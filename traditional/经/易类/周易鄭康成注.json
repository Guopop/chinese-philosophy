{
    "name": "周易鄭康成注",
    "author": "東漢・鄭玄",
    "loadChapterCount": 7,
    "hasZhushu": true,
    "chapters": [
        {
            "name": "序",
            "paragraphs": [
                {
                    "paragraph": "序",
                    "zhushu": "",
                    "type": 1
                },
                {
                    "paragraph": "鄭康成學費氏易，為注九卷，多論互體。以互體求易，左氏以来有之。凡卦爻二至四，三至五，兩體交互，各成一卦，是謂一卦含四卦，繫辭謂之中爻，所謂“八卦相盪”，“六爻相雜，唯其時物”，“雜物撰徳”是也。唯乾、坤无互體，蓋純乎陽，純乎隂也。餘六子之卦，皆有互體。坎之六畫，其互體含艮、震，而艮、震之互體亦含坎；離之六畫，其互體含兊、巽，而兊、巽之互體亦含離。三陽卦之體，互自相含，三隂卦之體，亦互自相含也。王弼尚名理，譏互體，然注睽六二曰：“始雖受困，終獲剛助。”睽自𥘉至五成困，此用互體也。弼注比六四之𩔖，或用康成之說。鍾㑹著論，力排互體，而荀顗難之。江左鄭學與王學並立，荀崧謂“康成書根源”。顔延之為𥙊酒，黜鄭置王。齊陸澄詒王儉書云：“易自商瞿之後，雖有異家之學，同以象數為宗。數年後乃有王弼之說。”王濟云：“弼所誤者多，何必能頓廢先儒？今𠰥弘儒，鄭注不可廢。”河北諸儒専主鄭氏。隋興，學者慕弼之學，遂為中原之師，此景迂晁氏所慨歎也。“易有聖人之道四焉”，理義之學，以其辭耳，變、象占其可𨶕乎？李鼎祚云：“鄭多參天象，王全𥼶人事，易道豈偏滯於天人哉？”今鄭注不傳，其說間見于鼎祚集觧及釋文、詩、三禮、春秋義疏、後漢書、文選注，因綴而録之。先儒象數之學，於此猶有考云。然康成箋詩多攺字，注易亦然。如“包蒙”為“彪”，“豶豕之牙”為“互”，“包荒”讀為“康”，“錫馬蕃庻”讀為“蕃遮”，“皆甲宅”之“皆”讀為“觧”，“一握為𥬇”之“握”讀為“屋”，其說近乎鑿，學者盇謹擇焉。厭常喜新，其不為荄兹者幾希。浚儀王應麟識。",
                    "zhushu": ""
                }
            ]
        },
        {
            "name": "乾",
            "paragraphs": [
                {
                    "paragraph": "乾",
                    "zhushu": "",
                    "type": 1
                },
                {
                    "paragraph": "九二，見龍在田。二於三才爲地道，地上即田，故稱“田”也。九二，利見九五之大人。九三：君子終日乾乾。三於三才爲人道，有乾徳而在人道，君子之象。九五，飛龍在天。五於三才爲天道，天者清明無形，而龍在焉，飛之象也。上九，亢龍有悔。堯之末年，四凶在朝，是以有悔，未大凶也。用九，見群龍无首，吉。六爻皆體龍，",
                    "zhushu": "一作乾。"
                },
                {
                    "paragraph": "“群龍”之象也。舜旣受道，禹與稷、契、咎繇之屬，並在于朝。萬物資始，乃統天。“資”，取也。“統”，本也。大人造也。“造”，爲也。不成乎名。當隱之時，以從世俗，不自殊異，旡所成名也。確乎其不可抜。“拔”，移也。聖人作。“作”，起也。“利貞”者，情性也。",
                    "zhushu": ""
                }
            ]
        },
        {
            "name": "坤",
            "paragraphs": [
                {
                    "paragraph": "坤",
                    "zhushu": "",
                    "type": 1
                },
                {
                    "paragraph": "“履霜”，“履”，讀爲“禮”。六二，直也，方也，地之性。此爻得中氣而在地上，自然之性，廣生萬物，故生動直而且方。“龍戰于野。聖人喻龍，君子喻蛇。",
                    "zhushu": "儀禮注：“蛇龍，君子之𩔖。”"
                },
                {
                    "paragraph": "必有餘殃。“殃”，禍惡也。嫌於无陽。“嫌”，讀如群公慊之“慊”。古書篆作立。心與水相近，讀者失之，故作“溓”。“溓”，雜也。隂謂此，上六也。“陽”謂今。消息用事，乾也。上六爲蛇，得乾氣雜，似龍。",
                    "zhushu": "釋文云：鄭作“謙”。"
                }
            ]
        },
        {
            "name": "屯",
            "paragraphs": [
                {
                    "paragraph": "屯",
                    "zhushu": "",
                    "type": 1
                },
                {
                    "paragraph": "“而不寧”，讀而曰“能”。“能”，猶安也。六二，乗馬般如。馬牝牡曰“乗”。“冓”，猶㑹也。六三，機不如舎。弩牙也。 ",
                    "zhushu": ""
                }
            ]
        },
        {
            "name": "蒙",
            "paragraphs": [
                {
                    "paragraph": "蒙",
                    "zhushu": "",
                    "type": 1
                },
                {
                    "paragraph": "“蒙”，㓜小之貌，齊人謂“萌”爲蒙也。蒙亨，匪我求童蒙。“蒙”者，蒙蒙，物𥘉生形，是其未開著之名也。人㓜稚曰“童”，未冠之稱。“亨”者，陽也。互體震而得中，嘉㑹禮通，陽自動其中，徳於地道之上，萬物應之而萌牙生，教授之師取象焉。脩道藝於其室，而童蒙者求爲之弟子，非己乎求之也。弟子𥘉問，則告之以事、義，不思其三隅，相况以反觧而筮者，此勤師而功寡，學者之災也。瀆筮則不復告，欲令思而得之，亦所以利義而幹事是也。𥘉六，用說桎梏。木在足，曰桎，在手，曰梏。九二，包蒙。包，當作彪。彪，文也。六五，順以巽也。巽，當作遜。",
                    "zhushu": ""
                }
            ]
        },
        {
            "name": "需",
            "paragraphs": [
                {
                    "paragraph": "需",
                    "zhushu": "",
                    "type": 1
                },
                {
                    "paragraph": "需，讀爲秀。陽氣秀而不直前者，畏上坎也。位乎天位。位，音涖。宴，享宴也。九二，需于沚。九三，𦤺戎至。",
                    "zhushu": ""
                }
            ]
        },
        {
            "name": "訟",
            "paragraphs": [
                {
                    "paragraph": "訟",
                    "zhushu": "",
                    "type": 1
                },
                {
                    "paragraph": "辯財曰訟。有孚，咥。咥，覺悔貌。九二，歸而逋，其邑人三百戸，无眚。小國之下大夫，采地方一成，其定税三百家，故三百戸也。不易之田，嵗種之。一易之田，休一嵗乃種。再易之地，休二𡻕乃種。言至薄也。茍自藏隱，不敢與五相敵，則无災眚。“",
                    "zhushu": "眚”，過也。"
                },
                {
                    "paragraph": "患至惙也。惙，憂也。九四，渝，然也。上九，鞶帶。佩鞶之帶。三拕之。",
                    "zhushu": "徒可反。"
                }
            ]
        },
        {
            "name": "師",
            "paragraphs": [
                {
                    "paragraph": "師",
                    "zhushu": "",
                    "type": 1
                },
                {
                    "paragraph": "軍二千五百人爲師。多以軍爲名，次以師爲名，少以旅爲名。師者，舉中之言。丈人能以法度長於人。丈之言長，能御衆，有正人之徳，以法度爲人之長。吉而无咎。謂天子諸侯主軍者。𥘉六，否臧，凶。否，方有反。",
                    "zhushu": ""
                },
                {
                    "paragraph": "九二、五三賜命。寵，光耀也。",
                    "zhushu": ""
                }
            ]
        },
        {
            "name": "比",
            "paragraphs": [
                {
                    "paragraph": "比",
                    "zhushu": "",
                    "type": 1
                },
                {
                    "paragraph": "𥘉六，有孚盈𦈢。爻辰在未，上值東井。井之水，人所汲，用𦈢。“𦈢”，汲器也。九五，王用三敺，失前禽。王因天下顯，習兵于蒐狩焉。驅禽而射之，三則已發，軍禮也。“失前禽”者，謂禽在前來者，不逆而射之，傍去又不射，唯背走者，順而射之，不中亦已，是皆所以失之。用兵之法，亦如之。 降者不殺，奔者不禁，背敵不殺，以仁㤙養威之道。",
                    "zhushu": ""
                }
            ]
        },
        {
            "name": "小畜",
            "paragraphs": [
                {
                    "paragraph": "小畜",
                    "zhushu": "",
                    "type": 1
                },
                {
                    "paragraph": "“畜”，養也。九三，輿說輻。謂輿下縳木與軸相連，鈎心之木是也。",
                    "zhushu": "輻伏莬。"
                }
            ]
        },
        {
            "name": "泰",
            "paragraphs": [
                {
                    "paragraph": "泰",
                    "zhushu": "",
                    "type": 1
                },
                {
                    "paragraph": "“泰”，通也。后以財成天地之道。“財”，節也。輔相左右，助也。“以”者，取其順隂陽之節，爲出内之政。春崇寛仁，夏以長養，秋教収歛，冬勑蓋藏，皆可以成物助民也。𥘉九，彚，𩔖也。“茹”，牽引也。茅喻君有絜白之徳，臣下引其𩔖而仕之。",
                    "zhushu": "茅，音苖。"
                },
                {
                    "paragraph": "九二，荒，讀爲康，虚也。六五，帝乙歸妹，以祉元吉。五爻，辰在卯，春爲陽中，萬物以生。生育者，嫁娶之貴。仲春之月，嫁娶男女之禮，福禄大吉。",
                    "zhushu": ""
                }
            ]
        },
        {
            "name": "否",
            "paragraphs": [
                {
                    "paragraph": "否",
                    "zhushu": "",
                    "type": 1
                },
                {
                    "paragraph": "九四“𠷎，離祉”。九五“繋于苞桑”。猶紂囚文王於羑里之獄，四臣獻珍異之物，而終免於難，“繫于苞桑”之謂。",
                    "zhushu": ""
                }
            ]
        },
        {
            "name": "同人",
            "paragraphs": [
                {
                    "paragraph": "同人",
                    "zhushu": "",
                    "type": 1
                },
                {
                    "paragraph": "乾爲天，離爲火。卦體有巽，巽爲風。天在上，火炎上而從之，是其性同於天也。火得風，然後炎上益熾，是猶人君在上，施政教，使天下之人和同而事之。以是爲人和同者，君之所爲也，故謂之“同人”。風行无所不遍，遍則㑹通之徳大行，故曰“同人于野，亨”。六二，天子諸侯后夫人，無子不出。九三。莽，叢木也。九四，乗其庸。",
                    "zhushu": ""
                }
            ]
        },
        {
            "name": "大有",
            "paragraphs": [
                {
                    "paragraph": "大有",
                    "zhushu": "",
                    "type": 1
                },
                {
                    "paragraph": "明辯遰也。",
                    "zhushu": "讀如“明星晢晢”。"
                },
                {
                    "paragraph": "六五體離，處乾之上，猶大臣有聖明之徳，代君爲政，處其位，有其事，而理之也。“元亨”者，又能長群臣以善，使嘉㑹禮通，若周公攝政，朝諸侯於明堂是也。",
                    "zhushu": ""
                }
            ]
        },
        {
            "name": "謙",
            "paragraphs": [
                {
                    "paragraph": "謙",
                    "zhushu": "",
                    "type": 1
                },
                {
                    "paragraph": "君子有終。艮爲山，坤爲地。山體髙，今在地下，其於人道，高能下下，謙之象。“亨”者，嘉㑹之禮，以謙爲主。“謙”者，自貶損以下人，唯艮之堅固，坤之厚順，乃能終之，故君子之人有終也。捊多益寡，",
                    "zhushu": "捊，取也。"
                },
                {
                    "paragraph": "撝謙。",
                    "zhushu": "讀爲宣。"
                },
                {
                    "paragraph": "𥘉六。牧，養也。",
                    "zhushu": ""
                }
            ]
        },
        {
            "name": "豫",
            "paragraphs": [
                {
                    "paragraph": "豫",
                    "zhushu": "",
                    "type": 1
                },
                {
                    "paragraph": "坤順也。震，動也。順其性而動者，莫不得其所，故謂之“𨓜”。“𨓜”，喜𨓜恱樂之貌也。震又爲雷，諸侯之象。坤又爲衆，師役之象。故利建侯行師。靁出地。奮，奮動也。靁動於地上，而萬物豫也。忒， 差也。六二， 砎于石。",
                    "zhushu": "古八切，謂磨砎也。"
                },
                {
                    "paragraph": "六三，盱𧩊也。九四，由豫。由，用也。簮， 速也。上六，冥豫。",
                    "zhushu": "冥，讀爲鳴。"
                }
            ]
        },
        {
            "name": "隨",
            "paragraphs": [
                {
                    "paragraph": "隨",
                    "zhushu": "",
                    "type": 1
                },
                {
                    "paragraph": "“震”，動也。兑，說也。内動之以徳，外說之以言，則天下之人",
                    "zhushu": "一作民。"
                },
                {
                    "paragraph": "咸慕其行而隨從之，故謂之隨也。旣見隨從，能長之以善，通其嘉禮，和之以義，幹之以正，則功成而有福。若无此四徳，則有凶咎焉。　出門交有功。震爲大塗，又爲日門，當春分，隂陽之所交也。是臣出君門，與四方賢人交，有成功之象也。昔舜“慎徽五典，五典克從。納于百揆，百揆時序。賔于四門，四門穆穆”，是其義也。",
                    "zhushu": ""
                }
            ]
        },
        {
            "name": "蠱",
            "paragraphs": [
                {
                    "paragraph": "蠱",
                    "zhushu": "",
                    "type": 1
                },
                {
                    "paragraph": "“先甲三日，後甲三日。”甲者，造作新令之日。先之三日而用辛也，欲取攺過自新之義。後之三日而用丁也，取其丁寧之義。",
                    "zhushu": ""
                }
            ]
        },
        {
            "name": "臨",
            "paragraphs": [
                {
                    "paragraph": "臨",
                    "zhushu": "",
                    "type": 1
                },
                {
                    "paragraph": "“臨”，大也。陽氣自此浸而長大。陽浸長矣，而有四徳，齊功於乾，盛之極也。人之情盛則奢滛，奢滛將亡，故戒以凶也。臨卦斗建丑而用事，殷之正月也。當文王之時，紂爲无道，故於是卦爲殷家著興衰之戒，以見周攺殷正之數云。臨自周二月用事，訖其七月，至八月而遯卦受之，此終而復始，王命然矣。",
                    "zhushu": ""
                }
            ]
        },
        {
            "name": "觀",
            "paragraphs": [
                {
                    "paragraph": "觀",
                    "zhushu": "",
                    "type": 1
                },
                {
                    "paragraph": "坤爲地，爲衆，巽爲木，爲風。九五，天子之爻。互體有艮，艮爲鬼門，又爲門闕。地上有木，而爲鬼門、宫闕者，天子宗廟之象也。觀盥而不薦。諸侯貢士於天子，郷大夫貢士於其君，必以禮賔之。唯主人盥而獻賔，賔盥而酢主人，設薦爼則弟子也。𥘉六，童觀。“童”，雉也。",
                    "zhushu": ""
                }
            ]
        },
        {
            "name": "噬嗑",
            "paragraphs": [
                {
                    "paragraph": "噬嗑",
                    "zhushu": "",
                    "type": 1
                },
                {
                    "paragraph": "敕法。“敕”，猶理也。九四，噬乾胏。“胏”，簀也。上九，離爲槁木，坎爲耳，木在耳上，“何校滅耳”之象也。聦不明也。目不明，耳不聦。",
                    "zhushu": ""
                }
            ]
        },
        {
            "name": "賁",
            "paragraphs": [
                {
                    "paragraph": "賁",
                    "zhushu": "",
                    "type": 1
                },
                {
                    "paragraph": "“賁”，變也，文飾，之貌。“賁”，文飾也。離爲日，日，天文也。艮爲石，石，地文也。天文在，下，地文在上，天地之文交相飾成賁者也。猶人君以剛柔仁義之道，飾成其徳也。剛柔雜，仁義合，然後嘉㑹禮通，故“亨”也。卦互體坎艮，艮止於上，坎險於下，夾震在中，故不利大行，小有所之，則可矣。折獄。“折”，斷也。𥘉九，舎輿而徒。六四，賁如燔如。六四，巽爻也。有應於𥘉九，欲自飾以適𥘉，旣進退未定，故“燔如”也。白馬翰如。設九三位在辰，得巽氣爲“白馬”。“翰”，猶幹也。見六四適𥘉未定，欲幹而有之。“翰”，白也。",
                    "zhushu": ""
                }
            ]
        },
        {
            "name": "剥",
            "paragraphs": [
                {
                    "paragraph": "剥",
                    "zhushu": "",
                    "type": 1
                },
                {
                    "paragraph": "隂氣侵陽，上至於五，萬物零落，故謂之“剥”也。五隂一陽，小人極盛，君子不可有所之，故不利有攸往也。六二，剥牀以辨。足上稱“辨”，謂近𦞃之下，屈則相近，申則相逺，故謂之“辨”。“辨”，分也。　“蔑”，輕慢。六四，切近災也。“切”，急也。小人剥廬。小人傲很，當剥徹廬舎而去。",
                    "zhushu": ""
                }
            ]
        },
        {
            "name": "復",
            "paragraphs": [
                {
                    "paragraph": "復",
                    "zhushu": "",
                    "type": 1
                },
                {
                    "paragraph": "“復”，反也，還也。隂氣侵陽，陽失其位，至此始還，反起於𥘉，故謂之“復”。陽，君象。君失國而還反，道徳更興也。商旅不行。資貨而行，曰“啇”。“旅”，客也。𥘉九，无祇悔，“祗”，病也。六三，卑復。六五，中以自考。“考”，成也。上六，有烖眚，異自内生曰“眚”，自外曰“祥”，害物曰“災”。",
                    "zhushu": ""
                }
            ]
        },
        {
            "name": "无妄",
            "paragraphs": [
                {
                    "paragraph": "无妄",
                    "zhushu": "",
                    "type": 1
                },
                {
                    "paragraph": "“妄”，猶望，謂无所希望也。　“祐”。助也。六二，不菑畬。 一嵗曰“菑”，二嵗曰新田，三嵗曰“畬”。",
                    "zhushu": ""
                }
            ]
        },
        {
            "name": "大畜",
            "paragraphs": [
                {
                    "paragraph": "大畜",
                    "zhushu": "",
                    "type": 1
                },
                {
                    "paragraph": "日新，絶句。“其徳”連下句。良馬。逐。“逐”，兩馬走也。日閑輿衛，日習車徒。自九三至上九，有頥象。居外，是不家食而養賢。六四，童牛之梏，元吉。巽爲木，互體震，震爲牛之足，足在艮體之中，艮爲手，持木以就足，是“施梏”。",
                    "zhushu": "鄭志泠剛問：“蒙𥘉六注云：木在足曰桎，在手曰梏。今大畜六四施梏于足，不審桎梏手足定有别否？”荅曰：“牛無手，故以足言之。”"
                },
                {
                    "paragraph": "六五，豶豕之牙。",
                    "zhushu": "“牙”讀爲互。"
                },
                {
                    "paragraph": "上九，艮爲手，手上肩也。乾爲首，首肩之間荷物處。乾爲天，艮爲徑路，天衢象也。",
                    "zhushu": ""
                }
            ]
        },
        {
            "name": "頥",
            "paragraphs": [
                {
                    "paragraph": "頥",
                    "zhushu": "",
                    "type": 1
                },
                {
                    "paragraph": "朶動也。“頥”者，口車輔之名也。震動於下，艮止於上，口車動而上，因輔嚼物以養人，故謂之“頥”。“頥”，飬也。能行養則其“幹事”，故“吉”矣。二五，離爻皆得中，離爲目，觀象也。“觀頥”，觀其養賢與不肖也。頥中有物，曰“口實”。自二至五有二坤，坤載飬物，而人所食之物皆存焉。觀其求可食之物，則貪㢘之情可别也。",
                    "zhushu": ""
                }
            ]
        },
        {
            "name": "大過",
            "paragraphs": [
                {
                    "paragraph": "大過",
                    "zhushu": "",
                    "type": 1
                },
                {
                    "paragraph": "九二“枯楊生荑”。“枯”，",
                    "zhushu": "音姑。"
                },
                {
                    "paragraph": "謂无姑山榆，荑木更生，",
                    "zhushu": "音夷。"
                },
                {
                    "paragraph": "謂山榆之實。以丈夫年過娶二十之女，老婦年過嫁於三十之男，皆得其子。",
                    "zhushu": ""
                }
            ]
        },
        {
            "name": "習坎",
            "paragraphs": [
                {
                    "paragraph": "習坎",
                    "zhushu": "",
                    "type": 1
                },
                {
                    "paragraph": "六三“檢且枕”。木在手，曰“檢”，木在首，曰“枕”。六四，尊酒，簋貳，用𦈢，納約自牖。六四，上承九五，又互體在震上，爻辰在丑，丑上值斗，可以斟之象。斗上有建星，建星之形似簋。“貳”，副也。建星上有弁星，弁星之形又如𦈢。天子大臣以王命出㑹諸侯，主國尊於簋，副設玄酒而用𦈢也。九五，祗旣平。“祇”當爲坻，小丘也。上六。“繋”，拘也。爻辰在巳，巳爲虵，虵之蟠屈似“徽墨”也。三五，互體艮，又與震同體，艮爲門闕，於木爲多莭。震之所爲，有叢拘之𩔖，門闕之内有叢木。多莭之木，是天子外朝，左右九𣗥之象也。外朝者，所以詢事之處也。左嘉石，平罷民焉。右肺石，逹窮民焉。“罷民”，邪惡之民也。上六乗陽，有邪𢙣之罪，故縳約徽墨，置于叢𣗥，而後公𡖖以下議之。其害人者，置之圜土而施職事焉，以明刑耻之。能復者，上罪三年而赦，中罪二年而赦，下罪一年而赦。不得者，不自思以得正道，終不自攺，而出圜土者，殺，故凶。",
                    "zhushu": ""
                }
            ]
        },
        {
            "name": "離",
            "paragraphs": [
                {
                    "paragraph": "離",
                    "zhushu": "",
                    "type": 1
                },
                {
                    "paragraph": "明兩作。離作，起也。九三，不擊𦈢而歌。艮爻也。位近丑，丑上值弁星，弁星似𦈢。詩云：“坎其擊𦈢”，則樂器亦有𦈢，麗王公也。九四，突如其來如。震爲長子，爻失正，又互體兑，兑爲附決，子居明法之家而無正，何以自斷其君父，不志也。“突如”，震之失正，不知其所如。又爲巽，巽爲進退，不知所從。不孝之罪，五刑莫大焉，得用議貴之辟刑之。“𠰥如”，所犯之罪。“焚如”，殺其親之刑。“死如”，殺人之刑也。“棄如”，流宥之刑。",
                    "zhushu": ""
                }
            ]
        },
        {
            "name": "咸",
            "paragraphs": [
                {
                    "paragraph": "咸",
                    "zhushu": "",
                    "type": 1
                },
                {
                    "paragraph": "咸，感也。艮爲山，兑爲澤，山氣下，澤氣上，二氣通而相應，以生萬物，故曰咸也。其於人也，嘉㑹禮通，和順於義，幹事能正。三十之男，有此三徳，以下二十之女，正而相親，說娶之，則吉也。初六“拇”，足大指也。六二“腓”，膞腸也。九五“脢”，背脊肉也。上六“媵”，口說也。媵，送也。咸道極薄，徒送口舌言語，相感而已，不復有志於其間。",
                    "zhushu": ""
                }
            ]
        },
        {
            "name": "恒",
            "paragraphs": [
                {
                    "paragraph": "恒",
                    "zhushu": "",
                    "type": 1
                },
                {
                    "paragraph": "恒，乆也。巽爲風，震爲雷，雷風相湏而養物，猶長女承長男，夫婦同心而成家，乆長之道也。夫婦以嘉㑹禮通，故“无咎”。其能和順幹事，所行而善矣。初六，濬恒。九三，或承之羞。巽爲進退，“不恒其徳”之象。又互體兑，兑爲毁折，後將有羞辱也。上六，振恒。振，摇落也。",
                    "zhushu": ""
                }
            ]
        },
        {
            "name": "遯",
            "paragraphs": [
                {
                    "paragraph": "遯",
                    "zhushu": "",
                    "type": 1
                },
                {
                    "paragraph": "遯，逃去之名也。艮爲門闕，乾有健徳，互體有巽，巽爲進退。君子出門，行有進退，逃去之象。曰：五得位而有應，是用正道，得禮見召聘。始仕他國，當尚謙謙，小其和順之道，居小官，幹小事，其進以漸，則逺妬忌之害。昔陳敬仲奔齊辭𡖖是也。九三， 憊，困也。九四， 否，塞也。",
                    "zhushu": "備鄙反。"
                }
            ]
        },
        {
            "name": "大壮",
            "paragraphs": [
                {
                    "paragraph": "大壮",
                    "zhushu": "",
                    "type": 1
                },
                {
                    "paragraph": "壯，氣力浸強之名。九三，纍其角。六五，䘮羊于易。",
                    "zhushu": "音亦。"
                },
                {
                    "paragraph": "謂佼易也。上六，不祥也。祥，善也。",
                    "zhushu": ""
                }
            ]
        },
        {
            "name": "晉",
            "paragraphs": [
                {
                    "paragraph": "晉",
                    "zhushu": "",
                    "type": 1
                },
                {
                    "paragraph": "康侯。康，尊也，廣也。晝日三接。",
                    "zhushu": "音捷。"
                },
                {
                    "paragraph": "接，勝也。蕃庻。“蕃",
                    "zhushu": "發𡊮反。"
                },
                {
                    "paragraph": "庻，",
                    "zhushu": "止奢反。"
                },
                {
                    "paragraph": "謂蕃遮禽也。明出地上，晉。地雖生萬物，日出於上，其功乃著。故君子法之，而以明自照其徳。𥘉六，摧如。",
                    "zhushu": "讀如“南山崔崔”之“崔”。"
                },
                {
                    "paragraph": "六二，愁如。",
                    "zhushu": "愁，子小反，變色貌。"
                },
                {
                    "paragraph": "九四，鼫鼠。詩云：“碩鼠碩鼠，无食我黍。”謂大鼠也。六五，矢得，勿恤。",
                    "zhushu": ""
                }
            ]
        },
        {
            "name": "明夷",
            "paragraphs": [
                {
                    "paragraph": "明夷",
                    "zhushu": "",
                    "type": 1
                },
                {
                    "paragraph": "夷，傷也。日出地上，其明乃光。至其入也，明則傷矣，故謂之“明夷”。日之明傷，猶聖人君子有明徳而遭亂丗，抑在下位，則冝自艱，無幹事政，以避小人之害也。文王似之，箕子似之。拯。承也。六二，明夷，睇于左股。旁視爲“睇”。六二，辰在酉，酉是西方。又下體離，離爲目。九三，體在震，震東方。九三又在辰，辰得巽氣爲股。此謂六二有明徳，欲承九三，故云“睇于左股”。",
                    "zhushu": ""
                }
            ]
        },
        {
            "name": "家人",
            "paragraphs": [
                {
                    "paragraph": "家人",
                    "zhushu": "",
                    "type": 1
                },
                {
                    "paragraph": "𥘉九。閑習也。九三。“嗃嗃”，苦熱之意。“嘻嘻”，驕佚喜𥬇之意。九五，假豋也。六二“中饋”，酒食也。",
                    "zhushu": ""
                }
            ]
        },
        {
            "name": "睽",
            "paragraphs": [
                {
                    "paragraph": "睽",
                    "zhushu": "",
                    "type": 1
                },
                {
                    "paragraph": "睽，乖也。火欲上，澤欲下，猶人同居而志異也，故謂之“睽”。二五相應，君隂臣陽，君而應臣，故“小事吉”。",
                    "zhushu": "睽，音圭。"
                },
                {
                    "paragraph": "六三，其牛㸷。牛角皆踊，曰“㸷”。",
                    "zhushu": ""
                }
            ]
        },
        {
            "name": "蹇",
            "paragraphs": [
                {
                    "paragraph": "蹇",
                    "zhushu": "",
                    "type": 1
                },
                {
                    "paragraph": "往得中也。中，和也。𥘉六，冝待時也。六四，往蹇來連。連，如字，遲乆之意。",
                    "zhushu": ""
                }
            ]
        },
        {
            "name": "觧",
            "paragraphs": [
                {
                    "paragraph": "觧",
                    "zhushu": "",
                    "type": 1
                },
                {
                    "paragraph": "百果草木皆甲宅。木實曰“果”。皆，讀如人倦之“解”。解，謂坼呼",
                    "zhushu": "。呼，火亞反。"
                },
                {
                    "paragraph": "皮曰“甲”，根曰“宅”。宅，居也。",
                    "zhushu": ""
                }
            ]
        },
        {
            "name": "損",
            "paragraphs": [
                {
                    "paragraph": "損",
                    "zhushu": "",
                    "type": 1
                },
                {
                    "paragraph": "艮爲山，兑爲澤，互體坤，坤爲地。山在地上，澤在地下，擇以自損，増山之髙也。猶諸侯損其國之冨，以貢獻於天子，故謂之“損”矣。二簋可用享。四以簋進黍稷於神也。𥘉與二直，其四與五承上，故用“二簋”。四，巽爻也，巽爲木。五，離爻也，離爲日。日體圜，木器而圜，簋象也。六五“十朋之龜。案爾雅云：“十朋之龜者，一曰神龜，二曰靈龜，三曰攝龜，四曰寳龜，五曰文龜，六曰筮龜，七曰山龜，八曰澤龜，九曰水龜，十曰火龜。”徴忿，懫欲。“徴”猶清也。“懫”，止也。",
                    "zhushu": ""
                }
            ]
        },
        {
            "name": "益",
            "paragraphs": [
                {
                    "paragraph": "益",
                    "zhushu": "",
                    "type": 1
                },
                {
                    "paragraph": "隂陽之義。陽稱爲君，隂爲臣。今震一陽二隂，臣多於君矣。而四體巽之不應初，是天子損其所有，以下諸侯也。人君之道，以益下爲徳，故謂之“益”也。震爲雷，巽爲風，雷動風行，二者相成，猶人君出教令，臣奉行之，故“利有攸往，利涉大川”矣。",
                    "zhushu": ""
                }
            ]
        },
        {
            "name": "夬",
            "paragraphs": [
                {
                    "paragraph": "夬",
                    "zhushu": "",
                    "type": 1
                },
                {
                    "paragraph": "“夬”，决也。陽氣浸長，至于五。五，尊位也，而隂先之，是猶聖人積徳恱天下，以漸消去小人，至於受命爲天子，故謂之“決”。“揚”，越也。五互體乾，乾爲君，又居尊位，王庭之象也。隂爻越其上，小人乗君子，罪惡上聞於聖人之朝，故曰“決揚于王庭”。九二“惕號",
                    "zhushu": "音号。"
                },
                {
                    "paragraph": "莫夜”。",
                    "zhushu": "“莫”，如字，无也。无夜，非一夜。"
                },
                {
                    "paragraph": "九三“壯于頯”。“頯”，夾面也。九五“莧陸”，一名“商陸”。",
                    "zhushu": ""
                }
            ]
        },
        {
            "name": "遘",
            "paragraphs": [
                {
                    "paragraph": "遘",
                    "zhushu": "",
                    "type": 1
                },
                {
                    "paragraph": "“遘”，遇也。一隂承五陽，一女當五男，苟相遇耳，非禮之正，故謂之“遘”。女壯如是，壯健似滛，故不可娶。婦人以婉娩爲其徳也。詰四方。“詰”，正也。九五。𣏌，柳也。",
                    "zhushu": ""
                }
            ]
        },
        {
            "name": "萃",
            "paragraphs": [
                {
                    "paragraph": "萃",
                    "zhushu": "",
                    "type": 1
                },
                {
                    "paragraph": "萃，亨。",
                    "zhushu": "无“亨”字。"
                },
                {
                    "paragraph": "“萃”，聚也。坤爲順，兑爲恱。臣下以順道承事其君，恱，徳居上待之，上下相應，有事而和通，故曰“萃，亨”也。假，至也。互有艮，巽爲木，艮爲闕，木在闕上，宫室之象也。四本震爻，震爲長子。五夲坎爻，坎爲隱伏。居尊而隱伏，鬼神之象。長子入闕，升堂，𥙊祖禰之禮也。故曰“王假有廟”。二本離爻也，離爲目，居正應五，故“利見大人”矣。“大牲”，牛也。言大人有嘉㑹，時可幹事，必殺牛以盟，旣盟則可以，故曰“利往”。除戎器。除，去也。𥘉六， 一握。握，當讀爲“夫”， “三爲屋”之屋。六二，禴，夏𥙊名。上六， 自目曰涕，自鼻曰洟。",
                    "zhushu": ""
                }
            ]
        },
        {
            "name": "昇",
            "paragraphs": [
                {
                    "paragraph": "昇",
                    "zhushu": "",
                    "type": 1
                },
                {
                    "paragraph": "昇，上也。坤，地。巽，木。木，生地中，日長而上，猶聖人在諸侯之中，明徳日益髙大也。故謂之“昇”。昇，進益之象。六四。王用亨于岐山。亨，獻也。",
                    "zhushu": "許兩反。"
                }
            ]
        },
        {
            "name": "困",
            "paragraphs": [
                {
                    "paragraph": "困",
                    "zhushu": "",
                    "type": 1
                },
                {
                    "paragraph": "坎爲月，互體離，離爲日，兑爲暗昧，日所入也。今上掩日月之明，猶君子處亂世，爲小人所不容，故謂之“困”也。君子雖困，居險能恱，是以通而无咎也。九二，困于酒食，朱韍方來，利用享祀。二㩀𥘉，辰在未，未爲正，此二爲大夫，有地之象。未上值天厨，酒食象。“困於酒食”者，采地薄，不足己用也。二與日爲體，離爲鎮霍，爻四爲諸侯，有明徳，受命當王者。離爲火，火色赤，四爻辰在午時，離氣赤，又“朱”是也。文王將王，天子制用朱韍，朱深云“赤”。九五，劓刖。當爲“倪㐳”。",
                    "zhushu": ""
                }
            ]
        },
        {
            "name": "井",
            "paragraphs": [
                {
                    "paragraph": "井",
                    "zhushu": "",
                    "type": 1
                },
                {
                    "paragraph": "井，法也。坎，水也。巽木，桔橰也。互體離、兑，離外堅中虚，瓶也。兑爲暗澤，泉口也。言桔橰引瓶，下入泉口，汲水而出，井之象也。井以汲人，水無空竭，猶人君以政教飬天下，恵澤无窮也。九二，井谷射鮒。九二，坎爻也。坎爲水，上直巽，生一，艮爻也。艮爲山，山下有井，必因谷水，所生魚，無大魚，但多鮒魚耳。夫感動天地，此魚之至大。射鮒井谷，此魚之至小，故以相況。甕，停水器也。“井渫不食”，謂已浚渫也。猶臣脩正其身以事君也。",
                    "zhushu": ""
                }
            ]
        },
        {
            "name": "革",
            "paragraphs": [
                {
                    "paragraph": "革",
                    "zhushu": "",
                    "type": 1
                },
                {
                    "paragraph": "革，攺也。水火相息，而更用事，猶王者受命，攺正朔，易服色，故謂之“革”也。",
                    "zhushu": ""
                }
            ]
        },
        {
            "name": "鼎",
            "paragraphs": [
                {
                    "paragraph": "鼎",
                    "zhushu": "",
                    "type": 1
                },
                {
                    "paragraph": "鼎，象也。卦有木、火之用，互體乾、兑，乾爲金，兑爲澤，澤鍾金而含水，㸑以木火，鼎烹熟物之象。鼎烹熟以養人，猶聖君興仁義之道以教天下也，故謂之“鼎”矣。凝命， “凝”，成也。𥘉六，鼎顛趾。“顛”，踣也。“趾”，足也。無事曰“趾”，設陳曰“足”。爻體巽爲股，𥘉爻在股之下，足象也。足所以承正，鼎也。𥘉，隂爻而柔，與乾同體，以否正承乾，乾爲君，以喻君。夫人事君，若失正禮，踣其爲足之道，情無怨，則當以和義出之。然如否者，嫁於天子，雖失禮，无出道，廢逺之而已。𠰥其无子，不廢逺之，后尊。如其犯六出，則廢之、逺之。子廢。坤爲順，又爲子。母牛，在后妃之旁側，妾之例也。有順徳，子必賢，賢而立以爲世子，又何咎也。九二，“我仇有疾”。怨耦曰“仇”。九三“雉膏”。食之美者。九四“鼎折足，覆公餗，其刑屋”。",
                    "zhushu": "釋文：剭。周禮注云：其刑剭，音屋。"
                },
                {
                    "paragraph": "糝謂之“餗”。震爲竹，竹萌曰“筍”。筍者，餗之爲菜也。餗，美饌，具八珍之食。鼎三足，三公象。𠰥三公傾覆王之美道，屋中刑之。",
                    "zhushu": "一云，臣下曠官，失君之美道，當刑之於屋中。餗，一作蔌。注：以蔌爲八珍所用。"
                },
                {
                    "paragraph": "六五，“金鉉”。喻明道，能舉君之官職也。",
                    "zhushu": ""
                }
            ]
        },
        {
            "name": "震",
            "paragraphs": [
                {
                    "paragraph": "震",
                    "zhushu": "",
                    "type": 1
                },
                {
                    "paragraph": "“震驚百里，不䘮七鬯”。震爲雷。雷，動物之氣也。雷之發聲，猶人君出政教以動國中之人也，故謂之震。人君有善聲教，則嘉㑹之禮通矣。“驚”之言警戒也。雷發聲聞於百里，古者諸侯之象。諸侯之出教令，能警戒其國疆之内，則守其宗廟社稷，爲之𥙊主，不亡其𠤎與鬯也。人君於𥙊之禮，𠤎牲體薦鬯而已，其餘不親爲也。升牢於爼，君𠤎之，臣載之。“鬯”，秬酒，芬芳條鬯，因名焉。啞啞，樂也。六二，億喪貝。十萬曰“億”。",
                    "zhushu": "於力反。"
                },
                {
                    "paragraph": "六三， 蘇蘇， 不安也。上六，索索。猶縮縮，足不正也。矍矍，目不正。",
                    "zhushu": ""
                }
            ]
        },
        {
            "name": "艮",
            "paragraphs": [
                {
                    "paragraph": "艮",
                    "zhushu": "",
                    "type": 1
                },
                {
                    "paragraph": "“艮”之言很也。艮爲山，山立峙各於其所，无相順之時，猶君在上，臣在下，恩敬不相與通，故謂之艮也。九三，限要也。列其𦟘。",
                    "zhushu": ""
                }
            ]
        },
        {
            "name": "漸",
            "paragraphs": [
                {
                    "paragraph": "漸",
                    "zhushu": "",
                    "type": 1
                },
                {
                    "paragraph": "𥘉六，“干”謂大水之傍，故停水處。九三，“婦孕不育”。九三，上與九五，互體爲離，離爲大腹，孕之象也。又互體爲坎，坎爲丈夫，坎爲水，水流而去，是“夫征不復”也。夫旣不復，則婦人之道顛覆，故孕而不育。孕，猶娠也。",
                    "zhushu": ""
                }
            ]
        },
        {
            "name": "歸妹",
            "paragraphs": [
                {
                    "paragraph": "歸妹",
                    "zhushu": "",
                    "type": 1
                },
                {
                    "paragraph": "六三，“歸妹以須”。須，有才智之稱。",
                    "zhushu": "天文有湏女，屈原之姊名女湏。姊，一作妹。"
                },
                {
                    "paragraph": "上六“女承匡無實”。宗廟之禮，主婦奉匡米。",
                    "zhushu": ""
                }
            ]
        },
        {
            "name": "豐",
            "paragraphs": [
                {
                    "paragraph": "豐",
                    "zhushu": "",
                    "type": 1
                },
                {
                    "paragraph": "“豐”之言腆、 充、滿意也。𥘉九“遇其妃主”，嘉耦曰妃。“雖旬无咎”。𥘉脩禮，上朝四，四以匹敵，㤙厚待之，雖留十日，不爲咎。正以十日者，朝聘之禮，止於主，國以爲限，聘禮畢歸。大禮曰旬。而稍。旬之外爲稍，乆留非常。",
                    "zhushu": ""
                },
                {
                    "paragraph": "六二“豐其菩”。菩，小席。九三“豐其芾”。芾，𥙊祀之蔽𦞃。“日中見昧，折其右肱。三艮爻，艮爲手，互體爲巽。巽又爲進退，手而便於進退，右肱也。猶大臣用事于君，君能誅之，故无咎。上六。閴無人貌。天際翔也。“際”當爲瘵。瘵，病也，自戕也。",
                    "zhushu": "戕，傷也。"
                }
            ]
        },
        {
            "name": "旅",
            "paragraphs": [
                {
                    "paragraph": "旅",
                    "zhushu": "",
                    "type": 1
                },
                {
                    "paragraph": "𥘉六， “𤨏𤨏”，猶小小也。爻互體艮，艮小石，小小之象。三爲聘客，𥘉與二，其介也。介當以䔍實之人爲之，而用小人𤨏𤨏然，客主人爲言，不能辭曰非禮，不能對曰非禮，每者不能以禮行之，則其所以得罪。",
                    "zhushu": ""
                }
            ]
        },
        {
            "name": "兑",
            "paragraphs": [
                {
                    "paragraph": "兑",
                    "zhushu": "",
                    "type": 1
                },
                {
                    "paragraph": "九四，啇兑。“啇”，隱度也。",
                    "zhushu": ""
                }
            ]
        },
        {
            "name": "節",
            "paragraphs": [
                {
                    "paragraph": "節",
                    "zhushu": "",
                    "type": 1
                },
                {
                    "paragraph": "節以制度。空府臧則傷財，力役繁則害民，二者奢泰之所致。",
                    "zhushu": ""
                }
            ]
        },
        {
            "name": "中孚",
            "paragraphs": [
                {
                    "paragraph": "中孚",
                    "zhushu": "",
                    "type": 1
                },
                {
                    "paragraph": "豚魚，吉。三辰在亥，亥爲豕，爻失正，故變而從小，名言“豚”耳。四辰在丑，丑爲鼈蟹。鼈、蟹，魚之㣲者。爻得正，故變而從大，名言“魚”耳。三體兑，兑爲澤，四上值天淵，二、五皆坎爻，坎爲水，二侵澤，則豚利。五亦以水灌淵，則魚利。“豚魚”以喻小民也，而爲明君賢臣㤙意所供養，故“吉”。乘木舟，虚也。“舟”謂集板，如今自空。大木爲之，曰“虚”。",
                    "zhushu": ""
                }
            ]
        },
        {
            "name": "小過",
            "paragraphs": [
                {
                    "paragraph": "小過",
                    "zhushu": "",
                    "type": 1
                },
                {
                    "paragraph": "不冝上。“上”，",
                    "zhushu": "如字。"
                },
                {
                    "paragraph": "謂君也。中孚爲陽，貞於十一月子。小過爲隂，貞於六月未。",
                    "zhushu": "法於乾坤。"
                }
            ]
        },
        {
            "name": "旣濟",
            "paragraphs": [
                {
                    "paragraph": "旣濟",
                    "zhushu": "",
                    "type": 1
                },
                {
                    "paragraph": "“旣”，已也，盡也。“濟”，度也。六二“茀”， 車蔽也。九三“憊”，劣弱也。九五，東鄰殺牛，不如西鄰之禴𥙊。互體爲坎，又互體爲離。離爲日，坎爲月。日出東方，“東鄰”象。月出西方，“西鄰”象也。",
                    "zhushu": "注坊記云：“東鄰，謂紂國。中也，西鄰，謂文王國中也。”旣濟，離下坎上，離爲牛，坎爲豕。西鄰禴𥙊，則用豕與言殺牛而凶，不如殺豕受福。喻奢而慢，不如儉而敬也。與易注不同。"
                },
                {
                    "paragraph": "“禴”，夏𥙊之名。",
                    "zhushu": ""
                }
            ]
        },
        {
            "name": "未濟",
            "paragraphs": [
                {
                    "paragraph": "未濟",
                    "zhushu": "",
                    "type": 1
                },
                {
                    "paragraph": "汔，幾也。凢卦爻二至四、二至五，兩體交互，各成一卦，先儒謂之互體。",
                    "zhushu": ""
                }
            ]
        },
        {
            "name": "繫辭",
            "paragraphs": [
                {
                    "paragraph": "繫辭",
                    "zhushu": "",
                    "type": 1
                },
                {
                    "paragraph": "君臣尊卑之貴賤，如山澤之有髙卑也。動静，雷風也。𩔖聚群分。謂水、火也。成象日、月、星、辰也。成形，謂草、木、鳥獸也。乾以易知",
                    "zhushu": "，易，音亦。"
                },
                {
                    "paragraph": "翫其辭。震，无咎。震，懼也。原始及終。精氣爲物，遊魂爲變。精氣，謂七、八也。遊魂，謂九、六也。七、八，木火之數。九、六，金水之數。木火用事而物生，故曰“精氣爲物”。金水用事而物變，故曰“遊魂爲變”。遊魂謂之鬼，物終所歸。精氣謂之神，物生所信也。言木火之神，生物東南；金水之鬼，終物西北。二者之情，其狀與春夏生物、秋冬終物相似。",
                    "zhushu": "一云：二物變化，其情與天地相似，故無所差違之也。"
                },
                {
                    "paragraph": "道濟天下",
                    "zhushu": "道，當作導。"
                },
                {
                    "paragraph": "範圍，範，法也。故君子之道尟矣。臧諸用。臧，善也， 言天下之至𦣱。",
                    "zhushu": "𦣱，當爲動。"
                },
                {
                    "paragraph": "愼斯術也。術，道。有功而不置，",
                    "zhushu": "置，當作徳。"
                },
                {
                    "paragraph": "野容誨滛。",
                    "zhushu": "言妖， 野容儀。"
                },
                {
                    "paragraph": "大衍之數五十，天地之數五十有五，以五行氣通，凡五行減五，大衍又減一，故四十九也。衍，演也。揲，取也。天一生水於北，地二生火於南，天三生木於東，地四生金於西，天五生𡈽於中。陽無耦，隂无配，未得相成。地六成水於北，與天一并。天七成火於南，與地二并。地八成木於東，與天三并。天九成金於西，與地四并。地十成土於中，與天五并也。大衍之數五十有五，五行各氣并，氣并而減五，惟有五十。以五十之數，不可以爲七、八、九、六，卜筮之占以用之，故更減其一，故四十有九也。天數五，地數五，五位相得而各有合。天地之氣各有五。五行之次：一曰水，天數也。二曰火，地數也。三曰木，天數也。四曰金，地數也。五曰土，天數也。此五者，隂无匹，陽无耦，故又合之。地六爲天一匹也；天七爲地二耦也；地八爲天三匹也；天九爲地四耦也；地十爲天五匹也。二五隂陽各有合，然後氣相得，施化行也。研，機。“機”當作“幾”，幾，㣲也。蓍之徳圎而神。蓍形圎而可以立變化之數，故謂之神也。四象：布六於北方以象水；布八於東方以象木；布九於西方以象金；布七於南方以象火。河出圗，洛出書，聖人則之。春秋緯云：河以通乾出天苞，洛以流坤吐地符。河龍圗發，洛龜書感。河圗有九篇，洛書有六篇，有以尚賢也。樞，户樞也。機，弩牙也。户樞之發，或明或闇；弩牙之發，或中或否。以譬言語之發，有榮有辱。包犧，包，取也。鳥獸全具曰犧。蓋取諸乾坤。乾爲天，其色玄。坤爲地，其色黄。但土無正位，託於南方。南方色赤，黄而兼赤，故爲纁也。重門擊柝。豫，坤下震上。九四體震，又互體有艮。艮爲門，震日所出，亦爲門，重門象。艮又爲手，巽爻也，應在四，皆木也，手持二木也。手持二木以相敲，是爲“擊柝”。“擊柝”爲守備警戒也。四又互體爲坎，坎爲盗。五離爻，爲甲胄戈兵。“盗”謂持兵，是暴客也。又以其卦爲豫，有守備則不可自𨓜。“結繩爲約。”事大，大其繩，事小，小其繩。“書契。”書之於木，刻其側爲契，各持其一，後以相考合。“以制器者，尚其象。”存於器象，可得而用。一切器物及造立皆是。“一君二民，君子之道也。二君一民，小人之道也。“一君二民”，謂黄帝、堯、舜。謂地方萬里，爲方千里者百。中國之民居七千里，七七四十九，方千里者四十九。夷狄之民居千里者五十一，是中國、夷狄二民，共事一君。“二君一民”，謂三代之末，以地方五千里一君，有五千里之土，五五二十五，更足以一君。二十五，始滿千里之方。 五十，乃當堯、舜一民之地，故云“二君一民”。“男女覯精。”“覯”，合也。男女以隂陽合其精氣。“因貳以濟民行。”“貳”，當爲“式”。“損，徳之脩也。”“脩”，治也。“困，徳之辯也。”“辯”，别也。遭困之時，君子固窮，小人窮則濫，徳於是别也。“益，長裕而不設。”“設”，大也。“雜物算徳。”“算”，數也。“居可知矣。”",
                    "zhushu": "居，音基。"
                },
                {
                    "paragraph": "“知者觀其彖辭。”彖辭，爻辭也。“亹亹”，汲汲也。",
                    "zhushu": ""
                }
            ]
        },
        {
            "name": "說卦",
            "paragraphs": [
                {
                    "paragraph": "說卦",
                    "zhushu": "",
                    "type": 1
                },
                {
                    "paragraph": "“昔者，聖人。”謂伏犧、文王也。“參天兩地而𠋣數。天地之數備於十，乃三之以天，兩之以地，而𠋣託大演之數五十也。必三之以天，兩之以地者，天三覆，地二載，必極於數，庶得吉凶之審也。”揮，揚也。雷風相薄。薄，入也。莫盛乎艮。盛，音成，裏也。其於人也爲宣髮。宣髮，取四月靡草死，髮在人體，猶靡草在地。爲黄顙。爲乾卦。“乾”當爲“幹”，陽在外，能幹正也。爲科上槀。爲黚喙。謂虎豹之屬，貪冒之𩔖。“兑爲羊”， 其畜好剛鹵。",
                    "zhushu": ""
                }
            ]
        },
        {
            "name": "序卦",
            "paragraphs": [
                {
                    "paragraph": "序卦",
                    "zhushu": "",
                    "type": 1
                },
                {
                    "paragraph": "“訟，猶諍也。”言飲食之㑹，𢘆多諍也。",
                    "zhushu": "一作爭。"
                },
                {
                    "paragraph": "故受之以豫。”言國旣大而能謙，則於政事恬𨓜。“雷出地奮”，𨓜，豫。行出而喜樂之意。豫必有隨，喜樂而出，人則隨從。孟子曰：“吾君不㳺，吾何以休？吾君不豫，吾何以助？”此之謂也。物穉不可不養也，言孩稚不飬，則不長也。可觀而後有所合，易乾鑿度曰：“陽起於子，隂起於午。天數天分，以陽出离，以隂入坎。坎爲中男，离爲中女。太乙之行，出從中男，入從中女。因隂陽男女之偶爲終始也。”故受之以大過。以飬賢者，冝過於厚。夫婦之道，不可以不乆也。言夫婦當有終身之義。夫婦之道，謂咸者也。𦤺飾然後亨。",
                    "zhushu": "亨，許兩反。"
                }
            ]
        },
        {
            "name": "雜卦",
            "paragraphs": [
                {
                    "paragraph": "雜卦",
                    "zhushu": "",
                    "type": 1
                },
                {
                    "paragraph": "“蠱則飾也。”",
                    "zhushu": ""
                },
                {
                    "paragraph": "易賛  易論",
                    "zhushu": ""
                },
                {
                    "paragraph": "易之爲名也，一言而含三義：易簡，一也；變易，二也；不易，三也。故繫辭云：“乾坤，其易之緼邪？”又曰：“易之門户邪？”又曰：“夫乾，確然示人易矣；夫坤，隤然示人簡矣。易則易知，簡則易從。”此言其易簡之法則也。又曰：“爲道也屢遷，變動不居，周流六虚，上下无常，剛柔相易，不可爲典要，唯變所適。”此言順時變易，出入移動者也。又云：“天尊地卑，乾坤定矣。卑髙以陳，貴賤位矣。動静有常，剛柔斷矣。”此言其張設布列不易者也。㩀兹三義而說，易之道廣矣，大矣。神農重卦，夏曰連山，殷曰歸藏，周曰周易。連山者，象山之出雲，連連不絶。歸藏者，莫不歸藏於其中。周易者，言易道周普，无所不備。虙羲作十言之教，曰：乾、坤、震、巽、坎、離、艮、兑，消、息。无文字，謂之易。周易以變者爲占，故稱九、稱六。",
                    "zhushu": ""
                },
                {
                    "paragraph": "“歸妹”上六，服䖍以“離”爲戈兵，“兑”爲羊，“震”變爲“離”，是用兵剌羊之象也。三至五有“坎”象，“坎”爲血，血在羊上，故剌无血也。“震”爲竹，竹爲筐，“震”變爲“離”，“離”爲火，火動而上，其施不下，故筐無實也。師之臨，服䖍云：“坎爲水，坤爲衆，又互體震，震爲雷，雷，皷𩔖，又爲長子，長子帥衆鳴皷，巡水而行，行師之象也。”臨，兑爲澤，坤爲地，居地而俯視於澤，臨下之義，故名爲臨。",
                    "zhushu": "右左傳正義"
                },
                {
                    "paragraph": "：蠱卦巽下艮上，上九艮爻，艮爲山，辰在戍，得乾氣，父老之象，是臣之致事也。故“不事王侯”，是不得事君，君猶髙尚其所爲之事。𢘆卦巽下震上，九三爻辭得正，互體爲乾，乾有剛健之徳，體在巽，巽爲進退，是“不𢘆其徳”也。又互體爲兑，兑爲毀折，是將有羞辱也。六五以隂爻而處尊位，是天子之女。又互體兑，兑爲和說，至尊主家之女，以和恱幹其家事，問正於人，故爲吉也。應在九二，又男子之象。體在巽，巽爲進退，是無所定，而婦言是從，故云“夫子凶”也。大過者，巽下兑上之卦。𥘉六在巽體，巽爲木。上六位在巳，巳當巽位，巽又爲木。二木在外，以夾四陽，四陽互體爲二乾，乾爲君，爲父，二木夾君父，是棺椁之象。“乾道變化”，謂先有舊形，漸漸攺者，謂之變。雖有舊形，忽攺者，謂之化。及本無舊形，非𩔖而攺，亦謂之化。艮爲狗，艮卦在丑，艮爲止，以能吠守止人，則屬艮；以能言，則屬兑。 兑爲言故也。",
                    "zhushu": "右禮記、周禮正義以互體說易，蓋亦本諸康成，今附卷未。"
                },
                {
                    "paragraph": "康成注易九卷，多論互體。江左與王輔嗣學竝立，荀崧謂其書根源。顔延之爲𥙊酒，黜鄭置王。齊陸澄詒王儉書云：“易自商瞿之後，雖有異家之學，同以象數爲宗。數年後乃有王弼之說。”王濟云：“弼所誤者多，何必能頓廢前儒？”河北諸儒，専主鄭氏。隋興，學者慕弼之學，遂爲中原之師。唐因之。今鄭注不傳，此景迂晁氏所慨歎也。李鼎祚云：“鄭多參天象，王全釋人事。”易道豈偏滯於天人者哉？合彖、象於經，葢自康成始。其說間見於鼎祚集解及釋文，易、詩、三禮、春秋義䟽，後漢書、文𨕖注。應麟讀易之暇，輯爲此編，庶幾先儒象數之學，猶有攷焉。癸酉季夏哉生明，汲古堂書。",
                    "zhushu": ""
                },
                {
                    "paragraph": "周易鄭康成注卷終",
                    "zhushu": ""
                }
            ]
        },
        {
            "name": "跋",
            "paragraphs": [
                {
                    "paragraph": "跋",
                    "zhushu": "",
                    "type": 1
                },
                {
                    "paragraph": "先儒易學，象數爲宗。王輔嗣排撃漢儒，自標新學。自孔穎達五經正義專采其說，而鄭注漸晦。至南宋而盡亡，僅散見於李鼎祚易解及釋文、詩、三禮、春秋義疏、後漢書、文選注等書。王厚齋因輯錄之，以爲鄭氏易學一綫之續。其後海鹽姚上粦、元和惠棟、歸安丁杰、平湖孫堂遞有增補，而鄭氏易學頼以不墜。是王氏此輯，實有蓽路藍縷，以啓山林之功。是書附刊於玉海之後，祕冊彙函、經解彙函、雅雨堂、湖海樓兩叢書先後版行，然均爲後人所祖述，而非王氏之原本。此尚爲玉海初刻，因取覆印，以識椎輪大輅之始焉。海鹽張元濟。",
                    "zhushu": ""
                }
            ]
        }
    ]
}