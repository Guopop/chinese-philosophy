{
    "name": "般若波羅蜜多心經",
    "author": "唐・玄奘譯",
    "loadChapterCount": 1,
    "hasZhushu": false,
    "chapters": [
        {
            "name": "般若波羅蜜多心經",
            "paragraphs": [
                {
                    "paragraph": "般若波羅蜜多心經",
                    "zhushu": "",
                    "type": 1
                },
                {
                    "paragraph": "唐三藏法師玄奘譯",
                    "zhushu": "",
                    "type": 2
                },
                {
                    "paragraph": "觀自在菩薩行深般若波羅蜜多時，照見五薀皆空，度一切苦厄。",
                    "zhushu": ""
                },
                {
                    "paragraph": "舍利子！色不異空，空不異色；色卽是空，空卽是色。受、想、行、識，亦復如是。",
                    "zhushu": ""
                },
                {
                    "paragraph": "舍利子！是諸法空相，不生不滅，不垢不淨，不增不減。是故，空中無色，無受、想、行、識；無眼、耳、鼻、舌、身、意；無色、聲、香、味、觸、法；無眼界，乃至無意識界；無無明亦無無明盡，乃至無老死亦無老死盡；無苦、集、滅、道；無智，亦無得。",
                    "zhushu": ""
                },
                {
                    "paragraph": "以無所得故，菩提薩埵依般若波羅蜜多故，心無罣㝵；無罣㝵故，無有恐怖，遠離顚倒夢想，究竟涅槃。三世諸佛依般若波羅蜜多故，得阿耨多羅三藐三菩提。",
                    "zhushu": ""
                },
                {
                    "paragraph": "故知般若波羅蜜多，是大神呪，是大明呪，是無上呪，是無等等呪，能除一切苦，眞實不虛，故說般若波羅蜜多呪。",
                    "zhushu": ""
                },
                {
                    "paragraph": "卽說呪曰：",
                    "zhushu": "",
                    "type": 2
                },
                {
                    "paragraph": "揭帝揭帝，般羅揭帝，般羅僧揭帝，菩提僧莎訶",
                    "zhushu": "",
                    "type": 2
                },
                {
                    "paragraph": "般若波羅蜜多心經",
                    "zhushu": "",
                    "type": 2
                },
                {
                    "paragraph": "戊戌歲高麗國大藏都監奉勅彫造",
                    "zhushu": ""
                }
            ]
        }
    ]
}