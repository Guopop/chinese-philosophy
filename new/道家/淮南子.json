{
    "name": "淮南子",
    "author": "西汉·刘安",
    "loadChapterCount": 1,
    "hasZhushu": true,
    "chapters": [
        {
            "name": "淮南鸿烈解叙",
            "paragraphs": [
                {
                    "paragraph": "淮南鸿烈解叙",
                    "zhushu": "",
                    "type": 1
                },
                {
                    "paragraph": "淮南王名安，厉王长子也。长，髙皇帝之子也。其母赵氏女，为赵王张敖美人。髙皇帝七年讨韩信于铜鞮，信亡走匈奴，上遂北至楼烦。还过赵，不礼赵王。赵王献美女赵氏女，得幸，有身。赵王不敢内之于宫，为筑舍于外。及贯、髙等谋反发觉，井逮治王，尽收王家，及美人赵氏女亦与焉。吏以其得幸有身闻上，上方怒赵王，未理也。赵美人弟兼因辟阳侯审食其言之吕后，吕后不肯白，辟阳侯亦不强争。及赵美人生男，恚而自杀。吏奉男诣上，上命吕后母之，封为淮南王。暨孝文皇帝即位，长弟上书愿相见，诏至长安。日从游宴，骄蹇如家人兄弟。怨辟阳侯不争其母于吕后，因椎杀之。上非之，肉祖北阙谢罪，夺四县，还归国。为黄屋左纛，称东帝，坐徙蜀严道，死于雍。上闵之，封其四子为列侯。时民歌之曰：“一尺缯，好童童。一升粟，饱蓬蓬。兄弟二人，不能相容。”上闻之曰：“以我贪其地邪？”乃召四侯而封之：其一人病薨，长子安袭封淮南王，次为衡山王，次为庐江王。太传贾𧨏谏曰：“怨雠之人，不可贵也。”后淮南、衡山卒反，如贾𧨏言。初，安为辩达，善属文。皇帝为从父，数上书，召见。孝文皇帝甚重之，诏使为离骚赋。自旦受诏，日早食已。上爱而秘之。天下方术之士多往归焉。于是遂与苏飞、李尚、左吴、田由、雷被、毛披、伍被、晋昌等八人，及诸儒大山、小山之徒，共讲论道德，总统仁义，而著此书。其旨近老子，淡泊无为，蹈虚守静，出入经道。言其大也，则焘天戴地，说其细也，则沦于无垠，及古今冶乱存亡祸福，世间诡异懐可之事。其义也著，其文也富，物事其类，无所不载，然其大较归之于道，号曰鸿烈。鸿，大也；烈，明也，以为大明道之言也。故夫学者不论淮南，则不知大道之深也。是以先贤通儒述作之士，莫不援采以验经传。以父讳长，故其所著，诸“长”字皆曰“修”。光禄大夫刘向校定撰具，名之淮南。又有十九篇者，谓之淮南外篇。自诱之少，从故侍中、同县卢君受其句读，诵举大义。会遭兵灾，天下棋峙，亡失书传，废不寻修，二十余载。建安十年，辟司空椽，除东郡濮阳令，睹时人少为淮南者，惧遂陵迟，于是以朝餔事毕之间，乃深思先师之训，参以经传道家之言，比方其事，为之注解，悉载本文，并举音读。典农中郎将弁楫借八卷刺之，会楫身丧，遂亡不得。至十七年，迁监河东，复更补足。浅学寡见，未能备悉，其所不达，注以“未闻”。唯博物君子览而详之，以劝后学者云尔。",
                    "zhushu": ""
                }
            ]
        },
        {
            "name": "原道训第一",
            "paragraphs": [
                {
                    "paragraph": "原道训第一",
                    "zhushu": "原，本也。本道根真，包裹天地，以历万物，故曰“原道”，因以题篇。",
                    "type": 1
                },
                {
                    "paragraph": "夫道者，覆天载地，",
                    "zhushu": "道无形而大也。"
                },
                {
                    "paragraph": "廓四方，柝八极，",
                    "zhushu": "廓，张也。柝，开也。八极，八方之极也，言其远。柝，读重门击柝之柝也。"
                },
                {
                    "paragraph": "高不可际，深不可测，",
                    "zhushu": "际，至也。度深曰测，一曰尽也。"
                },
                {
                    "paragraph": "包裹天地，禀授无形",
                    "zhushu": "。禀，给也。授，予也。无形，万物之未形也，皆生于道，故曰禀授无形也。"
                },
                {
                    "paragraph": "源流泉滂，冲而徐盈；混混汩汩，浊而徐清。",
                    "zhushu": "源，泉之始所出也。浡，涌也。冲，虚也。始出虚，徐流不止，能所盈满，以喻于道亦然也。汩，读曰骨也。"
                },
                {
                    "paragraph": "故植之而塞于天地，横之而弥于四海，施之无穷而无所朝夕。",
                    "zhushu": "植，立也。塞，满也。弥，犹络也。施，用也。用之无穷竭也，无所朝夕盛衰。"
                },
                {
                    "paragraph": "舒之幎于六合，卷之不盈于一握。",
                    "zhushu": "舒，散也。幎，覆也。孟春与孟秋为合，仲春与仲秋为合，季春与季秋为合，孟夏与孟冬为合，仲夏与仲冬为合，季夏与季冬为合。故曰六合。言满天地间也，一曰，四方上下为六合。不盈一握，言微妙也。"
                },
                {
                    "paragraph": "约而能张，幽而能明，",
                    "zhushu": "言道能小能大，能昧能明。"
                },
                {
                    "paragraph": "弱而能强，柔而能刚。",
                    "zhushu": "道之性也。"
                },
                {
                    "paragraph": "横四维而含阴阳，",
                    "zhushu": "横，读桄车之桄。"
                },
                {
                    "paragraph": "弦宇宙而章三光。",
                    "zhushu": "纮，纲也，若小车盖四维谓之纮绳之类也。四方上下曰宇，古往今来曰宙，以逾天地章明也。三光，日、月、星。"
                },
                {
                    "paragraph": "甚淖而滒，甚纤而微。",
                    "zhushu": "滒，亦淖也。夫饘粥多审者谓滒。滒，读歌讴之歌。"
                },
                {
                    "paragraph": "山以之髙，渊以之深，兽以之走，鸟以之飞，日月以之明，星历以之行，麟以之游，凤以之翔。",
                    "zhushu": "以，用也。游，出也。大飞不动曰翔也。"
                },
                {
                    "paragraph": "泰古二皇，得道之柄，立于中央，",
                    "zhushu": "二皇，伏牺、神农也。指说阴阳，故不言三也。"
                },
                {
                    "paragraph": "神与化游，以抚四方。",
                    "zhushu": "抚，安也。四方谓之天下也。"
                },
                {
                    "paragraph": "是故能天运地滞，轮转而无废，",
                    "zhushu": "运，行也。滞，止也。废，休也。"
                },
                {
                    "paragraph": "水流而不止，与万物终始。风兴云蒸，事无不应；",
                    "zhushu": "应，当也。"
                },
                {
                    "paragraph": "雷声雨降，并应无穷。",
                    "zhushu": "穷，已也。"
                },
                {
                    "paragraph": "鬼出电入，龙兴鸾集；",
                    "zhushu": "鬼出，言无踪迹也。电入，言其疾也。"
                },
                {
                    "paragraph": "钧旋毂转，周而复匝。",
                    "zhushu": "钧，陶人作瓦器法，下转族者。一曰，天也。"
                },
                {
                    "paragraph": "已雕已琢，还反于朴。无为为之而合于道，无为言之而通乎德，",
                    "zhushu": "言二三之化，无为为之也，而言合于道也；无所为言之，而适自通于德也。"
                },
                {
                    "paragraph": "恬愉无矝而得于和，",
                    "zhushu": "恬愉，无所好憎也。无矝，不自大也。"
                },
                {
                    "paragraph": "有万不同而便于性，",
                    "zhushu": "万事不同，能于便性者，性不欲也。"
                },
                {
                    "paragraph": "神托于秋毫之末，",
                    "zhushu": "言微妙也。"
                },
                {
                    "paragraph": "而大与宇宙之总。",
                    "zhushu": "宇宙，谕天地总合也。"
                },
                {
                    "paragraph": "其德优天地而和阴阳，",
                    "zhushu": "优，柔也。和，调也。"
                },
                {
                    "paragraph": "节四时而调五行。",
                    "zhushu": "五行，金、木、水、火、土也。"
                },
                {
                    "paragraph": "呴谕复育，万物群生，",
                    "zhushu": "呴谕，温恤也。育，长也。"
                },
                {
                    "paragraph": "润于草木，浸于金石，禽兽硕大，毫毛润泽，羽翼奋也，",
                    "zhushu": "奋，壮。"
                },
                {
                    "paragraph": "角觡生也，",
                    "zhushu": "角，鹿角也。觡，麋角也。觡，读曰格。"
                },
                {
                    "paragraph": "兽胎不贕，鸟卵不毈，",
                    "zhushu": "胎不成兽曰贕，卵不成鸟曰毈。言“不”者，明其成。"
                },
                {
                    "paragraph": "父无丧子之忧，兄无哭弟之哀，",
                    "zhushu": "言无犬死。"
                },
                {
                    "paragraph": "童子不孤，妇人不孀，",
                    "zhushu": "无父曰孤，寡妇曰孀也。"
                },
                {
                    "paragraph": "虹霓不出，贼星不行，",
                    "zhushu": "贼星，妖星也。"
                },
                {
                    "paragraph": "含德之所致。",
                    "zhushu": "含，怀也。"
                },
                {
                    "paragraph": "夫太上之道，生万物而不有，",
                    "zhushu": "不以为己有者也。"
                },
                {
                    "paragraph": "成化像而弗宰。",
                    "zhushu": "宰，主也。"
                },
                {
                    "paragraph": "跂行喙息，蠉飞蝡动，待而后生，莫之知德；",
                    "zhushu": "不因德之。"
                },
                {
                    "paragraph": "待之后死，莫之能怨。",
                    "zhushu": "不怨虐之。"
                },
                {
                    "paragraph": "得以利者不能誉，用而败者不能非。收聚畜积而不加富，",
                    "zhushu": "收敛畜积，国有常赋也。不加富者，为百姓，不以为己有也。"
                },
                {
                    "paragraph": "布施禀授而不益贫。",
                    "zhushu": "布施禀授，匡困乏，予不足也。以公家之资，故不益贫也。"
                },
                {
                    "paragraph": "旋县而不可究，纤㣲而不可勤。",
                    "zhushu": "县，犹小也。勤，犹尽也。"
                },
                {
                    "paragraph": "累之而不髙，堕之而不下，益之而不众，损之而不寡，斲之而不薄，杀之而不残，凿之而不深，填之而不浅。忽兮恍兮，不可为象兮；恍兮忽兮，用不屈兮；",
                    "zhushu": "忽恍，无形貌也。故曰“不可为像”也。屈，竭也。恍，读人空头扣之恍。屈，读秋鸡无尾屈之屈也。"
                },
                {
                    "paragraph": "幽兮冥兮，应无形兮；遂兮洞兮，不虚动兮。",
                    "zhushu": "洞，达也。道动有所应，故曰“不虚动”也。"
                },
                {
                    "paragraph": "与刚柔卷舒兮，与阴阳俯仰兮。",
                    "zhushu": "卷舒，犹屈申也。俯仰，犹升降也。"
                },
                {
                    "paragraph": "昔者冯夷、大丙之御也，",
                    "zhushu": "“夷”或作“迟”也，“丙”或作“白”，昔古之得道能御阴阳者也。"
                },
                {
                    "paragraph": "乘云车，入云霓，游微雾，",
                    "zhushu": "以云霓为其马也。游，行也。微雾，天之微气也。"
                },
                {
                    "paragraph": "骛恍忽，历远弥髙以极往，",
                    "zhushu": "骛，驰也。恍忽，无之象也。往，行也。"
                },
                {
                    "paragraph": "经霜雪而无迹，照日光而无景，",
                    "zhushu": "行霜雪中无有迹，为日所照无影柱也。"
                },
                {
                    "paragraph": "扶摇抮抱羊角而上，",
                    "zhushu": "扶，攀也。摇，动也。抱，了戾也。扶摇如羊角，转如曲萦，行而上也。抮，读与左传“憾而能眕”者同也。抱，读诗“克歧克嶷”之嶷也。"
                },
                {
                    "paragraph": "经纪山川，蹈腾昆仑，排阊阖，沦天门。",
                    "zhushu": "径，行也。纪，通也。蹈，蹑也。腾，上也。昆仑，山名也，在西北，其髙万九千里，河之所出。排，犹斥也。沦，入也。阊阖，始升天之门也。天门，上帝所居紫微宫门也。冯夷、大丙之御，其能如此也。"
                },
                {
                    "paragraph": "末世之御，虽有轻车良马，劲策利鍜，不能与之争先。",
                    "zhushu": "劲，强也。策，箠也。未之感也。言不能与冯夷、大丙争在前也。鍜，读炳烛之炳。"
                },
                {
                    "paragraph": "是故大丈夫恬然无思，澹然无虑；以天为盖，以地为舆；四时为马，阴阳为御；",
                    "zhushu": "驺，御。"
                },
                {
                    "paragraph": "乘云陵霄，与造化者俱。",
                    "zhushu": "大丈夫，谕体道者也。造化，天地，一曰，道也。霄，读消息之消。"
                },
                {
                    "paragraph": "纵志舒节，以驰大区。",
                    "zhushu": "区，宅也。大宅谓天也。"
                },
                {
                    "paragraph": "可以步而步，可以骤而骤。今雨师洒道，使风伯扫尘。",
                    "zhushu": "雨师，毕星也。诗云：“月丽于毕，俾滂沱矣。”风伯，箕星也。月丽于箕，风扬沙也。"
                },
                {
                    "paragraph": "电以为鞭策，",
                    "zhushu": "电，激气也，故以为鞭策。"
                },
                {
                    "paragraph": "雷以为车轮。",
                    "zhushu": "雷，转气也，故以为车轮。"
                },
                {
                    "paragraph": "上游于霄雿之野，下出于无垠之门。",
                    "zhushu": "霄雿，髙峻貌也。无垠，无形状之貌。霄，读绀绡。雿，读翟氏之翟。"
                },
                {
                    "paragraph": "刘览偏照，复守以全。",
                    "zhushu": "刘览，回观也。刘，读留连之留，非刘氏之刘也。"
                },
                {
                    "paragraph": "经营四隅，还反于枢。",
                    "zhushu": "隅，犹方也。枢，本也。"
                },
                {
                    "paragraph": "故以天为盖，则无不覆也；以地为舆，则无不载也；四时为马，则无不使也；阴阳为御，则无不备也。",
                    "zhushu": "阴阳次叙，以成万物，无所缺也，故曰无不备。"
                },
                {
                    "paragraph": "是故疾而不摇，远而不劳，四支不动，聪明不损，",
                    "zhushu": "损，减也。"
                },
                {
                    "paragraph": "而知八纮九野之形埒者，何也？",
                    "zhushu": "八纮，天之八维也。九野，八方、中天也。"
                },
                {
                    "paragraph": "执道要之柄，而游于无穷之地。是故天下之事，不可为也，",
                    "zhushu": "为，治之。"
                },
                {
                    "paragraph": "因其自然而推之。",
                    "zhushu": "推，求也，㪯也。"
                },
                {
                    "paragraph": "万物之变，不可究也，秉其要归之趣。",
                    "zhushu": "趣亦归也。"
                },
                {
                    "paragraph": "夫镜水之与形接也，不设智故，而方圆曲直弗能逃也。",
                    "zhushu": "智故，巧饰也。镜水不施巧饰之形，人之形好丑以宝应之，故曰方圆曲直不能逃也。"
                },
                {
                    "paragraph": "是故响不肆应，而景不一设，叫呼仿佛，默然自得。",
                    "zhushu": "得叫呼仿佛之声状也。"
                },
                {
                    "paragraph": "人生而静，天之性也。感而后动，性之害也。物至而神应，知之动也。",
                    "zhushu": "物，事也。"
                },
                {
                    "paragraph": "知与物接，而好憎生焉。",
                    "zhushu": "接，交也。情欲也。"
                },
                {
                    "paragraph": "好憎成形，而知诱于外，不能反己，而天理灭矣。",
                    "zhushu": "形，见也。诱，感也。不能反己本所受天清静之性，故曰“天理灭也”，犹衰也。"
                },
                {
                    "paragraph": "故达于道者，不以人易天，",
                    "zhushu": "天，性也，不以人事易其天性也。说曰：天，身也，不以人闲利欲之事易其身也。"
                },
                {
                    "paragraph": "外与物化，而内不失其情。",
                    "zhushu": "言通道之人，虽外貌与物化，内不失其无欲之本情也。"
                },
                {
                    "paragraph": "至无而供其求，时骋而要其宿。",
                    "zhushu": "言天时自骋，道要其宿会也。"
                },
                {
                    "paragraph": "小大修短，各有其具，",
                    "zhushu": "具，犹备也。"
                },
                {
                    "paragraph": "万物之至，腾踊肴乱而不失其数。",
                    "zhushu": "不失其数，各应其度。"
                },
                {
                    "paragraph": "是以处上而民弗重，居前而众弗害，",
                    "zhushu": "言民戴仲而爱之也。"
                },
                {
                    "paragraph": "天下归之，奸邪畏之。以其无争于万物也，故莫敢与之争。夫临江而钓，旷日而不能盈罗，虽有钩箴芒距，",
                    "zhushu": "距，爪也，读距守之距也。"
                },
                {
                    "paragraph": "微纶芳饵，加之以詹何、姢嬛之数，犹不能与网罟争得也。",
                    "zhushu": "詹何、姢嬛，古善钓人名。数，术也。"
                },
                {
                    "paragraph": "射者扞乌号之弓，弯綦卫之箭，",
                    "zhushu": "扞，张也。弯，引也。綦，美箭所出地名也。卫，利也。乌号，柘桑，其材坚劲，乌跱其上，及其将飞，枝必挠下，劲能复起巢，乌随之。乌不敢飞，号呼其上。伐其枝以为弓，因曰乌号之弓也。一说：黄帝铸鼎于荆山鼎湖，得道而仙，乘龙上。其臣援弓射龙，欲下黄帝，不能也。乌，于也；号，呼也。于是抱弓而号，因名其弓为乌号之弓也。"
                },
                {
                    "paragraph": "重之羿、逢蒙子之巧，以要飞乌，犹不能与罗者竞多。",
                    "zhushu": "羿，古诸侯，有穷之君也。逢蒙，羿弟子。皆攻射而百𤼵百中，故曰之巧。要，取。竞，逐也。"
                },
                {
                    "paragraph": "何则？以所持之小也。张天下以为之笼，因江海以为罟，又何亡鱼失鸟之有乎！",
                    "zhushu": "罟，鱼网也。诗云：“施罟濊濊。”"
                },
                {
                    "paragraph": "故夫不若缴，缴不若无形之像。",
                    "zhushu": "言其大也。"
                },
                {
                    "paragraph": "夫释大道而任小数，无以异于使蠏蜅鼠，蟾蠩捕蚤，不足以禁奸塞邪，乱乃逾滋。",
                    "zhushu": "以艾灼蟹臣上，内置穴中，廼热走穷穴，适能禽一鼠也。詹诸，䗐也，跳行舒迟，捕蚤亦不能悉得，故曰不足以禁奸也。谕盗，益甚也。"
                },
                {
                    "paragraph": "昔者夏鲧作三仞之城，诸侯背之，海外有狡心。",
                    "zhushu": "鲧，帝颛顼五也孙，禹之父也。八尺曰仞。鲧作城郎，以其伇劳，故诸侯背之，四海之外皆有狡猾之心。"
                },
                {
                    "paragraph": "禹知天下之叛也，乃坏城平池，散财物，焚甲兵，施之以徳，海外宾服，四夷纳职。",
                    "zhushu": "四夷，海外也。职，贡也。"
                },
                {
                    "paragraph": "合诸侯于涂山，执玉帛者万国。",
                    "zhushu": "涂山，在九江当涂县。玉，圭。帛，玄纁也。"
                },
                {
                    "paragraph": "故机械之心藏于胸中，则纯白不粹，神徳不全，",
                    "zhushu": "机械，巧诈也。藏之于胸臆之内，故纯白之道不粹，精神专一之徳不全也。粹，读祸祟之祟也。"
                },
                {
                    "paragraph": "在身者不知，何远之所能怀！",
                    "zhushu": "懐，来也。"
                },
                {
                    "paragraph": "是故革坚则兵利，城成则冲生，",
                    "zhushu": "言攻战之备，于此生也。"
                },
                {
                    "paragraph": "若以汤沃沸，乱乃逾甚。是故鞭噬狗，策𨂜马，而欲教之，虽伊尹、造父弗能化。",
                    "zhushu": "伊尹，名挚，殷汤之贤相也。赵父，周穆王之臣也，而善御。虽此二人，不能化之。"
                },
                {
                    "paragraph": "欲㝔之心亡于中，则饥虎可尾，何况狗马之类乎！故体道者逸而不穷，任数者劳而无功。夫峭法刻诛者，非霸王之业也；箠策繁用者，非致远之术也。",
                    "zhushu": "繁，数也。"
                },
                {
                    "paragraph": "离朱之明，察箴末于百步之外，",
                    "zhushu": "离朱者，黄帝臣，明目人也。"
                },
                {
                    "paragraph": "不能见渊中之鱼。师旷之聪，合八风之调，",
                    "zhushu": "师旷，晋平公乐师子野也。八风，八卦之风声也。"
                },
                {
                    "paragraph": "而不能听十里之外。故任一人之能，不足以治三亩之宅也。修道理之数，因天地之自然，则六合不足均也。",
                    "zhushu": "均，平也。"
                },
                {
                    "paragraph": "是故禹之决渎也，因水以为师；神农之播榖也，因苗以为教。",
                    "zhushu": "禹，鲧之子，名文命，受禅成功曰“禹”。因以水性自下，决使东流，以为后世师法也。神农，少典之子炎帝也。农植嘉榖，神而化之，故号曰“神农”也。播，布也。布种百榖，因苗之生而长育之，以为后世之常教也。"
                },
                {
                    "paragraph": "夫萍树根于水，",
                    "zhushu": "萍，大苹也。"
                },
                {
                    "paragraph": "木树根于土，乌排虚而飞，兽蹠实而走",
                    "zhushu": "，蹠，足也。实，地也。蹠，读捃摭之摭。"
                },
                {
                    "paragraph": "蛟龙水居，虎豹山处，天地之性也。",
                    "zhushu": "蛟，水蛟，其皮有珠，世人以为刀剑之口是也。蛟，读人情性交易之交，缓气言乃得耳。"
                },
                {
                    "paragraph": "两木相摩而然，金火相守而流，",
                    "zhushu": "流，释也。"
                },
                {
                    "paragraph": "员者常转，窽者主浮，自然之势也。",
                    "zhushu": "员，轮丸之属也。窽，空也，舟舡之属也。故曰自然之势也。窽，读利条之科也。"
                },
                {
                    "paragraph": "是故春风至则甘雨降，生育万物，",
                    "zhushu": "明堂月令曰“清风至则榖雨”是也。育，长也。风或作分合。"
                },
                {
                    "paragraph": "羽者妪伏，毛者孕育，",
                    "zhushu": "妪伏，以气剖卵也。孕者，怀胎有生也。"
                },
                {
                    "paragraph": "草木荣华，鸟兽卵胎，莫见其为者，而功既成矣。",
                    "zhushu": "既，已也。"
                },
                {
                    "paragraph": "秋风下霜，到生挫伤，",
                    "zhushu": "草木首地而生，故曰到生。挫伤者，凋落也。"
                },
                {
                    "paragraph": "鹰雕抟鸷，昆虫蛰藏，",
                    "zhushu": "鸷，读什伍之什。"
                },
                {
                    "paragraph": "草木注根，鱼鼈凑渊，莫见其为者，灭而无形。",
                    "zhushu": "灭，𣳚也。形，见也。"
                },
                {
                    "paragraph": "木处榛巢，水居窟穴，",
                    "zhushu": "聚木曰榛。"
                },
                {
                    "paragraph": "禽兽有芄，",
                    "zhushu": "芄，蓐。"
                },
                {
                    "paragraph": "人民有室，陆处宜牛马，舟行宜多水，匈奴出秽裘，",
                    "zhushu": "匈奴，猃狁，北胡也。"
                },
                {
                    "paragraph": "干、越生葛絺，",
                    "zhushu": "干，吴也。絺，细葛也。"
                },
                {
                    "paragraph": "各生所急以备燥湿，各因所处以御寒暑，并得其宜，物便其所。由此观之，万物固以自然，圣人又何事焉！",
                    "zhushu": "事，治也。"
                },
                {
                    "paragraph": "九疑之南，陆事寡而水事众，",
                    "zhushu": "九疑，山名也，在苍梧，虞舜所葬也。"
                },
                {
                    "paragraph": "于是民人被发文身，以像鳞虫，",
                    "zhushu": "被，翦也。文身，刻书其体，内默其中，为蛟龙之状，以入水，蛟龙不害也。故曰“以像鳞虫”也。"
                },
                {
                    "paragraph": "短绻不绔，以便涉游，短袂攘卷，以便刺舟，因之也。",
                    "zhushu": "卷，卷臂也。因之，因水之宜也。"
                },
                {
                    "paragraph": "鴈门之北，狄不榖食，贱长贵壮，俗上气力，人不㢮弓，马不解勒，便之也。",
                    "zhushu": "不榖食，肉酪而已。北狄，鲜卑也。㢮，舍也。便，习也。"
                },
                {
                    "paragraph": "故禹之祼国，解衣而入，衣带而出，因之也。",
                    "zhushu": "祼国在南方。圣人治礼不求与俗，故曰因之也。"
                },
                {
                    "paragraph": "今夫徙树者，失其阴阳之性，则莫不枯槁。",
                    "zhushu": "失，犹易也。"
                },
                {
                    "paragraph": "故橘树之江北则化而为枳，鸲鵅不过济，貈度汶而死，",
                    "zhushu": "见于周礼。故春秋传曰“鸲鹆来巢”，言非中国之禽，所以为鲁昭公仁异也。"
                },
                {
                    "paragraph": "形性不可易，势居不可移也。是故达于道者，反于清静；",
                    "zhushu": "反，夲也。天夲援人清静之性，故曰反也。"
                },
                {
                    "paragraph": "究于物者，终于无为。",
                    "zhushu": "无为者，不为物为也。"
                },
                {
                    "paragraph": "以恬养性，以漠処神，则入于天门。所谓天者，纯粹朴素，质直皓白，未始有与杂糅者也。所谓人者，偶䁟智故，曲巧伪诈，所以俯仰于世人而与俗交者。故牛歧蹏而戴角，马被髦而全足者，天也。络马之口，穿牛之鼻者，人也。循天者，与道游者也。",
                    "zhushu": "循，随也。㳺，行也。"
                },
                {
                    "paragraph": "随人者，与俗交者也。",
                    "zhushu": ""
                },
                {
                    "paragraph": "○夫井鱼不可与语大，拘于隘也；夏虫不可与语寒，",
                    "zhushu": "言蜩蝉不知寒雪也。"
                },
                {
                    "paragraph": "笃于时也；曲士不可与语至道，拘于俗，束于教也。故圣人不以人滑天，不以欲乱情，",
                    "zhushu": "天，身者。不以人事滑乱其身也，不以欲乱其清浊之性者也。"
                },
                {
                    "paragraph": "不谋而当，不言而信，不虑而得，不为而成，",
                    "zhushu": "诗云：“不识不知，顺帝之则。”故曰不谋而当，不虑而得也。"
                },
                {
                    "paragraph": "精通于霊府，与造化者为人。",
                    "zhushu": "为。治也。"
                },
                {
                    "paragraph": "夫善游者溺，善骑者堕。各以其所好，反自为祸。",
                    "zhushu": "祸，害也。"
                },
                {
                    "paragraph": "是故好事者未尝不中，",
                    "zhushu": "中，伤也。好为情欲之事者，未尝不自伤也。"
                },
                {
                    "paragraph": "争利者未尝不穷也。昔共工之力，触不周之山，使地东南倾。",
                    "zhushu": "共工，以水行霸于伏牺、神农闲者也，非尧时共工也。不周山，昆䈁西北。倾，犹下也。天文言天倾西北，地倾东南，先言倾，髙也。此言东南，后言倾，明其下也。"
                },
                {
                    "paragraph": "与髙辛争为帝，",
                    "zhushu": "髙辛，帝喾有天下之号也。喾，黄帝之曾孙。"
                },
                {
                    "paragraph": "遂濳于渊，宗族残灭，维嗣绝祀。",
                    "zhushu": "谓共工也。"
                },
                {
                    "paragraph": "越王翳逃山穴，越人熏而出之，遂不得已。",
                    "zhushu": "已，止也。医，越太子也。贤不欲为王，逃于出山穴之中，越人以火熏出而立之，故曰遂不得已。在春秋后，故不书于经也。"
                },
                {
                    "paragraph": "由此观之，得在时，不在争；治在道，不在圣。",
                    "zhushu": "治，为也。虽圣不得为，故曰在道，孔子是也。"
                },
                {
                    "paragraph": "土处下，不争髙，故安而不危；水下流，不争先，故疾而不迟。昔舜耕于历山，朞年，而田者争処墝埆，以封壤肥饶相让；",
                    "zhushu": "历山在済阴成阳也。一曰：済南历城山也。墝埆，读人相墝椽之墝。"
                },
                {
                    "paragraph": "钓于河滨，朞年，而渔者争处湍瀬，以曲隈深潭相予。",
                    "zhushu": "渔，读告语。湍瀬，水浅流急少鱼之処也。曲隈，崖岸委曲。深潭，回流饶鱼之処。潭，读葛覃之覃。"
                },
                {
                    "paragraph": "当此之时，口不设言，手不指麾，",
                    "zhushu": "口不设不信之言也。手不指麾，小妄有所规拟也。"
                },
                {
                    "paragraph": "执玄德于心，而化驰若神。",
                    "zhushu": "玄，天也。驰，行也。若神，若有神化之也。"
                },
                {
                    "paragraph": "使舜无其志，虽口辩而户说之，不能化一人。",
                    "zhushu": "志，王天下之志也。一曰：人心之志也。"
                },
                {
                    "paragraph": "是故不道之道，莽乎大哉！",
                    "zhushu": "道不可道，故曰不道之道。"
                },
                {
                    "paragraph": "夫能理三苗，朝羽民，",
                    "zhushu": "三苗，尧时所放浑敦、穷奇、饕餮之等。理，治也。羽民，南方羽国之民。使之朝者，德以怀远也。"
                },
                {
                    "paragraph": "从祼国，纳肃慎，未发号施令而移风易俗者，其唯心行者乎！",
                    "zhushu": "祼国在南方，禹所入也。从，化也。肃慎，北方，远也。传曰：“肃慎、燕、亳，吾北土也。”唯仁化为能然也。"
                },
                {
                    "paragraph": "法度刑罚，何足以致之也？",
                    "zhushu": "言不足以致之也。明不如仁心化之为大。"
                },
                {
                    "paragraph": "是故圣人内修其本，而不外饰其末，保其精神，偃其智故，漠然无为而无不为也，",
                    "zhushu": "能无为，故物无不为之化。"
                },
                {
                    "paragraph": "澹然无治也而无不治也。所谓无为者，不先物为也；所谓不为者，因物之所为。",
                    "zhushu": "顺物之性也。"
                },
                {
                    "paragraph": "所谓无治者，不易自然也；所谓无不治者，因物之相然也。",
                    "zhushu": "然，犹宜也。"
                },
                {
                    "paragraph": "万物有所生，而独知守其根；",
                    "zhushu": "根，夲也。"
                },
                {
                    "paragraph": "百事有所出，而独知守其门。",
                    "zhushu": "门，禁要也。"
                },
                {
                    "paragraph": "故穷无穷，极无极，照物而不眩，响应而不乏，此之谓天解。",
                    "zhushu": "眩，惑也。天解，天之解故也，言能明天意也。"
                },
                {
                    "paragraph": "故得道者志弱而事强，",
                    "zhushu": "弱，柔也。强，无不胜也。"
                },
                {
                    "paragraph": "心虚而应当。",
                    "zhushu": "当，合也。"
                },
                {
                    "paragraph": "所谓志弱者，柔毳安静，藏于不敢，行于不能，恬然无虑，动不失时，与万物回周旋转，不为先唱，感而应之。",
                    "zhushu": "感，动。应，和。"
                },
                {
                    "paragraph": "是故贵者必以贱为号，",
                    "zhushu": "贵者，谓公、王、侯、伯。称孤寡不榖，故曰以贱为号。"
                },
                {
                    "paragraph": "而髙者必以下为基。",
                    "zhushu": "基，始也。大筑京台先从下起也。"
                },
                {
                    "paragraph": "托小以包大，在中以制外，行柔而刚，用弱而强，转化推移，得一之道，而以少正多。",
                    "zhushu": "而，能也，能以寡统众。"
                },
                {
                    "paragraph": "所谓其事强者，遭变应卒，排患扞难，力无不胜，敌无不凌，应化揆时，莫能𡧱之。是故欲刚者必以柔守之，欲强者必以弱保之。积于柔则刚，积于弱则强，观其所积，以知祸福之郷。",
                    "zhushu": "郷，方也。"
                },
                {
                    "paragraph": "强胜不若己者，至于若己者而同；",
                    "zhushu": "夫强者能胜不如己者。同，等也。至于如己者则等，不能胜也。言强之为小也，道家所不贵也。"
                },
                {
                    "paragraph": "柔胜出于己者，其力不可量。",
                    "zhushu": "夫能弱柔胜己者，其力不可訾也。言柔之为大也，道家所贵。"
                },
                {
                    "paragraph": "故兵强则灭，木强则折，革坚则裂，齿坚于舌而先之𡚁。",
                    "zhushu": "兵犹火也，强则盛，盛则衰，故曰“则灭”。以火谕也。木强则折，不能徐屈也。革坚则裂，鼓是也。弊，尽。齿坚于舌，而先舌尽。"
                },
                {
                    "paragraph": "是故柔弱者，生之干也；",
                    "zhushu": "干，质也。"
                },
                {
                    "paragraph": "而坚强者，死之徒也。",
                    "zhushu": "徒，众也。"
                },
                {
                    "paragraph": "先唱者，穷之路也；后动者，达之原也。",
                    "zhushu": "先者隤陷，故曰穷也。后者以谋，故曰达。"
                },
                {
                    "paragraph": "何以知其然也？凡人中寿七十岁，然而趋舍指凑，日以自悔也，以至于死，故蘧伯玉年五十而有四十九年非。",
                    "zhushu": "伯玉，卫大夫蘧瑗也。今年所行是也，则还顾知去年之所行非也。𡻕岁悔之，以至于死，故有四十九非，所谓月悔朔、日悔昨也。"
                },
                {
                    "paragraph": "○何者？先者难为知，而后者易为攻也。先者上髙，则后者攀之；先者谕下，则后者蹶之；先者隤陷，则后者以谋；先者败绩，则后者逢之。",
                    "zhushu": "蹶，履也，音展，非展也。楚人读踬为隤，隤者车承，或言羕踬之踬也。"
                },
                {
                    "paragraph": "由此观之，先者，则后者之弓矢质的也。",
                    "zhushu": "质的，射者之准执也。"
                },
                {
                    "paragraph": "犹錞之与刃，刃犯难而錞无患者，何也？以其托于后位也。",
                    "zhushu": "錞，干戈之錞也，读曰顿。刃，矛戈之刃也。刃在前，故犯难；顿在后，故以无患。故曰“其托于后位”也。"
                },
                {
                    "paragraph": "此俗世庸民之所公见也，而贤知者弗能避也。",
                    "zhushu": "庸，众也。公，详也。众民详所见知，贤者不能避，为锋刃也。锋刃以谕利欲也。故曰有所屝蔽也。"
                },
                {
                    "paragraph": "所谓后者，非谓其厎滞而不发，凝竭而不流，",
                    "zhushu": "厎，读曰纸。发，动也。凝，如脂凝也。流，行。"
                },
                {
                    "paragraph": "贵其周于数而合于时也。",
                    "zhushu": "周，调也。数，术也。合于时，时行财行，时止则止也。"
                },
                {
                    "paragraph": "夫执道理以耦変，先亦制后，后亦制先。",
                    "zhushu": "道当随事为変，不必待于先，人事当在后，趋时当居先也。"
                },
                {
                    "paragraph": "是何则？不失其所以制人，人不能制也。时之反侧，闲不容息，",
                    "zhushu": "言时反侧之间，不容气息，促之甚也。"
                },
                {
                    "paragraph": "先之则大过，后之则不逮。夫日回而月周，时不与人游，故圣人不贵尺之璧，而重寸之阴，时难得而易失也。禹之趋时也，履遗而弗取，冠挂而弗顾，非争其先也，而争其得时也。是故圣人守清道而抱雌节，",
                    "zhushu": "清，和静也。雌，柔弱也。"
                },
                {
                    "paragraph": "因循应変，常后而不先。柔弱以静，舒安以定，",
                    "zhushu": "舒，详也。"
                },
                {
                    "paragraph": "攻大䃺坚，莫能与之争。",
                    "zhushu": "攻大䃺坚，谕难也，无与圣人之争也。"
                },
                {
                    "paragraph": "天下之物，莫柔弱于水，然而大不可极，深不可测，",
                    "zhushu": "测，尽也。"
                },
                {
                    "paragraph": "修极于无穷，远渝于无崖，息秏减益，通于不訾，",
                    "zhushu": "訾，量也。"
                },
                {
                    "paragraph": "上天则为雨露，下地则为润泽，万物弗得不生，百事不得不成，大包群生而无好憎，泽及蚑蛲",
                    "zhushu": "蚑，蚑行也。蛲，微小之虫也。"
                },
                {
                    "paragraph": "而不求报，",
                    "zhushu": "施而不有也。"
                },
                {
                    "paragraph": "富赡天下而不既，",
                    "zhushu": "赡，足也。既，尽也。"
                },
                {
                    "paragraph": "德施百姓而不费，",
                    "zhushu": "德泽加于百姓，不以为己财费也。"
                },
                {
                    "paragraph": "行而不可得穷极也，",
                    "zhushu": "流膏不止也。"
                },
                {
                    "paragraph": "微而不可得把握也，击之无创，刺之不伤，斩之不断，焚之不然，",
                    "zhushu": "水之性也。"
                },
                {
                    "paragraph": "淖溺流遁，错缪相纷",
                    "zhushu": "遁，逸也。错缪相纷，彼此相糺也。"
                },
                {
                    "paragraph": "而不可靡散，利贯金石，强济天下，",
                    "zhushu": "水流缺石，是其利也。舟舡所载无有重，是其强也。済，通也。"
                },
                {
                    "paragraph": "动溶无形之域，而翶翔忽区之上，",
                    "zhushu": "忽恍之区上也。言其飞为云，无所不上也。"
                },
                {
                    "paragraph": "邅回川谷之闲，",
                    "zhushu": "邅回，犹委曲也。"
                },
                {
                    "paragraph": "而滔腾大荒之野，有余不足，与天地取与，授万物而无所前后，",
                    "zhushu": "前后皆与之。"
                },
                {
                    "paragraph": "是故无所私而无所公，",
                    "zhushu": "公私一也。"
                },
                {
                    "paragraph": "靡滥振荡，与天地鸿洞，",
                    "zhushu": "鸿，大也。洞，通也。读同异之同也。"
                },
                {
                    "paragraph": "无所左而无所右，蟠委错紾，与万物始终，",
                    "zhushu": "紾，转也。"
                },
                {
                    "paragraph": "是谓至徳。",
                    "zhushu": "言水之为徳最大，故曰至德也。"
                },
                {
                    "paragraph": "夫水所以能成其至徳于天下者，以其淖溺润滑也。故老聃之言曰：“天下至柔，驰骋于天下之至坚。出于无有，入于无闲。",
                    "zhushu": "水是也。"
                },
                {
                    "paragraph": "吾是以知无为之有益。”",
                    "zhushu": "有益于生。"
                },
                {
                    "paragraph": "夫无形者，物之大祖也；无音者，声之大宗也。",
                    "zhushu": "无形生有形，故为物大祖也。无音生有音，故为声大宗。祖、宗皆本也。"
                },
                {
                    "paragraph": "其子为光，其孙为水，皆生于形乎！",
                    "zhushu": "光无形，道所贵也，观之，故子为光也。水形而不可毁，差之，故孙为水也。"
                },
                {
                    "paragraph": "夫光可见而不可握，水可循而不可毁，故有像之类，莫尊于水。出生入死，自无蹠有，自有蹠无，而以衰贱矣。",
                    "zhushu": "出生，出生道，谓去清静也。入死，入死道，谓情欲也。蹠，适也。自无形适有形，离其本也。自有形适无形，不能复得，道家所弃，故曰而以衰贱也。"
                },
                {
                    "paragraph": "是故清静者，徳之至也；而柔弱者，道之要也；",
                    "zhushu": "要，约也。"
                },
                {
                    "paragraph": "虚而恬愉者，万物之用也。",
                    "zhushu": "万物由之得为人用。"
                },
                {
                    "paragraph": "肃然应感，殷然反本，则沦于无形矣。所谓无形者，一之谓也。",
                    "zhushu": "一者，道之本也。"
                },
                {
                    "paragraph": "所谓一者，无匹合于天下者也。卓然独立，块然独处，上通九天，下贯九野，",
                    "zhushu": "九天，八方、中央也。九野亦如之。"
                },
                {
                    "paragraph": "员不中规，方不中矩，大浑而为一叶，累而无根，",
                    "zhushu": "无根，言微妙也。"
                },
                {
                    "paragraph": "怀囊天地，为道关门，",
                    "zhushu": "门，道之门。"
                },
                {
                    "paragraph": "穆忞隐闵，纯徳独存，",
                    "zhushu": "穆忞、隐闵，皆无形之类也。纯，不杂粈也。"
                },
                {
                    "paragraph": "布施而不既，用之而不勤。",
                    "zhushu": "既，尽也。勤，劳也。"
                },
                {
                    "paragraph": "是故视之不见其形，听之不闻其声，循之不得其身，无形而有形生焉，",
                    "zhushu": "无形，道也。有形，万物也。"
                },
                {
                    "paragraph": "无声而五音鸣焉，",
                    "zhushu": "音生于无声也。"
                },
                {
                    "paragraph": "无味而五味形焉，",
                    "zhushu": "形或作和也。"
                },
                {
                    "paragraph": "无色而五色成焉。是故有生于无，实出于虚，",
                    "zhushu": "有形生于无形，人也。实，财也。"
                },
                {
                    "paragraph": "天下为之圈，则名实同居。",
                    "zhushu": "圈，陬也。名，爵号之名也。实，币帛之属也。一曰：仁义之功赏也。"
                },
                {
                    "paragraph": "音之数不过五，",
                    "zhushu": "宫、商、角、征、羽也。"
                },
                {
                    "paragraph": "而五音之变不可胜聼也。",
                    "zhushu": "変，更相生也。"
                },
                {
                    "paragraph": "味之和不过五，",
                    "zhushu": "甘、酸、醎、辛，苦也。"
                },
                {
                    "paragraph": "而五味之化不可胜尝也。",
                    "zhushu": "化亦変也。"
                },
                {
                    "paragraph": "色之数不过五，",
                    "zhushu": "青、赤、白、黑、黄也。"
                },
                {
                    "paragraph": "而五色之变不可胜观也。",
                    "zhushu": "常事曰视，非常曰观。春秋鲁隐公观渔于棠是也。"
                },
                {
                    "paragraph": "故音者，宫立而五音形矣；",
                    "zhushu": "宫在中央，声之主也。形，正也。"
                },
                {
                    "paragraph": "味者，甘立而五味亭矣；",
                    "zhushu": "亭，平也。甘，中央味也。"
                },
                {
                    "paragraph": "色者，白立而五色成矣；",
                    "zhushu": "白者所在以染之，故五色可成矣。"
                },
                {
                    "paragraph": "道者，一立而万物生矣。是故一之理，施四海；",
                    "zhushu": "理，道也。"
                },
                {
                    "paragraph": "一之解，际天地。",
                    "zhushu": "解，达也。际，机也。解，读解故之解也。"
                },
                {
                    "paragraph": "其全也，纯兮若朴；",
                    "zhushu": "朴，若玉朴也，在石而未剖。"
                },
                {
                    "paragraph": "其散也，混兮若浊。浊而徐清，冲而徐盈，澹兮其若深渊，",
                    "zhushu": "冲，虚也。盈，满也。澹，定不动之貌。"
                },
                {
                    "paragraph": "泛兮其若浮云，若无而有，若亡而存。万物之总，皆阅一孔；",
                    "zhushu": "总，皆聚也。"
                },
                {
                    "paragraph": "百事之根，皆出一门。",
                    "zhushu": "道之门也。"
                },
                {
                    "paragraph": "其动无形，変化若神；其行无迹，常后而先。",
                    "zhushu": "道之先也。"
                },
                {
                    "paragraph": "是故至人之治也，",
                    "zhushu": "至道之人。"
                },
                {
                    "paragraph": "掩其聪明，灭其文章，依道发智，与民同出于公。",
                    "zhushu": "公，正。"
                },
                {
                    "paragraph": "去其诱慕，除其嗜欲，",
                    "zhushu": "诱慕，谕贪荣势也，故去之也。嗜欲，情欲也，故除之也。"
                },
                {
                    "paragraph": "损其思虑。",
                    "zhushu": "常活澹也。"
                },
                {
                    "paragraph": "约其所守则察，",
                    "zhushu": "不烦扰也。"
                },
                {
                    "paragraph": "寡其所求则得。",
                    "zhushu": "易供，故得。"
                },
                {
                    "paragraph": "夫任耳目以听视者，劳形而不明；以知虑为治者，苦心而无功。是故圣人一度循轨，",
                    "zhushu": "一，齊也。轨，法也。"
                },
                {
                    "paragraph": "不变其宜，不易其常，放准修绳，曲因其当。夫喜怒者，道之邪也；",
                    "zhushu": "道贵平和，故喜怒为衷也。"
                },
                {
                    "paragraph": "忧悲者，徳之失也；",
                    "zhushu": "德尚恬和，以忧悲为失。论语曰“其德坦荡”是也。"
                },
                {
                    "paragraph": "好憎者，心之过也；嗜欲者，性之累也。",
                    "zhushu": "心当专一，中扃外闭，反有所好憎，故曰过。性当清净以奉天素，而反嗜欲，故为之累也。"
                },
                {
                    "paragraph": "人大怒破阴，大喜坠阳；",
                    "zhushu": "怒者，阴气也。阴为坚冰，积阴相薄，故破阴。喜者阳气，阳升于上，积阳相薄，故曰阳坠也。"
                },
                {
                    "paragraph": "薄气发瘖，惊怖为狂；忧悲多恚，病乃成积；好憎繁多，祸乃相随。故心不忧乐，德之至也；通而不变，静之至也；",
                    "zhushu": "変，更也。"
                },
                {
                    "paragraph": "嗜欲不载，虚之至也；",
                    "zhushu": "不载于性。"
                },
                {
                    "paragraph": "无所好憎，平之至也；不与物散，粹之至也。",
                    "zhushu": "散，乱。粹，纯。"
                },
                {
                    "paragraph": "能此五者，则通于神明。通于神明者，得其内者也。是故以中制外，百事不废；",
                    "zhushu": "中，心也。外，情欲。"
                },
                {
                    "paragraph": "中能得之，则外能收之。",
                    "zhushu": "不，养也。"
                },
                {
                    "paragraph": "中之得，则五藏宁，思虑平，",
                    "zhushu": "五藏宁者，各得其所。思虑平者，不安喜怒。"
                },
                {
                    "paragraph": "筋力劲强，耳目聪明，疏达而不悖，",
                    "zhushu": "悖，谬也。"
                },
                {
                    "paragraph": "坚强而不鞼，",
                    "zhushu": "鞼，折。"
                },
                {
                    "paragraph": "无所大过而无所不逮，处小而不逼，处大而不窕，",
                    "zhushu": "在小能小，在大能大。"
                },
                {
                    "paragraph": "其魂不躁，其神不娆，",
                    "zhushu": "躁，狡。娆，烦娆也。言精神定矣。"
                },
                {
                    "paragraph": "湫漻寂漠，为天下枭。",
                    "zhushu": "湫漻，清静也。寂漠，恬淡也。枭，雄也。"
                },
                {
                    "paragraph": "迫则能应，感则能动；物穆无穷，",
                    "zhushu": "穆，美。"
                },
                {
                    "paragraph": "变无形像。",
                    "zhushu": "言能化也。"
                },
                {
                    "paragraph": "优游委纵，如响之与景；",
                    "zhushu": "响应声，影应形。"
                },
                {
                    "paragraph": "登髙临下，无失所秉；履危行险，无忘玄仗。",
                    "zhushu": "玄仗，道也。"
                },
                {
                    "paragraph": "大道坦坦，去身不远，求之近者，往而复反。",
                    "zhushu": "近，谓身也。"
                },
                {
                    "paragraph": "能存之此，其德不亏，万物纷糅，与之转化，以听天下，若背风而驰，",
                    "zhushu": "疾而易也。"
                },
                {
                    "paragraph": "是谓至德。至德则乐矣。古之人有居岩穴而神不遗者，",
                    "zhushu": "遗，失也。"
                },
                {
                    "paragraph": "末世有势为万乘而日忧悲者。由此观之，圣亡乎治人，而在于得道；乐亡于富贵，而在于德和。知大己而小天下，则几于道矣。",
                    "zhushu": "几，近也。许由、务光是。"
                },
                {
                    "paragraph": "所谓乐者，岂必处京台、章华，",
                    "zhushu": "宗台、章华，皆造之大台。"
                },
                {
                    "paragraph": "游云梦、沙丘，",
                    "zhushu": "云梦，楚泽，在南郡华容也。沙丘，纣台名也，在巨鹿也。"
                },
                {
                    "paragraph": "耳听九韶、六莹，",
                    "zhushu": "九韶，舜楽也。六莹，颛顼楽也。"
                },
                {
                    "paragraph": "口味煎熬芬芳，驰骋夷道，",
                    "zhushu": "夷，平也。"
                },
                {
                    "paragraph": "钓射鹔鷞之谓乐乎？",
                    "zhushu": "鹔鷞，鸟名也。长胫绿身，其形似鴈。一曰：凤皇之别名也。"
                },
                {
                    "paragraph": "吾所谓乐者，人得其得者。夫得其得者，不以奢为乐，不以廉为悲，",
                    "zhushu": "廉，犹俭也。"
                },
                {
                    "paragraph": "与阴俱闭，与阳俱开。故子夏心战而䏴，得道而肥。",
                    "zhushu": "子夏，名商，孔子弟子也。入学见先王之道而说之，又出见富贵之楽而欲之，二者交争，故战而䏴也。先王之道胜，无所复思，故肥也。"
                },
                {
                    "paragraph": "圣人不以身役物，不以欲滑和，",
                    "zhushu": "不以身为物役，不以情欲乱中和之道也。"
                },
                {
                    "paragraph": "是故其为曜不忻忻，",
                    "zhushu": "忻忻为过制也。"
                },
                {
                    "paragraph": "其为悲不惙惙，",
                    "zhushu": "惙惙为伤性也。"
                },
                {
                    "paragraph": "万方百变，消摇而无所定，吾独忼慨，遗物而与道同出。是故有以自得，",
                    "zhushu": "自得其天性也。"
                },
                {
                    "paragraph": "乔木之下，空穴之中，足以适情。",
                    "zhushu": "乔木，上疏少阴之木也。空穴，岩穴也。唯処此中，夫自得者足以适其情性。"
                },
                {
                    "paragraph": "无以自得也，虽以天下为家，万民为臣妾，不足以养生也。",
                    "zhushu": "言无以自待之人，犹以此为不足也。"
                },
                {
                    "paragraph": "能至于无乐者，则无不乐；无不乐，则至极乐矣。",
                    "zhushu": "至乐，至得之乐。极亦至也。"
                },
                {
                    "paragraph": "夫建钟鼓，列管弦，席旃茵，傅旄象，",
                    "zhushu": "管，箫也。弦，琴瑟也。傅，着也。旄，旌也。𧰼，以象牙为饰也。"
                },
                {
                    "paragraph": "耳听朝歌北鄙靡靡之乐，",
                    "zhushu": "朝歌，纣都。鄙，邑也。纣使师㳙作鄙邑靡靡之楽也，故师延为晋平公歌之，师旷知之，曰亡国之音也。"
                },
                {
                    "paragraph": "齐靡曼之色，",
                    "zhushu": "齊，列也。靡曼，美也。"
                },
                {
                    "paragraph": "陈酒行𨢩，夜以継日，",
                    "zhushu": "乐不辍也。"
                },
                {
                    "paragraph": "强弩于髙鸟，走犬遂狡兔，此其为乐也，炎炎赫赫，怵然若有所诱慕。",
                    "zhushu": "诱，进也。慕，有所思。怵然，犹惕然。"
                },
                {
                    "paragraph": "解车休马，罢酒彻乐，而心忽然若有所丧，怅然若有所亡也。是何则？不以内乐外，而以外乐内，乐作而喜，曲终而悲，悲喜转而相生，精神乱营，不得须㬰平。",
                    "zhushu": "营，惑。"
                },
                {
                    "paragraph": "察其所以，不得其形，",
                    "zhushu": "不得楽之形也。"
                },
                {
                    "paragraph": "而日以伤生，失其得者也。是故内不得于中，禀授于外而以自饰也，不浸于肌肤，不浃于骨髓，",
                    "zhushu": "浸，润也。浃，通也。"
                },
                {
                    "paragraph": "不留于心志，不滞于五藏。故从外入者，无主于中，不止。従中出者，无应于外，不行。故听善言便计，虽愚者和说之；称至德髙行，虽不肖者知慕之。说之者众而用之者鲜，慕之者多而行之者寡。所以然者，何也？不能反诸性也。夫内不开于中而强学问者，不入于耳而不著于心。此何以异于聋者之歌也？效人为之而无以自乐也，声出于口则越而散矣。",
                    "zhushu": "散去耳不闻也。"
                },
                {
                    "paragraph": "夫心者，五藏之主也，所以制使四攴，流行血气，驰骋于是非之境，而出入于百事之门户者也。是故不得于心而有经天下之气，是犹无耳而欲调钟鼓，无目而欲喜文章也，亦必不胜其任矣。",
                    "zhushu": "经，理。"
                },
                {
                    "paragraph": "故天下神器，不可为也。",
                    "zhushu": "器，物用也。为，治也。"
                },
                {
                    "paragraph": "为者败之，执者失之。夫许由小天下而不以己易尧者，志遗于天下。",
                    "zhushu": "许由，阳城人也，箕山之隐士也。尧以其贤，聘之，欲禅天下焉，不肯就。故曰志遗于天下也。"
                },
                {
                    "paragraph": "所以然者，何也？因天下而为天下也。天下之要，不任于彼而在于我，",
                    "zhushu": "彼，谓尧也。我，谓许由。"
                },
                {
                    "paragraph": "不在于人而在于我身，身得则万物备矣。彻于心术之论，则嗜欲好憎外失。",
                    "zhushu": "外，不在心。"
                },
                {
                    "paragraph": "是故无所喜而无所怒，无所乐而无所苦，万物玄同也，",
                    "zhushu": "玄，天也。"
                },
                {
                    "paragraph": "无非无是，化育玄燿，生而如死。",
                    "zhushu": "玄，天也。燿，明也。生而如死，无所欲。"
                },
                {
                    "paragraph": "夫天下者亦吾有也，吾亦天下之有也，天下之与我，岂有间哉！",
                    "zhushu": "言相比也。"
                },
                {
                    "paragraph": "夫有天下者，岂必摄权持势，操杀生之柄而以行其号令邪？吾所谓有天下者，非谓此也，自得而已。",
                    "zhushu": "自得其天性也。一曰：不失其身也。"
                },
                {
                    "paragraph": "自得，则天下亦得我矣。吾与天下相得，则常相有，己又焉有不得容其闲者乎！所谓自得者，全其身者也。全其身，则与道为一矣。故虽游于江浔海裔，",
                    "zhushu": "浔，崖也。裔，边也。浔，读葛覃之覃也。"
                },
                {
                    "paragraph": "驰要袅，建翠盖，",
                    "zhushu": "驷驾，要袅，马名也，日行万里。袅，挠弱之挠。翠盖，以翠鸟羽饰盖也。"
                },
                {
                    "paragraph": "目观掉羽、武象之乐，",
                    "zhushu": "掉羽，羽舞。武象，周武王之楽。"
                },
                {
                    "paragraph": "耳听滔㓪奇丽激抮之音，",
                    "zhushu": "激，有激扬。抮，转。皆曲名也。"
                },
                {
                    "paragraph": "扬郑、卫之浩乐，结激楚之遗风，",
                    "zhushu": "郑声：郑会晋平公，就新声，使师延为桑间、濮上之楽。濮在卫地，故郑、卫之浩楽也。结激清楚之声也，必为郑为之俗楽，夫结激清楚以娱乐也。遗风，犹余声也。"
                },
                {
                    "paragraph": "射沼滨之髙鸟，逐苑囿之走兽，此齐民之所以淫泆流湎。",
                    "zhushu": "齐于凡民，故曰齐民也。沼，池也。滨，水崖也。"
                },
                {
                    "paragraph": "圣人处之，不足以营其精神，乱其气志，",
                    "zhushu": "营，或也。"
                },
                {
                    "paragraph": "使心怵然失其情性。处穷僻之郷，侧谿谷之间，",
                    "zhushu": "侧，伏也。"
                },
                {
                    "paragraph": "隐于榛薄之中，",
                    "zhushu": "丛木曰榛，深草曰薄。"
                },
                {
                    "paragraph": "环堵之室，茨之以生茅，蓬户瓮牖，揉桑以为枢，",
                    "zhushu": "堵长一丈，髙一丈。而环一堵，为方一丈，故曰环堵，言其小也。编蓬为户，以破瓮蔽牖，揉桑条以为户枢。"
                },
                {
                    "paragraph": "上漏下湿，润浸北房，",
                    "zhushu": "浸，渍也。北房，阴堂也。"
                },
                {
                    "paragraph": "雪霜滖灖，浸潭苽蒋，",
                    "zhushu": "滖灖，雪霜之貌也。浸潭之润，以生苽蒋实。苽者，蒋实也。其米曰𦸔胡。滖，读繀绳之繀。灖，读校灭之校。苽，读觚哉之觚也。蒋，读水浆之浆也。"
                },
                {
                    "paragraph": "逍遥于广泽之中，而仿洋于山峡之旁，",
                    "zhushu": "两山之间为峡。"
                },
                {
                    "paragraph": "此齐民之所为形植藜累，忧悲而不得志也，圣人处之，不为愁悴怨怼，",
                    "zhushu": "怼，病也。"
                },
                {
                    "paragraph": "而不失其所以自乐也。是何也？则内有以通于天机，",
                    "zhushu": "机，㣲也。"
                },
                {
                    "paragraph": "而不以贵贱贫富劳逸失其志德者也。故夫乌之哑哑，鹊之唶唶，岂尝为寒暑燥湿变其声哉！",
                    "zhushu": "言体道者不为贵贱贫富劳逸易其志，如乌鹊之不为寒暑易其声。"
                },
                {
                    "paragraph": "是故夫得道已定，而不待万物之推移也，非以一时之变化而定吾所以自得也。吾所谓得者，性命之情处其所安也。夫性命者，与形俱出其宗，",
                    "zhushu": "宗，本。"
                },
                {
                    "paragraph": "形备而性命成，性命成而好憎生矣。故士有一定之论，女有不易之行，",
                    "zhushu": "士有同志，同志德也，至其交接，有一会而公定，故曰有一定之论也。贞女专一，亦无二心，虽有偏丧，不复更醮，故曰有不易之行者也。"
                },
                {
                    "paragraph": "规矩不能方圆，钩绳不能曲直。",
                    "zhushu": "虽规矩钩绳无以施于此。"
                },
                {
                    "paragraph": "天地之永，登丘不可为修，居卑不可为短。是故得道者，穷而不慑，达而不荣，",
                    "zhushu": "虽穷贱不以为慑惧也，虽𩔰达不以为荣幸也。"
                },
                {
                    "paragraph": "处髙而不机，",
                    "zhushu": "机，危也。"
                },
                {
                    "paragraph": "持盈而不倾，",
                    "zhushu": "倾，覆也。"
                },
                {
                    "paragraph": "新而不㓪，久而不渝，",
                    "zhushu": "朗，明也。渝，変也。朗，读汝南㓪陵之㓪。"
                },
                {
                    "paragraph": "入火不焦，入水不濡。是故不待势而尊，不待财而富，不待力而强，平虚下流，与化翶翔。",
                    "zhushu": "翶翔，犹倾仰也。"
                },
                {
                    "paragraph": "若然者，藏金于山，藏珠于渊，",
                    "zhushu": "舜藏金于崭岩之山，藏珠于五湖之渊，以塞贪淫之欲也。"
                },
                {
                    "paragraph": "不利货财，不贪势名。",
                    "zhushu": "势位，爵号之名也。"
                },
                {
                    "paragraph": "是故不以康为乐，",
                    "zhushu": "康，安也。"
                },
                {
                    "paragraph": "不以慊为悲，",
                    "zhushu": "慊，约也。慊，读辟向慊之慊也。"
                },
                {
                    "paragraph": "不以贵为安，不以贱为危，形神气志，各居其宜，以随天地之所为。夫形者，生之舍也；气者，生之充也；神者，生之制也。一失位，则二者伤矣。是故圣人使人各处其位，守其职，而不得相干也。故夫形者非其所安也而处之则废，气不当其所充而用之则泄，神非其所宜而行之则昧。",
                    "zhushu": "昧，不明也。"
                },
                {
                    "paragraph": "此三者，不可不慎守也。夫举天下万物，蚑蛲贞虫，",
                    "zhushu": "蚑行蛲动之虫也。蛲读饶。贞虫，细要之属也。"
                },
                {
                    "paragraph": "蝡动蚑作，",
                    "zhushu": "蚑，读鸟蚑步之蚑也。"
                },
                {
                    "paragraph": "皆知其所喜憎利害者，何也？以其性之在焉而不离也，忽去之，则骨肉无伦矣。",
                    "zhushu": "去之，去道也，则骨肉靡灭，无伦匹也。"
                },
                {
                    "paragraph": "今人之所以眭然能视，",
                    "zhushu": "眭，读曰桂。"
                },
                {
                    "paragraph": "䁝然能听，",
                    "zhushu": "䁝，读疾营之营也。"
                },
                {
                    "paragraph": "形体能抗，",
                    "zhushu": "抗，读扣耳之扣。"
                },
                {
                    "paragraph": "而百节可屈伸，察能分白黑、视丑美，而知能别同异、明是非者，何也？气为之充，而神为之使也。何以知其然也？凡人之志各有所在而神有所系者，其行也，足蹪跦埳、头抵植木而不自知也，",
                    "zhushu": "蹪，踬也。楚人读踬为蹪。知，犹斍也。"
                },
                {
                    "paragraph": "招之而不能见也，呼之而不能闻也。",
                    "zhushu": "不能见招之者，不能闻呼之者。"
                },
                {
                    "paragraph": "耳目去之也，然而不能应者，何也？神失其守也。",
                    "zhushu": "精神失其所守。"
                },
                {
                    "paragraph": "故在于小则忘于大，在于中则忘于外，在于上则忘于下，在于左则忘于右。",
                    "zhushu": "若楚白公胜将欲虑乱，立于朝，倒杖策，上贯其颐，血流至地而不斍，此之类也。"
                },
                {
                    "paragraph": "无所不充，则无所不在。",
                    "zhushu": "精神无所不充。在，存也。"
                },
                {
                    "paragraph": "是故贵虚者以毫末为宅也。",
                    "zhushu": "虚者，情无所念虑也。以毫末为宅者，言精微也。"
                },
                {
                    "paragraph": "今夫狂者之不能避水火之难而越沟渎之崄者，岂无形神气志哉？然而用之异也。",
                    "zhushu": "与人异也。"
                },
                {
                    "paragraph": "失其所守之位，而离其外内之舍，是故举错不能当，动静不能中，",
                    "zhushu": "当，合也。中，适也。"
                },
                {
                    "paragraph": "终身运枯形于连嵝列埒之门，",
                    "zhushu": "运，行也。枯，犹病也。形，体也。于，于也。连嵝，犹离嵝也，妄曲之类。列埒，不平均也。连，读陵聋幽州陵陵莲之连。嵝，读㟝嵝无松柏之嵝。"
                },
                {
                    "paragraph": "而蹪蹈于污壑穽陷之中，",
                    "zhushu": "污壑，大壑。壑，读赫赫明明之赫。"
                },
                {
                    "paragraph": "虽生俱与人钧，然而不免为人戮笑者，何也？形神相失也。故以神为主者，形从而利；以形为制者，神从而害。",
                    "zhushu": "神清静故利，形有情欲故害也。"
                },
                {
                    "paragraph": "贪饕多欲之人，漠㬆于势利，诱慕于召位，",
                    "zhushu": "汉㬆，犹钝㬆，不知足类。诱，进也。慕，贪。漠溺之漠。㬆，读织绢致宻㬆无间孔之㬆也。"
                },
                {
                    "paragraph": "冀以过人之智植于髙世，",
                    "zhushu": "冀，犹庶几也。植，立也。庶几立髙名于世也。"
                },
                {
                    "paragraph": "则精神日以秏而弥远，",
                    "zhushu": "耗，秃也。"
                },
                {
                    "paragraph": "久淫而不还，",
                    "zhushu": "淫，过。还，复。"
                },
                {
                    "paragraph": "形闭中距，则神无由入矣。",
                    "zhushu": "神，精神也。清静之性无从还入也。"
                },
                {
                    "paragraph": "是以天下时有盲妄自失之患。此膏烛之类也，火逾然而消逾亟。",
                    "zhushu": "逾，益也。亟，疾也。"
                },
                {
                    "paragraph": "夫精气志者，静而日充者以壮，躁而日耗者以老。是故圣人将养其神，和弱其气，平夷其形，而与道沉浮俯仰，",
                    "zhushu": "沉浮，犹盛衰。俯仰，犹升降。"
                },
                {
                    "paragraph": "恬然则縦之，迫则用之。其纵之也若委衣，其用之也若发机。",
                    "zhushu": "机，弩机𨳩。言其疾也。"
                },
                {
                    "paragraph": "如是，则万物之化无不遇，",
                    "zhushu": "遇，时也。"
                },
                {
                    "paragraph": "而百事之变无不应。",
                    "zhushu": "应，当之也。"
                }
            ]
        },
        {
            "name": "俶真训第二",
            "paragraphs": [
                {
                    "paragraph": "俶真训第二",
                    "zhushu": "俶，始也。真，实，说道之实，始于无有，化育于有，故曰“俶真”，因以题篇。",
                    "type": 1
                },
                {
                    "paragraph": "有始者，",
                    "zhushu": "天地开辟之始也。"
                },
                {
                    "paragraph": "有未始有有始者，",
                    "zhushu": "言万物萌兆，未始有始者，始成形也。"
                },
                {
                    "paragraph": "有未始有夫未始有有始者。",
                    "zhushu": "言天地合气，寂寞萧条，未始有也。夫未始有始，仿佛也。"
                },
                {
                    "paragraph": "有有者，",
                    "zhushu": "言万物始有形兆也。"
                },
                {
                    "paragraph": "有无者，",
                    "zhushu": "言天地浩大，言无可名也。"
                },
                {
                    "paragraph": "有未始有有无者，",
                    "zhushu": "道微妙，苞里天地，未始有有无者。在有无者之前，有未始有。夫未始有有无者，天也。"
                },
                {
                    "paragraph": "所谓有始者，繁愤未发，萌兆牙蘖，未有形呼垠堮，无无蝡蝡，将欲生㒷而未成物类。",
                    "zhushu": "繁愤，众积之貌。发，积也。"
                },
                {
                    "paragraph": "有未始有有始者，天气始下，地气始上，阴阳错合，相与优游竞畅于宇宙之间，被德含和，缤纷茏苁，欲与物接而未成兆朕。",
                    "zhushu": "竞，逐也。畅，达也。和，气也。缤纷，杂糅也。茏苁，聚会也。兆朕，形怪也。"
                },
                {
                    "paragraph": "有未始有夫未始者有有始者，天含和而未降，地懐气而未扬，虚无寂寞，萧条霄雿，无有仿佛，气遂而大通宜宜者也。",
                    "zhushu": "霄，读绀绡之绡。雿，翟氏之翟也。"
                },
                {
                    "paragraph": "有有者，言万物掺落，根茎枝叶，青葱苓茏，雚蔰炫煌，蠉飞蝡动，蚑行哙息，可切循把握而有数量。",
                    "zhushu": "掺，读参星之参。雚蔰炫煌，采色貌也。蚑，读车蚑辙之蚑。哙，读不说怿外之会。切，摩也。循，顺也。雚，读曰唯也。蔰，读曰扈。"
                },
                {
                    "paragraph": "有无者，视之不见其形，听之不闻其声，扪之不可得也，望之不可极也，储与扈治，",
                    "zhushu": "储与扈治，襃大意也。"
                },
                {
                    "paragraph": "浩浩瀚瀚，不可隐仪揆度而通光燿者。",
                    "zhushu": "浩浩瀚瀚，广大貌也。光燿，无形。"
                },
                {
                    "paragraph": "有未始有有无者，包裹天地，陶冶万物，大通混冥，深闳广大，不可为外，析毫剖芒，不可为内，无环堵之宇而生有无之根。",
                    "zhushu": "混冥大冥之中，谓道也。"
                },
                {
                    "paragraph": "有未始有夫未始有有无者，天地未剖，阴阳未判，",
                    "zhushu": "剖判混分。"
                },
                {
                    "paragraph": "四时未分，万物未生，汪然平静，寂然清澄，莫见其形，",
                    "zhushu": "汪，读传尸诸周氏之汪同。"
                },
                {
                    "paragraph": "若光燿之闲于无有，退而自失也，",
                    "zhushu": "自失，𣳚不见也。"
                },
                {
                    "paragraph": "曰：“予能有无，而未能无无也。",
                    "zhushu": "能有无为也，未能本性自无为也，故曰未能无也。"
                },
                {
                    "paragraph": "及其为无无，至妙何从及此哉！”夫大块载我以形，劳我以生，",
                    "zhushu": "大块，天地之间也。"
                },
                {
                    "paragraph": "逸我以老，休我以死。",
                    "zhushu": "庄子曰：生乃徭役，死乃休息也。故曰休我以死。"
                },
                {
                    "paragraph": "善我生者，乃所以善吾死也。",
                    "zhushu": "善吾生之楽，乃欲善吾死之楽也。明死変化有知，欲劝人同死生也。"
                },
                {
                    "paragraph": "夫藏舟于壑，藏山于泽，人谓之固矣。虽然，夜半有力者负而趋，",
                    "zhushu": "趋，走。"
                },
                {
                    "paragraph": "寐者不知，犹有所遁。",
                    "zhushu": "夜半有力者负舟与山走，故寐者不知也。"
                },
                {
                    "paragraph": "若藏天下于天下，则无所遁其形矣。",
                    "zhushu": "大丈夫以天下为室，以藏万物。"
                },
                {
                    "paragraph": "物岂可谓无大扬攉乎？",
                    "zhushu": "扬攉，无虑大数名也。攉，读镐镐。"
                },
                {
                    "paragraph": "一范人之形而犹喜。",
                    "zhushu": "范，犹遇也，遭也。说范，法也。言物一法効人形，尚由善也。"
                },
                {
                    "paragraph": "若人者，千変万化而未始有极也。",
                    "zhushu": "言死生変化而梦，故曰未始有极也。"
                },
                {
                    "paragraph": "弊而复新，其为楽也，可胜计邪！譬若㝱为鸟而飞于天，㝱为鱼而没于渊，方其㝱也，不知其㝱也，觉而后知其㝱也。今将有大觉，然后知今此之为大㝱也。始吾未生之时，焉知生之楽也？今吾未死，又焉知死之不乐也？昔公牛哀转病也，七日化为虎。",
                    "zhushu": "转病，易病也。江、淮之间，公牛氏有易病，化为虎，若中国有狂疾者，发作有时也。其为虎者，便还食人，食人者因作真虎，不食人者更复化为人。公牛氏，韩人。准南之人，因牛食刍，谓之刍豢，有验于此。"
                },
                {
                    "paragraph": "其兄掩户而入觇之，则虎搏而杀之。",
                    "zhushu": "杀其兄。掩，读曰奄也。觇，视也。"
                },
                {
                    "paragraph": "是故文章成兽，爪牙移易，",
                    "zhushu": "移易人瓜牙为虎爪牙也。"
                },
                {
                    "paragraph": "志与心変，神与形化。",
                    "zhushu": "志心皆変，神形皆化。"
                },
                {
                    "paragraph": "方其为虎也，不知其尝为人也；方其为人，不知其且为虎也。二者代谢舛驰，各楽其成形。",
                    "zhushu": "代，更也。谢，叙也。舛，牙也。形，谓成虎形人。舛，读舛卖之舛也。"
                },
                {
                    "paragraph": "狡猾钝惽，是非无端，孰知其所萌！",
                    "zhushu": "萌，生也。"
                },
                {
                    "paragraph": "夫水向冬则凝而为冰，冰迎春则洋而为水，冰故移易于前后，若周员而趋，孰暇知其所苦乐乎！",
                    "zhushu": "泮，释也。趋，归也。"
                },
                {
                    "paragraph": "是故形伤于寒暑燥湿之虐者，形苑而神壮；",
                    "zhushu": "苑，枯病也。壮，伤也。苑，读南阳苑。"
                },
                {
                    "paragraph": "神伤乎喜怒思虑之患者，神尽而形有余。故罢马之死也，剥之若槁；",
                    "zhushu": "罢老气力竭尽，故若槁也。"
                },
                {
                    "paragraph": "狡狗之死也，割之犹濡。",
                    "zhushu": "狡，少也。濡，濡湿，气力未尽。"
                },
                {
                    "paragraph": "是故伤死者其鬼娆，",
                    "zhushu": "娆，烦娆，善行病祟人。"
                },
                {
                    "paragraph": "时既者其神漠。",
                    "zhushu": "既，尽也。时既当老者，则神寂漠。漠，定也。"
                },
                {
                    "paragraph": "是皆不得形神俱没也。",
                    "zhushu": "道家养形养神，皆以寿终，形神俱没，不俱漠而已也。老子曰：“以道治天下，其鬼不神。”此谓俱没也。"
                },
                {
                    "paragraph": "夫圣人用心，杖性依神，相扶而得终始，是故其寐不㝱，其觉不忧。",
                    "zhushu": "精神无所思虑，故不㝱。志存仁义，患不得至，故不忧也。"
                },
                {
                    "paragraph": "古之人有処混冥之中，神气不荡于外，万物恬漠以愉静，搀抢衡杓之气莫不弥靡，",
                    "zhushu": "搀抢，彗孛也。杓，北斗柄第七星。"
                },
                {
                    "paragraph": "而不能为害。当此之时，万民倡狂，不知东西，含哺而游，鼓腹而熙，",
                    "zhushu": "鼓，击也。熙，戏也。"
                },
                {
                    "paragraph": "交被天和，食于地德，",
                    "zhushu": "交，俱也。和，气也。地徳，五榖。"
                },
                {
                    "paragraph": "不以曲故是非相尤，茫茫沈沈，是谓大治。",
                    "zhushu": "曲故，曲巧也。尤，过也。茫茫沈沈，盛貌也。茫，读王莽也。沈，读水出沈沈正白之沈。"
                },
                {
                    "paragraph": "于是在上位者，左右而使之，母淫其性；镇抚而有之，母迁其德。是故仁义不布而万物蕃殖，",
                    "zhushu": "古者抱盛德，上质，是不待仁义而万物蕃殖也。"
                },
                {
                    "paragraph": "赏罚不施而天下宾服。",
                    "zhushu": "服其德也。"
                },
                {
                    "paragraph": "其道可以大美㒷，而难以筭计㪯也。",
                    "zhushu": "言天性万物但可以大美㒷而育之，难以筭计具也。"
                },
                {
                    "paragraph": "是故日计之不足，而岁计之有余。",
                    "zhushu": "人譬若梅矣，百梅足以为百人酸，一梅不足为百人酸也。"
                },
                {
                    "paragraph": "夫鱼相忘于江湖，人相忘于道术。",
                    "zhushu": "言各得其志，故相忘也。"
                },
                {
                    "paragraph": "古之真人，立于天地之夲，中至优游，抱德炀和，而万物杂累焉，",
                    "zhushu": "炀，炙屯。抱其志德而炙于和气，故万物杂累，言成熟也。炀，读供养之养也。"
                },
                {
                    "paragraph": "孰肯解构人闲之事，以物烦其性命乎！",
                    "zhushu": "解构，犹合会也。烦，辱也。"
                },
                {
                    "paragraph": "夫道有经纪条贯，得一之道，连千枝万叶。",
                    "zhushu": "一者，道。得其根夲，故能连理千枝万叶，以少正多也。"
                },
                {
                    "paragraph": "是故贵有以行令，贱有以忘卑，贫有以楽业，困有以処危。夫大寒至，霜雪降，然后知松栢之荗也。据难履危，利害陈于前，",
                    "zhushu": "陈，列也。"
                },
                {
                    "paragraph": "然后知圣人之不失道也。是故能戴大员者履大方，",
                    "zhushu": "言能戴天履地之道。"
                },
                {
                    "paragraph": "镜太清者视大明，立太平者処大堂，",
                    "zhushu": "太平，天下之平也。大堂，明堂，所以告朔行今也。"
                },
                {
                    "paragraph": "能游冥冥者与日月同光。",
                    "zhushu": "光，明也。谕徳道者能与日月明也。"
                },
                {
                    "paragraph": "是故以道为竿，以德为纶，礼楽为钩，仁义为饵，投之于江，浮之于海，万物纷纷，孰非其有！夫挟依于跂跃之术，",
                    "zhushu": "跂跃，犹龃龉，不正之道也。"
                },
                {
                    "paragraph": "提挈人闲之际，撢掞挺挏世之风俗，",
                    "zhushu": "撢，引。掞，利也。挺挏，犹上下也，以求利便也。"
                },
                {
                    "paragraph": "以摸苏牵连物之微妙，",
                    "zhushu": "摸苏，犹摸索。微妙，犹细小。"
                },
                {
                    "paragraph": "犹得肆其志，充其欲，何况怀怀玮之道，忘肝胆，遗耳目，独浮游无方之外，不与物相弊摋，",
                    "zhushu": "弊摋，犹杂揉也。弊，读跋涉之跋也。摋，读楚人言杀也。"
                },
                {
                    "paragraph": "中徙倚无形之域而和以天地者乎！若然者，偃其聪明而抱其太素，",
                    "zhushu": "素，朴性也。"
                },
                {
                    "paragraph": "以利害为尘垢，",
                    "zhushu": "尘垢，谕轻也。"
                },
                {
                    "paragraph": "以死生为尽夜，是故目观玉辂琬象之状，耳听白雪、清角之声，不能以乱其神。",
                    "zhushu": "玉辂，王者所乘，有琬琰象牙之饰。白雪，师旷所奏太一五弦之琴楽曲，神物为下降者。清角，商声也。"
                },
                {
                    "paragraph": "登千仞之谿，临蝯眩之岸，不足以滑其和。",
                    "zhushu": "蝯临其岸而目眩。言滑，滑乱。和，适也。"
                },
                {
                    "paragraph": "譬若钟山之玉，炊以鑪炭，三日三夜而色泽不変。则至德天地之精也。",
                    "zhushu": "钟山，昆仑也。"
                },
                {
                    "paragraph": "是故生不足以使之，利何足以动之；死不足以禁之，害何足以恐之。明于死生之分，达于利害之変，虽以天下之大，易骭之一毛，无所槩于忠也。",
                    "zhushu": "骭，自膝以下，胫以上也。骭，读闬牧之闬也。"
                },
                {
                    "paragraph": "夫贵贱之于身也，犹条风之时丽也；",
                    "zhushu": "条风鸣条，言其迅也。丽，过也。"
                },
                {
                    "paragraph": "毁誉之于己，犹蚊虻之一过也。夫秉皓白而不里，行纯粹而不糅，処玄冥而不暗，休于天钧而不伪，",
                    "zhushu": "伪，败也。天钧，北极之地，积寒之野，休之辄败，唯体道能不败也。"
                },
                {
                    "paragraph": "孟门、终隆之山不能禁，",
                    "zhushu": "孟门，山名，太行之隘也。终隆则终南山，在扶风。皆险塞也。"
                },
                {
                    "paragraph": "唯体道能不败，湍瀬旋渊、吕梁之深不能留也，",
                    "zhushu": "湍瀬，急流也。旋渊，深渊也。吕梁，水名也，在彭城。皆水险。留，滞也。"
                },
                {
                    "paragraph": "大行石涧、飞狐、句望之险不能难也。",
                    "zhushu": "太行，在野王北，上党开也。石涧，深谿。飞狐，在代郡。句望，在鴈门。皆隘险也。"
                },
                {
                    "paragraph": "是故身処江海之上，而神游魏阙之下。",
                    "zhushu": "魏阙，王者门外阙也，所以县教象之书于象魏也。巍巍高大，故曰魏阙。真人虽在远方，心存王也。一曰：心下巨阙，神内守也。"
                },
                {
                    "paragraph": "非得一原，执能至于此哉！",
                    "zhushu": "一原，道之原也。"
                },
                {
                    "paragraph": "是故与至人居，使家忘贫，使王公简其贵富而楽卑贱，勇者衰其气，贪者消其欲。坐而不教，立而不议，虚而往者实而归，故不言而能饮人以和。",
                    "zhushu": "谕道如川，不言而能饮人以和适也。"
                },
                {
                    "paragraph": "是故至道无为，一龙一蛇，",
                    "zhushu": "龙能化，蛇能解蜕，故道以为譬。"
                },
                {
                    "paragraph": "盈缩卷舒，与时变化。外从其风，内守其性，耳目不燿，思虑不营。",
                    "zhushu": "营，或也。"
                },
                {
                    "paragraph": "其所居神者，台简以游太清，",
                    "zhushu": "台，犹持也。简，大也。"
                },
                {
                    "paragraph": "引楯万物，群美萌生。",
                    "zhushu": "引楯，拔擢也。楯，读若允恭之允也。"
                },
                {
                    "paragraph": "是故事其神者神去之，",
                    "zhushu": "事，治也。"
                },
                {
                    "paragraph": "休其神者神居之。",
                    "zhushu": "不动扰。"
                },
                {
                    "paragraph": "道出一原，通九门，",
                    "zhushu": "九门，天之门也。"
                },
                {
                    "paragraph": "散六衢，",
                    "zhushu": "散布于六合之衢也。"
                },
                {
                    "paragraph": "设于无垓坫之字，",
                    "zhushu": "设，施也。垓坫，垠堮也。垓，读人饮食大多以思下垓。坫，读为管氏有反坫之坫。"
                },
                {
                    "paragraph": "寂漠以虚无。非有为于物也，物以有为于己也。",
                    "zhushu": "非有为于物者，不为之也。物以有为于己者，物己为也。"
                },
                {
                    "paragraph": "是故举事而顺于道者，非道之所为也，道之所施也。",
                    "zhushu": ""
                },
                {
                    "paragraph": "夫天之所覆，地之所载，六合所包，阴阳所呴，雨露所濡，道德所扶，此皆生一父母而阅一和也。",
                    "zhushu": "父母，天地。阅，总也。和，气也，道所贵也。呴，读以口相吁之吁。"
                },
                {
                    "paragraph": "是故槐榆与橘柚合而为兄弟，",
                    "zhushu": "言道能化同异物也。"
                },
                {
                    "paragraph": "有苗与三危通为一家。",
                    "zhushu": "有苗国在南方彭蠡，舜时不服者。三危，在西极，山名，在辰州。通为一家，道所化也。"
                },
                {
                    "paragraph": "夫目视鸿鹄之飞，耳听琴瑟之声，而心在鴈门之间，一身之中，神之分离剖判，六合之内，一举而千万里。是故自其异者视之，肝胆胡、越；",
                    "zhushu": "肝胆谕近，胡、越谕远。"
                },
                {
                    "paragraph": "自其同者视之，万物一圈也。",
                    "zhushu": "圈，厥。"
                },
                {
                    "paragraph": "百家异说，各有所出，若夫墨、扬、申、商之于治道，",
                    "zhushu": "墨，墨翟也，其术兼爱、非乐，摩顶于踵而利国者为之。扬，杨朱，其术全性保真，虽拔骨一毛而利天下，弗为也。申，申不害也，韩昭侯相，著三符之命而尚刻削。商者，魏公孙鞅也，为秦孝公制相坐之法，严猛闻，故封之为商君也，因谓之商鞅也。"
                },
                {
                    "paragraph": "犹盖之无一撩，而轮之无一辐，有之可以备数，无之未有害于用也。己自以为独擅之，不通之于天地之情也。今夫冶工之铸器，",
                    "zhushu": "铸，读如唾祝之祝也。"
                },
                {
                    "paragraph": "金踊跃于鑪中，必有波溢而播弃者，其中地而凝滞，亦有以象于物者矣。其形虽有所小周哉，然未可以保于周室之九鼎也，有况比于规形者乎？其与道相去亦远矣！今夫万物之疏跃枝举，百事之茎叶条梓，皆夲于一根，而条循千万也。",
                    "zhushu": "疏跃，布散也。梓，读诗颂苟有三蘗同。"
                },
                {
                    "paragraph": "若此则有所受之矣，而非所授者。所受者无授也而无不受也。无不受也者，譬若周云之茏苁，辽巢彭 而为雨，",
                    "zhushu": "周云，密雨云也。茏苁，聚合也。辽巢彭 ，蕴积貌也。 ，榆荚之 。"
                },
                {
                    "paragraph": "沉溺万物而不与为湿焉。",
                    "zhushu": "不与万物俱湿。"
                },
                {
                    "paragraph": "今夫善射者有仪表之度，如工匠有规矩之数，此皆所得以至于妙。",
                    "zhushu": "有所得仪表规矩之巧也。"
                },
                {
                    "paragraph": "然而奚仲不能为逢蒙，",
                    "zhushu": "奚仲巧为车，逢蒙善于射。言未能相兼也。"
                },
                {
                    "paragraph": "造父不能为伯乐者，",
                    "zhushu": "造父善御马，事周移王。伯楽善相马，事秦缪公。"
                },
                {
                    "paragraph": "是皆谕于一曲，而不通于万方之际也。今以涅染缁则黑于涅，以蓝染青则青于蓝。涅非缁也，青非蓝也，兹虽遇其母而无能复化已。",
                    "zhushu": "涅，𥖎石也。母，本也。"
                },
                {
                    "paragraph": "是何则？以谕其转而益薄也。何况夫未始有涅蓝造化之者乎，其为化也，虽镂金石，书竹帛，何足以举其数！",
                    "zhushu": "镂，读娄数之娄。"
                },
                {
                    "paragraph": "由此观之，物莫不生于有也，",
                    "zhushu": "有，犹往也。"
                },
                {
                    "paragraph": "小大优游矣。",
                    "zhushu": "言饶多也。"
                },
                {
                    "paragraph": "夫秋毫之末，沦于无间而复归于大矣；",
                    "zhushu": "秋毫微妙，故能入于无间。间，孔。言道无水，以毫未比道，犹复为大也。"
                },
                {
                    "paragraph": "芦符之厚，通于无 而复反于敦庞。",
                    "zhushu": "厚，犹薄。芦，苇也。符，芦之中白符。言其薄柯则归于苇，故曰反于孰庞矣。符，读面面之面也。"
                },
                {
                    "paragraph": "若夫无秋毫之微，芦符之厚，四达无境，通于无圻，",
                    "zhushu": "道贵无形，杖毫、芦符已有形，故曰无秋毫之微，芦符之厚，四达无境，通于无圻。圻，垠字也。"
                },
                {
                    "paragraph": "而莫之要御夭遏者，其袭微重妙，挺挏万物，揣丸変化",
                    "zhushu": "，道之所能。"
                },
                {
                    "paragraph": "天地之闲何足以论之！",
                    "zhushu": "言道所化者大。"
                },
                {
                    "paragraph": "夫疾风㪍木，而不能拔毛发；",
                    "zhushu": "㪍亦拔也。"
                },
                {
                    "paragraph": "云台之髙，堕者析脊碎脑，而蚊虻适足以翶翔。",
                    "zhushu": "台髙际于云，因曰云台也。蚊虫微细，故曰翺翔而无伤毁之患，道所贵也。"
                },
                {
                    "paragraph": "夫与蚑蛲同乘天机，",
                    "zhushu": "蚑行蛲动，谕微细也。天机，神马。"
                },
                {
                    "paragraph": "天受形于一圈，飞轻微细者，犹足以脱其命，又况未有类也？",
                    "zhushu": "类，形象也。未有形象，道所尚也。"
                },
                {
                    "paragraph": "由此观之，无形而生有形，亦明矣。是故圣人托其神于灵府，而归于万物之初，视于冥冥，听于无声，冥冥之中独见晓焉，",
                    "zhushu": "晓，明也。"
                },
                {
                    "paragraph": "寂漠之中独有照焉。其用之也以不用，其不用也而后能用之；其知也乃不知，其不知也而后能知之也。夫天不定，日月无所载；",
                    "zhushu": "载，行也。"
                },
                {
                    "paragraph": "地不定，草木无所植；",
                    "zhushu": "植，立也。"
                },
                {
                    "paragraph": "所立于身者不宁，是非无所形。",
                    "zhushu": "形，见也。"
                },
                {
                    "paragraph": "是故有真人然后有真知。",
                    "zhushu": "知不诈 ，故曰真也。"
                },
                {
                    "paragraph": "其所持者不明，庸愚讵知吾所谓知之非不知欤？今夫积惠重厚，累爱袭恩，以声华呕符妪掩万民百姓，使知之䜣䜣然，人乐其性者，仁也。举大功，立显名，体君臣，正上下，明亲疏，等贵贱，存危国，继绝世，决挐治烦，兴毁宗，立无后者，义也。闭九窍，藏心志，弃聪明，反无识，芒然仿佯于尘埃之外，而消摇于无事之业，含阴吐阳，而万物和同者，德也。是故道散而为德，德溢而为仁义，仁义立而道德废矣。百围之木，斩而为牺尊，",
                    "zhushu": "牺，读曰月，犹疏镂之尊。"
                },
                {
                    "paragraph": "镂之以剞𠜾，杂之以青黄，",
                    "zhushu": "剞，巧工钩刀也。𠜾者，规度刺画墨边笺也。所以刻镂之具也。青黄，采色之饰也。剞，读技之技。𠜾，读诗蹶角之蹶也。"
                },
                {
                    "paragraph": "华藻镈觧，龙蛇虎豹，曲成文章，",
                    "zhushu": "华藻，华文也。镈，今之金尊也。鲜，明好也。龙蛇虎豹者，刻尊彜为幡龙伏虎之然，故曰曲成文章也。"
                },
                {
                    "paragraph": "然其断在沟中，一比牺尊、沟中之断，则丑羙有间矣，",
                    "zhushu": "间，远也，方其好丑相去远也。"
                },
                {
                    "paragraph": "然而失木性，钧也。",
                    "zhushu": "钧，等。"
                },
                {
                    "paragraph": "是故神越者其言华，",
                    "zhushu": "越，散也，言不守也，故华而不实。"
                },
                {
                    "paragraph": "德荡者其行伪。",
                    "zhushu": "荡，逸。伪，不成也。"
                },
                {
                    "paragraph": "至精亡于中，而言行观于外，此不免以身役物矣。",
                    "zhushu": "与物为役。"
                },
                {
                    "paragraph": "夫趋舍行伪者，为精求于外也，精有湫尽，而行无穷极，则滑心浊神，而惑乱其夲矣。其所守者不定，于外淫于世俗之风，",
                    "zhushu": "风，化也。"
                },
                {
                    "paragraph": "所断差跌者，而内以浊其清明，是故踌躇以终，而不得须臾恬淡矣。是故圣人内修道术，而不外饰仁义，不知耳目之宣，而游于精神之和。若然者，下揆三泉，上寻九天，横廓六合，揲贯万物，此圣人之游也。若夫真人，则动溶于至虚，而游于灭亡之野，骑蜚㢘而従敦圄，",
                    "zhushu": "蜚亷，兽名，长毛有翼。敦圄，似虎而小。一曰：仙人名也。"
                },
                {
                    "paragraph": "驰于方外，休乎宇内，烛十日而使风雨，臣雷公，役夸父，",
                    "zhushu": "夸父，仙人，弃其策而为邓林也。"
                },
                {
                    "paragraph": "妾宓妃，妻织女，天地之间，何足以留其志！是故虚无者道之舍，平易者道之素。",
                    "zhushu": "素，性也。"
                },
                {
                    "paragraph": "夫人之事其神而娆其精，营慧然而有求于外，此皆失其神明而离其宅也。",
                    "zhushu": "事，治也。娆，烦也。营慧，求索名利者也。故曰有求于外。离宅，离精神之宅也。"
                },
                {
                    "paragraph": "是故冻者假兼衣于春，而暍者望冷风于秋，夫有病于内者必有色于外矣。夫梣木色青翳，",
                    "zhushu": "梣木，苦历，木名也。生于山，剥取其皮，以水浸之正青，用洗眼，瘉人目中肤翳，故曰色青翳。青色，象也。"
                },
                {
                    "paragraph": "而蠃瘉蜗睆，",
                    "zhushu": "蠃蠡，薄蠃。蜗睆，目疾也。"
                },
                {
                    "paragraph": "此皆治目之药也。人无故求此物者，必有蔽其明者。圣人之所以骇天下者，真人未尝过焉；",
                    "zhushu": "骇，动也。"
                },
                {
                    "paragraph": "贤人之所以矫世俗者，圣人未尝观焉。",
                    "zhushu": "矫，拂也。"
                },
                {
                    "paragraph": "夫牛蹏之涔，无尺之鲤；",
                    "zhushu": "涔，潦水也。涔，读延䄆曷问，急气闭口言也。"
                },
                {
                    "paragraph": "块阜之山，无丈之材。",
                    "zhushu": "小山也，在陈留。"
                },
                {
                    "paragraph": "所以然者何也？皆其营宇狭小，而不能容巨大也。又况乎以无裹之者邪！",
                    "zhushu": "无裹，无形。"
                },
                {
                    "paragraph": "此其为山渊之势亦远矣。",
                    "zhushu": "此无有议长大。"
                },
                {
                    "paragraph": "夫人之拘于世也，必形系而神泄，故不免于虚。",
                    "zhushu": "形系者，身形疾而精神越他，不处其守，故曰不免于虚疾。"
                },
                {
                    "paragraph": "使我可系羁者，必其有命在于外也。至德之世，甘瞑于溷澖之域，",
                    "zhushu": "澖，读闲放之闲，言无垠虚之貌。"
                },
                {
                    "paragraph": "而徙倚于汗漫之宇，",
                    "zhushu": "徙倚，犹汗漫。无生形，形生，元气之本神也。故卢敖见若士者言曰“吾与汗漫期于九垓之上”是也。宇，居也。"
                },
                {
                    "paragraph": "提挈天地而委万物，以鸿蒙为景柱，而浮扬乎无畛崖之际。",
                    "zhushu": "一手曰提。挈，举也。委，弃也。言不以身役物。鸿蒙，东方之野，日之所出，故以为景柱。浮扬，犹遨翔也。无畛崖畔界，因以为名也。"
                },
                {
                    "paragraph": "是故圣人呼吸阴阳之气，而群生莫不颙颙然，仰其德以和顺。当此之时，莫之领理，决离隐密而自成，浑浑苍苍，纯朴未散，",
                    "zhushu": "浑浑苍苍，混沌大貌，故曰纯朴未散也。"
                },
                {
                    "paragraph": "旁薄为一，而万物大优，",
                    "zhushu": "优，饶也。"
                },
                {
                    "paragraph": "是故虽有羿之知而无所用之。",
                    "zhushu": "是说上古之时也，但甘卧，治化自行，故曰虽有羿之知，其无所用之。是尧时羿也，谓能射十日，缴大风，杀窫窳，斩九婴，射河伯之知巧也。非有穷后羿也。"
                },
                {
                    "paragraph": "及世之衰也，至伏羲氏，其道昧昧芒芒然，吟德怀和，",
                    "zhushu": "伏羲氏以木徳王天下，号曰太皡。昧昧，纯厚也。芒芒，广大貌也。吟咏其德，含怀其和气，未大宣布也。"
                },
                {
                    "paragraph": "被施颇烈，",
                    "zhushu": "被，读光被四表之被也。被其德泽，颇烈施于民。"
                },
                {
                    "paragraph": "而知乃始昧昧晽晽，皆欲离其童蒙之心，",
                    "zhushu": "昧昧，欲明而未也。晽晽，欲所知之貌也。离，去也。"
                },
                {
                    "paragraph": "而觉视于天地之闲，是故其德烦而不能一。",
                    "zhushu": "烦，多也。一，齐也。"
                },
                {
                    "paragraph": "乃至神农、黄帝，剖判大宗，窍领天地，袭九窽，重九𤍂，",
                    "zhushu": "窍，通也。领，理也。袭，因也。窽，法也。𤍂，形也。言因九天九地之形法以通理也。"
                },
                {
                    "paragraph": "提挈阴阳，嫥捖刚柔，枝解叶贯，万物百族，",
                    "zhushu": "嫥捖，和调也。族，类也。"
                },
                {
                    "paragraph": "使各有经纪条贯",
                    "zhushu": "，贯，位也。"
                },
                {
                    "paragraph": "于此万民睢睢盱盱然，莫不竦身而载听视，",
                    "zhushu": "睢睢盱盱，听视之貌也。"
                },
                {
                    "paragraph": "是故治而不能和",
                    "zhushu": "和，恊也。"
                },
                {
                    "paragraph": "下。栖遟至于昆吾、夏后之世，",
                    "zhushu": "昆吾，夏伯。桀世也。"
                },
                {
                    "paragraph": "嗜欲连于物，聪明诱于外，而性命失其得。",
                    "zhushu": "性命之本。"
                },
                {
                    "paragraph": "施及周室之衰，浇淳散朴，",
                    "zhushu": "施，读难易之易也。"
                },
                {
                    "paragraph": "杂道以伪，俭德以行，",
                    "zhushu": "杂，糅。"
                },
                {
                    "paragraph": "而巧故萌生。",
                    "zhushu": "巧言为诈。"
                },
                {
                    "paragraph": "周室衰而王道废，儒墨乃始列道而议，分徒而讼。",
                    "zhushu": "儒，孔子道也。墨，墨翟术也。徒，党也。讼，争是非也。"
                },
                {
                    "paragraph": "于是博学以疑圣，华诬以胁众，",
                    "zhushu": "博学扬、墨之道，以疑孔子之术。设虚华之言，以诬圣人，劫胁徒众也。"
                },
                {
                    "paragraph": "弦歌鼓舞，缘饰诗、书，以买名誉于天下。",
                    "zhushu": "为以求之。"
                },
                {
                    "paragraph": "繁登降之礼，饰绂冕之服，聚众不足以极其变，积财不足以赡其费，于是万民乃始慲觟离跂，",
                    "zhushu": "慲，读箫箫无逢际之慲。觟，徯径之徯也。"
                },
                {
                    "paragraph": "各欲行其知伪，以求凿柄于世而错择名利，",
                    "zhushu": "错，施也。择，取也。求，索也。言施其巧伪，索荣显之名利也。故下句言曼衍于淫荒之陂也。"
                },
                {
                    "paragraph": "是故百姓曼衍于淫荒之陂，而失其大宗之夲。",
                    "zhushu": "陂，或作野。"
                },
                {
                    "paragraph": "夫世之所以丧性命，有衰渐以然，所由来者久矣。是故圣人之学也，欲以反性于初，而游心于虚也。",
                    "zhushu": "人受天地之中以生。孟子曰：性无不善，而情欲害之。故圣人能返其性于初也。游心于虚，言无欲也。"
                },
                {
                    "paragraph": "达人之学也，欲以通性于辽廓，而觉于寂漠也。若夫俗世之学也则不然，擢德𢶊性，内愁五藏，外劳耳目，",
                    "zhushu": "擢，取也。𢶊，缩也。皆不揗其理，故愁其思虑也。耳妄听，目妄视，淫故劳也。"
                },
                {
                    "paragraph": "乃始招蛲振缱物之豪芒，摇消掉捎仁义礼乐，暴行越智于天下，以招号名声于世。",
                    "zhushu": "摇消棹梢仁义礼乐，未之能行也。越，扬也。暴，卒也。越扬其诈谲之智以取声名也。"
                },
                {
                    "paragraph": "此我所羞而不为也。是故与其有天下也，不若有说也；",
                    "zhushu": "说，乐也。不若有又说乐之也。"
                },
                {
                    "paragraph": "与其有说也，不若尚羊物之终也始，而条达有无之际。是故举世而誉之不加劝，举世而非之不加沮，定于死生之境，而通于荣辱之理，虽有炎火洪水弥靡于天下，神无亏缺于胸臆之中矣。若然者，视天下之闲，犹飞羽浮芥也，",
                    "zhushu": "芥，中也。"
                },
                {
                    "paragraph": "熟肯分分然以物为事也！",
                    "zhushu": "分，犹意念之貌。"
                },
                {
                    "paragraph": "水之性真清而土汩之，人性安静而嗜欲乱之。夫人之所受于天者，耳目之于声色也，口鼻之于芳臭也，肌肤之于寒燠，其情一也，或通于神明，或不免于痴狂者，何也？其所为制者异也。是故神者智之渊也，渊清则智明矣；智者心之府也，智公则心平矣。人莫鉴于流沬，而鉴于止水者，以其静也；",
                    "zhushu": "沬，雨潦上沫起覆瓯也，言其浊扰不见人形也。"
                },
                {
                    "paragraph": "莫窥形于生铁，而窥于明镜者，以睹其易也。",
                    "zhushu": "易，读河间易县之易。"
                },
                {
                    "paragraph": "夫唯易且静，形物之性也。",
                    "zhushu": "形，见。"
                },
                {
                    "paragraph": "由此观之，用也必假之于弗用也，是故虚室生白，吉祥止也。",
                    "zhushu": "虚，心也。室，身也。白，道也。能虚其心以生于道，道性无欲，吉祥来止舍也。"
                },
                {
                    "paragraph": "夫鉴明者尘垢弗能薶，",
                    "zhushu": "薶，污也。薶，读倭语之倭也。"
                },
                {
                    "paragraph": "神清者嗜欲弗能乱。",
                    "zhushu": "神清者，精神内守也。情之嗜欲，不能干乱。"
                },
                {
                    "paragraph": "精神以越于外，而事复返之，",
                    "zhushu": "越，散也。事，治也。"
                },
                {
                    "paragraph": "是失之于夲，而求之于末也。外内无符而欲与物接，𡚁其玄光而求知之于耳目，",
                    "zhushu": "玄光，内明也。一曰：玄，天也。"
                },
                {
                    "paragraph": "是释其炤炤，而道其冥冥也，是之谓失道。心有所至而神喟然在之，反之于虚则消铄灭息，此圣人之游也。",
                    "zhushu": "反之于虚，则情欲之性消铄灭息，故曰圣人之游。游，行也。"
                },
                {
                    "paragraph": "故古之治天下也，必达乎性命之情。其举错未必同也，其合于道一也。夫夏日之不被裘者，非爱之也，燠有余于身也。冬日之不用翣者，非简之也，清有余于适也。",
                    "zhushu": "翣，扇也。翣，读鹅鹜食唼喋之唼。简，贱也。"
                },
                {
                    "paragraph": "夫圣人量腹而食，度形而衣，节于己而已，贪污之心奚由生哉！故能有天下者，必无以天下为也；能有名誉者，必无以趋行求者也。",
                    "zhushu": "以，用也。"
                },
                {
                    "paragraph": "圣人有所于达，达则嗜欲之心外矣。",
                    "zhushu": "外，弃也。"
                },
                {
                    "paragraph": "孔、墨之弟子，皆以仁义之术教导于世，然而不免于儡。身犹不能行也，又况所教乎？",
                    "zhushu": "儡身，身不见用，儡儡然也。儡，读雷同之雷。"
                },
                {
                    "paragraph": "是何则？其道外也。夫以末求返于夲，许由不能行也，又况齐民乎！",
                    "zhushu": "齊民，凡民。齊于民也。"
                },
                {
                    "paragraph": "诚达于性命之情，而仁义固附矣，趋舍何足以滑心！若夫神无所掩，心无所载，通洞条达，恬漠无事，无所凝滞，虚寂以待，势利不能诱也，",
                    "zhushu": "诱，惑也，进也。"
                },
                {
                    "paragraph": "辩者不能说，",
                    "zhushu": "说，释也。"
                },
                {
                    "paragraph": "声色不能𣶖也，美者不能滥也，",
                    "zhushu": "滥，觎也，或作监。不能使之过滥。"
                },
                {
                    "paragraph": "知者不能动也，勇者不能恐也，此真人之道也。若然者，陶冶万物，与造化者为人，",
                    "zhushu": "为，治也。"
                },
                {
                    "paragraph": "天地之闲，宇宙之内，莫能夭遏。",
                    "zhushu": "闲，上下之闲也。内，四方之内也。"
                },
                {
                    "paragraph": "夫化生者不死，而化物者不化，",
                    "zhushu": "化生者，天也。化物者，德也。"
                },
                {
                    "paragraph": "神经于骊山、太行而不能难，",
                    "zhushu": "骊山，今在京兆新豊县南也。太行，今在河内野王县北也。"
                },
                {
                    "paragraph": "入于四海九江而不能濡，",
                    "zhushu": "四海，四方之海也。九江，江分为九也。"
                },
                {
                    "paragraph": "处小隘而不寒，横扃天地之闲而不窕。",
                    "zhushu": "扃，犹闭也。"
                },
                {
                    "paragraph": "不通此者，虽目数千羊之群，耳分八风之调，",
                    "zhushu": "目视，耳听也。八风，八卦之风。调，和也。"
                },
                {
                    "paragraph": "足蹀阳阿之舞，而手会绿水之趋，",
                    "zhushu": "阳阿，古之名倡也。绿水，舞曲也。一曰：绿水，古诗也。趋，投节也。"
                },
                {
                    "paragraph": "智终天地，明照日月，辩解连环，泽润玉石，犹无益于治天下也。",
                    "zhushu": "泽，润泽也。"
                },
                {
                    "paragraph": "静漠恬澹，所以养性也；和愉虚无，所以养德也。外不滑内，则性得其宜；性不动和，则德安其位。养生以经世，抱德以终年，可谓能体道矣。若然者，血脉无郁滞，五藏无蔚气，",
                    "zhushu": "蔚，病也。"
                },
                {
                    "paragraph": "祸福弗能挠滑，非誉弗能尘垢，故能致其极。",
                    "zhushu": "极，至。"
                },
                {
                    "paragraph": "非有其世，孰能济焉？有其人不遇其时，身犹不能脱，又况无道乎？",
                    "zhushu": "道不得行。"
                },
                {
                    "paragraph": "且人之情，耳目应感动，心志知忧乐，手足之㩌疾𧒃、辟寒暑，所以与物接也。蜂虿螫指而神不能憺，",
                    "zhushu": "螫，读解释之释。憺，定也。"
                },
                {
                    "paragraph": "蚊虻噆肤而知不能平，",
                    "zhushu": "噆，噬，犹穿。"
                },
                {
                    "paragraph": "夫忧患之来，撄人心也，",
                    "zhushu": "撄，迫也。"
                },
                {
                    "paragraph": "非直蜂虿之螫毒而蚊虻之惨怛也，而欲静漠虚无，奈之何哉！夫目察秋毫之末，耳不闻雷霆之音；耳调玉石之声，目不见太山之髙。何则？小有所志而大有所志也。今万物之来，擢拔吾悟，攓取吾情，有若泉源，虽欲勿禀，其可得耶！",
                    "zhushu": "禀，犹动用也。"
                },
                {
                    "paragraph": "今夫树木者，灌以 水，畴以肥壤，",
                    "zhushu": "畴，雍。 或作嘹。"
                },
                {
                    "paragraph": "一人养之，十人拔之，则必无余㮆",
                    "zhushu": "，㮆，蘖。"
                },
                {
                    "paragraph": "有况与一国同伐之哉？虽欲久生，岂可得乎！今盆水在庭，清之终日，未能见眉睫；浊之不过一挠，而不能察方员。",
                    "zhushu": "察，见"
                },
                {
                    "paragraph": "。人神易浊而难清，犹盆水之类也，况一世而挠滑之，曷得须臾平乎！古者至德之世，贾便其肆，农乐其业，大夫安其职，",
                    "zhushu": "职，事。"
                },
                {
                    "paragraph": "而処士修其道。",
                    "zhushu": "道，先生之道也。"
                },
                {
                    "paragraph": "当此之时，风雨不毁折，草木不夭，九鼎重味，珠玉润泽，",
                    "zhushu": "九鼎，九州贡金所铸也。一曰：象九德，故曰九鼎也。重，厚也。润泽，有光也。"
                },
                {
                    "paragraph": "洛出丹书，河出绿图，故许由、方回、善卷、披衣得达其道。",
                    "zhushu": "许由，阳城人也，尧所聘而不利也。方回、善卷、披衣皆尧时隐士，姓名不可得知。其人方直回旋，因曰方回。见其善卷。披衣而行，因曰披衣。得达，楽其所修先生之道也。"
                },
                {
                    "paragraph": "何则？世之主有欲利天下之心，是以人得自乐其闲。",
                    "zhushu": "自乐其道于天地之闲也。或作文德自楽其闲先王之道也。"
                },
                {
                    "paragraph": "四子之才，非能尽善，盖今之世也，然莫能与之同光者，遇唐、虞之时。",
                    "zhushu": "光，誉。"
                },
                {
                    "paragraph": "逮至夏桀、殷纣，燔生人，辜谏者，为炮烙，铸金柱，",
                    "zhushu": "铸金柱，然火其下，以人置其士人，墯陊火中，而对之笑也。"
                },
                {
                    "paragraph": "剖贤人之心，析才士之胫，",
                    "zhushu": "贤人，比干也。析，解也。剥解有才士脚，观其有奇异。胫，脚也。"
                },
                {
                    "paragraph": "醢鬼侯之女，葅梅伯之骸。",
                    "zhushu": "勉侯、梅伯，纣时诸侯。梅伯说鬼侯之女美好，令纣妻之。女至，纣以为不好，故醢鬼侯之女，葅梅伯之骸也。一曰：纣为无道，梅伯数谏，故葅其骸也。"
                },
                {
                    "paragraph": "当此之时，峣山崩，三川涸，",
                    "zhushu": "峣山，盖在南阳。三川，泾、渭、汧也。涸，竭也。传曰：“山崩川竭。”亡国征也。"
                },
                {
                    "paragraph": "飞鸟铩翼，走兽櫅脚。",
                    "zhushu": "言纣田猎禽荒，无休止时，故飞鸟折翼，走兽毁脚，无不被害也。"
                },
                {
                    "paragraph": "当此之间，岂独无圣人哉？然而不能通其道者，不遇其世。",
                    "zhushu": "言圣人不能通其道、行其化者，不遭世也。"
                },
                {
                    "paragraph": "天鸟飞千仞之上，兽走丛薄之中，祸犹及之，又况编户齐民乎？",
                    "zhushu": "聚木曰丛，深草曰薄。犹及之，田猎不时也。"
                },
                {
                    "paragraph": "由此观之，体道者不专在于我，亦有系于世者矣。夫历阳之都，一夕反而为湖，勇力圣知与罢怯不肖者同命。",
                    "zhushu": "历阳，淮南国之县名，今属江都。昔有老妪，常行仁义，有二诸生遇之，谓曰：“此国当𣳚为湖。”谓妪视东城门阃有血，便走上北山，勿顾也。自此，妪便往视门阃。阍者问之，妪对曰如是。其暮，门吏故杀鸡血涂门阃。明旦，老妪早往视门，见血，便上北山，国没为湖。与门吏言其事，适一宿耳。一夕，旦而为湖也。勇怯同命，无遗脱也。"
                },
                {
                    "paragraph": "巫山之上，顺风纵火，膏夏紫芝与萧艾俱死。",
                    "zhushu": "巫山，在南郡。膏夏，大木也，其理密白如膏，故曰膏夏。紫、芝，皆谕贤智也。萧、艾，贱草，皆谕不肖。"
                },
                {
                    "paragraph": "故河鱼不得明目，稚稼不得育时，其所生者然也。",
                    "zhushu": "河水浊，故不得明目。稚稼为霜所雕，故不得待其自熟时。故曰“其所生然也”。"
                },
                {
                    "paragraph": "故世治则愚者不得独乱，世乱则智者不能独治。身蹈于浊世之中，而责道之不行也，是犹两绊骐骥，而求其致千里也。",
                    "zhushu": "两者，双也。"
                },
                {
                    "paragraph": "置猿槛中，则与豚同，非不巧捷也，无所肆其能也。",
                    "zhushu": "肆，极。"
                },
                {
                    "paragraph": "舜之耕陶也，不能利其里；",
                    "zhushu": "所居之里。"
                },
                {
                    "paragraph": "南面王，则德施乎四海，",
                    "zhushu": "四海，天下。"
                },
                {
                    "paragraph": "仁非能益也，处便而势利也。古之圣人，其和愉宁静，性也；其志得道行，命也。",
                    "zhushu": "命，天命也。"
                },
                {
                    "paragraph": "是故性遭命而后能行，命得性而后能明。",
                    "zhushu": "得其本清静之性，故能明。"
                },
                {
                    "paragraph": "乌号之弓，谿子之弩，不能无弦而射。",
                    "zhushu": "鸟号，柘桑也。谿子，为弩所出国名也。或曰：谿，蛮夷也，以柘桑为弩，因曰谿子之弩也。一曰：谿子阳，郑国善为弩匠，因以为名也。"
                },
                {
                    "paragraph": "越舲蜀艇，不能无水而浮。",
                    "zhushu": "舲，小船也。蜀船，一版之舟，若今豫章是也。虽越人所便习，若无其水，不能独浮也仌。"
                },
                {
                    "paragraph": "今矰缴机而在上，网罟张而在下，虽欲翺翔，其势焉得？",
                    "zhushu": "矰，弋射身短矢也。机，发也。翺翔，鸟之髙飞，翼上下曰翺，直刺不动曰翔也。"
                },
                {
                    "paragraph": "故诗云：“采采卷耳，不盈倾筐。嗟我怀人，置彼周行。”以言慕远世也。",
                    "zhushu": "诗周南卷耳篇也。言采采易得之菜，不满易盈之器，以言君子为国，执心不精，不能以成其道，采易得之粟，不能盈易满之器也。“嗟我怀人，置彼周行”，言我思古君子官贤人，置之列位也。诚古之贤人各得其行列，故曰慕远也。"
                }
            ]
        },
        {
            "name": "天文训第三",
            "paragraphs": [
                {
                    "paragraph": "天文训第三",
                    "zhushu": "文者，象也。天先垂文象，日月三星及彗孛皆谓以谴告一人，故曰“天文”，因以题篇。",
                    "type": 1
                },
                {
                    "paragraph": "天墬未形，冯冯翼翼，洞洞灟灟，故曰大昭。",
                    "zhushu": "冯翼、洞灟，无形之貌。洞，读挺桐之桐。灟，读以铁头斫地之镯也。"
                },
                {
                    "paragraph": "道始于虚霩，虚霩生宇宙，宇宙生气，气有汉垠。",
                    "zhushu": "宇，四方上下也。宙，往古来今也。将成天地之貌也。汉垠，重安之貌也。"
                },
                {
                    "paragraph": "清阳者薄靡而为天，",
                    "zhushu": "薄靡者，若埃飞扬之貌。"
                },
                {
                    "paragraph": "重浊者滞凝而为地。清妙之合专",
                    "zhushu": "一作慱。"
                },
                {
                    "paragraph": "易，重浊之凝竭难，故天先成而地后定。天地之袭精为阴阳，",
                    "zhushu": "袭，合也。精，气也。"
                },
                {
                    "paragraph": "阴阳之专精为四时，四时之散精为万物。积阳之热气生火，火气之精者为日；积阴之寒气者为水，水气之精者为月。日月之淫为精者为星辰。天受日月星辰，地受水潦尘埃。昔者共工与颛顼争为帝，怒而触不周之山，",
                    "zhushu": "共，上官名，伯于宓羲、神农之间。其后子孙任智刑以强，故与颛顼、黄帝之孙争位。不周山在西北也。"
                },
                {
                    "paragraph": "天柱折，地维绝。天倾西北，故日月星辰移焉；",
                    "zhushu": "倾，髙也。原道言地东南倾，倾，下也。此先言倾西北，明其髙也。"
                },
                {
                    "paragraph": "地不满东南，故水潦尘埃归焉。",
                    "zhushu": ""
                },
                {
                    "paragraph": "天道曰员，地道曰方。方者主幽，员者主明。明者，吐气者也，是故火曰外景；幽者，含气者也，是故水曰内景。吐气者施，含气者化，是故阳施阴化。天之偏气，怒者为风；天地之含气，和者为雨。阴阳相薄，感而为雷，",
                    "zhushu": "薄，迫也。惑，动也。"
                },
                {
                    "paragraph": "激而为霆，乱而为雾。阳气胜则散而为雨露，",
                    "zhushu": "散，雾散也。"
                },
                {
                    "paragraph": "阴气胜则凝而为霜雪。毛羽者，飞行之类也，故属于阳。介鳞者，蛰伏之类也，故属于阴。日者，阳之主也，是故春夏则群兽除，",
                    "zhushu": "除，冬毛微堕也。"
                },
                {
                    "paragraph": "日至而麋鹿解。",
                    "zhushu": "日冬至麋角解，日夏至鹿角解。"
                },
                {
                    "paragraph": "月者，阴之宗也，是以月虚而鱼脑减，月死而羸硥膲。",
                    "zhushu": "宗，本也。减，少也。膲，肉不满。言应阴气也。膲，读若物醮少之醮也。"
                },
                {
                    "paragraph": "火上荨，水下流，故鸟飞而髙，鱼动而下。物类相动，本标相应，",
                    "zhushu": "荨，读葛覃之覃。慓，读刀未之末。"
                },
                {
                    "paragraph": "故阳燧见日则燃而为火，",
                    "zhushu": "阳燧，全也。取金杯无缘者，熟摩令热，日中时，以当日下，以艾承之，则燃得火也。"
                },
                {
                    "paragraph": "方诸见月则津而为水，",
                    "zhushu": "方诸，阴遂，大蛤也。熟磨拭令热，月盛时，以向月下，则水生，以铜𥂟受之，下水数滴。先师说然也。"
                },
                {
                    "paragraph": "虎啸而谷风至，龙举而景云属，",
                    "zhushu": "虎，土物也。谷风，木风也。水生于土，故虎啸而谷风至。龙，水也。云生水，故举而景云属。属，会也。"
                },
                {
                    "paragraph": "麒麟斗而日月食，鲸鱼死而彗星出，蚕珥丝而商弦绝，",
                    "zhushu": "蚕老丝成，自中彻外，然视之如今精珥，表里见，故曰珥丝。一曰：弄丝于口。商音清，弦细而急，故先绝也。"
                },
                {
                    "paragraph": "贲星坠而勃海决。",
                    "zhushu": "贲星，客星也。又作孛星。坠，陨也。勃，大也。决，溢也。"
                },
                {
                    "paragraph": "人主之情，上通于天，故诛暴则多飘风，",
                    "zhushu": "暴，虐也。飘风，迅也。"
                },
                {
                    "paragraph": "枉法令则多虫螟，",
                    "zhushu": "食心曰螟，榖之灾也。"
                },
                {
                    "paragraph": "杀不辜则国赤地，",
                    "zhushu": "赤地，旱也。"
                },
                {
                    "paragraph": "令不收则多淫雨。",
                    "zhushu": "干时之令不收纳，则久雨为灾。"
                },
                {
                    "paragraph": "四时者，天之吏也；日月者，天之使也；星辰者，天之期也；",
                    "zhushu": "期，会也。"
                },
                {
                    "paragraph": "虹霓彗星者，天之忌也。",
                    "zhushu": "雄为虹，雌为霓也。虹者，杂色也。忌，禁也。"
                },
                {
                    "paragraph": "天有九野，九千九百九十九隅，去地五亿万里，",
                    "zhushu": "九野，九天之野也。一野千一百一十一隅也。"
                },
                {
                    "paragraph": "五星，八风，二十八宿、",
                    "zhushu": "五星，𡻕星、荧惑、镇星、太白、辰星也。八风，八卦之风也。二十八宿，东方角、亢、氐、房、心、星、箕，北方斗、牛、女、虚、危、室、壁，西方奎、娄、胃、𭥦、毕、觜、参，南方井、鬼、柳、星、张、翼、轸也。"
                },
                {
                    "paragraph": "五官，六府，",
                    "zhushu": "五官，五行之官。六府，如以榖。"
                },
                {
                    "paragraph": "紫宫，太微，轩辕，咸池，四守，天阿。",
                    "zhushu": "皆星名，下自解。"
                },
                {
                    "paragraph": "何谓九野？中央曰钧天，其星角、亢、氐。",
                    "zhushu": "韩、郑之分野也。"
                },
                {
                    "paragraph": "东方曰苍天，其星房、心、尾。东北曰变天，",
                    "zhushu": "阳气始作，万物萌牙，故曰変天。"
                },
                {
                    "paragraph": "其星箕、斗、牵牛。",
                    "zhushu": "尾、箕，一名析木，燕之分野。斗，吴之分野。牵牛，一名星纪，越分野。"
                },
                {
                    "paragraph": "北方曰玄天，其星须女、虚、危、营室。",
                    "zhushu": "虚、危，一曰玄枵，齐之分野。"
                },
                {
                    "paragraph": "西北方曰幽天，",
                    "zhushu": "幽，阴也。酉方季秋将即于阴，故曰幽天也。"
                },
                {
                    "paragraph": "其星东壁、奎、娄。",
                    "zhushu": "营室、东壁，一名承委，卫之分野。奎、娄一名降娄，鲁之分野。"
                },
                {
                    "paragraph": "西方曰昊天，",
                    "zhushu": "皓，白也。西方金，色白，故曰昊天。或作“旻”。"
                },
                {
                    "paragraph": "其星胃、昴、毕。",
                    "zhushu": "昴、毕，一名大梁，赵之分野。"
                },
                {
                    "paragraph": "西南方曰朱天，",
                    "zhushu": "朱，阳也。西南为少阳，故曰朱天。"
                },
                {
                    "paragraph": "其星觜嶲、参、东井。",
                    "zhushu": "觜嶲、参，一名实沈，晋之分野。"
                },
                {
                    "paragraph": "南方曰炎天，其星舆鬼、柳、七星。",
                    "zhushu": "柳、七星，张，周之分野。一名鹑火。"
                },
                {
                    "paragraph": "东南方曰阳天，",
                    "zhushu": "东南纯乾用事，故曰阳天。"
                },
                {
                    "paragraph": "其星张、翼、轸。",
                    "zhushu": "翼、轸，一名鹑尾，楚之分野。"
                },
                {
                    "paragraph": "何谓五星？东方，木也，其帝太皥，",
                    "zhushu": "太皡，伏牺氏有天下号也，死托祀于东方之帝也。"
                },
                {
                    "paragraph": "其佐句芒，执规而治春。其神为岁星，其兽苍龙，其音角，其日甲乙。",
                    "zhushu": "木色苍，苍龙顺其色也。角，木也。甲、乙皆木也。"
                },
                {
                    "paragraph": "南方，火也，其帝炎帝，",
                    "zhushu": "炎帝，少典之子也，以火德王天下，号曰神农，死托祀于南方之帝。"
                },
                {
                    "paragraph": "其佐朱明，",
                    "zhushu": "旧说云祝融。"
                },
                {
                    "paragraph": "执衡而治夏。其神为荧惑，其兽朱鸟，",
                    "zhushu": "荧惑，五星之一也。朱鸟，朱雀也。"
                },
                {
                    "paragraph": "其音征，其日丙丁。",
                    "zhushu": "征，火也。丙、丁，皆火也。"
                },
                {
                    "paragraph": "中央，土也，其帝黄帝，",
                    "zhushu": "黄帝，少典之子也，以土德王天下，号曰轩辕氏，死托于中央之帝。"
                },
                {
                    "paragraph": "其佐后土，执绳而制四方。其神为镇星，其兽黄龙，",
                    "zhushu": "土色黄也。"
                },
                {
                    "paragraph": "其音宫，其日戊己。",
                    "zhushu": "宫，士。戊、己，土也。"
                },
                {
                    "paragraph": "西方，金也，其帝少昊，",
                    "zhushu": "少昊，黄帝之子青阳也。以金德王，号曰金天氏，死托祀于西方之帝。"
                },
                {
                    "paragraph": "其佐蓐收，执矩而治秋。其神为太白，其兽白虎，其音商，其日庚辛。",
                    "zhushu": "商，金也。庚、辛皆金也。"
                },
                {
                    "paragraph": "北方，水也，其帝颛顼，",
                    "zhushu": "颛顼，黄帝之孙，以水德王天下，号曰髙阳氏，死托祀北方之帝也。"
                },
                {
                    "paragraph": "其佐玄冥，执权而治冬。其神为辰星，其兽玄武，其音羽，其日壬癸。",
                    "zhushu": "羽，水也。壬、癸皆水也。"
                },
                {
                    "paragraph": "太阴在四仲，则岁星行三宿；",
                    "zhushu": "仲，中也。四中，谓太阴在邜、酉、子、午四面之中也。"
                },
                {
                    "paragraph": "太阴在四钩，则岁星行二宿。",
                    "zhushu": "丑钩辰，申钩巳，寅钩亥，未钩戍，谓太阴在四角。"
                },
                {
                    "paragraph": "二八十六，三四十二，故十二𡻕而行二十八宿。日月行十二分度之一，岁行三十度十六分度之七，十二岁而周。",
                    "zhushu": "周，徧。"
                },
                {
                    "paragraph": "荧惑常以十月入太㣲，受制而出行列宿，司无道之国，为乱为贼，为疾为丧，为饥为兵，出入无常，辨変其色，时见时匿。",
                    "zhushu": "此皆所以谴告人君。"
                },
                {
                    "paragraph": "镇星以甲寅元始建斗，岁镇行一宿，当居而弗居，其国亡土；未当居而居之，其国益地，岁熟。日行二十八分度之一，岁行十三度百一十二分度之五，二十八岁而周。",
                    "zhushu": "镇星一徧。"
                },
                {
                    "paragraph": "太白元始以正月甲寅，与荧惑晨出东方，二百四十日而入，入百二十日而夕出西方，二百四十日而入，入三十五日而复出东方。出以辰戌，入以丑未。当出而不出，未当入而入，天下偃兵；当入而不入，当出而不出，天下兴兵。辰星正四时，常以二月春分効奎、娄，以五月夏至效东井、舆鬼，以八月秋分効角、亢，以十一月久至効斗、牵牛。",
                    "zhushu": "効，见。"
                },
                {
                    "paragraph": "出以辰戌，入以丑未，出二旬而入。晨候之东方，夕候之西方。一时不出，其时不和；四时不出，天下大饥。",
                    "zhushu": "榖不熟为饥也。"
                },
                {
                    "paragraph": "何谓八风？距日冬至四十五日条风至，",
                    "zhushu": "艮卦之风，一名融。为笙也。"
                },
                {
                    "paragraph": "条风至四十五日明庶风至，",
                    "zhushu": "震卦之风也。为管也。"
                },
                {
                    "paragraph": "明庶风至四十五日清明风至，",
                    "zhushu": "巽卦之风也。为柷也。"
                },
                {
                    "paragraph": "清明风至四十五日景风至，",
                    "zhushu": "离卦之风也。为弦也。"
                },
                {
                    "paragraph": "景风至四十五日凉风至，",
                    "zhushu": "坤卦之风也。为损也。"
                },
                {
                    "paragraph": "凉风至四十五日阊阖风至，",
                    "zhushu": "兑卦之风也。为钟也。"
                },
                {
                    "paragraph": "阊阖风至四十五日不周风至，",
                    "zhushu": "乾卦之风也。为磬也。"
                },
                {
                    "paragraph": "不周风至四十五日广莫风至。",
                    "zhushu": "坎卦之风也。为鼓也。"
                },
                {
                    "paragraph": "条风至则出轻系，去稽留。",
                    "zhushu": "立春，故出轻系。"
                },
                {
                    "paragraph": "明庶风至则正封疆，修田畴。",
                    "zhushu": "春分播榖，故正封疆，治田畴也。"
                },
                {
                    "paragraph": "清明风至则出币帛，使诸侯。",
                    "zhushu": "立夏长飬而恩惠，故币帛聘问诸侯也。"
                },
                {
                    "paragraph": "景风至则爵有位，赏有功。",
                    "zhushu": "夏至阴气在下，阳盛于上，象阳布施，故赏有功，封建侯也。"
                },
                {
                    "paragraph": "凉风至则报地德，祀四郊。",
                    "zhushu": "立秋节，农乃登榖常祭，故报地德，祀四方神也。"
                },
                {
                    "paragraph": "阊阖风至则收县垂，琴瑟不张。",
                    "zhushu": "秋分杀气，国君𢡚怆，故去钟磬县垂之楽也。"
                },
                {
                    "paragraph": "不周风至则修宫室，缮边城。",
                    "zhushu": "立冬节，土功其始，故治宫室，缮修边城，备宼难也。"
                },
                {
                    "paragraph": "广莫风至则闭关梁，决刑罚。",
                    "zhushu": "象冬闭藏，不通关粱也。罚刑疑者，于是顺时而决之。"
                },
                {
                    "paragraph": "何谓五官？东方为田，南方为司马，西方为理，北方为司空，中央为都。",
                    "zhushu": "田主农，司马主兵，理主狱，司空主土，都为四方最也。"
                },
                {
                    "paragraph": "何谓六府？子午、丑未、寅申、夘酉、辰戌、巳亥是也。太微者，太一之庭也。",
                    "zhushu": "太微，星名也。太一，天神也。"
                },
                {
                    "paragraph": "紫宫者，太一之居也。轩辕者，帝妃之舍也。咸池者，水鱼之囿也。",
                    "zhushu": "咸池，星名。水鱼，天神。"
                },
                {
                    "paragraph": "天阿者，群神之阙也。",
                    "zhushu": "阙，犹门也。"
                },
                {
                    "paragraph": "四宫者，所以为司赏罚。",
                    "zhushu": "四宫，紫宫、轩辕、咸池、天阿。"
                },
                {
                    "paragraph": "太㣲者主朱鸟。",
                    "zhushu": "主，犹典也。"
                },
                {
                    "paragraph": "紫宫执斗而左旋，日行一度，以周于天。日冬至峻狼之山，",
                    "zhushu": "南极之山。"
                },
                {
                    "paragraph": "日移一度，月行百八十二度八分度之五，而夏至牛首之山。",
                    "zhushu": "牛首，之此极山。"
                },
                {
                    "paragraph": "反复三百六十五度四分度之一而成一岁，天一元始，正月建寅，日月俱入营室五度。天一以始建七十六岁，日月复以正月入营室五度无余分，名曰一纪。凡二十纪，一千五百二十岁大终，日月星辰复始甲寅元。日行一度，而岁有奇四分度之一，故曰岁而积千四百六十一日而复合，故舍八十岁而复故曰。子午、邜酉为二绳，",
                    "zhushu": "绳，直。"
                },
                {
                    "paragraph": "丑寅、辰巳、未申、戌亥为四钩。东北为报德之维也，",
                    "zhushu": "报，复也。阴气极于北方，阳气发于东方，自阴复阳，故曰报德之维。四角为维也。"
                },
                {
                    "paragraph": "西南为背阳之维，",
                    "zhushu": "西南已过，阳将复阳，故曰背阳之维。"
                },
                {
                    "paragraph": "东南为常羊之维，",
                    "zhushu": "常羊，不进不退之貌也。东南纯阳用事，不盛不衰，常如此，故曰常羊之维。"
                },
                {
                    "paragraph": "西北为蹏通之维。",
                    "zhushu": "西北纯阴，阳气闭结，阳气将萌，蹏始通之，故曰蹏通之维。"
                },
                {
                    "paragraph": "日冬至则斗北中绳，阴气极，阳气萌，故曰冬至为德。",
                    "zhushu": "德，始生也。"
                },
                {
                    "paragraph": "日夏至则斗南中绳，阳气极，阴气萌，故曰夏至为刑。",
                    "zhushu": "刑，始杀也。"
                },
                {
                    "paragraph": "阴气极，则下至黄泉，北至北极，故不可以凿地穿井。万物闭藏，蛰虫首穴，故曰德在室。阳气极，则南至南极，上至朱天，故不可以夷丘上屋。万物蕃息，五榖兆长，故曰德在野。日冬至则水从之，日夏至则火从之，故五月火正，火正而水漏，",
                    "zhushu": "火正，火王也，故水渗漏。一说：火星正中，地漏湿也。"
                },
                {
                    "paragraph": "十一月水正而阴胜。",
                    "zhushu": "水正，水王也，故阴胜也。一说：营室正中于南方。"
                },
                {
                    "paragraph": "阳气为火，阴气为水。水胜故夏至湿，火胜故冬至燥。燥故炭轻，湿故炭重。日冬至，井水盛，盆水溢，羊脱毛，麋角解，鹊始巢；八尺之修，日中而景丈三尺。日夏至而流黄泽，石精出，",
                    "zhushu": "流黄，土之精也，阴气作于下，故流泽而出也。石精，五色之精也。"
                },
                {
                    "paragraph": "蝉始呜，半夏生，",
                    "zhushu": "半夏，薬草。"
                },
                {
                    "paragraph": "蚊虻不食驹犊，鸷鸟不搏黄口；",
                    "zhushu": "五月微阴在下未成，驹犊、黄口肌血脆弱未成，故蚊虻、鸷鸟应阴，不食不博也。"
                },
                {
                    "paragraph": "八尺之景，修径尺五寸。景修则阴气胜，景短则阳气胜。阴气胜则为水，阳气胜则为旱。阴阳刑德有七舍。何谓七舍？室、堂、庭、门、巷、术、野。十二月德居室三十日，先日至十五日，后日至十五日，而徙所居各三十日。德在室则刑在野，德在堂则刑在术，德在庭则刑在巷，阴阳相德则刑德合门。八月、二月，阴阳气均，日夜分平，故曰刑徳合门。德南则生，刑南则杀，故曰二月会而万物生，八月会而草木死。两维之闲，九十一度也",
                    "zhushu": "，自东北至东南为两维，帀四维三百六十五度。一度者，二千九百三十二里。"
                },
                {
                    "paragraph": "十六分度之五而升，日行一度，十五日为一节，以生二十四时之变。斗指子则冬至，音比黄钟；",
                    "zhushu": "黄钟，十一月也。钟者，聚也，阳气聚于黄泉之下也。"
                },
                {
                    "paragraph": "加十五日指癸则小寒，音比应钟；",
                    "zhushu": "应钟，十月也。言阴应于阳，转成其功，万物应时聚藏，故曰应钟。"
                },
                {
                    "paragraph": "加十五日指丑则大寒，音比无射；",
                    "zhushu": "无射，九月也。阴气上升，阳气下降，万物随阳而藏，无有身出见也，故曰无射。"
                },
                {
                    "paragraph": "加十五日指报德之维，则越阴在地，故曰距日冬至四十六日而立春，阳气冻解，音比南吕；",
                    "zhushu": "南吕，八月也。南，在也，宫阳气内藏，阴侣于阳，任成其功，故曰南吕也。"
                },
                {
                    "paragraph": "加十五日指寅则雨水，音比夷则；",
                    "zhushu": "夷则，七月也。夷，伤。则，法也。言阳衰阴发，万物凋伤，应法成性，故曰夷则也。"
                },
                {
                    "paragraph": "十五日指甲则雷惊蛰，音比林钟；",
                    "zhushu": "林钟，六月也。林，众。钟，聚也。阳极阴生，万物众聚而盛，故曰林钟。"
                },
                {
                    "paragraph": "加十五日指邜中绳，故曰春分则雷行，音比蕤宾；",
                    "zhushu": "蕤宾，五月也。阴气委蕤在下，以主人；阳在上，似宾客，故曰蕤宾也。"
                },
                {
                    "paragraph": "加十五日指乙则清明风至，音比仲吕；",
                    "zhushu": "仲吕，四月也。阳在外，阴在中，所以侣中于阳，助成功也，故曰仲吕也。"
                },
                {
                    "paragraph": "加十五日指辰则榖雨，音比姑洗；",
                    "zhushu": "姑洗，三月也。姑，故也。洗，新也。阳气飬生，去故就新，故曰姑洗也。"
                },
                {
                    "paragraph": "加十五日指常羊之维则春分尽，故曰有四十六日而立夏，大风济，",
                    "zhushu": "済，止。"
                },
                {
                    "paragraph": "音比夹钟；",
                    "zhushu": "夹钟，二月也。夹，夹也，万物去阴，夹阳地而生，故曰夹钟也。"
                },
                {
                    "paragraph": "加十五日指巳则小满，",
                    "zhushu": "小满，四月也。"
                },
                {
                    "paragraph": "音比太蔟；",
                    "zhushu": "太蔟，正月律也。蔟，蔟也。言阴衰阳发，万物蔟地而生，故曰太蔟也。"
                },
                {
                    "paragraph": "加十五日指丙则芒种，音比大吕；",
                    "zhushu": "大吕，十二月律也。吕，侣也。万物萌动于下，未能达见，故曰大吕。所以配黄钟，助阳宣功也。"
                },
                {
                    "paragraph": "加十五日指午则阳气极，故曰有四十六日而夏至，音比黄钟；加十五日指丁则小暑，音比大吕；加十五日指未则大暑，音比大蔟；加十五日指背阳之维则夏分尽，故曰有四十六日而立秋，凉风至，音比夹钟；加十五日指申则处暑，音比姑洗；加十五日指庚则百露降，音比仲吕；加十五日指酉中绳，故曰秋分雷戒，蛰虫北郷，音比蕤宾；加十五日指辛则寒露，音比林钟；加十五日指戌则霜降，音比夷则；加十五日指蹏通之维则秋分尽，故曰有四十六日而立冬，草木毕死，音比南吕；加十五日指亥则小雪，音比无射；加十五日指壬则大雪，音比应钟；加十五日指子。故曰：阳生于子，阴生于午。阳生于子，故十一月日冬至，鹊始加巢，人气钟首。阴生于午，故五月为小刑，荠麦亭历枯，冬生草木必死。斗杓为小岁，",
                    "zhushu": "斗第一星至第四为魁，第五至第七为杓也。"
                },
                {
                    "paragraph": "正月建寅，月从左行十二辰。咸池为太岁，二月建夘，月从右行四仲，终而复始。太岁迎者辱，背者强，左者衰，右者昌，小岁东南则生，西北则杀，不可迎也，而可背也，不可左也，而可右也，其此之谓也。大时者，咸池也；小时者，月建也。天维建元，常以寅始起，右徙一岁而移，十二岁而大周天，终而复始。淮南元年冬，太一在丙子，冬至甲午，立春丙子。",
                    "zhushu": "淮南王作书之元年也。一曰：淮南王长，孝文皇帝异母弟也。僣号自称东帝，以徙严道，道死于雍。其四子皆为列侯。时人歌之曰：“一尺缯，好童童。一升粟，饱蓬蓬。兄弟二人，不能相容。”文帝间之曰：“以我为利其土邪？”皆召四侯而王之。是则淮南王安即位之元年，以纪时也。"
                },
                {
                    "paragraph": "二阴一阳成气二，二阳一阴成气三，",
                    "zhushu": "阴粗 ，故时气少。阳精微，故得气多。一说：上得二，下得三，合为五，故曰“合气而为音”，音数五也。"
                },
                {
                    "paragraph": "合气而为音，合阴而为阳，合阳而为律，故曰五音六律。音自倍而为日，律自倍而为辰，故曰十而辰十二。月日行十三度七十六分度之二十六，",
                    "zhushu": "六或作八。"
                },
                {
                    "paragraph": "二十九日九百四十分日之四百九十九而为月，而以十二月为岁。岁有余十日九百四十分日之八百二十七，故十九岁而七闰。日冬至子午，夏至卯酉，冬至加三日，则夏至之日也。",
                    "zhushu": "冬至后三日，则明年夏至之日。"
                },
                {
                    "paragraph": "岁迁六日，终而复始。",
                    "zhushu": "迁六日，今年以子冬至，后年以午冬至也。"
                },
                {
                    "paragraph": "壬午冬至，甲子受制，木用事，火烟青。",
                    "zhushu": "木色青也，东方。"
                },
                {
                    "paragraph": "七十二日丙子受制，火用事，火烟赤。",
                    "zhushu": "火色赤也，南方。"
                },
                {
                    "paragraph": "七十二日戊子受制，土用事，火烟黄。",
                    "zhushu": "土，中央，其色黄。"
                },
                {
                    "paragraph": "七十二日庚子受制，金用事，火烟白。",
                    "zhushu": "西方金，其色白。"
                },
                {
                    "paragraph": "七十二日壬子受制，水用事，火烟黑。",
                    "zhushu": "北方水，其色黑。"
                },
                {
                    "paragraph": "七十二日而岁终，庚子受制。岁迁六日，以数推之，七十岁而复至甲子。甲子受制则行柔惠，挺群禁，开阖扇，通障塞，毋伐木。",
                    "zhushu": "甲，木也，木王东方，故施柔惠。蛰伏之类出由户，故开阖扇，通障塞。春木王，故母伐木也。"
                },
                {
                    "paragraph": "丙子受制则举贤良，赏有功，立封侯，出货财。",
                    "zhushu": "火用事，象阳明，识功劳，故封建侯，出货财。"
                },
                {
                    "paragraph": "戊子受制则养老鳏寡，行粰鬻，施恩泽。",
                    "zhushu": "土用事，象土长养，故施恩泽也。"
                },
                {
                    "paragraph": "庚子受制则缮墙垣，修城郭，审群禁，饰兵甲，儆百官，诛不法。",
                    "zhushu": "金用事，象金断割，故诛不如法度也。"
                },
                {
                    "paragraph": "壬子受制则闭门闾，大搜客，",
                    "zhushu": "禁搜客，出新客。"
                },
                {
                    "paragraph": "断罚刑，杀当罪，息关梁，禁外徙。",
                    "zhushu": "水用事，象冬闭固，故禁外徙也。"
                },
                {
                    "paragraph": "甲子气燥浊，丙子气燥阳，戊子气湿浊，庚子气燥寒，壬子气清寒。丙子干甲子，蛰虫早出，",
                    "zhushu": "木气温，故早出。"
                },
                {
                    "paragraph": "故雷早行。戊子干甲子，胎夭卵毈，鸟虫多伤。庚子干甲子，有兵。壬子干甲子，春有霜。戊子干丙子，霆。庚子干丙子，夷。",
                    "zhushu": "夷，伤也。夷或电。"
                },
                {
                    "paragraph": "壬子干丙子，雹。甲子干丙子，地动。庚子干戊子，五榖有殃。壬子干戊子，夏寒雨霜。甲子干戊子，介虫不为。",
                    "zhushu": "不成为介虫也。"
                },
                {
                    "paragraph": "丙子干戊子，大旱，苽封熯。",
                    "zhushu": "苽，蒋草也，生水土，相连特大如薄者也，名曰封。旱燥，故熯也。"
                },
                {
                    "paragraph": "壬子干庚子，大刚，鱼不为。",
                    "zhushu": "不成为鱼。"
                },
                {
                    "paragraph": "甲子干庚子，草木再死再生。丙子干庚子，草木复荣。",
                    "zhushu": "今八月、九月时，李柰复荣生实是也。"
                },
                {
                    "paragraph": "戊子干庚子，岁或存或亡。甲子干壬子，冬乃不藏。",
                    "zhushu": "不藏，地气发也。"
                },
                {
                    "paragraph": "丙子干壬子，星坠。",
                    "zhushu": "坠，陨。"
                },
                {
                    "paragraph": "戊子干壬子，蛰虫冬出其郷。庚子干壬子，冬雷其郷。季春三月，丰隆乃出，以将其雨。",
                    "zhushu": "丰隆，雷也。"
                },
                {
                    "paragraph": "至秋三月，",
                    "zhushu": "季秋之月。"
                },
                {
                    "paragraph": "地气不藏，乃收其杀，百虫蛰伏，静居闭户，",
                    "zhushu": "杀气。"
                },
                {
                    "paragraph": "青女乃出，以降霜雪。",
                    "zhushu": "青女，天神青𡝩玉女，主霜雪也。"
                },
                {
                    "paragraph": "行十二时之气，以至于仲春二月之夕，乃收其藏而闭其寒，",
                    "zhushu": "收敛其所藏而闭之。"
                },
                {
                    "paragraph": "女夷鼓歌，以司天和，以长百榖禽鸟草木。",
                    "zhushu": "女夷，主春夏长养之神也。"
                },
                {
                    "paragraph": "孟夏之月，以熟榖禾，䧺鸠长鸣，为帝候岁。",
                    "zhushu": "雄鸠，盖布谷也。"
                },
                {
                    "paragraph": "是故天不发其阴，则万物不生；地不发其阳，则万物不成。天员地方，道在中央。日为德，月为刑。月归而万物死，日至而万物生。远山则山气藏，远水则水虫蛰，远木则木叶槁。日五日不见，失其位也，圣人不与也。",
                    "zhushu": "与，犹说也。"
                },
                {
                    "paragraph": "日出于旸谷，浴于咸池，拂于扶桑，是谓晨明。",
                    "zhushu": "拂，犹过，一曰至。"
                },
                {
                    "paragraph": "登于扶桑，爰始将行，是谓朏明。",
                    "zhushu": "朏明，将明也。朏，读若朏诺皐之朏也。"
                },
                {
                    "paragraph": "至于曲阿，是谓旦明。",
                    "zhushu": "平月。"
                },
                {
                    "paragraph": "至于曽泉，是谓蚤食。至于桑野，是谓晏食。至于衡阳，是谓隅中。至于昆吾，是谓正中。",
                    "zhushu": "昆吾丘在南方。"
                },
                {
                    "paragraph": "至于鸟次，是谓小还。",
                    "zhushu": "鸟次，西南之山名也，鸟所宿止。"
                },
                {
                    "paragraph": "至于悲谷，是谓餔时。",
                    "zhushu": "悲谷，西南方之大壑。言其深峻，临其上令人悲思，故曰悲谷也。"
                },
                {
                    "paragraph": "至于女纪，是谓大还。",
                    "zhushu": "女纪，西北阴地。"
                },
                {
                    "paragraph": "至于渊虞，是谓髙春。",
                    "zhushu": "渊隅，地名。髙春，时加成，民碓春时也。"
                },
                {
                    "paragraph": "至于连石，是谓下春。",
                    "zhushu": "连石，西北山名也。言将欲冥，下象悉春，故曰下春。连，读腐烂之烂也。"
                },
                {
                    "paragraph": "至于悲泉，爰止其女，爰息其马，是谓县车。至于虞渊，是谓黄昏。至于蒙谷，是谓定昏。",
                    "zhushu": "蒙谷，北方之山名也。卢敖所见若士之所也。"
                },
                {
                    "paragraph": "日入干虞渊之汜，曙于蒙谷之浦，",
                    "zhushu": "曙，明。浦，涯。"
                },
                {
                    "paragraph": "行九州七舍，有五亿万七千三百九里，",
                    "zhushu": "自阳谷至虞渊，凡十六所，为九州七舍也。"
                },
                {
                    "paragraph": "禹以为朝、昼、昏、夜。夏日至则阴乘阳，是以万物就而死；冬日至则阳乘阴，是以万物仰而生。昼者阳之分，夜者阴之分，是以阳气胜则日修而夜短，阴气胜则日短而夜修。帝张四维，运之以斗，",
                    "zhushu": "运，施也。"
                },
                {
                    "paragraph": "月徙一辰，复反其所。正月指寅，十二月指子，一岁而帀，终而复始。指寅，则万物螾，",
                    "zhushu": "螾，动生貌。"
                },
                {
                    "paragraph": "律受太蔟。太蔟者，蔟而未出也。指卯，卯则茂茂然，律受夹钟。夹钟者，种始荚也。指辰，辰则振之也，律受姑洗。姑洗者，陈去而新来也。指巳，巳则生已定也，律受仲吕。仲吕者，中充大也。指午，午者，忤也，律受蕤宾。蕤宾者，安而服之。指未，未，昧也，律受林钟。林钟者，引而止也。指申者，呻之也，律受夷则。夷则者，易其则也，德以去矣。指酉，酉者，饱也，律受南吕。南吕者，任包大也。指戌，戌者，灭也，律受无射。无射，入无厌也。指亥，亥者，阂也，律受应钟。应钟者，应其钟也。指子，子者，兹也，律受黄钟。黄钟者，钟已黄也。指丑，丑者，纽也，律受大吕。大吕者，旅旅而去也。其加卯酉，则阴阳分，日夜平矣。故曰规生矩杀，衡长权藏，绳居中央，为四时根。道曰规，始于一，一而不生，故分而为阴阳，阴阳合和而万物生，故曰“一生二，二生三，三生万物”。天地三月而为一时，故祭祀三饭以为礼，丧纪三踊以为节，兵重三罕以为制。以三㕘物，三三如九，故黄钟之律九寸而宫音调。",
                    "zhushu": "调，和也。"
                },
                {
                    "paragraph": "因而九之，九九八十一，故黄钟之数立焉。黄者，土德之色；钟者，气之所种也。日冬至德气为土，土色黄，故曰黄钟。律之数六，分为雌雄，故曰十二钟，以副十二月。十二各以三成，故置一而十一，三之，为积分七十万七千一百四十七，黄钟大数立焉。凡十二律，黄钟为宫，太蔟为商，姑洗为角，林钟为征，南吕为羽。物以三成，音以五立，三与五如八，故卯生者八窍。律之初生也，写凤之音，故音以八生。黄钟为宫，宫者，音之君也，故黄钟位子，其数八十一，主十一月，下生林钟。林钟之数五十四，主六月，上生太蔟。太蔟之数七十二，主正月，下生南吕。南吕之数四十八，主八月，上生姑洗。姑洗之数六十四，主三月，下生应钟。应钟之数四十二，主十月，上生蕤宾。蕤宾之数五十七，主五月，上生大吕。大吕之数七十六，主十二月，下生夷则。夷则之数五十一，主七月，上生夹钟。夹钟之数六十八，主二月，下生无射。无射之数四十五，主九月，上生仲吕。仲吕之数六十，主四月，极不生。征生宫，宫生商，商生羽，羽生角，角生姑洗，姑洗生应钟，比于正音，故为和。",
                    "zhushu": "应钟，十月也。与正音比，故为和。和，从声也。一曰和也。"
                },
                {
                    "paragraph": "应钟生㽔宾，不比正音，故为缪。日冬至，音比林钟，浸以浊。日夏至，音比黄钟，浸以清。以十二律应二十四时之変，甲子，仲吕之征也；丙子，夹钟之羽也；戊子，黄钟之宫也；庚子，无射之商也；壬子，夷则之角也。古之为度量轻重，生乎天道。黄钟之律修九寸，物以三生，三九二十七，故幅广二尺七寸。",
                    "zhushu": "古者幅比皆然也。"
                },
                {
                    "paragraph": "音以八相生，故人修八尺，寻自倍，故八尺而为寻。有形则有声，音之数五，以五乘八，五八四十，故四丈而为匹。匹者，中人之度也。一匹而为制。秋分蔈定，蔈定而禾熟。",
                    "zhushu": "蔈，禾穗、粟孚甲之芒也。定者，成也，故禾熟。读如诗“有猫有虎”之猫，古文作秋也。"
                },
                {
                    "paragraph": "律之数十二，故十二蔈而当一粟，十二粟而当一寸。律以当辰，音以当日，日之数十，",
                    "zhushu": "十，从甲至癸也。"
                },
                {
                    "paragraph": "故十寸而为尺，十尺而为丈。其以为量，十二粟而当一分，",
                    "zhushu": "分，言其轻重分铢也。"
                },
                {
                    "paragraph": "十二分而当一铢，十二铢而当半两。衡有左右，因倍之，故二十四铢为一两。天有四时，以成一岁，因而四之，四四十六，故十六两而为一斤。三月而为一时，三十日为一月，故三十斤为一钧。四时而为一岁，故四钧为一石。其以为音也，一律而生五音，十二律而为六十音，因而六之，六六三十六，故三百六十音以当一岁之日。故律历之数，天地之道也。下生者倍，以三除之；上生者四，以三除之。",
                    "zhushu": "钟律上下相生，诱不敏也。"
                },
                {
                    "paragraph": "太阴元始建于甲寅，一终而建甲戌，二终而建甲午，三终而复得甲寅之元。岁徙一辰，立春之后，得其辰而迁其所顺，前三后五，百事可㪯。",
                    "zhushu": "前后，太阴之前后也。"
                },
                {
                    "paragraph": "太阴所建，蛰虫首穴而処，鹊巢乡而为户。太阴在寅，朱乌在卯，勾陈在子，玄武在戌，白虎在酉，苍龙在辰。寅为建，卯为除，辰为满，巳为平，主生；午为定，未为执，主陷；申为破，主衡；酉为危，主杓；戌为成，主少德；亥为牧，主大德；子为开，主太岁；丑为闭，主太阴。在寅，岁名曰摄提格，其雄为岁星，舍斗、牵牛，以十一月与之晨出东方，东井、舆鬼为对。太阴在卯，岁名曰单阏，",
                    "zhushu": "单，读明扬之明。"
                },
                {
                    "paragraph": "𡻕星舍须女、虚、危，以十二月与之晨出东方，柳、七星、张为对。太阴在辰，岁名曰执除，岁星含营室、东壁，以正月与之晨出东方，翼、轸为对。太阴在巳，岁名曰大荒落，岁星舍奎、娄，以二月与之晨出东方，角、亢为对。太阴在午，岁名曰敦䍧，岁星舍胃、昴、毕，以三月与之晨出东方，氐、房、心为对。太阴在未，岁名曰协洽，岁星舍觜隽、参，以四月与之晨出东方，尾、箕为对。太阴在申，岁名曰涒滩，岁星舍东井、舆鬼，以五月与之晨出东方，斗、牵牛为对。太阴在酉，岁名曰作鄂，",
                    "zhushu": "作，读也。"
                },
                {
                    "paragraph": "岁星舍柳、七星、张，以六月与之晨出东方，须女、虚、危为对。太阴在戊，岁名曰阉茂，岁星舍翼、轸，以七月与之晨出东方，营室、东壁为对。太阴在亥，岁名曰大渊献，岁星舍角、亢，以八月与之晨出东方、奎、娄为对。太阴在子，岁名困敦，",
                    "zhushu": "困，读群。"
                },
                {
                    "paragraph": "岁星舍氐、房、心，以九月与之晨出东方，胃、昴、毕为对。太阴在丑，岁名曰赤奋若，岁星舍尾、箕，以十月与之晨出东方，觜嶲、参为对。太阴在甲子，刑德合东方宫，常徙所不胜，合四岁而离，离十六岁而复合。所以离者，刑不得入中宫，而徙于木。太阴所居曰德，辰为刑。德，纲日自倍因，柔曰徙所不胜。刑，水辰之木，木辰之水，金、火立其処。凡徙诸神，朱鸟在太阴前一，钩陈在后三，玄武在前五，白虎在后六，虚星乘钩陈而天地袭矣。",
                    "zhushu": "袭，和也。"
                },
                {
                    "paragraph": "凡日，甲刚乙柔，丙刚丁柔，以至于癸。木生于亥，壮于卯，死于未，三辰皆木也。火生于寅，壮于午，死于成，三辰皆火也。土生于午，壮于成，死于寅，三辰皆土也。金生于巳，壮于酉，死于丑，三辰皆金也。水生于申，壮于子，死于辰，三辰皆水也。故五胜生一，壮五，终九；五九四十五，故神四十五日而一徙；以三应五，故八徙而岁终。凡用太阴，左前刑，右背德，击钩陈之冲辰，以战必胜，以攻必克。欲知天道，以日为主，六月当心，左周而行，分而为十二月，与日相当，天地重袭，后必无殃。星，正月建营室，二月建奎、娄，三月建胃，",
                    "zhushu": "“室”宜言“日”。明堂月令孟春之月，日在营字；仲春之月在奎、娄；季春之月在胃。此言“星正月建营室”，字之误也。"
                },
                {
                    "paragraph": "四月建毕，五月建东井，六月建张，七月建翼，八月建亢，九月建房，十月建尾，十一月建牵牛，十二月建虚。",
                    "zhushu": ""
                },
                {
                    "paragraph": "星分度：角十二，亢九，氐十五，房五，心五，尾十八，箕十一四分一，斗二十六，牵牛八，须女十二，虚十，危十七，营室十六，东壁九，奎十六，娄十二，胃十四，卯十一，毕十六，觜嶲二，参九，东井三十，舆鬼四，柳十五，七星，张、翼各十八，轸十七，凡二十八宿也。",
                    "zhushu": ""
                },
                {
                    "paragraph": "星部地名：角、亢郑，氐、房、心宋，尾、箕燕，斗、牵牛越，须女吴，虚、危齐，营室、东壁卫，奎、娄鲁，胃、昴、毕魏，觜隽、参赵，东井、舆鬼秦，柳、七星、张周，翼、轸楚。岁星之所居，五榖丰昌；其对为冲，岁乃有殃。当居而不居，越而之他处，主死国亡。大阴治春则欲行柔惠温凉，",
                    "zhushu": "水徳仁也，故柔凉也。"
                },
                {
                    "paragraph": "太阴治夏则欲布施宣明，",
                    "zhushu": "火德阳也，故布施偏明也。"
                },
                {
                    "paragraph": "太阴治秋则欲修备缮兵，",
                    "zhushu": "金德断割，故修兵也。"
                },
                {
                    "paragraph": "太阴治冬则欲猛毅刚强。",
                    "zhushu": "纯阴闭固，水泽冰冻，故刚强也。"
                },
                {
                    "paragraph": "三岁而改节，六岁而易常，故三岁而一饥，六岁而一衰，十二岁一康。",
                    "zhushu": "康，盛也。"
                },
                {
                    "paragraph": "甲齐，乙东夷，丙楚，丁南夷，戊魏，己韩，庚秦，辛西夷，壬卫，癸越。子周，丑翟，寅楚，卯郑，辰晋，巳卫，午秦，未宋，申齐，酉鲁，戌赵，亥燕。甲乙寅卯，木也。丙丁巳午，火也。戊己四季，土也。庚辛申酉，金也。壬癸亥子，水也。水生木，木生火，火生土，土生金，金生水。子生母曰义，母生子曰保，子母相得曰专，母胜子曰制，子胜母曰困。以胜击杀，胜而无报。以专从事，而有功。以义行理，名立而不墯。以保畜养，万物蕃昌。以困举事，破灭死亡。北斗之神有雌雄，十一月始建于子，月从一辰，雄左行，雌右行，五月合午谋刑，十一月合子谋德。太阴所居辰为猒日，猒日不可以举百事。堪舆徐行，雄以音知雌，故为奇辰。数从甲子始，子母相求，所合之处为合。十日十二辰，周六十日，凡八合。合于岁前则死亡，合于岁后则无殃。甲戍，燕也；乙酉，齐也；丙午，越也；丁巳，楚也；庚申，秦也；辛卯，戎也；壬子，代也；癸亥，胡也；戊戌、己亥，韩也；己酉、己卯，魏也；戊午、戊子，八合天下也。太阴、小岁、星、日、辰五神皆合，其日有云气风雨，国君当之。天神之贵者，莫贵于青龙，或曰天一，或曰太阴。太阴所居，不可背而可郷。北斗所击，不可与敌。天地以设，分而为阴阳。阳生于阴，阴生于阳。阴阳相错，四维乃通。或死或，万物乃成。蚑行喙息，莫贵于人。孔窍肢体，皆通于天。天地九重，人亦有九窍。天有四时，以制十二月，人亦有四肢，以使十二节。天有十二月，以制三百六十日，人亦有十二肢，以使三百六十节。故㪯事而不顺天者，逆其生者也。以日冬至数来岁正月朔日，五十日者，民食足；不满五十日，日减一十；有余日，日益一升。有其岁司也：摄提格之岁，",
                    "zhushu": "格，起。言万物承阳而起也。"
                },
                {
                    "paragraph": "岁早水晚旱，稻疾，蚕不登，",
                    "zhushu": "登，成也。"
                },
                {
                    "paragraph": "菽麦昌，民食四升。寅。在甲曰阏蓬。",
                    "zhushu": "言万物锋芒欲出，拥遏未通，故曰阏蓬也。"
                },
                {
                    "paragraph": "单阏之岁，",
                    "zhushu": "单，尽。阏，止也。言阳气推万物而起，阴气尽止也。"
                },
                {
                    "paragraph": "岁和，稻菽麦蚕昌，民食五升。卯。在乙曰旃蒙。",
                    "zhushu": "在乙，言蒙物遏蒙甲而出，故曰旃蒙也。"
                },
                {
                    "paragraph": "执徐之岁，",
                    "zhushu": "执，蛰。徐，舒也。言伏蛰之物皆散舒而出也。"
                },
                {
                    "paragraph": "岁早旱晚水，小饥，蚕闭，麦熟，民食三升。辰。在丙曰柔兆。",
                    "zhushu": "在丙，万物皆生枝布叶，故曰柔兆也。"
                },
                {
                    "paragraph": "大荒落之岁，",
                    "zhushu": "荒，大也。方万物炽盛而大出，霍然落落大布散。"
                },
                {
                    "paragraph": "岁有小兵，蚕小登，麦昌，菽疾，民食二升。巳。在丁曰强圉。",
                    "zhushu": "在丁，言万物刚盛，故曰强圉也。"
                },
                {
                    "paragraph": "敦䍧之岁，",
                    "zhushu": "言万物皆盛壮也。敦䍧，敦盛特壮也。"
                },
                {
                    "paragraph": "岁大旱，蚕登，稻疾，菽麦昌，禾不为，民食二升。午。在戊曰著雝。",
                    "zhushu": "在戊，言位在中央，万物繁养曰方，故曰著雝也。"
                },
                {
                    "paragraph": "协洽之岁，",
                    "zhushu": "协、和。洽，合也。言阴欲化万物和合。"
                },
                {
                    "paragraph": "岁有小兵，蚕登，稻昌，菽麦不为，民食三升。未。在己曰屠维。",
                    "zhushu": "在己，言万物各成其性，故曰屠维。屠，别。维，离也。"
                },
                {
                    "paragraph": "涒滩之岁，",
                    "zhushu": "涒，大。滩，修也。言万物皆修其精气也。"
                },
                {
                    "paragraph": "岁和，小雨行，蚕登，菽麦昌，民食三升。申。在庚曰上章。",
                    "zhushu": "在庚，言阴气上升，万物毕生，故曰上章也。"
                },
                {
                    "paragraph": "作鄂之岁，",
                    "zhushu": "作鄂，零落也。万物皆陊落。"
                },
                {
                    "paragraph": "岁有大兵，民疾，蚕不登，菽麦不为，禾虫，民食五升。酉。在辛曰重光。",
                    "zhushu": "在辛，言万物就成熟其煌煌，故曰重光也。"
                },
                {
                    "paragraph": "掩茂之岁，",
                    "zhushu": "掩，蔽。荗，冒。言万物皆蔽冒。"
                },
                {
                    "paragraph": "岁小饥，有兵，蚕不登，麦不为，菽昌，民食七升。戌。在壬曰玄黓。",
                    "zhushu": "在壬，言岁终包任万物，故曰玄黓也。"
                },
                {
                    "paragraph": "大渊献之岁，",
                    "zhushu": "渊，藏。献，迎也。言万物终在亥，大小深藏窟伏以迎阳。"
                },
                {
                    "paragraph": "岁有大兵，大饥，蚕开，菽麦不为，禾虫，民食三升。",
                    "zhushu": ""
                },
                {
                    "paragraph": "困敦之岁，",
                    "zhushu": "困，混。敦，沌也。言阳气皆混沌，万物牙孽也。"
                },
                {
                    "paragraph": "岁大雾起，大水出，蚕稻菽麦昌，民食三斗。子。在癸曰昭阳。",
                    "zhushu": "在癸，言阳气始萌，万物合生，故曰昭阳。"
                },
                {
                    "paragraph": "赤奋若之岁，",
                    "zhushu": "奋，起也。若，顺也。言阳奋物而起之，无不顺其性也。赤，阳色。"
                },
                {
                    "paragraph": "岁有小兵，早水，蚕不出，稻疾，菽不为，麦昌，民食一升。",
                    "zhushu": ""
                },
                {
                    "paragraph": "正朝",
                    "zhushu": "一作“月”。"
                },
                {
                    "paragraph": "夕，先树一表东方，操一表却去前表十步，以参望日始出北廉。日直入，又树一表于东方，因西方之表以参望日，方入北廉则定东方。两表之中，与西方之表，则东西之正也。日冬至，日出东南维，入西南维。至春、秋分，日出东中，入西中。夏至，出东北维，入西北维，至则正南。欲知东西、南北广袤之数者，立四表以为方一里岠，先春分若秋分十余日，从岠北表参望日始出及旦，以侯相应，相应则此与日直也。辄以南表参望之，以入前表数为法，除举广，除立表袤，以知从此东西之数也。假使视日出，入前表中一寸，是寸得一里也。一里积万八千寸，得从此东万八千里。视日方入，入前表半寸，则半寸得一里。半寸而除一里积寸，得三万六千里，除则从此西里数也。并之东西里数也，则极径也。未春分而直，已秋分而不直，此处南也。未秋分而直，已春分而不直，此处北也。分、至而直，此处南北中也。从中处欲知中南也，未秋分而不直，此处南北中也。从中处欲知南北极远近，从西南表参望日，日夏至始出与北表参，则是东与东北表等也，正东万八千里，则从中北亦万八千里也。倍之，南北之里数也。其不从中之数也，以出入前表之数益损之，表入一寸，寸减日近一里，表出一寸，寸益远一里。欲知天之髙，树表髙一丈，正南北相去千里，同日度其阴，北表二尺，南表尺九寸，是南千里阴短寸，南二万里则无景，是直日下也。阴二尺而得髙一丈者，南一而髙五也，则置从此南至日下里数，因而五之，为十万里，则天髙也。若使景与表等，则髙与远等也。",
                    "zhushu": ""
                }
            ]
        },
        {
            "name": "墬形训第四",
            "paragraphs": [
                {
                    "paragraph": "墬形训第四",
                    "zhushu": "纪东西南北山川薮泽，地之所载，万物形兆所化育也，故形因以题篇。",
                    "type": 1
                },
                {
                    "paragraph": "墬形之所载，六合之闲，四极之内，",
                    "zhushu": "六合，已说在原道。四极，四方之极。无夏有外，故谓之内也。"
                },
                {
                    "paragraph": "昭之以日月，经之以星辰，纪之以四时，要之以太岁。",
                    "zhushu": "更，正也。以太岁所在正天时也。"
                },
                {
                    "paragraph": "天地之闲，九州八极，",
                    "zhushu": "八极，八方之极也。"
                },
                {
                    "paragraph": "土有九山，山有九塞，泽有九薮，风有八等，水有六品。何谓九州？东南神州曰农土，",
                    "zhushu": "东南辰焉农祥，后稷之所经纬也，故曰农土也。"
                },
                {
                    "paragraph": "正南次州曰沃土，",
                    "zhushu": "沃，盛也。五月建午，稼穑盛张，故曰沃土也。"
                },
                {
                    "paragraph": "西南戎州曰滔土，",
                    "zhushu": "滔，大也。七月建申，五榖成大，故曰滔土也。"
                },
                {
                    "paragraph": "正西弇州曰并土，",
                    "zhushu": "并，犹成也。八月建酉，百榖成熟，故曰并土也。"
                },
                {
                    "paragraph": "正中冀州曰中土，",
                    "zhushu": "冀，大也。四方之主，故曰中土也。"
                },
                {
                    "paragraph": "西北台州曰肥土，正北济州曰成土，",
                    "zhushu": "未闻。"
                },
                {
                    "paragraph": "东北薄州曰隐土，",
                    "zhushu": "薄，犹平也。隐气所隐藏，故曰隐土也。"
                },
                {
                    "paragraph": "正东阳州曰申土。",
                    "zhushu": "申，复也。阴气尽于北，阳复气起东北，故曰申土。"
                },
                {
                    "paragraph": "何谓九山？会稽、泰山、王屋、首山、太华、歧山、太行、羊肠、孟门。",
                    "zhushu": "会稽山在会稽郡。泰山今在泰山郡，是为东岳。王屋山在今河东恒县东北所出也。首山在蒲坂县南阿曲之中，伯夷所隐。太华，今𢎞农阴山也，是为西岳。歧山，今扶风汉阳县北，周家所邑也。太行在今上党太行关，直河内野王县是也。羊肠，山名也。说苑曰：“桀之居，左河、济，右太华，伊阙在其南，羊肠在其北。”今太原晋阳西北九十里，通河西、上郡，关曰羊肠坂，是孟门、太行之限也。"
                },
                {
                    "paragraph": "何谓九塞？曰大汾、渑阨、荆阮、方城、殽阪、井陉、令疵、句注、居庸。",
                    "zhushu": "太汾在晋。渑阨，今𢎞农渑池是也。荆阮、方城皆在楚。殽阪，𢎞农郡渑池殽钦吟是也。井陉在常山，通太原关是也。令疵在辽西。句注在鴈门，阴馆句注是也。居庸在上谷阻阳之东，通运都关是也。"
                },
                {
                    "paragraph": "何谓九薮？",
                    "zhushu": "薮，泽。"
                },
                {
                    "paragraph": "曰越之具区，",
                    "zhushu": "具区在吴、越之间也。"
                },
                {
                    "paragraph": "楚之云梦，",
                    "zhushu": "云梦在南郡华容也。"
                },
                {
                    "paragraph": "秦之阳纡，",
                    "zhushu": "阳纡盖在冯翊池阳，一名具圃。"
                },
                {
                    "paragraph": "晋之大陆，",
                    "zhushu": "大陆，魏献子所游，焚焉而死者是也。"
                },
                {
                    "paragraph": "郑之圃田，",
                    "zhushu": "圃田在今河南中牟。传曰“郑有原圃，犹秦之具圃也，吾子取其麋鹿，以闲弊邑”是也。"
                },
                {
                    "paragraph": "宋之孟诸，",
                    "zhushu": "孟诸在今梁园，睢阳东北泽是也。"
                },
                {
                    "paragraph": "齐之海隅，",
                    "zhushu": "海隅犹崖，盖近海滨是也。"
                },
                {
                    "paragraph": "赵之巨鹿，",
                    "zhushu": "今巨鹿广阿泽是也。"
                },
                {
                    "paragraph": "燕之昭余。",
                    "zhushu": "昭余，今太原郡是，古者属燕也。"
                },
                {
                    "paragraph": "何谓八风？东北曰炎风，",
                    "zhushu": "艮气所生，一曰融风也。"
                },
                {
                    "paragraph": "东玄曰条风，",
                    "zhushu": "震气所生也，一曰明庶风。"
                },
                {
                    "paragraph": "东南曰景风，",
                    "zhushu": "巽气所生也，一曰清明风。"
                },
                {
                    "paragraph": "南方曰巨风，",
                    "zhushu": "离气所生也，一曰凯风也。"
                },
                {
                    "paragraph": "西南曰凉风，",
                    "zhushu": "坤气所以生也。"
                },
                {
                    "paragraph": "西方曰飂风，",
                    "zhushu": "兑气所生也。"
                },
                {
                    "paragraph": "西北曰丽风，",
                    "zhushu": "乾气所生也，一曰闾阖风。"
                },
                {
                    "paragraph": "北方曰寒风。",
                    "zhushu": "坎气所生也，一曰广莫风。"
                },
                {
                    "paragraph": "何谓六水？曰河水、赤水、辽水、黑水、江水、淮水。",
                    "zhushu": "河水出昆芲东北陬。赤水出其东南陬。辽水出碣石山，自塞北东流，直辽东之西南入海。黑水在雝州。江水出岷山，在蜀西徼。淮水出桐柏山南平阳也。"
                },
                {
                    "paragraph": "阖四海之内，东西二万八千里，南北二万六千里，",
                    "zhushu": "子午为经，卯酉为纬，言经短纬长也。"
                },
                {
                    "paragraph": "水道八千里，通谷其名川六百，陆径三千里。",
                    "zhushu": "陆径，邪径也。陆，地也。"
                },
                {
                    "paragraph": "禹乃使太章步自东极，至于西极，二亿三万三千五百里七十五步；使竖亥步自北极，至于南极，二亿三万三千五百里七十五步。",
                    "zhushu": "太章、竖亥，善行人，皆禹臣也。海内东西短，南北长，极内等也。"
                },
                {
                    "paragraph": "凡鸿水渊薮，自三百仞以上，二亿三万三千五百五十里，有九渊。禹乃以息土填洪水以为名山。",
                    "zhushu": "息土不耗减，掘之益多，故以填洪水也。名山，大山也。"
                },
                {
                    "paragraph": "掘昆仑虚以下地，",
                    "zhushu": "掘犹平也。地或作池。"
                },
                {
                    "paragraph": "中有增城九重，其髙万一千里百一十四步二尺六寸。",
                    "zhushu": "中，昆仑虚中也。增，重也。有五城十二楼，见括地像。此盖诞，实未闻也。"
                },
                {
                    "paragraph": "上有木禾，其修五寻，",
                    "zhushu": "上，昆仑虚上也。五寻长三十五尺。"
                },
                {
                    "paragraph": "珠树、玉树、璇树、不死树在其西，",
                    "zhushu": "在木禾之西也。"
                },
                {
                    "paragraph": "沙棠、琅玕在其东，",
                    "zhushu": "皆玉名也。在木禾之东也。一说：沙棠，木名也。吕氏春秋曰：“果之美者，沙棠之实也。”"
                },
                {
                    "paragraph": "绛树在其南，",
                    "zhushu": "绛，赤也。"
                },
                {
                    "paragraph": "碧树、瑶树在其北。",
                    "zhushu": "碧，青玉也。木禾之北。"
                },
                {
                    "paragraph": "旁有四百四十门，",
                    "zhushu": "面有十门也。"
                },
                {
                    "paragraph": "门闲四里，里闲九纯，纯丈五尺，",
                    "zhushu": "纯，里名也。"
                },
                {
                    "paragraph": "旁有九井玉横，维其西北之隅，",
                    "zhushu": "横，犹光也。横或作彭。彭，受不死薬器也。"
                },
                {
                    "paragraph": "北门开以内不周之风。倾宫、旋室、",
                    "zhushu": "倾宫，宫满一顷田中也。旋室，以旋玉饰室也。一说：室璇玑閞，可转旋，故曰旋室。"
                },
                {
                    "paragraph": "县圃、凉风、樊桐在昆仑阊阖之中，",
                    "zhushu": "阊阖，昆仑虚门名也。县圃、凉风、樊桐，皆昆仑之山名也。樊，读如麦饭之饭。"
                },
                {
                    "paragraph": "是其疏圃。疏圃之池，浸之黄水，黄水三周复其原，",
                    "zhushu": "原，本。"
                },
                {
                    "paragraph": "是谓丹水，饮之不死。河水出昆仑东北陬，贯㴾海，入禹所导积石山。",
                    "zhushu": "潡海，大海也。河水自昆仑由地中行，禹导而通之，至积石山。书曰：河出积石。入，犹出也。"
                },
                {
                    "paragraph": "赤水出其东南陬，西南注南海丹泽之东。赤水之东，弱水出自穷石，",
                    "zhushu": "穷石，山名也，在张掖。北塞水也。"
                },
                {
                    "paragraph": "至于合黎，余波入于流沙，绝流沙南至南海。",
                    "zhushu": "绝，犹过也。流沙，流行也。"
                },
                {
                    "paragraph": "洋水出其西北陬，入于南海羽民之南。",
                    "zhushu": "洋水经陇西氐道，东至武都为汉阳，或作养也。"
                },
                {
                    "paragraph": "凡四水者，帝之神泉，以和百药，以润万物。昆仑之丘，或上倍之，",
                    "zhushu": "假今髙万里，倍之二万里。"
                },
                {
                    "paragraph": "是谓凉风之山，登之而不死。或上倍之，是谓悬圃，登之乃霊，能使风雨。或上倍之，乃维上天，登之乃神，是谓太帝之居。",
                    "zhushu": "太帝，天帝。"
                },
                {
                    "paragraph": "扶木在阳州，日之所曊。",
                    "zhushu": "扶木，扶桑也，在汤谷之南。𪰶，犹照也。过阳州，东方也。曊，读无枝㩌之㩌也。"
                },
                {
                    "paragraph": "建木在都广，",
                    "zhushu": "建木，其状如牛，引之有皮，若璎黄䖳，叶君罗。都广，南方山名也。"
                },
                {
                    "paragraph": "众帝所自上下，日中无景，呼而无向，盖天地之中也。",
                    "zhushu": "众帝之从都广山上天还下，故曰上下。日中时，日直人上，无有晷，故曰盖天地之中。"
                },
                {
                    "paragraph": "若木在建木西，末有十日，其华照下地。",
                    "zhushu": "木，端也。若木端有十日，状如莲华。华，犹光也，光照其下也。"
                },
                {
                    "paragraph": "九州之大，纯方千里。",
                    "zhushu": "纯，缘也。亦曰量名也。"
                },
                {
                    "paragraph": "九州之外，乃有八殥，亦方千里；",
                    "zhushu": "殥，犹远也。殥，读胤嗣之胤。"
                },
                {
                    "paragraph": "自北东方曰大泽，曰无通；",
                    "zhushu": "大泽、无通，皆薮名也。"
                },
                {
                    "paragraph": "东方曰大渚，曰少海；",
                    "zhushu": "木中可居者曰渚。东方多水，故曰少海，亦泽名也。"
                },
                {
                    "paragraph": "东南方曰具区，曰元泽；",
                    "zhushu": "元，读常山人谓伯为冗之冗也。"
                },
                {
                    "paragraph": "南方曰大梦，曰浩泽；",
                    "zhushu": "梦，云梦也。浩亦大也。"
                },
                {
                    "paragraph": "西南方曰渚资，曰丹泽；",
                    "zhushu": "盖近丹水，因其名，故曰丹泽也。"
                },
                {
                    "paragraph": "西方曰九区，曰泉泽；西北方曰大夏，曰海泽；北方曰大冥，曰寒泽。",
                    "zhushu": "北方多寒也，故曰寒泽也。"
                },
                {
                    "paragraph": "凡八殥八泽之云，是雨九州。八殥之外，而有八纮，",
                    "zhushu": "纮，维也。维落天地而为之表，故曰纮也。"
                },
                {
                    "paragraph": "亦方千里；自东北方曰和丘，曰荒土；",
                    "zhushu": "凤所自歌，鵉所自舞，名曰和丘，曰荒土也。"
                },
                {
                    "paragraph": "东方曰棘林，曰桑野；东南方曰大穷，曰众女；南方曰都广，曰反户；",
                    "zhushu": "都广，国名也。山在此国，因复曰都广山。言其在郷日之南，昔为北郷户，故反其户也。"
                },
                {
                    "paragraph": "西南方曰焦侥，曰炎土；",
                    "zhushu": "焦侥，短人之国也，长不满三尺。"
                },
                {
                    "paragraph": "西方曰金丘，曰沃野；",
                    "zhushu": "西方，金位也，因为金丘。沃，犹白也。西方白，故曰沃野也。"
                },
                {
                    "paragraph": "西北方曰一目，曰沙所；",
                    "zhushu": "国人一目，在面中央。沙所，盖流沙所出也。一曰：泽名也。"
                },
                {
                    "paragraph": "北方曰积冰，曰委羽。",
                    "zhushu": "北方寒，冰所积，因以为名积冰也。委羽，山名也，在北极之阴，不见日也。"
                },
                {
                    "paragraph": "凡八纮之气，是出寒暑，以合八正，必以风雨。",
                    "zhushu": "八正，八风之正也，以风雨八弦之内。"
                },
                {
                    "paragraph": "八纮之外，乃有八极；自东北方曰方土之山，曰苍门；",
                    "zhushu": "东北木将用事，青之始也，故曰苍门。"
                },
                {
                    "paragraph": "东方曰东极之山，曰开明之门；",
                    "zhushu": "明者，阳也，日之所出也，故曰开明之门。"
                },
                {
                    "paragraph": "东南方曰波母之山，曰阳门；",
                    "zhushu": "东南月建在巳，纯阳用事，故曰阳门。据天下诸城，东南角门皆阳门，其是类也。"
                },
                {
                    "paragraph": "南方曰南极之山，曰暑门；",
                    "zhushu": "南方盛阳，积温所在，故曰暑门。"
                },
                {
                    "paragraph": "西南方曰编驹之山，曰白门；",
                    "zhushu": "西南月建在申，金气之始也。金气白，故曰白门。"
                },
                {
                    "paragraph": "西方曰西极之山，曰阊阖之门；",
                    "zhushu": "西方八月建酉，万物成济，将可及收敛。阊，大也。阖，闭也。大聚万物而闭之，故曰阊阖之门也。"
                },
                {
                    "paragraph": "西北方曰不周之山，曰幽都之门；",
                    "zhushu": "幽，阖也。都，聚也。玄冥将始用事，顺阴而聚，故曰幽都之门。"
                },
                {
                    "paragraph": "北方曰北极之山，曰寒门。",
                    "zhushu": "积寒所在，故曰寒门。"
                },
                {
                    "paragraph": "凡八极之云，是雨天下；八门之风，是节寒暑；八纮、八夤、八泽之云，以雨九州而和中土。",
                    "zhushu": "中土，冀州。"
                },
                {
                    "paragraph": "东方之美者，有医母闾之珣玕琪焉。",
                    "zhushu": "医母闾，山名，在辽东属国。珣玕琪，玉名也。"
                },
                {
                    "paragraph": "东南方之美者，有会稽之竹箭焉。",
                    "zhushu": "会稽山在今会稽山阴县之南，禹所葬。竹箭，今会稽郡出好竹箭是也。"
                },
                {
                    "paragraph": "南方之美者，有梁山之犀象焉。",
                    "zhushu": "梁山在会稽。长沙湘南，有犀、鱼、象、竹，皆物之珍也。"
                },
                {
                    "paragraph": "西南方之美者，有华山之金石焉。",
                    "zhushu": "金，美金也。石，舍玉之石也。华山，今𢎞农华阴山南是也。"
                },
                {
                    "paragraph": "西方之美者，有霍山之珠玉焉。",
                    "zhushu": "出夜光之珠，五色之玉也。今河东永安县也。"
                },
                {
                    "paragraph": "西北方之美者，有昆仑之球琳、琅玕焉。",
                    "zhushu": "球琳、琅玕，皆美玉也。"
                },
                {
                    "paragraph": "北方之美者，有幽都之筋角焉。",
                    "zhushu": "古之幽都在鴈门以北，其畜宜牛羊马，出好筋角，可以为弓弩。"
                },
                {
                    "paragraph": "东北方之美者，有斥山之文皮焉。",
                    "zhushu": "斥，读斥丘之斥。文皮，豹虎之皮也。传曰“无终子使孟乐因魏庄子纳豹虎之皮也，以请和诸戎”是也。"
                },
                {
                    "paragraph": "中央之美者，有岱岳，以生五榖桑麻，鱼盐出焉。",
                    "zhushu": "岱岳，素山也。三者禅代所祠，因曰岱岳也。五榖、桑麻、鱼塩，所养人者。出，犹生也。"
                },
                {
                    "paragraph": "凡地形：东西为纬，南北为经；山为积德，川为积刑；",
                    "zhushu": "山仁，万物生焉，故为积徳。川水智，智制断，故为积刑也。论语曰“仁者乐山，智者乐水”是也。"
                },
                {
                    "paragraph": "髙者为生，下者为死；",
                    "zhushu": "髙者阳，主生；下者阴，主死。"
                },
                {
                    "paragraph": "丘陵为牡，谿谷为牝；",
                    "zhushu": "丘陵髙敞，阳也，故为牡。谿谷污下，阴也，故为牝。"
                },
                {
                    "paragraph": "水员折者有珠，方折者有玉；",
                    "zhushu": "员折者，阳也。珠，阴中之阳。方折者，阴也。玉，阳中之阴也。皆以其类也。"
                },
                {
                    "paragraph": "清水有黄金，龙渊有玉英。",
                    "zhushu": "清水澄，故黄金出焉。龙渊，龙所出㳺渊也。玉英转化，有精光也。"
                },
                {
                    "paragraph": "土地各以其类生，是故山气多男，泽气多女，障气多喑，风气多聋，林气多𤸇，木气多伛，",
                    "zhushu": "自此上至“山气多男”，皆生子多有此病也。"
                },
                {
                    "paragraph": "岸下气多肿，石气多力，",
                    "zhushu": "象石坚也。"
                },
                {
                    "paragraph": "险阻气多瘿，",
                    "zhushu": "上下险阻，气冲喉而结，多瘿咽也。"
                },
                {
                    "paragraph": "暑气多夭，",
                    "zhushu": "夭折不终也。"
                },
                {
                    "paragraph": "寒气多寿，谷气多𤷒，丘气多狂，衍气多仁，",
                    "zhushu": "下而污者为衍也。"
                },
                {
                    "paragraph": "陵气多贪，轻土多利，重土多迟，",
                    "zhushu": "利，疾。"
                },
                {
                    "paragraph": "清水音小，浊水音大，",
                    "zhushu": "音，声。"
                },
                {
                    "paragraph": "湍水人轻，迟水人重，",
                    "zhushu": "湍，急流悍水也。"
                },
                {
                    "paragraph": "中土多圣人。皆象其气，皆应其类。故南方有不死之草，北方有不释之冰，",
                    "zhushu": "西方温，故草有不死者。北方寒，故冰有不泮释也。"
                },
                {
                    "paragraph": "东方有君子之国，",
                    "zhushu": "东方木悳仁，故有君子之国也。其人冠带剑食兽，使二文虎也。"
                },
                {
                    "paragraph": "西方有刑残之尸。寝居直梦，人死为鬼，",
                    "zhushu": "西方金，金断割攻战之事，有刑残之尸也。寝，寐也。居，処也。金气方刚，故其寝寐処梦，悟如其梦，故曰直梦。不终其命，死而为鬼，能为祅怪病人也。一说曰：刑残之尸于是以两乳为目，肥脐为口，操干戚以舞，以无梦，天神断其手，后天帝断其首也，故曰寝居直梦。"
                },
                {
                    "paragraph": "磁石上飞，云母来水，土龙致雨，鷰鴈代飞，",
                    "zhushu": "汤遭旱，作土龙以像龙。云从龙，故致雨也。鹭，玄鸟也，春分而来，鴈春分而北诣漠中也；鷰秋分而去，鴈秋分而南诣彭蠡，故曰代飞也。代，更也。"
                },
                {
                    "paragraph": "蛤蟹珠龟，与月盛衰。",
                    "zhushu": "与，犹随也。"
                },
                {
                    "paragraph": "是故坚土人刚，弱土人肥；垆土人大，沙土人细；",
                    "zhushu": "垆，读纑绳之纑也。细，小也。"
                },
                {
                    "paragraph": "息土人美，耗土人丑。食水者善游能寒，",
                    "zhushu": "鱼鼈鹥鵞之属是也。"
                },
                {
                    "paragraph": "食土者无心而慧，",
                    "zhushu": "蚯蚓之属是也。"
                },
                {
                    "paragraph": "食木者多力而𡚤，",
                    "zhushu": "熊罴之属是也。𡚤，烦肠黄理也。𡚤，读“内𡚤于中国”之𡚤，近鼻也。"
                },
                {
                    "paragraph": "食草者善走而愚，",
                    "zhushu": "麋鹿之属是也。"
                },
                {
                    "paragraph": "食叶者有丝而蛾，",
                    "zhushu": "蚕是也。"
                },
                {
                    "paragraph": "食肉者勇敢而悍，",
                    "zhushu": "虎豹鹰鹯之属是也。"
                },
                {
                    "paragraph": "食气者神明而寿，",
                    "zhushu": "仙人松、乔之属是也。"
                },
                {
                    "paragraph": "食榖者知慧而夭，不食者不死而神。凡人民禽兽万物贞虫，各有以生，",
                    "zhushu": "贞虫，诸细要之属也。"
                },
                {
                    "paragraph": "或奇或偶，或飞或走，莫知其情。唯知通道者，能原本之。天一地二人三，",
                    "zhushu": "一，阳；二，阴也。人生于天地，故曰三也。"
                },
                {
                    "paragraph": "三三而九。九九八十一，一主日，日数十，",
                    "zhushu": "十，从甲至癸也。"
                },
                {
                    "paragraph": "日主人，人故十月而生。八九七十二，二主偶，偶以承奇，奇主辰，辰主月，月主马，马故十二月而生。十九六十三，三主斗，斗主犬，犬故三月而生。六九五十四，四主时，时主彘，彘故四月而生。五九四十五，五主音，音主猿，猿故五月而生。四九三十六，六主律，律主麋鹿，麋鹿故六月而生。三九二十七，七主星，星主虎，虎故七月而生。二九十八，八主风，风主虫，虫故八月而化。鸟鱼皆生于阴，阴属于阳，故鸟鱼皆卵生。鱼游于水，鸟飞于云，故立冬鷰雀入海，化为蛤。万物之生而各异类：蚕食而不饮，蝉饮而不食，蜉蝣不饮不食，介鳞者夏食而冬蛰。",
                    "zhushu": "介，甲，龟鼈之属也。鳞，鱼龙之属。"
                },
                {
                    "paragraph": "龁吞者八窍而卵生，",
                    "zhushu": "鸟鱼之属。"
                },
                {
                    "paragraph": "嚼咽者九窍而胎生。四足者无羽翼，戴角者无上齿；无角者膏而无前，",
                    "zhushu": "膏，豕也，熊猿之属。无前，肥从前起也。"
                },
                {
                    "paragraph": "有角者指而无后。",
                    "zhushu": "指，牛羊麋之属也。无后，肥从后起也。"
                },
                {
                    "paragraph": "昼生者类父，夜生者似母。至阴生牝，至阳生牡。夫熊罴蛰藏，飞鸟时移。是故白水宜玉，黑水宜砥，",
                    "zhushu": "砥则皂石也。"
                },
                {
                    "paragraph": "青水宜碧，赤水宜丹，黄水宜金，清水宜龟；汾水蒙浊而宜麻，济水通和而宜麦，河水中浊而宜菽，雒水轻利而宜禾，渭水多力而宜黍，汉水重安而宜竹，江水肥仁而宜稻。平大之人，慧而宜五榖。",
                    "zhushu": ""
                },
                {
                    "paragraph": "东方川谷之所注，日月之所出，其人兑形小头，隆鼻大口，鸢肩企行，窍通于目，筋气属焉，苍色主肝，长大早知而不寿；其地宜麦，多虎豹。",
                    "zhushu": ""
                },
                {
                    "paragraph": "南方阳气之所积，暑湿居之，其人修形兑上，大口决眦，窍通于耳，血脉属焉，赤色主心，早壮而夭；其地宜稻，多兕象。",
                    "zhushu": ""
                },
                {
                    "paragraph": "西方髙土，川谷出焉，日月入焉，其人面末偻，修颈印行，窍通于鼻，",
                    "zhushu": "末，犹脊也。"
                },
                {
                    "paragraph": "皮革属焉，白色主肺，勇敢不仁；其地宜黍，多旄犀。",
                    "zhushu": "旄，读近绸缪之缪，急气言乃得之。"
                },
                {
                    "paragraph": "北方幽晦不明，天之所闭也，寒冰之所积也，蛰虫之所伏也，其人翕形短颈，",
                    "zhushu": "翕，读胁干之胁。"
                },
                {
                    "paragraph": "大肩下尻，窍通于阴，骨干属焉，黑色主肾，其人憃愚，禽兽而寿；",
                    "zhushu": "憃，读人谓憃然无知之憃也，笼口言乃得。"
                },
                {
                    "paragraph": "其地宜菽，",
                    "zhushu": "菽，豆也。"
                },
                {
                    "paragraph": "多犬马。",
                    "zhushu": "传曰：“冀之北土，马之所生。”言燕、代出马也。"
                },
                {
                    "paragraph": "中央四达，风气之所通，雨露之所会也。其人大面短颈，美须恶肥，窍通于口，肤肉属焉，黄色主胃，慧圣而好治；其地宜禾，多牛羊及六畜。木胜土，土胜水，水胜火，火胜金，金胜木，故禾春生秋死，",
                    "zhushu": "禾者木，春王而生木，秋金王而死。"
                },
                {
                    "paragraph": "菽夏生冬死，",
                    "zhushu": "豆，火也，夏火王而生，冬水王而死。"
                },
                {
                    "paragraph": "麦秋生夏死，",
                    "zhushu": "麦，金也，金王而生，火王而死也。"
                },
                {
                    "paragraph": "荠冬生中夏死。",
                    "zhushu": "荠，水也，水王而生，土王而死也。"
                },
                {
                    "paragraph": "木壮水老火生金囚土死，火壮木老土生水囚金死，土壮火老金生木囚水死，金壮土老水生火囚木死，水壮金老木生土囚火死。音有五声，宫其主也。",
                    "zhushu": "五声，宫、商、角、征、羽也。宫在中央，故为主也。"
                },
                {
                    "paragraph": "色有五章，黄其主也。味有五变，甘其主也。位有五材，土其主也。是故炼土生木，炼木生火，炼火生云，",
                    "zhushu": "云，金气所生也。"
                },
                {
                    "paragraph": "炼云生水，炼水反土。炼甘生酸，炼酸生辛，炼辛生苦，炼苦生醎，炼醎反甘。",
                    "zhushu": "炼，犹治也。"
                },
                {
                    "paragraph": "变宫生征，变征生商，变商生羽，变羽生角，变角生宫。",
                    "zhushu": "变，犹化也。"
                },
                {
                    "paragraph": "是故以水和土，以土和火，以火化金，以金治木，木复反土。五行相治，所以成器用。",
                    "zhushu": "土，夲也，故曰五行相生，所以成器用。"
                },
                {
                    "paragraph": "凡海外三十六国：自西北至西南方，有修股民、天民、肃慎民、",
                    "zhushu": "修，长也。股，脚也。天民、肃慎，皆有国名也。传曰：“肃慎、燕、毫吾北土。”是云西方，党独西方之国自复有之邪？一曰：肃，敬也。慎，畏也。"
                },
                {
                    "paragraph": "白民、沃民、女子民、丈夫民、",
                    "zhushu": "白民，白身民，被发，发亦白。女子民，其貌无有须，皆如女子也。丈夫民，其状皆如丈夫，衣黄衣冠带剑。皆西方之国也。"
                },
                {
                    "paragraph": "奇股民、一臂民、三身民。",
                    "zhushu": "奇，只也。股，脚也。言其人一臂一手一鼻也。三身民，盖一头有三身。皆西方之国也。"
                },
                {
                    "paragraph": "自西南至东南方，结胸民、羽民、讙头国民、祼国民、三苗民、交股民、不死民、穿胸民、反舌民、",
                    "zhushu": "三苗，国名也，在豫章之彭蠡。交股民，脚相交切。不死民，不食也。穿胸，胸前穿孔达背。反舌民，语不可知而自相晓。一说：舌本在前，不向喉，故曰反舌也。南方之国名也。"
                },
                {
                    "paragraph": "豕喙民、凿齿民、三头民、修臂民。",
                    "zhushu": "豕喙民，其喙如豕。凿齿民，吐一齿出口下，长三尺也。三头民，身有三头也。修臂民，一国民皆长臂，臂长于身也。皆南方之国也。"
                },
                {
                    "paragraph": "自东南至东北方，有大人国、君子国、",
                    "zhushu": "东南垆土，故人大也。君子国，已说在上章也。"
                },
                {
                    "paragraph": "黑齿民、玄股民、",
                    "zhushu": "其人黑齿，食稻啖地，在汤上谷。玄股民，其股黑，两鸟夹之，见山海经也。"
                },
                {
                    "paragraph": "毛民、劳民。",
                    "zhushu": "其人体半生毛，若矢镞也。劳民，正理躁扰不定也。皆东方国也。"
                },
                {
                    "paragraph": "自东北至西北方，有跂踵民、句婴民、",
                    "zhushu": "跂踵，民踵不至地，以五指行也。句婴，读为九婴。北方之国也。"
                },
                {
                    "paragraph": "深目民、无肠民、柔利民、",
                    "zhushu": "皆北方之国也。"
                },
                {
                    "paragraph": "一目民、无继民。",
                    "zhushu": "一目民，目在面中央。无継民，其人盖无嗣也。北方之国也。"
                },
                {
                    "paragraph": "雒棠、武人在西北陬，",
                    "zhushu": "皆日所入之山名也。"
                },
                {
                    "paragraph": "硥鱼在其南。",
                    "zhushu": "硥鱼，如鲤鱼也，有神圣者乘行九野，在无継民之南。硥，读如蚌也。"
                },
                {
                    "paragraph": "有神二人连臂为帝𠋫夜，在其西南方。",
                    "zhushu": "连臂大呼夜行。"
                },
                {
                    "paragraph": "三珠树在其东北方，有玉树在赤水之上。昆仑、华丘在其东南方，",
                    "zhushu": "在无継民之东南也。"
                },
                {
                    "paragraph": "爰有遗玉、青马、视肉、",
                    "zhushu": "其人不知言也。"
                },
                {
                    "paragraph": "杨桃、甘樝、甘华，百果所生。",
                    "zhushu": "皆异物也。在木曰果，在地曰蓏也。"
                },
                {
                    "paragraph": "和丘在其东北陬，",
                    "zhushu": "四方而髙曰丘。鸾所自歌，凤所自舞，故曰和丘。在无継民东北陬也。"
                },
                {
                    "paragraph": "三桑、无枝在其西，夸父、耽耳在其北方。",
                    "zhushu": "耽耳，耳垂在肩上。耽，读衣之折。或作摄，以两手摄其，居海中。"
                },
                {
                    "paragraph": "夸父弃其策，是为邓林。",
                    "zhushu": "夸父，神兽也。饮河、渭不足，将饮西海，未至，道渴死。见山海经。策，杖也，其杖生木而成林。邓，犹木也。一曰：仙人也。"
                },
                {
                    "paragraph": "昆吾丘在南方；",
                    "zhushu": "昆吾，楚之祖祝融之孙，陆终之子，为夏伯也。诗云“昆吾夏桀”也。"
                },
                {
                    "paragraph": "轩辕丘在西方；",
                    "zhushu": "轩辕，黄帝有天下之号也。"
                },
                {
                    "paragraph": "巫咸在其北方。",
                    "zhushu": "巫咸，知天道，明吉凶。"
                },
                {
                    "paragraph": "立登保之山；旸谷、榑桑在东方。",
                    "zhushu": "旸谷，日之所出也。榑桑，在登保之山东北方也。"
                },
                {
                    "paragraph": "有娀在不周之北，长女简翟，少女建疵。",
                    "zhushu": "有娀，国名也。不周，山名也。娀，读如嵩髙之嵩。姊妹二人在瑶台也，帝喾之妃也。天便玄鸟降邜，简翟吞之以生契，是为玄王，殷之祖也。诗云：“天命玄鸟，降而生商”也。"
                },
                {
                    "paragraph": "西王母在流沙之濒。",
                    "zhushu": "地理志曰：西王石室，在金城临羌西北塞外也。"
                },
                {
                    "paragraph": "乐民、拏闾在昆仑弱水之洲。",
                    "zhushu": "水中可居曰洲。"
                },
                {
                    "paragraph": "三危在乐民西，",
                    "zhushu": "三危，西极之山名也。"
                },
                {
                    "paragraph": "宵明、烛光在河洲，所照方千里。",
                    "zhushu": "洲，水中所居者。烛光所照者方千里。"
                },
                {
                    "paragraph": "龙门在河渊。湍池在昆仑。",
                    "zhushu": "龙门在河中冯翊夏阳界也。"
                },
                {
                    "paragraph": "玄燿、不周、",
                    "zhushu": "玄燿，水名。一曰山名。"
                },
                {
                    "paragraph": "申池在海隅。",
                    "zhushu": "海隅，薮也。"
                },
                {
                    "paragraph": "孟诸在沛。",
                    "zhushu": "孟诸，宋泽也，在睢阳东北。"
                },
                {
                    "paragraph": "少室、太室在冀州。",
                    "zhushu": "少室、太室在阳城，嵩髙下之别名。冀，尧都冀州，冀为天下之号也。"
                },
                {
                    "paragraph": "烛龙在鴈门北，蔽于委羽之山，不见日。其神人面龙身而无足。",
                    "zhushu": "蔽，至也。委羽，北方山名也。一曰：龙衔烛以照太阴，盖长千里，视为昼，瞑为夜，吹为冬，呼为夏。"
                },
                {
                    "paragraph": "后稷垅在建木西，",
                    "zhushu": "建木在都广。都广，南方泽名。说其山，说其泽。垅，家也。"
                },
                {
                    "paragraph": "其人死复苏，其半鱼，在其间。",
                    "zhushu": "南方人死复生，或化为鱼，在都广建木间。"
                },
                {
                    "paragraph": "流黄、泪民在其北方三百里，狗国在其东。雷泽有神，龙身人头，鼓其腹而熙。",
                    "zhushu": "雷泽，大泽也。鼓，击也。熙，戏也。地理志曰：于禹贡雷泽在济阴城阳西北，城阳有尧家。"
                },
                {
                    "paragraph": "江出岷山，东流绝汉入海，左还北流，至于开母之北，右还东流，至于东极。",
                    "zhushu": "岷山在蜀西激水。绝，犹过也。开母，山名也，在东三中。"
                },
                {
                    "paragraph": "河出积石。睢出荆山。",
                    "zhushu": "河源出昆仑，伏流地中方三千里，禹导而通之，故出积石。积石山在金城桞河关县西南。荆山，禹贡北条荆山，在左冯翊怀德县之南，下有荆漂原，雝州侵也。"
                },
                {
                    "paragraph": "淮出桐栢山。睢出羽山。",
                    "zhushu": "桐栢山在上党。"
                },
                {
                    "paragraph": "清漳出楬戾。浊漳出发包。",
                    "zhushu": "楬戾山在上党治。发包山一名鹿苦山，亦在上党长子。二漳合流，经魏郡入清河也。"
                },
                {
                    "paragraph": "济出王屋。时、泗、沂出台、台、术。",
                    "zhushu": "王屋山在河东垣县东北。时、泗、沂皆水名，台、台、术皆山名，处则未闻也。"
                },
                {
                    "paragraph": "洛出猎山。",
                    "zhushu": "猎山在北地西北夷中，洛东南流入渭，诗云：“瞻彼洛矣，惟水泱泱”是也。"
                },
                {
                    "paragraph": "汶出弗其，流合于济。",
                    "zhushu": "弗其山在北海朱虚县东也。"
                },
                {
                    "paragraph": "汉出嶓冢。泾出薄落之山。",
                    "zhushu": "嶓冢山，汉阳县西界，汉水所出，南入广汉，东南至雝州入江。薄洛之山，一名笄头山，安定临泾县西，禹贡泾水所出，东南至阳渡大滑。"
                },
                {
                    "paragraph": "渭出鸟鼠同穴。伊出上魏。",
                    "zhushu": "鸟鼠同穴山在龙西首阳西南，直渭水所出，东会于澧，又入河。雝州川也。上魏，山名也，处则未闻。"
                },
                {
                    "paragraph": "雒出熊耳。",
                    "zhushu": "熊耳山在京师止雒之西北也。"
                },
                {
                    "paragraph": "浚出华窍。维出覆舟。汾出燕京。",
                    "zhushu": "燕京，山名也，在太原汾阳，汾水所出，西南至汾阳，冀州浸。"
                },
                {
                    "paragraph": "衽出濆熊。淄出目饴。",
                    "zhushu": "目饴，山名。"
                },
                {
                    "paragraph": "丹水出髙褚。",
                    "zhushu": "髙褚一名冢领山，在京兆上雒，丹水所出，东至均入沔也。"
                },
                {
                    "paragraph": "股出礁山。镐出鲜于。凉出茅卢、石梁。",
                    "zhushu": "鲜于、茅卢、石梁，皆山名也。"
                },
                {
                    "paragraph": "汝出猛山。淇出大号。",
                    "zhushu": "猛山一名髙陵山，在南定陵县，汝水所出，东南至新蔡入淮。大号山在河内卬县北。或曰在临虑西也。"
                },
                {
                    "paragraph": "晋出龙山结给，合出封羊。",
                    "zhushu": "结给合一名也龙山，在晋阳之西北，晋水所出，东大汾。封羊，山名也。"
                },
                {
                    "paragraph": "辽出砥石。釜出景。",
                    "zhushu": "砥石，山名，在塞外，辽水所出，南入海。景山在邯郸西南，釜水所出，南泽入漳，其原浪沸涌，正势如釜中汤，故曰釜，今谓之釜口。"
                },
                {
                    "paragraph": "歧出石桥。呼池出鲁平。",
                    "zhushu": "鲁平，山名也。呼池，并州之浸也，今中山汉昌呼沲河是也。"
                },
                {
                    "paragraph": "泥涂渊出𣗊山。",
                    "zhushu": "𣗊，读人姓𣗊氏之𣗊。"
                },
                {
                    "paragraph": "维湿北流出于燕。",
                    "zhushu": "流于北燕，北塞外也。"
                },
                {
                    "paragraph": "诸稽、摄提，条风之所生也；",
                    "zhushu": "诸稽、垣提，天神之名也。是为条风也。"
                },
                {
                    "paragraph": "通视，明庶风之所生也；",
                    "zhushu": "通视，天神也。明庶风，震卦之所生也。"
                },
                {
                    "paragraph": "赤奋若，清明风之所生也；",
                    "zhushu": "赤奋若，天神也。巽为清明风也。"
                },
                {
                    "paragraph": "共工，景风之所生也；",
                    "zhushu": "共工，天神也，人面蛇身。离为景风也。"
                },
                {
                    "paragraph": "诸比，凉也之所生也；",
                    "zhushu": "诸北，天神也。神为凉风也。"
                },
                {
                    "paragraph": "皋稽，阊阖风之所生也；",
                    "zhushu": "皋稽，天神也。兑为阊阖风。"
                },
                {
                    "paragraph": "隅强，不周风之所生也；",
                    "zhushu": "隅强，天神也。乾为不周风。"
                },
                {
                    "paragraph": "穷奇，广莫之所生也。",
                    "zhushu": "穷奇，天神也，在北方道，足乘雨龙，其形如虎。坎为广莫风也。"
                },
                {
                    "paragraph": "突生海人，",
                    "zhushu": "突，人之先人。"
                },
                {
                    "paragraph": "海人生若菌，",
                    "zhushu": "菌，读下群之群。"
                },
                {
                    "paragraph": "若菌生圣人，圣人生庶人，凡容者生于庶人。羽嘉生飞龙，",
                    "zhushu": "飞龙、羽嘉，飞虫之先。飞龙有翼。"
                },
                {
                    "paragraph": "飞龙生凤皇，凤皇生鸾鸟，鸾鸟生庶鸟，凡羽者生于庶鸟。毛犊生应龙，应龙生建马，建马生麒麟，麒麟生庶兽，凡毛者生于庶兽。介鳞生蛟龙，",
                    "zhushu": "介鳞，鳞虫之先。蛟龙，有鳞甲之龙也。"
                },
                {
                    "paragraph": "蛟龙生鲲鲠，鲲鲠生建邪，建邪生庶鱼，凡鳞者生于庶鱼。介潭生先龙，",
                    "zhushu": "介，国也，龟之先。潭，读谭国之谭。"
                },
                {
                    "paragraph": "先龙生玄鼋，玄鼋生灵龟，灵龟生庶龟，凡介者生庶于龟。煖湿生容，",
                    "zhushu": "煖，一读暵，当风乾燥之貌也。"
                },
                {
                    "paragraph": "煖湿生于毛风，毛风生于湿玄，湿玄生羽风，羽风生煗介，煗介生鳞薄，鳞薄生煖介。五类杂种兴乎外，宵形而蕃。",
                    "zhushu": "宵，像也。言相代象而蕃多也。"
                },
                {
                    "paragraph": "曰冯生阳阏，",
                    "zhushu": "曰冯，水之先也。"
                },
                {
                    "paragraph": "阳阏生乔如，乔如生干木，干木生庶木，凡根拔木者生于庶木。根拔生程若，",
                    "zhushu": "根拔，根生之草先也。"
                },
                {
                    "paragraph": "程若生玄玉，玄玉生醴泉，醴泉生皇辜，皇辜生庶草，凡根茇草者生于庶草。",
                    "zhushu": ""
                },
                {
                    "paragraph": "海闾生屈龙，",
                    "zhushu": "海闾，浮草之先也。屈龙，游龙鸿也。诗云“隰有游龙”，言屈字之误。"
                },
                {
                    "paragraph": "屈龙生容华，",
                    "zhushu": "容华，芙蓉草华。"
                },
                {
                    "paragraph": "容华生蔈，",
                    "zhushu": "蔈，流也，无根水中草也。"
                },
                {
                    "paragraph": "蔈生萍藻，萍藻生浮草，凡浮生不根茇者生于萍藻。",
                    "zhushu": ""
                },
                {
                    "paragraph": "正土之气也御乎埃天，埃天五百岁生缺，缺五百岁生黄埃，黄埃五百岁生黄澒，黄澒五百岁生黄金，",
                    "zhushu": "黄金，唯石名也，中央数五，故五百岁而一化。澒，水银也。"
                },
                {
                    "paragraph": "黄金千岁生黄龙，入藏生黄泉，黄泉之埃上为黄云，阴阳相薄为雷，激杨为电，上者就下，流水就通，而合于黄海。",
                    "zhushu": "黄海，中央之海。"
                },
                {
                    "paragraph": "偏土之气御乎清天，清天八百岁生青曽，青曽八百岁生青澒，青澒八百岁生青金，青金八百岁生青龙，",
                    "zhushu": "东方木，色青，其数八，故八百岁而一化也。"
                },
                {
                    "paragraph": "青龙入藏生清泉，清泉之埃上为青云，阴阳相薄为云雷，激扬为电，上者就下，流水就通，而合于青海。",
                    "zhushu": "东方之海。"
                },
                {
                    "paragraph": "牡土之气御于赤天，赤天七百岁生赤丹，赤丹七百岁生赤澒，赤澒七百岁生赤金，",
                    "zhushu": "南方火，其色赤，其数七，故七百岁而一化也。"
                },
                {
                    "paragraph": "赤金千岁生赤龙，赤龙入藏生赤泉，赤泉之埃上为赤云，阴阳相薄为雷，激扬为电，上者就下，流水就通，而合于赤海。",
                    "zhushu": "南方之海。"
                },
                {
                    "paragraph": "弱土之气御于白天，白天九百岁生白礜，白礜九百岁生白澒，白澒九百岁生白金，",
                    "zhushu": "白金、白礜，礜石也。白澒，水银也。西方金，色白，其数九，故九百岁而一化者也。"
                },
                {
                    "paragraph": "白金千岁生白龙，白龙入藏生白泉，白泉之埃上为白云，阴阳相薄为雷，激扬为电，上者就下，流水就通，而合于白海。",
                    "zhushu": "西方之海。"
                },
                {
                    "paragraph": "牝土之气御于玄天，玄天六百岁生玄砥，",
                    "zhushu": "玄砥，黑石。"
                },
                {
                    "paragraph": "玄砥六百岁生玄澒，玄澒六百岁生玄金，",
                    "zhushu": "北方水，其色黑，其数六，故六百岁而一化也。"
                },
                {
                    "paragraph": "玄金千岁生玄龙，玄龙入藏生玄泉，玄泉之埃上为玄云，阴阳相薄为雷，激扬为电，上者就下，流水就通，而合于玄海。",
                    "zhushu": "北方之海。上者就下，天气复从天流下也。其通流之水皆入于海也。"
                }
            ]
        },
        {
            "name": "时则训第五",
            "paragraphs": [
                {
                    "paragraph": "时则训第五",
                    "zhushu": "则，法也。四时、寒暑、十二月之常法，故曰“时则”，因以题篇也。",
                    "type": 1
                },
                {
                    "paragraph": "孟春之月，招摇指寅，",
                    "zhushu": "招摇、斗建。"
                },
                {
                    "paragraph": "昏叅中，且尾中。",
                    "zhushu": "参，西方白虎之宿是也，月昏时中于南方。尾，东方苍龙之宿是也，月将旦时中于南方。"
                },
                {
                    "paragraph": "其位东方，其日甲乙，盛德在木，",
                    "zhushu": "大皡之神治东方也。甲乙，木日也。盛德在木，木主东方也。"
                },
                {
                    "paragraph": "其虫鳞，其音角，",
                    "zhushu": "东方少阳，物去大阴。甲散，散为鳞，鳞虫龙为之长。角，木也，位在东方也。"
                },
                {
                    "paragraph": "律中太蔟，其数八，",
                    "zhushu": "律，管音也。阴衰阳发，万物太蔟地而生，故曰太蔟。其数八，五行数五，木第三，故曰八也。"
                },
                {
                    "paragraph": "其味酸，其臭膻，",
                    "zhushu": "木味酸，酸之言钻也，万物钻地而生。膻，木香膻。"
                },
                {
                    "paragraph": "其祀户，祭先脾。",
                    "zhushu": "蛰伏之类始动，生出由户，故曰祀户也。脾属土，陈设俎豆，脾在前也。春木胜土，言常食所胜也。一曰：脾属木，自用其藏也。"
                },
                {
                    "paragraph": "东风解冻，蛰虫始振稣，",
                    "zhushu": "东方木，火母也。气温，故东风解冻冻也。振，动。稣，生也。"
                },
                {
                    "paragraph": "鱼上负冰，獭祭鱼，",
                    "zhushu": "是月之时，鲤鱼应阳而动，上负冰也。獭，滨也。是月之时，獭祭鲤鱼于水边，四面陈之，渭之祭鱼也。"
                },
                {
                    "paragraph": "候鴈北。",
                    "zhushu": "是月时𠋫之应，鴈从彭蠡来，北过周、雒，至汉中孕卵𮭑也。"
                },
                {
                    "paragraph": "天子衣青衣，乘苍龙，",
                    "zhushu": "周礼马七尺已上曰龙也。"
                },
                {
                    "paragraph": "服苍玉，建青旗，",
                    "zhushu": "服，佩也。熊虎曰旗也。"
                },
                {
                    "paragraph": "食麦与羊，",
                    "zhushu": "麦，全榖也。羊，土畜也。是月金上以老，食所胜，先食麦，以麦为主也。"
                },
                {
                    "paragraph": "服八风水，爨萁燧火，",
                    "zhushu": "取铜木中露水服之，八方风所吹也。取萁木燧之火炊之。萁，读该备之该也。"
                },
                {
                    "paragraph": "东宫御女青色，衣青采，鼓琴瑟，",
                    "zhushu": "春王东方，故処东宫也。琴瑟，木也，春木王，故鼓之也。"
                },
                {
                    "paragraph": "其兵矛，",
                    "zhushu": "矛有锋𨦣，似万物钻墬生。"
                },
                {
                    "paragraph": "其畜羊，",
                    "zhushu": "羊土，木一母，故畜之也。"
                },
                {
                    "paragraph": "朝于青阳左个，以出春令。",
                    "zhushu": "是月之朔，天子朝日于青阳左个。东向堂，故曰青阳。北头室，故曰左个。个犹隔也。春令，宽和之令也。"
                },
                {
                    "paragraph": "布德施惠，行庆赏，省傜赋。",
                    "zhushu": "布阳德、施柔惠也。庆，善。赏，赐子也。省减淫伇之劳，轻其赋敛也。"
                },
                {
                    "paragraph": "立春之日，天子亲率三公九𡖖大夫以迎岁于东郊，",
                    "zhushu": "率，使也。迎岁，春也。东郊，郭外八里之郊也。"
                },
                {
                    "paragraph": "修除祠位，币祷鬼神，牺牲用牡。",
                    "zhushu": "祠位，坛场屏摄之位也。币，圭璧也。祷鬼神，求福祥也。人神曰鬼，天神曰神。牺牲用牡，尚蠲絜也。"
                },
                {
                    "paragraph": "禁伐木，",
                    "zhushu": "春木王，当长养，故禁之也。"
                },
                {
                    "paragraph": "母覆巢、杀胎夭，母麛，母卵，",
                    "zhushu": "胎，兽胎，懐姙未育者也。麋子曰夭，鹿子曰麛，卵未𮭑者，皆禁民不得取，番庶物也。"
                },
                {
                    "paragraph": "母聚众、置城郭，掩骼薶骴。",
                    "zhushu": "母聚合大众，建置城郭，以妨害农功也。骼，骨有肉。掩覆薶藏之，慎生气也。"
                },
                {
                    "paragraph": "孟春行夏令，则风雨不时，草木早落，国乃有恐。",
                    "zhushu": "孟春木德用事，法当宽仁，而用火气动于上，故草木早落。国惶恐也。"
                },
                {
                    "paragraph": "行秋令，则其民大疫，飘风暴雨总至，黎莠蓬蒿并㒷。",
                    "zhushu": "孟春温仁，而秋正金鈌之令，气不和，故民疫疾，风雨隈至，故黎莠蓬蒿疏秽之草并㒷盛也。"
                },
                {
                    "paragraph": "行冬令，则水潦为败，雨霜大雹，首稼不入。",
                    "zhushu": "冬，阴也，水泉涌起，而春行之，故为败。气不和，故雨霜大雹，植稼不熟也。"
                },
                {
                    "paragraph": "正月官司空，其树杨。",
                    "zhushu": "司空主土，春土受喜穑，故官司空也。尔雅曰：“杨，蒲柳也。”杨木春光，故其树杨也。"
                },
                {
                    "paragraph": "仲春之月，招摇指卯，昏弧中，旦建星中。",
                    "zhushu": "弧星在舆鬼南，是月昏时中于南方。建星在斗上，是月平旦时中于南方也。"
                },
                {
                    "paragraph": "其位东方，其日甲乙，其虫鳞，其音角，律中夹钟。",
                    "zhushu": "是月万物去阴夹阳，聚地而生，故曰夹钟也。"
                },
                {
                    "paragraph": "其数八，其味酸，其臭膻，其祀户，祭先脾。始雨水，桃李始华，",
                    "zhushu": "自冬冰云至此春分榖雨，故曰始雨水，桃李于是皆秀华也。"
                },
                {
                    "paragraph": "苍庚鸣，鹰化为鸠。",
                    "zhushu": "苍庚，爵雅曰：“商庚、黎黄，楚雀也。”齊人谓之搏黍，秦人谓之黄流离，幽、冀谓之黄鸟。一说：斲木也，至此月而鸣。鹰化为鸠，喙正直不鸷搏也。鸠盖谓布榖也。"
                },
                {
                    "paragraph": "天子衣青衣，乘苍龙，服苍玉，建青旗，食麦与羊，服八风水，爨其燧火，东宫御女青色，衣青采，鼓琴瑟，其兵矛，其畜羊，朝于青阳太庙。",
                    "zhushu": "太庙，东向堂，中央室。"
                },
                {
                    "paragraph": "命有司，省囹圄，去桎梏，毋笞掠，止狱讼，",
                    "zhushu": "囹圄，法室也。雀之，赦轻微也。在足曰桎，在手曰梏。毋笞掠，言不用也。止，犹禁也。"
                },
                {
                    "paragraph": "养幼小，存孤独，以通句萌。",
                    "zhushu": "顺春阳，长养幼小，使繁茂也。无父曰孤，无子曰独。皆存之，所以慎阳气也。故草木不句萌者，以通达也。"
                },
                {
                    "paragraph": "择元日，令民社。",
                    "zhushu": "元者，善之长也。日，从甲至癸也。社所以为民祈也，嫌日不吉，故言择元也。"
                },
                {
                    "paragraph": "是月也，日夜分，雷始发声，蛰虫咸动稣。",
                    "zhushu": "分，等也。冬阴闭固，雷伏不发，是月阳升，雷始发声也。咸，皆。动稣，生也。"
                },
                {
                    "paragraph": "先雷三日，振铎以令于兆民曰：“雷且发声，",
                    "zhushu": "铎，木铃也。金口木舌为铎，所以振告万民也。兆，大数。且，犹将也。"
                },
                {
                    "paragraph": "有不戒其容止者，生子不备，必有凶灾。”",
                    "zhushu": "以雷电合房至者，生子必有瘖聋通精痴狂之疾，故曰不备必有凶灾也。"
                },
                {
                    "paragraph": "令官市，同度量，钓衡石，角斗称，",
                    "zhushu": "度，丈尺也。量，釜钟也。钓，等也。衡石，称也。百二十斤为石。角，平也。斗称，量器也。"
                },
                {
                    "paragraph": "端权槩。",
                    "zhushu": "端，正也。槩，平也。"
                },
                {
                    "paragraph": "毋竭川泽，毋漉陂池，毋焚山林，",
                    "zhushu": "皆为夭物尽类。"
                },
                {
                    "paragraph": "毋作大事，以妨农功。",
                    "zhushu": "大事，戎旅征伐之事，故害农民之功也。"
                },
                {
                    "paragraph": "祭不用牺牲，用圭璧，更皮币。",
                    "zhushu": "是月尚生育，故不用牺牲也。更，代也。以圭璧皮币代牺牲也。皮谓鹿皮也。币谓玄纁束帛也。礼记曰“币帛圭皮告于祖祢”者也。"
                },
                {
                    "paragraph": "仲春行秋令，则其国大水，寒气总至，宼戎来征。",
                    "zhushu": "仲春，阳中也。阳气长养，而行秋节杀戮之令，故寒气猥至，宼兵来征伐其国也。"
                },
                {
                    "paragraph": "行冬令，则阳气不胜，麦乃不熟，民多相残。",
                    "zhushu": "仲春行冬阴之令，阴气胜阳，故阳不胜，则麦不升熟，民相残贼也。"
                },
                {
                    "paragraph": "行夏令，则其国大旱，煗气早来，虫螟为害。",
                    "zhushu": "仲春行夏太阳之令，故大旱；阳气熟，故煗极；阳生阴，故虫螟作害也。食心曰螟。"
                },
                {
                    "paragraph": "二月官仓，其树杏。",
                    "zhushu": "二月兴农播榖，故官仓也。杏有窍在中，窍在中，像阴布散在上，故其树杏。"
                },
                {
                    "paragraph": "季春之月，招摇指辰，昏七星中，旦牵牛中。",
                    "zhushu": "七星，南方朱鸟之宿，是月昏时中于南方。牵牛，北方玄武之宿，是月平旦时中于南方也。"
                },
                {
                    "paragraph": "其位东方，其日甲乙，其虫鳞，其音角，律中姑洗。",
                    "zhushu": "姑，故也。洗，新也。是月阳养生，去故就新，故曰姑洗。"
                },
                {
                    "paragraph": "其数八，其味酸，其臭膻，其祀户，祭先脾。桐始华，田鼠化为鴽，",
                    "zhushu": "桐，梧桐也，是月生华。田鼠，鼢𪕧鼠也。鴽，鹑也。青、徐谓之鴹，幽、冀谓之鹑。"
                },
                {
                    "paragraph": "虹始见，萍始生。",
                    "zhushu": "虹，䗖蝀也。诗云：“䗖蝀在东，莫之敢指。”萍，水藻也，是月始生也。"
                },
                {
                    "paragraph": "天子衣青衣，乘苍龙，服苍玉，建青旗，食麦与羊，服八风水，爨萁燧火，东宫御女青色，衣青采，鼓琴瑟，其兵矛，其畜羊，朝于青阳右个。",
                    "zhushu": "东向堂，南头室，故曰右个。"
                },
                {
                    "paragraph": "舟牧覆舟，五覆五反，乃言具于天子。",
                    "zhushu": "舟牧，主舟之官也。是月天子将乘舟而渔，故反复而覌之，恐有穿漏也。五覆五反，俱之至也。"
                },
                {
                    "paragraph": "天子乌始乘舟。荐鲔于寝庙，乃为麦祈实。",
                    "zhushu": "乌，犹安也。自冬至此而安乘舟，故曰始乘也。荐，进也。鲔，鱼似鲤而太。进此鱼于寝庙，祈于宗祖，求麦实。前曰庙，后曰寝。诗云“寝庙奕弈”，言相连。"
                },
                {
                    "paragraph": "是月也，生气方盛，阳气发泄，",
                    "zhushu": "发泄，犹布散也。"
                },
                {
                    "paragraph": "句者毕出，萌者尽达，不可以内。天子命有司，发囷仓，助贫穷，拔乏绝，",
                    "zhushu": "无财曰贫，鳏寡孤独曰穷也。振，救也。"
                },
                {
                    "paragraph": "开府库，出币帛，使诸侯，",
                    "zhushu": "府库，币帛之藏也。使人之聘问诸侯。"
                },
                {
                    "paragraph": "聘名士，礼贤者。",
                    "zhushu": "有名德之士，大贤之人，聘问礼之，将与为治也。"
                },
                {
                    "paragraph": "命司空，时雨将降，下水上腾，循行国邑，周视原野，",
                    "zhushu": "司空，主水土之官也。是月下水上腾，恐有浸渍，伤害五榖，故循行徧视之也。广平曰原，郊外曰野也。"
                },
                {
                    "paragraph": "修利隄防，导通沟渎，达路除道，从国始，至境止。田猎罼弋，𦊨罘罗网，馁毒之药，毋出九门。",
                    "zhushu": "毕，掩网也。弋，缴射。诗曰：“弋凫与鴈。”𦊨，兔𦊙也。诗曰：“肃肃兔𦊨。”罼，罗鸟𦊙也。诗云：鸳鸯在梁，罼之罗之。罘，麋鹿𦊙。网，其总名也。天子城门十二，东方三门，王气所在门，馁兽之毒药所不得出，尚生育也。兼余九门得出，故特戒之，如其毋出。"
                },
                {
                    "paragraph": "乃禁野虞，毋伐桑柘。",
                    "zhushu": "桑、柘皆可养蚕，故禁民伐之也。"
                },
                {
                    "paragraph": "鸣鸠奋其羽，戴鵀降于桑，",
                    "zhushu": "鸣鸠，奋迅其羽，直刺上飞入云中者是也。戴鵀，戴胜鸟也。诗曰：尸鸠在桑，其子在梅是也。"
                },
                {
                    "paragraph": "具朴曲筥筐，",
                    "zhushu": "扑，持也，三转谓之朴。朴，读南阳人言山陵同。曲，薄也，青、徐谓之曲。员底曰筥，方底曰筐，皆受桑器也。"
                },
                {
                    "paragraph": "后妃斋戒，东郷亲桑，省妇使，劝蚕事。命五库，令百工审金铁皮革、筋角箭𠏉、脂胶丹漆，无有不良。择下旬吉日，大合乐，致欢欣。",
                    "zhushu": "乐所以移风易俗也，故择吉日大合之，以致欢和也。"
                },
                {
                    "paragraph": "乃合㹎牛腾马，游牝于牧。",
                    "zhushu": "㹎牛，持牛也。腾马，腾驹𧿥号，善将群者也。游从比于所牧之墬风合之。㹎，读葛藟之藟也。"
                },
                {
                    "paragraph": "令国傩，九门磔攘，以毕春气。",
                    "zhushu": "滩，散。宫室中区隅幽暗之处，击鼓大呼，以逐不祥之气，如今驱疫逐除是也。九门，三方也，门也。逐大，阳气尽逐，故曰毕春之气也。"
                },
                {
                    "paragraph": "行是月令，甘雨至三旬。季春行冬令，则寒气时发，草木皆肃，国有大恐。",
                    "zhushu": "季春行冬寒杀之气也，故寒气时起。草木上疏日肃也。"
                },
                {
                    "paragraph": "行夏令，则民多疾疫，时雨不降，山陵不登。",
                    "zhushu": "季春行夏元阳之令，气不和，故民疾复；两泽不降，故草木不登成也。"
                },
                {
                    "paragraph": "行秋令，则天多沈阴，淫雨早降，兵革并起。",
                    "zhushu": "秋，金气用事，水之母也。季春行之，故多阴沈为雨。金为兵革，故并起也。"
                },
                {
                    "paragraph": "三月官郷，其树李。",
                    "zhushu": "三月科民户口，故官郷也。李亦有核，说与杏同。李后咨熟，故三月李也。"
                },
                {
                    "paragraph": "孟夏之月，招摇指巳，昏翼中，旦婺女中。",
                    "zhushu": "翼，两方朱鸟之宿，是月昏时中于南方。婺女，一曰湏女，北方玄武之宿，是月平旦中于南方也。"
                },
                {
                    "paragraph": "其位南方，其日丙丁，盛德在火，",
                    "zhushu": "炎帝之神治南方也。丙丁，火日也。盛德在火，火王南方也。"
                },
                {
                    "paragraph": "其虫羽，其音征，",
                    "zhushu": "盛阳用事，鳞散。羽。羽虫，凤之长。征，音火也。"
                },
                {
                    "paragraph": "律中仲吕，其数七，",
                    "zhushu": "是月阳散在外，阴实在中，所以旅阳成功，故曰仲吕。其数七，生数五，火第二，故曰七也。"
                },
                {
                    "paragraph": "其味苦，其臭焦，",
                    "zhushu": "火味苦也。焦，火香焦。"
                },
                {
                    "paragraph": "其祀灶，祭先胏。",
                    "zhushu": "祝融、吴回为髙辛氏火正，死为火神，托祀于灶。是月火王，故祀灶。胏，胏金也，𥙊祀肉先用所胜也。一曰：胏火，自用其茂也。"
                },
                {
                    "paragraph": "蝼蝈鸣，丘蝈出，",
                    "zhushu": "蝼，蝼蛄也。蝈，虾蟆也。四月阴气始动于下，故类应鸣也。丘螾，蠢蝡也。"
                },
                {
                    "paragraph": "王瓜生，苦菜秀。",
                    "zhushu": "王瓜，栝楼世。尔雅曰“不荣而实曰秀”，若菜宜言荣也。"
                },
                {
                    "paragraph": "天子衣赤衣，乘赤骝，服赤玉，建赤旗，",
                    "zhushu": "顺火德也。"
                },
                {
                    "paragraph": "食菽与鸡，",
                    "zhushu": "菽，豆连皮也。鸡、豆皆属火之所养也。"
                },
                {
                    "paragraph": "服八风水，爨柘燧火，南宫御女赤色，衣赤采，吹竽笙，",
                    "zhushu": "火王南方，故处南宫也。竽笙空中，像阳，故吹之。"
                },
                {
                    "paragraph": "其兵戟，",
                    "zhushu": "戟有枝𠏉，象阳布散也。戟或作弩也。"
                },
                {
                    "paragraph": "其畜鸡，朝于明堂左个，以出夏令。",
                    "zhushu": "南向堂，当盛阳，故曰明堂也。东头室，故曰左个。居是室，行是月之令也。鸡，羽虫，阳也，故畜之。"
                },
                {
                    "paragraph": "立夏之日，天子亲率三公九𡖖大夫以迎岁于南郊。",
                    "zhushu": "迎岁，迎夏也。南郊，七里之郊也。"
                },
                {
                    "paragraph": "还，乃赏赐，封诸侯，修礼乐，飨左石。",
                    "zhushu": "还，从南郊还也。赏赐有功，割土封爵。传曰“赏以春夏，刑以秋冬”也。修治礼楽，所以安上治民，移风易俗。左右，近臣也。"
                },
                {
                    "paragraph": "命太尉，賛杰俊，选贤良，举孝悌，",
                    "zhushu": "太尉，𡖖官也。命，使也。賛，白也。才过千人为杰。选择贤良孝悌，㪯而用之，盖非太尉之职，故特命之也。"
                },
                {
                    "paragraph": "行爵出禄。佐天长养。継修増髙，无有隳坏，毋兴土功，母伐大树。令野虞，行田原，劝农事，驱兽畜，勿令害榖。天子以彘尝麦，先荐寝庙。",
                    "zhushu": "是月麦始升，故以豕尝麦。豕，水畜，宜麦。先荐寝庿，孝之至也。"
                },
                {
                    "paragraph": "聚畜百药，靡草死，",
                    "zhushu": "是月阳气极，药草成，故聚积之也。靡草，则亭历之属。"
                },
                {
                    "paragraph": "麦秋至，决小罪，断薄刑。",
                    "zhushu": "四月阳气盛于上，乃五月阴气作于下，故曰麦秋至。决小辠，断薄刑，顺杀气也。"
                },
                {
                    "paragraph": "孟夏行秋令，则苦雨数来，五榖不滋，四邻入保。",
                    "zhushu": "孟夏盛阳，当助长养，而行金气杀戮之令，故苦雨杀榖，不得滋长也。四方之民来入城郭自保守也。"
                },
                {
                    "paragraph": "行冬令，则草木早枯，后乃大水，败坏城郭。",
                    "zhushu": "行冬寒闭固之令，故草木早枯，大水败坏其城郭。奸时违行之应也。"
                },
                {
                    "paragraph": "行春令，则螽蝗为败，暴风来格，秀草不实。",
                    "zhushu": "孟夏当継修增高，助阳长养，而行春时启蛰之令，故致螽蝗之败。春，木气，多风，故言暴风来至，使当秀之草不长茂也。"
                },
                {
                    "paragraph": "四月官田，其树桃。",
                    "zhushu": "四月勉农事，故官田也。桃，说与杏同。后李熟，故曰四月桃也。"
                },
                {
                    "paragraph": "仲夏之月，招摇指午，昏亢中，且危中。",
                    "zhushu": "亢，东方仓龙之宿，是月昏时中于南方。危，北方玄武之宿，是月平旦时中于南方也。"
                },
                {
                    "paragraph": "其位南方，其日丙丁，其虫羽，其音征，律中㽔宾，其数七，",
                    "zhushu": "是月阴气萎㽔在下，像主人也，阳气在上，像宾客也，故曰㽔宾。"
                },
                {
                    "paragraph": "其味苦，其臭焦，其祀灶，祭先胏。小暑至，螳螂生，",
                    "zhushu": "螳螂，世谓之天马，一名齿耽，兖、豫谓之巨斧也。"
                },
                {
                    "paragraph": "鵙始鸣，反舌无声。",
                    "zhushu": "鵙，百劳鸟也。五月阴气于下，伯劳夏至应阴而鸣，杀蛇于木。传曰：“伯赵氏司至者。”反舌，百舌鸟也，能辨变其舌，反易其声，以效百鸟之鸣，故谓百舌。无声者，五月阳气极于上，微阴起于下，百舌无阴，故无声也。"
                },
                {
                    "paragraph": "天子衣赤衣，乘赤骝，服赤玉，载赤旗，食菽与鸡，服八风水，爨柘燧火，南宫御女赤色，衣赤采，吹竽笙，其兵戟，其畜鸡，朝于明堂太庙。",
                    "zhushu": "庿，南向堂，中央室也。"
                },
                {
                    "paragraph": "命乐师，修鼗鼙琴瑟管箫，调竽箎，饰钟磬，",
                    "zhushu": "管，一孔，似篴。箫，今之歌箫是也。箎，读如池泽之池也。"
                },
                {
                    "paragraph": "执干戚戈羽。",
                    "zhushu": "干，盾也。戊，斧也。戟属也。羽，武也所持翿也。"
                },
                {
                    "paragraph": "命有司，为民祈祀山川百原，大雩帝，用盛乐。",
                    "zhushu": "国之山川百原能兴云雨者，皆祈祀之也。雩，旱也，祭上帝也。为民祈雨，故用盛楽。盛楽，六代之楽也。"
                },
                {
                    "paragraph": "天子以雉尝黍，",
                    "zhushu": "雉，新鸡也。不言尝鸡而言尝黍者，以糓为主也。"
                },
                {
                    "paragraph": "羞以含桃，先荐寝庙。",
                    "zhushu": "羞，进也。舍桃，莺所舍食，故言含桃。是月而熟，故进之。"
                },
                {
                    "paragraph": "禁民无刈蓝以染，",
                    "zhushu": "为蓝青未成故。"
                },
                {
                    "paragraph": "母烧灰，",
                    "zhushu": "是月草木未成，不夭物也。"
                },
                {
                    "paragraph": "母暴布，",
                    "zhushu": "火盛曰猛，暴布则脆伤也。"
                },
                {
                    "paragraph": "门闾无闭，关市无索，",
                    "zhushu": "门，城门也。闾，里门也。民顺阳气，散布在外，当出入，故不闭也。门，要塞也。市，人聚也。无索，不征税也。"
                },
                {
                    "paragraph": "挺重囚，益其食，",
                    "zhushu": "挺，缓。"
                },
                {
                    "paragraph": "存鳏寡，振死事，",
                    "zhushu": "老无妻曰鳏，老无夫曰寡也，皆存之。有先人为死难，振起其子孙也。"
                },
                {
                    "paragraph": "游牝别其群，执腾驹，班马政。",
                    "zhushu": "是月此马怀姙已定，故别其群。人欲腾驹号伤其胎育，故执也。班，告也。马政，掌马官也。腾驹，腾马也。周礼马五尺以下曰驹也。"
                },
                {
                    "paragraph": "日短至，阴阳争，死生分，君子斋戒，慎身无躁，节声色，薄滋味，百官静，事无径，以定晏阴之所成。",
                    "zhushu": "事无径，详后行当先谓也。晏阴，微阴也。"
                },
                {
                    "paragraph": "鹿角解，蝉始鸣，",
                    "zhushu": "夏至鹿角解堕也。蝉鼓翼始鸣也。"
                },
                {
                    "paragraph": "半夏生，木堇荣。",
                    "zhushu": "半夏，草薬也。木堇，朝荣暮落，树髙五六尺，其叶与安石榴相似也。是月生荣华，可用作烝也。雒家谓朝生，诗云“颜如蕣华”也。"
                },
                {
                    "paragraph": "禁民无发火，",
                    "zhushu": "役起。"
                },
                {
                    "paragraph": "可以居髙明，远眺望，登丘陵，处台榭。",
                    "zhushu": "积土四方而高曰台也。台有室曰榭也。顺阳宣明也。一曰：望云物，占气祥也。"
                },
                {
                    "paragraph": "仲夏行冬令，则雹霰伤榖，道路不通，暴兵来至。",
                    "zhushu": "冬水冻，故雹霰伤害五榖也。冬气闭藏，又多水雨，故道陷坏不通利，暴害之兵横来至也。"
                },
                {
                    "paragraph": "行春令，则五榖不熟，百螣时起，其国乃饥。",
                    "zhushu": "行春水王好生育之令，故五榖晚熟。百螣，动服煌属也，时起害榖，故国饥也。"
                },
                {
                    "paragraph": "行秋令，则草木零落，果实蚤成，民殃于疫。",
                    "zhushu": "有核曰果，无核曰蓏。仲夏行秋成熟之令，故草木零落，果实早成。非其时气，故民有疾疫也。"
                },
                {
                    "paragraph": "五月官相，树榆。",
                    "zhushu": "是月阳气长飬，故官相。相，佐也。榆，说未闻也。"
                },
                {
                    "paragraph": "季夏之月，招摇指未，昏心中，旦奎中。",
                    "zhushu": "心，东方苍龙之宿也，是月昏时中于南方。本，西方白虎之宿也，是月中旦时中于南方也。"
                },
                {
                    "paragraph": "其位中央，其日戉己，盛徳在土，",
                    "zhushu": "黄帝之神治中史也。戌己，土日也。盛德在土，王工中央也。"
                },
                {
                    "paragraph": "其虫蠃，其音宫，",
                    "zhushu": "羽落而蠃虫鳞为之长。宫，土也，位中央，五音之主也。"
                },
                {
                    "paragraph": "律中百钟，其数五，",
                    "zhushu": "百钟，林钟也。是月阳盛阴起，生养万物，故曰百钟。其数五，五行数土第五也。"
                },
                {
                    "paragraph": "其味甘，其臭香，",
                    "zhushu": "土味甘也，土𦤀香也。"
                },
                {
                    "paragraph": "其祀中𩅸，祭先心。",
                    "zhushu": "土用事，故祀中𩅸。中𩅸，室中之祭，祀后土也。心，火也，用所胜也。一日：心，土也，自用其藏也。"
                },
                {
                    "paragraph": "凉风始至，蟋蟀居奥，",
                    "zhushu": "蟋蟀，蜻𧊿，趣织也。诗云“七月在野”，此曰居奥，不与经合。奥或作壁也。"
                },
                {
                    "paragraph": "鹰乃学习，腐草化为蚈。",
                    "zhushu": "秋节将至，鹰自习击也。蚈，马蚿也，幽、冀谓之秦渠。蚈，读奚径之径也。"
                },
                {
                    "paragraph": "天子衣苑黄，乘黄骝，服黄玉，建黄旗，",
                    "zhushu": "黄，顺土色也。黄谓登饴之登也。"
                },
                {
                    "paragraph": "食稷与牛，",
                    "zhushu": "稷、牛皆属土也。"
                },
                {
                    "paragraph": "服八风水，爨柘燧火，中宫御女黄色，衣黄采，其兵剑，",
                    "zhushu": "季夏中央也。剑有两刃，谕无所生也。一曰：谕无所主，皆主之也。"
                },
                {
                    "paragraph": "其畜牛，朝于中宫。",
                    "zhushu": "是月天子朝于中宫。中宫，大室。"
                },
                {
                    "paragraph": "乃命渔人，伐蛟取鼍，登龟取鼋。",
                    "zhushu": "渔人，掌渔官也。渔，读相语之语也。蛟、鼍、鼋皆鱼属也。鼍可以作鼓，诗曰：“鼍鼓洋洋。”鼋可以作羹也，传曰“楚人献鼋于郑灵公，灵公不与公子宋鼋羹，公子怒，染指于鼎，尝之而出”是也。皆不害人，易得，故言取。蛟有鳞甲，能害人，难得，言伐。龟神，可决吉凶，入宗庿，尊之，故言登也。"
                },
                {
                    "paragraph": "令滂人，入材苇。",
                    "zhushu": "滂人，掌池泽官也。入材苇，供国用也。"
                },
                {
                    "paragraph": "命四监大夫，令百县之秩刍以养牺牲，",
                    "zhushu": "周制，天子墬方千里，分为百县，县有四郡，郡有四鄙。故春秋传言下大夫受县，上大夫受郡。秦初置三十六郡以监县耳。此云百县者，谓周制畿内之县也。四监，监四郡大夫也。秋常人所当出刍，故聚之用养牺牲也。"
                },
                {
                    "paragraph": "以共皇天上帝、名山大川、四方之神、宗庙社稷，为民祈福行惠。令吊死问疾，存视长老，行稃鬻，厚席蓐，以送万物归也。命妇官染采，黼黻文章，青黄白黑，莫不质良，",
                    "zhushu": "妇人能别五色，故染采。白与黑为黼，青与赤为黻，黑与赤为文，赤与白为章。质，美也。良，善也。"
                },
                {
                    "paragraph": "以给宗庙之服，必宣以明。",
                    "zhushu": "宣，徧也。明，鲜明也。"
                },
                {
                    "paragraph": "是月也，树木方盛，勿敢斩伐；不可以合诸侯，起土功，动众兴兵，必有天殃。",
                    "zhushu": "殃，罚。"
                },
                {
                    "paragraph": "土润溽暑，大雨时行，利以杀草粪田畴，以肥土疆。",
                    "zhushu": "是月大暑，土润溽，湿重也。又有时，可以杀草为粪，美土疆。疆，土分畔者也。"
                },
                {
                    "paragraph": "季夏行春令，则榖实解落，多风欬，民乃迁徙。",
                    "zhushu": "春木主，木性堕落，阳发多风，而行其令，故榖实解落，民疾病风，欬嗽上气，像春阳布散，民迁徙者也。"
                },
                {
                    "paragraph": "行秋令，则丘隰水潦，稼穑不熟，乃多女灾。",
                    "zhushu": "丘，髙也。隰，卑也。言髙下昏有水潦，故杀稼令不熟也。阴气过差，故多女灾。女灾，生子不育也。"
                },
                {
                    "paragraph": "行冬令，则风寒不时，鹰隼蚤挚，四鄙入保。",
                    "zhushu": "冬阴肃杀，而行其令，故寒风不节，鹰隼蚤挚击，四界之民皆入城郭自保守也。"
                },
                {
                    "paragraph": "六月官少内，其树梓。",
                    "zhushu": "六月植稼成熟，故官少内也。梓，说未闻也。"
                },
                {
                    "paragraph": "孟秋之月，招摇指申，昏斗中，旦毕中，",
                    "zhushu": "斗，北方玄武之宿，是月昏时中于南方。毕，西方白虎之宿，是月平旦时中于南方也。"
                },
                {
                    "paragraph": "其位西方，其日庚辛，盛德在金，",
                    "zhushu": "少皡之神治西方也。庚辛，金也。盛德在金，金王西方也。"
                },
                {
                    "paragraph": "其虫毛，其音商，",
                    "zhushu": "金气寒，蠃者衣毛。毛虫虎为之长。商，金也，位在西方。"
                },
                {
                    "paragraph": "律中夷则，其数九，",
                    "zhushu": "夷，伤也。则，法也。是月阳衰阴盛，万物凋伤，应法成性，故曰夷则也。其数九，五行数五，金第四，故曰九也。"
                },
                {
                    "paragraph": "其味辛，其臭腥，",
                    "zhushu": "金味辛也，金臭腥也。"
                },
                {
                    "paragraph": "其祀门，祭先肝。",
                    "zhushu": "孟秋始内，入由门，故祀门也。肝，衣也，𥙊祀之，用所胜也。一曰：肝沈金，自用其藏也。"
                },
                {
                    "paragraph": "凉风至，白露降，寒蝉鸣，鹰乃祭鸟，用始行戮。",
                    "zhushu": "是月鹰搏鸷，杀鸟于大泽之中，四面陈之，世谓之𥙊鸟。用是时，乃始行杀戮刑罚，顺秋气也。"
                },
                {
                    "paragraph": "天子衣白衣，乘白骆，服白玉，建白旗，",
                    "zhushu": "白，顺金色也。白马黑毛白骆也。"
                },
                {
                    "paragraph": "食麻与犬，服八风水，爨柘燧火，西宫御女白色，衣白采，撞白钟，",
                    "zhushu": "金王西，故処西宫也。"
                },
                {
                    "paragraph": "其兵戈，其畜狗，朝于总章左个，以出秋令。",
                    "zhushu": "总章，西向堂也。西方总成万物而章明之，故曰总章。左个，南头室也。居是室，行是月之令。狗，金畜也。"
                },
                {
                    "paragraph": "求不孝不悌、戮暴慠悍而罚之，以助损气。",
                    "zhushu": "损气，阴气。"
                },
                {
                    "paragraph": "立秋之日，天子亲率三公九𡖖大夫以迎秋于西郊。",
                    "zhushu": "西郊，九里之外郊也。"
                },
                {
                    "paragraph": "还，乃赏军率武人于朝。",
                    "zhushu": "军率，军将也。武勇有功名也。"
                },
                {
                    "paragraph": "命将率，选卒厉兵，简𱺧桀俊，专任有功，以征不义，诘诛暴慢，顺彼四方。",
                    "zhushu": "顺，循也。四方，天下也。"
                },
                {
                    "paragraph": "命有司，修法制，缮囚圄，禁奸塞邪，审决狱，平词讼。",
                    "zhushu": "决也。平，治也。"
                },
                {
                    "paragraph": "天墬始肃，不可以赢。",
                    "zhushu": "肃，杀也，杀气始行也。赢，盛也，故曰不可也。"
                },
                {
                    "paragraph": "是月农始升榖，天子尝新，先荐寝庙。",
                    "zhushu": "升，成。荐，进也。"
                },
                {
                    "paragraph": "命百官，始收敛，",
                    "zhushu": "孟秋始内也。"
                },
                {
                    "paragraph": "完隄防，谨障塞，以备水潦，修城郭，缮宫室，",
                    "zhushu": "是月“月䴡于毕，俾滂池矣”，故备水潦也。"
                },
                {
                    "paragraph": "毋以封侯，立大官，行重币，出大使。行是月令，凉风至三旬。",
                    "zhushu": "封侯，冗土封邑也。大官，九命之爵也。重币，金帛之币也。大使，命𡖖使之。金气收敛，皆所不宜行也，故言毋也。"
                },
                {
                    "paragraph": "孟秋行冬令，则阴气大胜，介虫败榖，戎兵乃来。",
                    "zhushu": "孟秋，阴也，复行冬水王之令，故阴气胜也，其介虫败谷也。阴气并，故戎兵来也。"
                },
                {
                    "paragraph": "行春令，则其国乃旱，阳气复还，五榖无实。",
                    "zhushu": "春阳亢燥，而行其令，故旱也。阳气还者，此月凉风，而反行温风之令，故败谷，令无实也。"
                },
                {
                    "paragraph": "行夏令，则冬多火灾，寒暑不节，民多疟疾。",
                    "zhushu": "夏火王，而行其令，故多大灾。寒暑相干，故不节，使疟疾。疟疾，寒暑所生也。"
                },
                {
                    "paragraph": "七月官库，其树栋。",
                    "zhushu": "库，兵府也。秋莭整兵，故官库也。其树栋，栋实，凤皇所食也，今雒城旁有树。栋实秋熟，故其树栋也。栋，读练染之练也。"
                },
                {
                    "paragraph": "仲秋之月，招摇指酉，昏牵牛中，旦觜巂中。",
                    "zhushu": "牵牛，北方玄武之宿也，是月昏时中于南方。觜巂，西方白虎之宿也，是月平旦时中于南方也。"
                },
                {
                    "paragraph": "其位西方，其日庚辛，其虫毛，其音商，律中南吕，其数九，",
                    "zhushu": "南，任也，言阳气吕旅而志助阴，阴任成万物也。庚辛，金日也。"
                },
                {
                    "paragraph": "其朱辛，其臭腥，其祀门，祭先肝。凉风至，𠋫鴈来，玄鸟归，群鸟翔。",
                    "zhushu": "时候之鴈从北漠中来，过周、雒，南至彭蠡也。玄鸟归，秋分后归蛰所也。群鸟翔，寒气至，群鸟肥盛，试其羽翼而髙翔。翔者，六翮不动也。或作养，养育其羽毛也。"
                },
                {
                    "paragraph": "天子衣白衣，乘白骆，服白玉，建白旗，食麻与犬，服八风水，爨柘燧火，西宫御女白色，衣白采，撞白钟，其兵戈，其畜犬，朝于总章大庙。",
                    "zhushu": "总章，西向堂也。太庙，中夫室也。"
                },
                {
                    "paragraph": "命有司，申严百刑，斩杀必当，无或枉挠。",
                    "zhushu": "枉，曲也。挠，弱也。言平直也。"
                },
                {
                    "paragraph": "决狱不当，反受其殃。",
                    "zhushu": "反，还。"
                },
                {
                    "paragraph": "是月也，养长老，授凡杖，行稃鬻饮食。乃命宰祝，行牺牲，案刍豢，",
                    "zhushu": "草养曰刍，榖养曰豢。案其簿书阅租之。豢，读䆠学之䆠。"
                },
                {
                    "paragraph": "视肥䏴全粹，",
                    "zhushu": "全，无亏缺也。粹，毛色纯也。粹，读祸崇之崇。"
                },
                {
                    "paragraph": "察物色，课比类，量小大，视少长，莫不中度。天子乃傩，以御秋气。",
                    "zhushu": "难，犹除也。御，止也。止秋气，不使为害也。傩，读躁难之难。气或作兵也。"
                },
                {
                    "paragraph": "以犬尝麻，先荐寝庙。是月可以筑城郭，建都邑，",
                    "zhushu": "国有先君之宗庙日都，无曰邑。都曰城，邑曰筑。"
                },
                {
                    "paragraph": "穿窦窖，修囷仓。",
                    "zhushu": "穿窦，所以通水，不欲地湿也。穿窖，可以盛榖也。窖，读窖藏人物之窖也。"
                },
                {
                    "paragraph": "乃命有司，趣民收敛畜采，多积聚，劝种宿麦，若或失时，行罪无疑。是月也，雷乃始收，蛰虫陪户，杀气浸盛，阳气日衰，水始涸，",
                    "zhushu": "涸，凝竭。涸或作盛。盛，言阴胜也。"
                },
                {
                    "paragraph": "日夜分。壹度量，平权衡，正钧石角斗称，理关市，来商旅，",
                    "zhushu": "理，通也。"
                },
                {
                    "paragraph": "入货财，以便民事。四方来集，远郷皆至，财物不匮，上无乏用，百事乃遂。",
                    "zhushu": "遂，成也。"
                },
                {
                    "paragraph": "仲秋行春令，则秋雨不降，草木生荣，国有大恐。",
                    "zhushu": "春阳气，而行其令，故雨不降。又温煦之仁，故草木生荣华也。气相干，必有灾咎，故国大惶恐。"
                },
                {
                    "paragraph": "行夏令，则其国乃旱，蛰虫不藏，五榖皆复生。",
                    "zhushu": "行炎阳之令，故旱涸。气热，故蛰虫不藏，使五榖复生。"
                },
                {
                    "paragraph": "行冬令，则风灾数起，收雷先行，草木早死。",
                    "zhushu": "冬行寒气激之令，故有风灾。又冬闭藏，故收雷先行，草木早死也。"
                },
                {
                    "paragraph": "八月官尉，其树柘。",
                    "zhushu": "尉，成官也。是月治兵，故官尉。传曰：“羊舌大夫为中军尉。”柘，说未闻也。"
                },
                {
                    "paragraph": "季秋之月，招摇指戌，昏虚中，且柳中。",
                    "zhushu": "虚，北方玄武之宿，是月昏时中于南方。柳，南方朱雀之宿也，是月平旦中于南方也。"
                },
                {
                    "paragraph": "其位西方，其日庚辛，其虫毛，其音商，律中无射，",
                    "zhushu": "阴气上升，阳气下降，万物随阳而藏，无射出见也。"
                },
                {
                    "paragraph": "其数九，其味辛，其臭腥，其祀门，祭先肝。候鴈来，宾雀入大水为蛤，",
                    "zhushu": "是月时候之鴈从北漠中来，南之彭蠡。盖以为八月者，其父母也，是月来者，盖其子也。羽翼稚弱，故在后耳。宾雀者，老雀也，栖宿人家堂宇之间，如宾客者也，故谓之宾。大水，海水也。传曰“雀入海为蛤”也。"
                },
                {
                    "paragraph": "菊有黄华，豺乃祭兽戮禽。",
                    "zhushu": "豺，似狗而长尾，其色黄。是月时，𧲣杀兽，四面陈之，世谓之𥙊兽。戮，犹杀也。"
                },
                {
                    "paragraph": "天子衣白衣，乘白骆，服白玉，建白旗，食麻与犬，服八风水，爨柘燧火，西宫御女白色，衣白采，撞白钟，其兵戈，其畜犬，朝于总章右个。",
                    "zhushu": "西向堂，北头室，故谓右个也。"
                },
                {
                    "paragraph": "命有司，申严号令，百官贵贱，无不务入，以会天墬之藏，无有宣出。乃命冢宰，农事备收，㪯五榖之要，",
                    "zhushu": "冢，大也。宰，治也。𡖖官也。要，簿书也。"
                },
                {
                    "paragraph": "藏帝籍之收于神仓。",
                    "zhushu": "天子籍田千亩，故曰“帝籍之收”，籍田所收之榖也。神仓，仓也。"
                },
                {
                    "paragraph": "是月也，霜始降，百工休。",
                    "zhushu": "霜降天寒，朱漆难成，故百工休止，不复作器也。"
                },
                {
                    "paragraph": "乃命有司曰：寒气总至，民力不堪，其皆入室。",
                    "zhushu": "诗曰“入此室処”是也。"
                },
                {
                    "paragraph": "上丁入学习吹，大飨帝，尝牺牲，合诸侯，制百县，",
                    "zhushu": "是月上旬丁日，入学官，吹笙竽，习礼乐，飨上帝，用牺牲。合诸侯之制，度车服之差，各两其命数也。百县，畿内之县，言百，㪯全数耳。五家为隣，五隣为里，四里为鄼，四鄼为鄙，四鄙为县，然则县三千五百家也。"
                },
                {
                    "paragraph": "为来岁受朔日，与诸侯所税于民，轻重之法，贡岁之数，以远近土墬所宜为度。",
                    "zhushu": "来岁，明年。受朔日，如今计吏朝贺，豫明年之历日也。度者，职贡多少有常也。"
                },
                {
                    "paragraph": "乃教于田猎，以习立戎。",
                    "zhushu": "戎，兵也。刀、剑、矛、戟、矢，故曰五戎也。"
                },
                {
                    "paragraph": "命太仆及七驺，咸驾戴荏，授车以级，皆正设于屏外。",
                    "zhushu": "级，等也。授当车者以髙下各随其等级。正，立。设，陈也。天子外屏。屏，树垣也。尔稚曰“门内之垣谓之树垣”者也。"
                },
                {
                    "paragraph": "司徒搢朴，北向以賛之。",
                    "zhushu": "搢，挿也。朴，以教导也，挿置带间，賛相威仪也。司徒主众，教导之也。"
                },
                {
                    "paragraph": "天子乃厉服广饰，执弓操矢以猎。",
                    "zhushu": "是月天子尚武，乃服猛厉之服，广其所佩之饰，以取禽也。"
                },
                {
                    "paragraph": "命主祠，祭禽四方。",
                    "zhushu": "命，教也。主祠，典祀之官也。祭禽四方，祀始设禽兽者于四方，报其功，不知其神所在，故博求之于四方也。"
                },
                {
                    "paragraph": "是月草木黄落，乃伐薪为炭，蛰虫咸俯，乃趋狱刑，无留有罪，",
                    "zhushu": "俯，伏也。青州为伏为俯也。无留，言当断也。"
                },
                {
                    "paragraph": "收禄秩之不当，供养之不宜者。",
                    "zhushu": "不当，谓无德受禄也。不宜，谓不孝也。一曰：所养者无勋于国，其先人又无贤德，所不宜养，故收也。"
                },
                {
                    "paragraph": "通路除道，从境始，至国而后已。是月，天子乃以犬尝麻，先荐寝庙。",
                    "zhushu": "孝之至也。"
                },
                {
                    "paragraph": "季秋行夏令，则其国大水，冬藏殃败，民多鼽窒。",
                    "zhushu": "季秋阴气，而行夏月霖雨之令，故大水。火气，故冬藏殃败也。火金相干，故民窒鼻不通利也。鼽，读怨仇之仇也。"
                },
                {
                    "paragraph": "行冬令，则国多盗贼，边境不宁，土坠分裂。",
                    "zhushu": "冬水纯阴，奸谋所生，故多盗贼，使边境之民不安宁也。则土坠见侵削，为隣国所分裂也。"
                },
                {
                    "paragraph": "行春令，则煗风来至，民气解隋，师旅并兴。",
                    "zhushu": "春气阳温，故愞风至，民气解堕也。木干金，故师旅并兴也。二千五百人为师，五百人为旅也。"
                },
                {
                    "paragraph": "九月官候，其树槐。",
                    "zhushu": "候，望也。是月缮修守备，故曰官候也。槐，怀也，可以怀来远人也。"
                },
                {
                    "paragraph": "孟冬之月，招摇指亥，昏危中，旦七星中，",
                    "zhushu": "危，北方玄武之宿也，是月昏时中于南方。七星，南方朱鸟之宿也，是月平旦时中于南方者也。"
                },
                {
                    "paragraph": "其位北方，其日壬癸，盛德在水，",
                    "zhushu": "颛顼之神治北方也。壬癸，水日也。盛德在水，王北方也。"
                },
                {
                    "paragraph": "其虫介，其音羽，",
                    "zhushu": "介，甲也。像冬闭固，皮漫胡也。甲虫龟为之长。明，属水也。"
                },
                {
                    "paragraph": "律中应钟，其数六，",
                    "zhushu": "阴应于阳，转成其功，万物聚成，故曰应钟。其数六，五行数五，水第一，故曰六也。"
                },
                {
                    "paragraph": "其味咸，其臭腐，",
                    "zhushu": "水味咸也，水殠腐也。"
                },
                {
                    "paragraph": "其祀井，祭先肾。",
                    "zhushu": "井水给人，故祀也。井或作行。行，门内地。冬守在内，故祀也。肾，水，自开其藏也。"
                },
                {
                    "paragraph": "水始冰，墬始冻，雉入大水为蜃，虹藏不见。",
                    "zhushu": "蜃，蛤也。大水，淮也。传曰：“雉入于淮为蜃。”虹，阴中之阳也。是月阴盛，故不见也。"
                },
                {
                    "paragraph": "天子衣黑衣，乘玄𮪜，服玄玉，建玄旗，",
                    "zhushu": "顺水悳也。熊与虎曰旗也。"
                },
                {
                    "paragraph": "食黍与彘，服八风水，爨松燧火，北宫御女黑色，衣黑采，击磬石，",
                    "zhushu": "水王北方，故処北宫也。"
                },
                {
                    "paragraph": "其兵铩，其畜彘，",
                    "zhushu": "鍜者𨚫内，像阴闭。彘，水畜。"
                },
                {
                    "paragraph": "朝于玄堂左个，以出冬令。",
                    "zhushu": "北向堂，西头室，故曰左个。居是室，行此月令也。"
                },
                {
                    "paragraph": "命有司，修群禁，",
                    "zhushu": "顺阴闭，诸所当禁，皆使有司禁也。"
                },
                {
                    "paragraph": "禁外徙，闭门闾，大𢯱客，",
                    "zhushu": "传曰：“禁旧客，为露情也。有新客，𢯱出之，为观衅也。”门，城门之。闾，里门也。严闭之，守备也。"
                },
                {
                    "paragraph": "断罚刑，杀当罪，",
                    "zhushu": "诸罚刑当决也。当罚正罪，故杀之也。"
                },
                {
                    "paragraph": "阿上乱法者诛。",
                    "zhushu": "阿意曲从，取容于上，以乱法度也。诛，治也。"
                },
                {
                    "paragraph": "立冬之日，天子亲率三公九𡖖大夫以迎岁于北郊。还，乃赏死事，存孤寡。",
                    "zhushu": "有忠莭蹈义死王事者，赏其子孙也。幼无父曰孤，无夫曰寡，皆存慰矜恤之。"
                },
                {
                    "paragraph": "是月，命太祝祷祀神位，占龟策，审卦兆，以察吉凶。于是天子始裘，命百官谨盖藏，命司徒行积聚，修城郭，警门闾，修楗闭，慎管籥，固封玺，",
                    "zhushu": "封，门也。玺，印也。"
                },
                {
                    "paragraph": "修边境，完要塞，绝蹊径，饬丧纪，审棺椁衣衾之薄厚，",
                    "zhushu": "饬，治也。纪，数也。二十五月之数也。棺椁衣衾薄厚各有差等，故审之。"
                },
                {
                    "paragraph": "营丘垄之小大髙庳，使贵贱卑尊各有等级。",
                    "zhushu": "营，度也。北垄，冢也，小大髙下各有度量也。"
                },
                {
                    "paragraph": "是月也，工师効功，陈祭器，案度呈，坚致为上。",
                    "zhushu": "案，视也。度，法也。坚致，功牢也。为，故也。上，盛也。"
                },
                {
                    "paragraph": "工事苦慢，作为淫巧，必行其罪。",
                    "zhushu": "苦，恶也。慢，不牢也。淫巧，非常之巧也，故行其罪。，若谓塩会之塩也。"
                },
                {
                    "paragraph": "是月也，大饮蒸，天子祈来年于天宗，",
                    "zhushu": "蒸，冬祭也。于是时，大饮酒而祭，求明年之福祥也。凡属天子之神，日月星辰皆为天宗也。"
                },
                {
                    "paragraph": "大祷祭于公社，毕，飨先祖。",
                    "zhushu": "祷，求也。公社，国社也，后土之𥙊也。生为上公，死为贵神，故曰公也。毕，飨先祖，先公后私之义也。"
                },
                {
                    "paragraph": "劳农夫，以休息之。命将率讲武，律射御，角力劲。",
                    "zhushu": "律，习也。角，平地也。劲，强貌也。"
                },
                {
                    "paragraph": "乃命水虞渔师，收水泉池泽之赋，",
                    "zhushu": "虞，掌水官也。师，长也。赋，税也。"
                },
                {
                    "paragraph": "毋或侵牟。",
                    "zhushu": "牟，多。"
                },
                {
                    "paragraph": "孟冬行春令，则冻闭不密，墬气发泄，民多流亡。",
                    "zhushu": "春阳气散越，故冻闭不宻，墬气发泄也。民多流亡，像阳气布散。"
                },
                {
                    "paragraph": "行夏令，则多暴风，方冬不寒，蛰虫复出。",
                    "zhushu": "冬当闭藏，反行夏盛阳之令，故多暴疾。阳气温，故盛冬不寒，令蛰伏之虫复出也。"
                },
                {
                    "paragraph": "行秋令，则雪霜不时，小兵时起，土墬侵削。",
                    "zhushu": "秋气干，冬大寒，不当雪而雪，不当霜而霜，故曰不时也。小兵数起，隣国来伐，侵削其土墬。"
                },
                {
                    "paragraph": "十月官司马，其树檀。",
                    "zhushu": "冬间讲武，故官司马也。檀，阴木也。"
                },
                {
                    "paragraph": "仲冬之月，招摇指子，昏𤩹中，旦轸中。",
                    "zhushu": "东𤩹，北方玄武之宿，是月昏时中于南方。轸，南方朱鸟之宿，是月平旦时中于南方也。"
                },
                {
                    "paragraph": "其位北方，其日壬癸，其虫介，其音羽，律中黄钟，其数六，",
                    "zhushu": "黄钟者，阳气聚于下，阴气盛于上，万物黄，萌于坠中，故曰黄钟也。"
                },
                {
                    "paragraph": "其味咸，其臭腐，其祀井，𥙊先肾。冰益壮，墬始坼，鳱鴠不鸣，虎始交。",
                    "zhushu": "鳱鴠，山鸟。阳，是月阴盛，故不鸣也。虎，阳中之阴也，阴气盛，以类发也。交，读将校之校也。"
                },
                {
                    "paragraph": "天子衣黑衣，乘铁𮪜，服玄玉，建玄旗，食黍与彘，服八风水，爨松燧火，北宫御女黑色，衣黑采，击磬石，其兵铩，其畜彘，朝于玄堂太庙。",
                    "zhushu": "北向堂，中央室，故曰太庿也。"
                },
                {
                    "paragraph": "命有司曰：土事无作，无发室居，及起大众，是谓发天墬之藏，诸蛰则死，民必疾疫，有随以丧。急捕盗贼，诛淫泆诈伪之人，命曰畼月。",
                    "zhushu": "阴气在上，民人空间，故命曰畼月。"
                },
                {
                    "paragraph": "命奄尹，申宫令，",
                    "zhushu": "奄，官也。尹，正也。申宫令，重戒敕也。"
                },
                {
                    "paragraph": "审门闾，谨房室，必重闭，",
                    "zhushu": "助阴气也。"
                },
                {
                    "paragraph": "省妇事。乃命大酋，秫稻必齊，曲蘖必时，",
                    "zhushu": "酋，主沽酒官也，酝酿米曲，使化熟，故谓之酋。酋，读酋豪之酋，齊，读齊和之齊也。作曲蘖当得其时，不时则不成也。"
                },
                {
                    "paragraph": "湛熺必洁，水泉必香，",
                    "zhushu": "湛，渍也。熺炊必令圭洁也。水泉者则酒善也。湛，读审釜之审。熺，炊炽火之炽也。"
                },
                {
                    "paragraph": "陶器必良，火齊必得，无有差忒。",
                    "zhushu": "陶器，瓦器也。炊亨必得其适，故曰无有差忒也。"
                },
                {
                    "paragraph": "天子乃命有司，祀四海大川名泽。",
                    "zhushu": "能㒷云雨，故祀之也。"
                },
                {
                    "paragraph": "是月也，农有不收藏积聚、牛马畜兽有放失者，取之不诘。",
                    "zhushu": "诘，呵问也。"
                },
                {
                    "paragraph": "山林薮泽，有能取疏食、田猎禽兽者，野虞教导之。其有相侵夺，罪之不赦。",
                    "zhushu": "大加刑也。"
                },
                {
                    "paragraph": "是月也，日短至，阴阳争，君子斎戒，処必掩，身欲静，去声色，禁嗜欲，",
                    "zhushu": "声，丝竹金石之声也。色，美色也。有贪欲滥求者禁之。"
                },
                {
                    "paragraph": "寜身体，安形性。",
                    "zhushu": "闭情欲也。"
                },
                {
                    "paragraph": "是月也，荔挺出，芸始生，丘螾结，麋角解。",
                    "zhushu": "荔，马荔草也。芸，芸蒿，菜名也。丘螾，虫名也。结，屈结也。麋角解堕，皆应微阳气也。"
                },
                {
                    "paragraph": "水泉动则伐树木，取竹箭，罢官之无事、器之无用者，",
                    "zhushu": "罢，省。"
                },
                {
                    "paragraph": "涂阙庭门闾，筑囹圄，所以助天墬之闭。仲冬行夏令，则其国乃旱，氛雾冥冥，雷乃发声。",
                    "zhushu": "夏气炎阳，故其国早也。清浊相干，故氛雾冥冥也。十一月雷发声，非其时也，故言乃也。"
                },
                {
                    "paragraph": "行秋令，则其时雨水，瓜瓠不成，国有大兵。",
                    "zhushu": "秋金气，水之母也，故雨水。金用事，故有大兵也。"
                },
                {
                    "paragraph": "行者令，则虫螟为败，水泉咸竭，民多疾疠。",
                    "zhushu": "春阳气，蛰伏生，故虫螟败榖，水泉竭也。阳干阴，气木和，故多疾疠也。"
                },
                {
                    "paragraph": "十一月官都尉，其树枣。",
                    "zhushu": "冬成军师，故官都尉。裘，取其赤心也。"
                },
                {
                    "paragraph": "季冬之月，招摇指丑，昏娄中，旦氐中。",
                    "zhushu": "娄，西方白虎之宿，是月昏时中于南方。氐，东方仓龙之宿，是月平旦时中于南方也。"
                },
                {
                    "paragraph": "其位北方，其日壬癸，其虫介，其音羽，律中大吕，",
                    "zhushu": "吕，旅也。万物萌动于黄泉，未能达见，所以旅旅去阴即阳，助其成功，故曰大吕。"
                },
                {
                    "paragraph": "其数六，其味咸，其𦤀腐，其祀井，𥙊先肾。鴈北郷，鹊加巢，",
                    "zhushu": "鴈在彭蠡之水，皆北向，将至北漠中也。鹊感阳而动，上加巢也。"
                },
                {
                    "paragraph": "雉雊，鸡呼卵。",
                    "zhushu": "诗云“雉之朝雊，尚求其雌”是也。鸡呼鸣求卵也。"
                },
                {
                    "paragraph": "天子衣黑衣，乘铁𮪜，服玄王，建玄旗，食麦与彘，服八风水，爨松燧火，北宫御女黑色，衣黑采，击磬石，其兵铩，其畜彘，朝于玄堂右个。",
                    "zhushu": "右个，东头室也。"
                },
                {
                    "paragraph": "命有司，大傩旁磔，出土牛。",
                    "zhushu": "大傩，今之逐阴驱疫，为阳导也。旁磔，四面皆磔犬羊，以禳四方之疾疫也。出土牛，今郷县出劝农耕之土牛于外是也。"
                },
                {
                    "paragraph": "命渔师始渔，",
                    "zhushu": "是月将捕鱼，故命其长也。渔，读论语之语。"
                },
                {
                    "paragraph": "天子亲往射渔，先荐寝庿。令民出五种，令农计耦耕事，修耒耜，具田器。",
                    "zhushu": "耦，合。"
                },
                {
                    "paragraph": "命乐师大合吹而罢。乃命四监，收秩薪，以供寝庙及百祀之薪燎。是月也，日穷于次，月穷于纪，星周于天，",
                    "zhushu": "十二次穷于牵牛中也。纪道穷于故宿也。星周于天，谓二十八舍更见南方，至是月周帀也。"
                },
                {
                    "paragraph": "岁将更始，令静农民，无有所使。天子乃与公𡖖大夫饰国典，论时令，以待嗣岁之宜。乃命太史，次诸侯之列，赋之牺牲，",
                    "zhushu": "赋，布。"
                },
                {
                    "paragraph": "以供皇天上帝社稷之刍享。乃命同姓女国，供寝庙之刍豢；𡖖士大夫至于庶民，供山林名川之祀。季冬行秋令，则白露早降，介虫为䄏，四鄙入保。",
                    "zhushu": "秋节白露，故白露早降。介甲之虫为䄏灾。金气为兵，故四境之民入城郭自保守也。"
                },
                {
                    "paragraph": "行春令，则胎夭伤，国多固疾，命之曰逆。",
                    "zhushu": "季冬大寒，而行春温之令，气不和，谓胎养夭伤，国多笃疾。逆风气之由也，故命之曰逆故也。"
                },
                {
                    "paragraph": "行夏令，则水潦败国，时雪不降，冰冻消释。",
                    "zhushu": "夏气炎阳，有多霖雨，故水潦败国也。时雪当降而不降，水冻不当消释而消释，皆于时之征也。"
                },
                {
                    "paragraph": "十二月官狱，其树栎。",
                    "zhushu": "十二月岁尽刑断，故狱官也。栎可以为车毂，水不出火，唯栎为然，亦应除气也。"
                },
                {
                    "paragraph": "五位：东方之极，自碣石山过朝鲜，贯大人之国，",
                    "zhushu": "竭石在辽西界海水西畔。朝鲜，乐浪之县也。贯，通也。大人国在其东也。"
                },
                {
                    "paragraph": "东至日出之次，扶槫木之地，青土树木之野，",
                    "zhushu": "慱木，槫桑。"
                },
                {
                    "paragraph": "太皥、句芒之所司者，万二千里。",
                    "zhushu": "太皡，庖牺氏，东方木德之帝也。句芒，木神。司，主也。"
                },
                {
                    "paragraph": "其令曰：挺群禁，开闭阖，通穷窒，达障塞，行优游，弃怨恶，解伇罪，免忧患，休罚刑，开𮤚梁，宣出财，和外怨，抚四方，行柔惠，止刚强。",
                    "zhushu": "刚强侵陵人，不循执度者，禁止之也。"
                },
                {
                    "paragraph": "南方之极，自北户孙之外，",
                    "zhushu": "北户孙，国名也，日在其北，皆为北向户，以曰故北户。"
                },
                {
                    "paragraph": "贯颛顼之国，南至委火炎风之野，赤帝、祝融之所司者，万二千里。",
                    "zhushu": "赤帝，炎帝少典之子，号为神农，南方火德之帝也。祝融，颛顼之孙，老童之子吴回也。一名黎，为髙辛氏火正，号为祝融，死为火神也。"
                },
                {
                    "paragraph": "其令曰：爵有德，赏有功，惠贤良，救饥渴，举力农，振贫穷，惠孤寡，忧罢疾，出大禄，行大赏，起毁宗，立无后，封建侯，立贤辅。",
                    "zhushu": "应阳施也。"
                },
                {
                    "paragraph": "中央之极，自昆仑东绝两恒山，",
                    "zhushu": "自，从也。绝，犹过也。恒山，常也。言两，未闻也。"
                },
                {
                    "paragraph": "日月之所道，江、汉之所出，",
                    "zhushu": "日月照其所经过之道。江出岷山，汉出番家山。"
                },
                {
                    "paragraph": "众民之野，五榖之所宜，龙门、河、济相贯，以息壤堙洪水之州，东至于碣石，黄帝、后土之所司者，万二千里。",
                    "zhushu": "黄帝，少典之子，以土德王天下，号为轩辕氏，死为中央土德之帝。后土者，句龙氏之子，名曰后土，能平九土，死祀为土神者。"
                },
                {
                    "paragraph": "其令曰：平而不阿，明而不苛，包里复露，",
                    "zhushu": "露，润。"
                },
                {
                    "paragraph": "无不囊怀，漙汜无私，正静以和，行稃鬻，养老衰，吊死问疾，以送万物之归。",
                    "zhushu": "土，四方之主也，故曰万物之所归也。"
                },
                {
                    "paragraph": "西方之极，自昆仑绝流沙、沈羽，西至三危之国，",
                    "zhushu": "流沙，盖在昆仑之西南耳。"
                },
                {
                    "paragraph": "石城金室，饮气之民，不死之野，少皓、蓐收之所司者，万二千里。",
                    "zhushu": "少皓，黄帝之子青阳也，名挚，以金德王天下，号为金天氏，死为西方金德之帝也。蓐收，金天氏之裔子曰修礼，死为金神也。"
                },
                {
                    "paragraph": "其令曰：审用法，诛必辜，备盗贼，禁奸邪，饰群牧，谨著聚，俢城郭，补决窦，塞蹊径，遏沟渎，止流水，雝谿谷，守门闾，陈兵甲，选百官，诛不法。",
                    "zhushu": "应金断也。"
                },
                {
                    "paragraph": "北方之极，自九泽穷夏晦之极，北至令正之谷，",
                    "zhushu": "九泽，北方之泽。夏，大也。晦，暝也。"
                },
                {
                    "paragraph": "有冻寒积冰、雪雹霜霰、漂润群水之野，颛顼、玄冥之所司者，万二千里。",
                    "zhushu": "颛顼，黄帝之孙也，以水德王天下，号髙阳氏，死为北方水徳之帝也。其神玄冥者，金天氏有适子曰昧，为玄暝师，死而祀为主水之神也。"
                },
                {
                    "paragraph": "其令曰：申群禁，固闭藏，修障塞，缮关梁，禁外徙，断罚刑，杀当罪，闭関闾，大搜客，止交㳺，禁夜乐，蚤闭晏开，以索奸人，己德，执之必固。天节已几，刑杀无赦，虽有盛尊之亲，断以法度。毋行水，毋发藏，毋释罪。",
                    "zhushu": "应阴役也。"
                },
                {
                    "paragraph": "六合：",
                    "zhushu": ""
                },
                {
                    "paragraph": "孟春与孟秋为合，仲春与仲秋为合，季春与季秋为合，孟夏与孟冬为合，仲夏与仲冬为合，季夏与季冬为合。孟春始赢，孟秋始缩；",
                    "zhushu": "赢，长也。缩，短也。"
                },
                {
                    "paragraph": "仲春始出，仲秋始内；",
                    "zhushu": "出，二月播种。内，八月收敛。"
                },
                {
                    "paragraph": "季春大出，季秋大内；孟夏始缓，孟冬始急；",
                    "zhushu": "缓，四月阳安。急。十月寒肃。"
                },
                {
                    "paragraph": "仲夏至修，仲冬至短；",
                    "zhushu": "夏至北极，冬至南极，短、修皆在至前也。"
                },
                {
                    "paragraph": "季夏德毕，季冬刑毕。",
                    "zhushu": "德毕，阳施结。刑毕，刑狱尽。"
                },
                {
                    "paragraph": "故正月失政，七月凉风不至；二月失政，八月雷不藏；三月失政，九月不下霜；四月失政，十月不冻；五月失政，十一月蛰虫冬出其郷；六月失政，十二月草木不脱；",
                    "zhushu": "不脱，叶桥著树，不零落也。"
                },
                {
                    "paragraph": "七月失政，正月大寒不解；",
                    "zhushu": "东风不解东也。"
                },
                {
                    "paragraph": "八月失政，二月雷不发；",
                    "zhushu": "不发声也。"
                },
                {
                    "paragraph": "九月失政，三月春风不济；",
                    "zhushu": "齐，土。"
                },
                {
                    "paragraph": "十月失政，四月草木不实；",
                    "zhushu": "实，长。"
                },
                {
                    "paragraph": "十一月失政，五月下雹霜；十二月失政，六月五榖疾狂。",
                    "zhushu": "疾狂，不华而实也。"
                },
                {
                    "paragraph": "春行夏令泄，",
                    "zhushu": "象盛阳发泄也。"
                },
                {
                    "paragraph": "行秋令水，",
                    "zhushu": "水生于申，故水也。"
                },
                {
                    "paragraph": "行冬令肃。",
                    "zhushu": "象气肃急。"
                },
                {
                    "paragraph": "夏行春令风，",
                    "zhushu": "象春木气多风。"
                },
                {
                    "paragraph": "行秋令芜，",
                    "zhushu": "象秋气芜𡻕生。"
                },
                {
                    "paragraph": "行冬令格。",
                    "zhushu": "格，攱也。象冬断刑，恩泽致格不流下。"
                },
                {
                    "paragraph": "秋行夏令华，",
                    "zhushu": "象夏气树华茂。"
                },
                {
                    "paragraph": "行春令荣，",
                    "zhushu": "象春气生荣华。"
                },
                {
                    "paragraph": "行冬令耗。",
                    "zhushu": "耗，零落也。"
                },
                {
                    "paragraph": "冬行春令泄，",
                    "zhushu": "象春气布散发泄也。"
                },
                {
                    "paragraph": "行夏令旱，",
                    "zhushu": "旱象阳炎。"
                },
                {
                    "paragraph": "行秋令雾。",
                    "zhushu": "秋气阴故乱雾。"
                },
                {
                    "paragraph": "制度：",
                    "zhushu": ""
                },
                {
                    "paragraph": "阴阳，大制有六度：天为绳，墬为准，春为规，夏为衡，秋为矩，冬为权。绳者，所以绳万物也。",
                    "zhushu": "绳，正。"
                },
                {
                    "paragraph": "准者，所以准万物也。规者，所以员万物也。衡者，所以平万物也。矩者，所以方万物也。权者，所以权万物也。绳之为度也，直而不争，修而不穷，久而不𡚁，远而不忘，与天合德，与神合明，所欲则得，所恶则亡，自古及今，不可移匡，厥德孔密，广大以容众，是故上帝以为物宗。",
                    "zhushu": "宗，本。"
                },
                {
                    "paragraph": "准之为度也，平而不险，均而不阿，广大以容，宽𥙿以和，柔而不刚，𨦣而不挫，",
                    "zhushu": "𨦣，利也。挫，折也。"
                },
                {
                    "paragraph": "流而不滞，",
                    "zhushu": "流，行也。滞，止也。"
                },
                {
                    "paragraph": "易而不秽，发通而有纪，",
                    "zhushu": "纪，道"
                },
                {
                    "paragraph": "。周密而不泄，准平而不失，万物皆平，民无险谋，怨恶不生，是故上帝以为物平。",
                    "zhushu": "平，正，读评议之平也。"
                },
                {
                    "paragraph": "规之为度也，转而不复，员而不垸，",
                    "zhushu": "复，遏也。垸，转也。"
                },
                {
                    "paragraph": "优而不纵，广大以宽，感动有理，发通有纪，优优简简，百怨不起，",
                    "zhushu": "优简。宽舒之貌。"
                },
                {
                    "paragraph": "规度不失，生气乃理。",
                    "zhushu": "气类理达。"
                },
                {
                    "paragraph": "衡之为度也，缓而不后，平而不怨，施而不德，吊而不责，常平民禄，以継不足，㪍㪍阳阳，唯德是行，养长化育，万物蕃昌，以成五榖，以实封疆，其政不失，天墬乃明。",
                    "zhushu": "明，理。"
                },
                {
                    "paragraph": "矩之为度也，肃而不悖，刚而不愦，取而无怨，内而无害，威厉而不慑，令行而不废，杀伐既得，仇敌乃克，矩正不失，百诛乃服。权之为度也，急而不赢，杀而不割，充满以实，周密而不泄，败物而弗取，罪杀而不赦，诚信以必，坚悫以固，冀除苛慝，不可以曲，故冬正将行，必弱以强，必柔以刚，权正而不失，万物乃藏。明堂之制，静而法准，动而法绳，春治以规，秋治以矩，冬治以权，夏治以衡，是故燥湿寒暑以节至，甘雨膏露以时降。",
                    "zhushu": ""
                }
            ]
        },
        {
            "name": "览冥训第六",
            "paragraphs": [
                {
                    "paragraph": "览冥训第六",
                    "zhushu": "览观幽冥変化之端，至精感天，道达三极，故曰“览冥”，因以题篇。",
                    "type": 1
                },
                {
                    "paragraph": "昔者，师旷奏白雪之音，而神物为之下降，风雨暴至，平公𤸇病，晋国赤墬。",
                    "zhushu": "白雪，太一五十弦瑟琴乐名也。神物，即神化之物，谓玄鹤之属来至，无头鬼类操戈以舞也。平公，晋悼公之子彪也。𤸇病。䔍疾。赤地，旱也。唯圣君能御此异，使无灾耳。平公德薄，不能堪，故笃病而大旱也。"
                },
                {
                    "paragraph": "庶女叫天，雷电下击，景公台陨，支体伤折，海水大出。",
                    "zhushu": "庶贱之女，齐之寡妇，无子，不嫁，事姑漌敬。姑无男有女，女利母财，令母嫁妇。妇终不肯，女杀母以诬寡妇。妇不能自明，𡨚结叫天，天为作雷电下击景公之台。陨，坏也。毁景公之支体，海水为之大溢出也。"
                },
                {
                    "paragraph": "夫瞽师、庶女，位贱尚葈，权轻飞羽，",
                    "zhushu": "尚，主也。葈者，葈耳，菜名也。幽、冀渭之檀菜，雒下谓之胡葈。生是官者，至微贱也。瞽师、庶女之位，复贱于主葈之官，故曰“权轻飞羽”也。"
                },
                {
                    "paragraph": "然而专精厉意，委务积神，上通九天，激厉至精。",
                    "zhushu": "九天，八方、中央也。以精诚感之。"
                },
                {
                    "paragraph": "由此观之，上天之诛也，虽在圹虚幽闲，辽远隐匿，重袭石室，界障险阻，其无所逃之，亦明矣。",
                    "zhushu": "上天，上帝也。上帝神明。言人有罪恶，虽自隐蔽窜藏，犹见诛害也。故曰“无所逃”也。"
                },
                {
                    "paragraph": "武王伐纣，渡于孟津，阳侯之波，逆流而击，",
                    "zhushu": "阳侯，陵阳国侯也。其国近水，溺死于水。其神能为大波，有所伤害，因谓之阳侯之波也。"
                },
                {
                    "paragraph": "疾风晦冥，人马不相见。于是武王左操黄钺，右秉白旄，瞋目而㧑之，曰：“余任，天下谁敢害吾意者！”于是风济而波罢。",
                    "zhushu": "済，止。"
                },
                {
                    "paragraph": "鲁阳公与韩构难，战酣曰暮，援戈而㧑之，日为之反三舍。",
                    "zhushu": "鲁阳，楚之县公也，楚平王之孙，司马子其之子，国语所谓鲁阳文子。楚僣号称王，其守县大夫皆称公，故曰鲁阳公。今南阳鲁阳是也。酣，对战合乐时也。㧑日令反，即行三舍。宫，次宿也。"
                },
                {
                    "paragraph": "夫全性保真，不亏其身，遭急廹难，精通于天。若廼未始出其宗者，何为而不成！",
                    "zhushu": "精通于天者，谓圣人质成上通，为天所助。宗者，道之本也。谓性不外逸，生与道同也。"
                },
                {
                    "paragraph": "夫死生同域，不可胁凌，勇武一人，为三军雄。",
                    "zhushu": "武，士也。江、淮间谓士曰武。"
                },
                {
                    "paragraph": "彼直求名耳，而能自要者尚犹若此，又况夫宫天墬，怀万物",
                    "zhushu": "，以天地为宫室。怀，犹囊也。"
                },
                {
                    "paragraph": "而友造化，",
                    "zhushu": "造化，阴阳也。与之相朋友。"
                },
                {
                    "paragraph": "含至和，直偶于人形，",
                    "zhushu": "外直偶与人同形，而内有大道也。"
                },
                {
                    "paragraph": "观九钻一，知之所不知，",
                    "zhushu": "九，谓九天。一，龟也。观九天之変，钻龟占兆，所不知事亦云然也。"
                },
                {
                    "paragraph": "而心未尝死者乎！",
                    "zhushu": "心未尝死者，谓心主与道同者也，不与观九钻一䓁也。"
                },
                {
                    "paragraph": "昔雍门子以哭见于孟尝君，",
                    "zhushu": "雍门子，名周，善弹琴，又善哭。雍门，齊西门也。居近之，因以为氏。哭，犹哥也。见，犹感。孟尝君，齊相田文。"
                },
                {
                    "paragraph": "已而陈辞通意，抚心发声，孟尝君为之増欷歍唈，流涕狼戾不可止。",
                    "zhushu": "增，重也。歍唈，失声也。狼戾，犹交撗也。歍，读鸳鸯之鸯也。唈，渎左传嬖女人姻姶之姶。"
                },
                {
                    "paragraph": "精神形于内，而外谕哀于人心，此不传之道。",
                    "zhushu": "言能以精诚哀悲感伤人心，不可学而得之，故曰不传之道也。"
                },
                {
                    "paragraph": "使俗人不得其君形者而効其容，必为人笑。",
                    "zhushu": "君形者，言至精为形也。"
                },
                {
                    "paragraph": "故蒲且子之连鸟于百仞之上，",
                    "zhushu": "蒲且子，楚人善弋射者。七尺曰仞也。"
                },
                {
                    "paragraph": "而詹何之鹜鱼于大渊之中，此皆得清尽之道，太浩之和也。",
                    "zhushu": "詹何，楚人知道术者也。言其善钓，令鱼驰骛来趋钩饵，故曰骛鱼。得其精㣲，故曰太浩之和也。"
                },
                {
                    "paragraph": "夫物类之相应，玄妙深微，知不能论，辩不能解。故东风至而酒湛溢，",
                    "zhushu": "东风，木风也。酒湛，清酒也。来物下甚，故曰湛。太味酸，酸风入酒，故酒酢而湛者沸溢，物类相感也。"
                },
                {
                    "paragraph": "蚕咡丝而商弦绝，或感之也。",
                    "zhushu": "老蚕上下丝于口，故曰咡丝。新丝出，故彩弦。商于五音最细而急，故绝也。咡或作珥。蚕老时，丝在身中正黄，达见于外如珥也。商，西方金音也。蚕，午火也。火壮金因，应商而已成，有新故相感者也。"
                },
                {
                    "paragraph": "昼随灰而月运阙，鲸鱼死而彗星出，或动之也。",
                    "zhushu": "运，读连围之围也。运者，军也。将有军事相围守，则月运出也。以芦草灰随牖下月光中令圜画，缺其一面，则月运亦阙于上也。洏鱼，大鱼，盖长数里，死于海边。鱼之身贱也。彗星为変异，人之害也，类相动也。"
                },
                {
                    "paragraph": "故圣人在位，怀道而不言，泽及万民。",
                    "zhushu": "圣人行自然白为之道，故泽及万民也。"
                },
                {
                    "paragraph": "君臣乖心，则背谲见于天。神气相应，征矣。",
                    "zhushu": "日旁五色气，在两边水出为背，外向为谲，内向为珥，在上外出为冠。"
                },
                {
                    "paragraph": "故山云草莽，水云鱼鳞，",
                    "zhushu": "山中气出云似草莽，水气出云似鱼鳞。"
                },
                {
                    "paragraph": "旱云烟火，涔云波水，各像其形类，所以感之。",
                    "zhushu": "旱云，亢阳气，似烟火。涔，大滀水也。云出于涔，似波水也。"
                },
                {
                    "paragraph": "夫阳燧取火于日，方诸取露于月，",
                    "zhushu": "夫，渎大夫之夫，已说在上。一涚：水火从大极来，在人手中，非人所能涚知。"
                },
                {
                    "paragraph": "天墬之闲，巧历不能㪯其数，",
                    "zhushu": "巧，工也。天地之闲，物类相感者众多，虽工为历术者，不能悉㪯其数也。"
                },
                {
                    "paragraph": "手征忽恍，不能览其光。",
                    "zhushu": "言手虽览得微物，不能得其光。一说：天道广大，手虽能征其忽恍无形者，不能覧得日月之光也。"
                },
                {
                    "paragraph": "然以掌握之中，引类于太极之上，",
                    "zhushu": "太极，天下始形之时也。上，犹初也。"
                },
                {
                    "paragraph": "而水火可立致者，阴阳同气相动也。",
                    "zhushu": "动，犹化也。"
                },
                {
                    "paragraph": "此传说之所以骑辰尾也。",
                    "zhushu": "言殷王武丁梦得贤人，使工写其像，旁求之，得传说于传岩，遂以为相，为髙宗成八十一符，致中㒷也。死托精于辰尾之星，一名天策也。"
                },
                {
                    "paragraph": "故至阴飂飂，至阳赫赫，两者交接成和，而万物生焉。众雄而无雌，又何化之所能造乎！所谓不言之辩，不道之道也。故召远者使无为焉，",
                    "zhushu": "远者，四夷也。欲致化四夷者，当以无为。无为，则夷荒自至也。"
                },
                {
                    "paragraph": "亲近者使无事焉，",
                    "zhushu": "近者，渚夏也。欲亲近者，当以无事。无事，则近人自亲附之。"
                },
                {
                    "paragraph": "惟夜行者为能有之。",
                    "zhushu": "夜行，渝阴行也。阴行神化，故能有天下也。一说：言入道者如夜行幽冥之中，为能有召远亲近之道也。"
                },
                {
                    "paragraph": "故𨚫走马以粪，而车轨不接于远方之外，",
                    "zhushu": "“却走马以粪”，老子辞也。止马不以走，但以粪粪田也，行至德之効也。一说：国若无道，则戎马生于郊；无事，正走马以粪田也，故兵车之轨不接远方之外。两轮之间为轨也。"
                },
                {
                    "paragraph": "是谓坐驰陆沈，昼冥宵明，",
                    "zhushu": "言坐行神化，疾于驰传，沈浮冥明，与道合也。"
                },
                {
                    "paragraph": "以冬铄胶，以夏造冰。夫道者，无私就也，无私去也，能者有余，拙者不足，",
                    "zhushu": "言以非时铄胶造冰，难成之也。天道无私就去，能行道，功有余也。"
                },
                {
                    "paragraph": "顺之者利，逆之者凶。譬如隋侯之珠，和氏之璧，得之者富，失之者贫。",
                    "zhushu": "隋佚，汉东之国，王姓诸侯也。隋侯见大蛇伤断，以薬传之，后蛇于江中御大珠以报之，因曰隋侯之珠，盖明月珠也。楚人卞和得美玉璞于荆山之下，以献武王，王以示玉人，玉人以为石，刖其左足。文王即位，复献之，以为石，刖其右足。抱璞不释而泣血。及成王即位，又献之。成王曰：“先君轻则而重剖石。”遂剖视之，果得美王，以为璧，盖纯白夜光。文王在春秋前，成王不以告，故不书也。"
                },
                {
                    "paragraph": "得失之度，深微窈冥，难以知论，不可以辩说也。何以知其然？今夫墬黄主属骨，而甘草主生肉之药也，以其属骨，责其生肉，以其生肉，论其属骨，是犹王孙绰之欲倍偏枯之药而欲以生殊死之人，亦可谓失论矣。",
                    "zhushu": "王孙绰，盖周人也。一曰，卫人王孙贾之后也。言一齊薬愈偏枯之病，欲倍其剤，以生已死之人也。"
                },
                {
                    "paragraph": "若夫以火能焦木也，因使销金，则道行矣；若以磁石之能连铁也，而求其引瓦，则难矣，物固不可以轻重论也。夫燧之取火于日，磁石之引铁，解之败漆，",
                    "zhushu": "以蟹置漆中，则败坏不燥，不任用也。"
                },
                {
                    "paragraph": "葵之郷日，虽有明智，弗能然也。",
                    "zhushu": "然，犹明也。"
                },
                {
                    "paragraph": "故耳目之察，不足以分物理；心意之论，不足以定是非。故以智为治者，难以持国，唯通于太和而持自然之应者，为能有之。",
                    "zhushu": "能有持国之术。"
                },
                {
                    "paragraph": "故峣山崩，而薄落之水涸；",
                    "zhushu": "峣山在雍州也，薄落水在冯翊临晋临晋山，穷相通也。一曰：薄落，泾水也。"
                },
                {
                    "paragraph": "区冶生，而淳钧之剑成；",
                    "zhushu": "区，读哥讴之讴也。区，越人，善治剑工也。淳钧，古大𨦣剑也。"
                },
                {
                    "paragraph": "纣为无道，左强在侧；",
                    "zhushu": "左强，纣之谀臣也。教纣无道，劝以贪淫也。"
                },
                {
                    "paragraph": "太公并世，故武王之功立。",
                    "zhushu": "立，成。"
                },
                {
                    "paragraph": "由是观之，利害之路，祸福之门，不可求而得也。",
                    "zhushu": "言其门户不可豫求而得知也。忽然来至，无形兆也。"
                },
                {
                    "paragraph": "夫道之与德，若韦之与革，远之则迩，近之则远，",
                    "zhushu": "革之质象道，韦之质象得。欲远去之，道反在人侧；欲以事求之，去人已远也。无事者近人，有事者远人。"
                },
                {
                    "paragraph": "不得其道，若观鯈鱼。",
                    "zhushu": "儵鱼，小鱼也，在水中可观见，见而不可得。道亦如之。"
                },
                {
                    "paragraph": "故圣若镜，不将不迎，",
                    "zhushu": "将，送。"
                },
                {
                    "paragraph": "应而不藏，",
                    "zhushu": "应，犹随也。谓镜随人形好丑，不有藏匿者也。"
                },
                {
                    "paragraph": "故万化而无伤。其得之乃失之，其失之非乃得之也。",
                    "zhushu": "自谓得，是乃失道者也。自谓失道，未必不得道也。"
                },
                {
                    "paragraph": "今夫调弦者，叩宫宫应，弹角角动，此同声相和者也。",
                    "zhushu": "叩大宫则少宫应，弹大角则少角动，故曰同音相和。"
                },
                {
                    "paragraph": "夫有改调一弦，其于五音无所比，鼓之而二十五弦皆应，此未始异于声，而音之君已形也。",
                    "zhushu": "一弦，宫音也，音之君也，故二十五弦皆和也。一说：改调一弦，不比五音，谓一声宫音也，故曰未始异于声也。五王于一声，故曰音之君已形。君，主。形，见也。"
                },
                {
                    "paragraph": "故通于太和者，惽若纯酔而甘卧，以游其中，而不知其所由至也。",
                    "zhushu": "太和，渭䓁死生之和，齊穷达之端。其中道之中也，不自知所至此也。"
                },
                {
                    "paragraph": "纯温以沦，钝闷以终，若未始出其宗，",
                    "zhushu": "纯，一也。温，和也。沦，没也。谕潜伏也。钝闷，无情也。欲终始于道。宗，夲也。若未有其形。"
                },
                {
                    "paragraph": "是谓大通。今夫赤螭、青虬之游冀州也，",
                    "zhushu": "赤螭、青虬，皆龙属也。"
                },
                {
                    "paragraph": "天清墬定，毒兽不作，飞鸟不骇，入榛薄，食荐梅，",
                    "zhushu": "荐梅，草实也，状如桑椹，其色赤，生江滨也。"
                },
                {
                    "paragraph": "噆味合甘，步不出顷亩之区，而蛇鱓轻之，以为不能与之争于江海之中。",
                    "zhushu": "噆味，长美也。蛇鱓自以为能胜赤螭、青虬。"
                },
                {
                    "paragraph": "若乃至于玄云之素朝，",
                    "zhushu": "玄，黑也。素，白也。黑云升合于明朝也。"
                },
                {
                    "paragraph": "阴阳交争，降扶风，杂冻雨，扶摇而登之，",
                    "zhushu": "降，下也。扶风，疾风也。东雨，暴雨也。扶摇，发动也。登，上。上风雨而去。"
                },
                {
                    "paragraph": "威动天墬，声震海内，",
                    "zhushu": "四海之内悉畏之也。"
                },
                {
                    "paragraph": "蛇鱓著泥百仞之中，",
                    "zhushu": "百仞，七百尺也。渡深曰仞，传曰“仞沟洫”也。"
                },
                {
                    "paragraph": "熊罴匍匐丘山磛岩，虎豹袭穴而不敢咆，",
                    "zhushu": "袭，入。咆，嗥。"
                },
                {
                    "paragraph": "猿狖颠蹶而失木枝，",
                    "zhushu": "狖，读中山人相遗物之遗也。狖，猿属也，长尾而昻鼻也。"
                },
                {
                    "paragraph": "又况直蛇鱓之类乎！凤皇之翔至徳也，",
                    "zhushu": "雄曰凤，雌曰皇。为至德之君而来翔也。"
                },
                {
                    "paragraph": "雷霆不作，风雨不兴，川谷不澹，",
                    "zhushu": "澹，溢。"
                },
                {
                    "paragraph": "草木不摇，而燕雀佼之，以为不能与之争于宇宙之间。",
                    "zhushu": "燕雀自以为能佼健于凤皇也。佼或作詨。詨，哭也。宇，屋簷也。宙，栋梁也。易曰：“上栋下宇”也。"
                },
                {
                    "paragraph": "还至其曾逝万仞之上，翺翔四海之外，",
                    "zhushu": "曾，犹髙也。逝，犹飞也，一曰，回也。翼一上一下曰翺，不摇曰翔。外，犹表也。"
                },
                {
                    "paragraph": "过昆仑之疏圃，饮砥柱之湍濑，",
                    "zhushu": "疏圃在昆仑之上。过，犹历也。砥柱，河之隘也，在河东大阳之东。湍，𣵡水，至疾。瀬、清。皆激𣵡急流。"
                },
                {
                    "paragraph": "邅回蒙汜之渚，",
                    "zhushu": "邅回，犹尚洋也。蒙汜，曰所出之墬也。池决复入为渚。渚，小渊也。"
                },
                {
                    "paragraph": "尚佯冀州之际，径蹑都广，入日抑节，",
                    "zhushu": "蹑，至也。都广，东南之山名也，众帝所自上下也。言凤皇过广都之野，送日入于抑节之地，言其翔之广也。蹑或作绝也。径，遇。绝，历也。"
                },
                {
                    "paragraph": "羽翼弱水，暮宿风穴，",
                    "zhushu": "濯羽翼于弱水之上。风穴，北方寒风从地出也。"
                },
                {
                    "paragraph": "当此之时，鸿鹄鸧鹤莫不惮惊伏窜，注喙江裔，",
                    "zhushu": "注喙，喙注墬不敢动也。裔，边也。"
                },
                {
                    "paragraph": "又况直燕雀之类乎！此明于小动之迹，而不知大节之所由者也。昔者，王良、造父之御也，",
                    "zhushu": "王良，晋大夫御无恤子良也，所谓御良也。一名孙无政。为赵简子御，死而托精于天驷星，天文有王良星是也。造父，嬴姓，伯翳之后，飞廉之子，为周穆王御。"
                },
                {
                    "paragraph": "上车摄辔，马为整齐而敛谐",
                    "zhushu": "，整齐，不差。敛谐，马容体足调谐也。"
                },
                {
                    "paragraph": "投足调均，劳逸若一，",
                    "zhushu": "一，同也。"
                },
                {
                    "paragraph": "心怡气和，体便轻毕，",
                    "zhushu": "毕，疾也。"
                },
                {
                    "paragraph": "安劳乐进，驰骛若灭，",
                    "zhushu": "灭，没也。言疾也。"
                },
                {
                    "paragraph": "左右若鞭，周旋若环，",
                    "zhushu": "左右，谓騑骖也。步趋之力，若被鞭矣。一说：言掉鞭教谕其易也。周旋若环，如人志也。"
                },
                {
                    "paragraph": "世皆以为巧，然未见其贵者也。若夫钳且、大丙之御，",
                    "zhushu": "此二人，太一之御也。一说：古得道之人，以神气御阴阳也。"
                },
                {
                    "paragraph": "除辔衔，去鞭弃策，车莫动而自举，马莫使而自走也。",
                    "zhushu": "但以车马为主耳，神气扶之也。"
                },
                {
                    "paragraph": "日行月动，星燿而玄运，",
                    "zhushu": "燿，有也。玄，天也。运，行也。"
                },
                {
                    "paragraph": "电奔而鬼腾，进退屈伸，不见朕垠，",
                    "zhushu": "朕，兆朕也。垠，形状也。"
                },
                {
                    "paragraph": "故不招指，不咄叱，过归鴈于碣石，",
                    "zhushu": "言其御疾，到自息止，乃使北归于碣石之山，而中之鴈得之过去也。过，读责过之过。"
                },
                {
                    "paragraph": "轶鶤鸡于姑余，",
                    "zhushu": "自后过前曰轶也。姑余，山名，在吴也。鶤鸡，凤皇之别名也。言其御疾，自碣石过帰鴈，便复东南，轶过鶤鸡于姑余山也。"
                },
                {
                    "paragraph": "骋若飞，骛若绝，纵矢蹑风，追猋归忽，",
                    "zhushu": "纵，履也。足疾及箭矢。蹑，蹈也。一说：矢在后，不能及，故言纵。其行疾，能及矢，言蹑。追猋及之。猋，光中有影者。忽然便帰。皆及此言疾也。"
                },
                {
                    "paragraph": "朝发槫桑，日入落棠。",
                    "zhushu": "榑桑，日所出也。落棠，山名，日所入也。"
                },
                {
                    "paragraph": "此假弗用而能以成其用者也，",
                    "zhushu": "弗用，无为。"
                },
                {
                    "paragraph": "非虑思之察，手爪之巧也；嗜欲形于胸中，而精神逾于六马，此以弗御御之者也。",
                    "zhushu": "言藏嗜欲之形于胸臆之中。谕，和也。以弗御御之，以道术御也。"
                },
                {
                    "paragraph": "昔者，黄帝治天下，而力牧、太山稽辅之，",
                    "zhushu": "力牧、太山稽，黄帝师，孟子曰“王者师”臣也。"
                },
                {
                    "paragraph": "以治日月之行律，",
                    "zhushu": "律，度也。"
                },
                {
                    "paragraph": "治阴阳之气，节四时之度，正律历之数，别男女，异雌雄，明上下，等贵贱，使强不掩弱，众不暴寡，人民保命而不夭，",
                    "zhushu": "安其性命，不夭折也。"
                },
                {
                    "paragraph": "岁时熟而不凶，",
                    "zhushu": "不凶，无灾害也。"
                },
                {
                    "paragraph": "百官正而无私，",
                    "zhushu": "皆在公也。"
                },
                {
                    "paragraph": "上下调而无尢，",
                    "zhushu": "君臣调和，无尤过也。"
                },
                {
                    "paragraph": "法令明而不暗，辅佐公而不阿，",
                    "zhushu": "𡖖土公正，不立私曲从也。"
                },
                {
                    "paragraph": "田者不侵畔，渔者不争隈，",
                    "zhushu": "隈，曲深処，鱼所聚也。"
                },
                {
                    "paragraph": "道不拾遗，市不豫贾，城郭不关，",
                    "zhushu": "関，闭也。"
                },
                {
                    "paragraph": "邑无盗贼，鄙旅之人相让以财，",
                    "zhushu": "言所有余。"
                },
                {
                    "paragraph": "狗彘吐菽粟于路而无忿争之心，于是日月精明，星辰不失其行，风雨时节，五榖登熟，虎狼不妄噬，鸷鸟不妄搏，凤皇翔于庭，",
                    "zhushu": "翔，犹止也。"
                },
                {
                    "paragraph": "麒麟游于郊，",
                    "zhushu": "游，行也。郊，邑外也。"
                },
                {
                    "paragraph": "青龙进驾，飞黄伏皂，",
                    "zhushu": "飞黄，乘黄也，出西方，状如狐，背上有角，寿千岁。皂，枥也。"
                },
                {
                    "paragraph": "诸北、儋耳之国莫不献其贡职。",
                    "zhushu": "皆北极夷国也。"
                },
                {
                    "paragraph": "然犹未及虙戏氏之道也。往古之时，四极废，九州裂，",
                    "zhushu": "裂，分也。废，顿也。"
                },
                {
                    "paragraph": "天不兼覆，墬不周载，火爁炎而不灭，水浩洋而不息，",
                    "zhushu": "息，消。"
                },
                {
                    "paragraph": "猛兽食颛民，",
                    "zhushu": "颛，善。"
                },
                {
                    "paragraph": "鸷鸟攫老弱。",
                    "zhushu": "攫，捣。"
                },
                {
                    "paragraph": "于是女娲炼五色石以补苍天，",
                    "zhushu": "女娲，阴帝，佐虙戏治者也。三皇时，天不足西北，故补之。师说如此。"
                },
                {
                    "paragraph": "断鼇足以立四极，",
                    "zhushu": "鼇，大龟。天废顿，以鼇足柱之。楚词曰“鼇载山下，其何以安之”是也。"
                },
                {
                    "paragraph": "杀黑龙以济冀州，",
                    "zhushu": "黑龙，水精也。力𭣣、大稽杀之以止雨也。済，朝也。冀，九州中，谓令四海之内。"
                },
                {
                    "paragraph": "积芦灰以止淫水。",
                    "zhushu": "芦，苇也，生于水，故积聚其灰以止淫水。平地出水为淫水。"
                },
                {
                    "paragraph": "苍天补，四极正，淫水涸，冀州平，狡虫死，颛民生。",
                    "zhushu": "虫，狩也。"
                },
                {
                    "paragraph": "背方州，抱员天，",
                    "zhushu": "方州，地也。"
                },
                {
                    "paragraph": "和春阳夏，杀秋约冬，𣏞方寝绳，",
                    "zhushu": "方，矩四寸也。寝绳，直身而卧也。"
                },
                {
                    "paragraph": "阴阳之所壅沈不通者，窍理之；逆气戾物、伤民厚积者，绝止之。",
                    "zhushu": "逆气，乱气也。伤害民物之积财，故绝止也。"
                },
                {
                    "paragraph": "当此之时，卧倨倨，兴眄眄，",
                    "zhushu": "倨倨，卧无思虑也。倨，读虚田之虚也。眄眄然视，无智巧貌也。"
                },
                {
                    "paragraph": "一自以为马，一自以为牛，其行蹎蹎，其视瞑瞑，",
                    "zhushu": "蹎，读填置之填。"
                },
                {
                    "paragraph": "侗然皆得其和，莫知所由生，浮游不知所求，魍魉不知所往。当此之时，禽兽蝮蛇无不匿其爪牙，藏其螫毒，无有攫噬之心。考其功烈，上际九天，下𢍆黄垆，",
                    "zhushu": "上与九天交接，下契至黄垆。黄泉下有垆土也。垆，读绳纑之纑。"
                },
                {
                    "paragraph": "名声被后世，光晖重万物。",
                    "zhushu": "使万物有光晖也。"
                },
                {
                    "paragraph": "乘雷车，服驾应龙，骖青虬，",
                    "zhushu": "驾应德之龙。在中为服，在旁为骖。有角为龙，无角为虬。一说：应龙，有翼之龙也。"
                },
                {
                    "paragraph": "援绝瑞，席萝图，",
                    "zhushu": "殊绝之瑞应，援而致之也。罗列图籍，以为席蓐。一说：萝图，车上席也。"
                },
                {
                    "paragraph": "黄云络，前白螭，后奔蛇，",
                    "zhushu": "络，读道路之路也，谓车之垂络也。黄云之气络其车，白螭导在于前。奔蛇，腾蛇也，从在于后。皆瑞应也。"
                },
                {
                    "paragraph": "浮游消摇，道鬼神，登九天，",
                    "zhushu": "九天，八方、中央。"
                },
                {
                    "paragraph": "朝帝于灵门，",
                    "zhushu": "在朝于上帝灵门也。"
                },
                {
                    "paragraph": "宓穆休于太祖之下。",
                    "zhushu": "宓，宁也。穆，和也。休，息也。太祖，道之太宗也。"
                },
                {
                    "paragraph": "然而不彰其功，不杨其声，",
                    "zhushu": "彰、扬皆明。"
                },
                {
                    "paragraph": "隐真人之道，以从天墬之固然。",
                    "zhushu": "隐，藏也。真人，真德之人。固，自然也。"
                },
                {
                    "paragraph": "何则？道德上通，而智故消灭也。",
                    "zhushu": "智故，巧诈。"
                },
                {
                    "paragraph": "逮至夏桀之时，主暗晦而不明，道澜漫而不修，",
                    "zhushu": "仁义道不复修设，故曰澜漫。"
                },
                {
                    "paragraph": "弃捐五帝之恩刑，推蹶三王之法籍，是以至徳灭而不扬，帝道揜而不兴，",
                    "zhushu": "兴，㪯也。"
                },
                {
                    "paragraph": "举事戾苍天，发号逆四时，",
                    "zhushu": "戾，反也。"
                },
                {
                    "paragraph": "春秋缩其和，天地除其徳，",
                    "zhushu": "缩，藏也，言和气不复行也。言其所施日恶，不自知也，故曰除其德也。"
                },
                {
                    "paragraph": "仁君处位而不安，大夫隐道而不言，",
                    "zhushu": "不为民所安。隐仁义之道，不正谏直言也。论语曰“国无道，危行言逊”也。"
                },
                {
                    "paragraph": "群臣准上意而怀当，",
                    "zhushu": "准，望也。怀，思也。当，合也。取合主意，不复以道正谏也。"
                },
                {
                    "paragraph": "疏骨肉而自容，邪人叅耦比周而阴谋，",
                    "zhushu": "阴谋，私谋也。"
                },
                {
                    "paragraph": "居君臣父子之间，而竞载骄主而像其意，",
                    "zhushu": "像，犹随也。"
                },
                {
                    "paragraph": "乱人以成其事，是故君臣乖而不亲，骨肉疏而不附，植社槁而𱗫裂，",
                    "zhushu": "言不禋于神也。"
                },
                {
                    "paragraph": "容台振而掩覆，",
                    "zhushu": "容台，行礼容之台。言不能行礼，故天文振动而败之。"
                },
                {
                    "paragraph": "犬群嗥而入渊，",
                    "zhushu": "言将灭坏，犬失其主，故噑而入渊也。一说：言犬祸也。"
                },
                {
                    "paragraph": "豕衔蓐而席澳，",
                    "zhushu": "豕衔其蓐席入之澳，言豕祸之说，衔蓐自藏処也。"
                },
                {
                    "paragraph": "美人挐首墨面而不容，",
                    "zhushu": "挐首，乱头也。草与发并编为挐首。不修容饰也。"
                },
                {
                    "paragraph": "曼声吞炭内闭而不歌，",
                    "zhushu": "曼声，善歌也。见世乱哀将灭，故吞炭自败音声，闭气不复动也。"
                },
                {
                    "paragraph": "丧不尽其哀，猎不听其乐，",
                    "zhushu": "言时乱札坏，不尽在哀。楽崩，故不复听田猎之楽。"
                },
                {
                    "paragraph": "西老折胜，黄神啸吟，",
                    "zhushu": "西王母折其头上所戴胜，为时无法度。黄帝之神伤道之衰，故啸吟而长叹也。"
                },
                {
                    "paragraph": "飞鸟铩翼，走兽废脚，",
                    "zhushu": "铩翼，緃翼也。废脚，废蹇也。言桀无道，田猎烦数，鸟兽悉被创夷。铩翼废脚也。"
                },
                {
                    "paragraph": "山无峻干，泽无洼水，",
                    "zhushu": "峻干，美材也。洼水，渟水。言山泽不以时故也。"
                },
                {
                    "paragraph": "狐狸首穴，马牛放失，田无立禾，路无莎薠，",
                    "zhushu": "莎薠，读猿猴蹯噪之蹯。状如葴，葴如葭也。莎，草名也。"
                },
                {
                    "paragraph": "金积折廉，璧袭无理，",
                    "zhushu": "金气积聚，析其锋廉也。壁，文。袭，重。言用之烦数，皆钝，无复文理也。璧，读辟也。"
                },
                {
                    "paragraph": "磬龟无腹，",
                    "zhushu": "磬，空也。象磬，数钻以十，故空尽无腹也。言桀为无道，不修仁德，但数占龟，莫得吉兆也。诗云“握粟出卜，自何能榖”，又曰“我龟既猒，不我告犹”是也。"
                },
                {
                    "paragraph": "蓍策日施。",
                    "zhushu": "易曰“再三渎，渎则不告”也。"
                },
                {
                    "paragraph": "晚世之时，七国异族，诸侯制法，各殊习俗，",
                    "zhushu": "晚世，春秋之后，战国之未。七国，齊，楚、燕、赵、韩、魏、秦也。齊姓田，楚姓芈，燕姓姚，赵姓赵，韩姓韩，魏姓魏，秦姓嬴，故异族也。"
                },
                {
                    "paragraph": "从横间之，举兵而相角，",
                    "zhushu": "苏秦约从，张仪连横。南与此合为从，西与东合为横。故曰从横成则秦帝也。"
                },
                {
                    "paragraph": "攻城槛杀，覆髙危安，掘坟墓，杨人骸，大冲车，高重京，",
                    "zhushu": "冲军，大铁著其辕端，马被甲，车被兵，所以冲于敌城也。古者伐不敬，取其鲸鲵，收其骸尸，聚土而瘗之，以为京观，故曰“高重垒”，京观也。"
                },
                {
                    "paragraph": "除战道，便死路，犯严敌，残不义，百往一反，名声苟盛也。",
                    "zhushu": "言百人行战皆死，一人得还反也。一说：百人行伐，一反得胜耳。"
                },
                {
                    "paragraph": "是故质壮轻足者为申卒",
                    "zhushu": "甲，铠也。在车曰士，步曰卒。"
                },
                {
                    "paragraph": "千里之外，家老羸弱凄怆于内，厮徒马圉，軵车奉饟，",
                    "zhushu": "厮，役。徒，众也。牛曰放，马曰圉。軵，推也。饟，资粮也。軵，读楫拊之拊也。"
                },
                {
                    "paragraph": "道路辽远，霜雪亟集，短褐不完，",
                    "zhushu": "短褐，处器物之人也。矩或作短字。褐，毛布，如今之马衣也。不完，言民穷也。"
                },
                {
                    "paragraph": "人羸车弊，泥涂至膝，相携于道，奋首于路，",
                    "zhushu": "㰎，引也。奋首，民疲于伇，顿仆于路，仅能摇头耳。言疲困也，故曰奋首。"
                },
                {
                    "paragraph": "身𣏞格而死。",
                    "zhushu": "格，榜床也。言收民伇赋不毕者，榜之于格上，不得下，故曰“𣏞格而死”也。"
                },
                {
                    "paragraph": "所谓兼国有墬者，伏尸数十万，破车以千百数，伤弓弩矛戟矢石之创者扶㪯于路，故世至于枕人头，食人肉，葅人肝，饮人血，甘之于刍豢。",
                    "zhushu": "甘，犹嗜也。"
                },
                {
                    "paragraph": "故自三代以后者，天下未尝得安其情性，而乐其习俗，保其修命，天而不夭于人虐也。",
                    "zhushu": "虐，害。"
                },
                {
                    "paragraph": "所以然者何也？诸侯力征，天下合而为一家。逮至当今之时，天子在上位，",
                    "zhushu": "天子，汉孝武皇帝。"
                },
                {
                    "paragraph": "持以道德，辅以仁义，近者献其智，远者怀其徳，拱揖指麾而四海宾服，春秋冬夏皆献其贡职，天下混而为一，",
                    "zhushu": "混，同。"
                },
                {
                    "paragraph": "子孙相代，此五帝之所以迎天德也。夫圣人者，不能生时，时至而弗失也。辅佐有能，黜䜛侫之端，息巧辩之说，除削刻之法，去烦苛之事，屏流言之迹，塞朋党之门，消知能，",
                    "zhushu": "消除知巧之能。"
                },
                {
                    "paragraph": "修太常，隳枝体，绌聪明，",
                    "zhushu": "去其小聪明、大利欲也。"
                },
                {
                    "paragraph": "大通混冥，解意释神，漠然若无魂魄，使万物各复归其根，则是所修伏牺氏之迹，而反五帝之道也。",
                    "zhushu": "反，复。"
                },
                {
                    "paragraph": "夫钳且、大丙不施辔衔而以善御闻于天下，伏戏、女娲不设法度而以至德遗于后世，何则？至虚无纯一，而不𡁕喋苛事也。",
                    "zhushu": "𡁕喋，犹深筭也。言不采取烦苛之事。"
                },
                {
                    "paragraph": "周书曰：“掩雉不得，更顺其风。”",
                    "zhushu": "言掩雉虽不得，当更从其上风，顺其道理也。言可行与不，犹当以道徳为夲，谕申、商之法失之也。"
                },
                {
                    "paragraph": "今若夫申、韩、商鞅之为治也，",
                    "zhushu": "申，申不害也。韩，韩非也。商鞅、公孙鞅。三子之术，皆为削刻之法也。"
                },
                {
                    "paragraph": "挬拔其根，芜弃其夲，而不穷究其所由生。何以至此也？凿五刑，为刻削，乃背道徳之本，而争于锥刀之末，",
                    "zhushu": "锥刀之末，论小利。言尽争之也。"
                },
                {
                    "paragraph": "斩艾百姓，殚尽太半，",
                    "zhushu": "斩艾百姓，以草木谕也，不养之也。殚，病也。大半，过半也。"
                },
                {
                    "paragraph": "而忻忻然常自以为治，",
                    "zhushu": "忻忻，犹自喜得意之貌也。"
                },
                {
                    "paragraph": "是犹抱薪而救火，凿窦而出水。夫井植生梓而不容瓮，沟植生条而不容舟，不过三月必死。",
                    "zhushu": "植谓材也，椽杙于沟边，因生为条木也。以谕申、韩、商鞅之所为法，比于梓条也。"
                },
                {
                    "paragraph": "所以然者何也？皆狂生而无其本者也。河九折注于海而流不绝者，昆仑之输也。",
                    "zhushu": "折，曲。"
                },
                {
                    "paragraph": "潦水不泄，㲿瀁极望，旬月不雨则涸而枯泽，受翼而无源者。",
                    "zhushu": "瀷，雨濆疾流者，故曰无源。瀷，读燕人强春言“敕”同也。"
                },
                {
                    "paragraph": "譬若羿请不死之药于西王母，恒娥窃以奔月，",
                    "zhushu": "恒娥，羿妻。羿请不死之药于西王母，未及服之，恒娥盗食之，得仙，奔入月中，为月精也。奔月或作坌肉。薬坌肉，以为死畜之肉复可生也。"
                },
                {
                    "paragraph": "怅然有丧，无以续之。",
                    "zhushu": "言羿怅然失志，若有所丧亡，不能复得不死药以续之也。"
                },
                {
                    "paragraph": "何则？不知不死之药所由生也。",
                    "zhushu": "羿不知不死之药所出生也。申、韩、商鞅之等不得治之根本，如乞药矣。一说：羿谓命在药，不知命自在天也，故或欲得知不死薬之所由出生也。"
                },
                {
                    "paragraph": "是故乞火不若取燧，寄汲不若凿井。",
                    "zhushu": ""
                }
            ]
        },
        {
            "name": "精神训第七",
            "paragraphs": [
                {
                    "paragraph": "精神训第七",
                    "zhushu": "精者，人之气；神者，人之守也。夲其原，说其意，故曰“精神”，因以题篇也。",
                    "type": 1
                },
                {
                    "paragraph": "古未有天地之时，惟像无形，",
                    "zhushu": "惟，思也。念天地未成形之时无有形。生有形，故天地成焉。"
                },
                {
                    "paragraph": "窈窈冥冥，芒芠漠闵，澒蒙鸿洞，莫知其门。",
                    "zhushu": "皆未成形之气也。芒，读王莽之莽也。芠，读枚灭之𣐀。闵，读子骞之闵。澒，读项羽之项。鸿，读子赣之赣。洞，读同游之同也。皆无形之象，故曰“莫知其门”也。"
                },
                {
                    "paragraph": "有二神混生，经天营地，",
                    "zhushu": "二神，阴阳之神也。混生，俱生也。"
                },
                {
                    "paragraph": "孔乎莫知其所终极，",
                    "zhushu": "孔，深貌也。"
                },
                {
                    "paragraph": "滔乎莫知其所止息。",
                    "zhushu": "滔，大貌也。"
                },
                {
                    "paragraph": "于是乃别为阴阳，离为八极，刚柔相成，万物乃形，",
                    "zhushu": "离，散也。八极，八方之极。刚柔，阴阳也。"
                },
                {
                    "paragraph": "烦气为虫，",
                    "zhushu": "烦，乱。"
                },
                {
                    "paragraph": "精气为人。是故精神，天之有也；而骨骸者，地之有也。精神入其门，而骨骸反其根，",
                    "zhushu": "精神无形，故能入天门。骨骸有形，故反其根归土地。"
                },
                {
                    "paragraph": "我尚何存？",
                    "zhushu": "言人死各有所归，我何犹常存"
                },
                {
                    "paragraph": "。是故圣人法天顺情，不拘于俗，不诱于人，",
                    "zhushu": "诱，犹惑也。"
                },
                {
                    "paragraph": "以天为父，以地为母，阴阳为纲，四时为纪。天静以清，地定以宁，万物失之者死，法之者生。夫静漠者，神明之宅也；虚无者，道之所居也。是故或求之于外者，失之于内；有守之于内者，失之于外。譬犹夲与末也，从夲引之，千枝万叶莫得不随也。夫精神者，所受于天也；而形体者，所禀于地也。故曰：“一生二，二生三，三生万物。",
                    "zhushu": "一谓道也，二曰神明也，三曰和气也。或说：一者，元气也。生二者，乾坤也。二生三，三生万万。天地设位，阴阳通流，万物乃生。"
                },
                {
                    "paragraph": "万物背阴而抱阳，冲气以为和。”",
                    "zhushu": "万物以背为阴，以腹为阳，身中空虚，和气所行。为阴，故肾双；为阳，故心特。阴阳与和，共生物形；君臣以和，致太平也。"
                },
                {
                    "paragraph": "故曰一月而膏，",
                    "zhushu": "始育如膏也。"
                },
                {
                    "paragraph": "二月而胅，三月而胎，四月而肌，五月而筋，六月而骨，七月而成，八月而动，九月而躁，十月而坐。形体以成，五藏乃形，是故胏主目，",
                    "zhushu": "胏象朱雀，朱雀，火也，火外景，故主目也。"
                },
                {
                    "paragraph": "肾主鼻，",
                    "zhushu": "肾象龟，龟，水也，水所以通沟也，鼻所以通气也，故主鼻也。"
                },
                {
                    "paragraph": "胆主口，",
                    "zhushu": "胆，勇者决所以処，故主口也。"
                },
                {
                    "paragraph": "肝主耳。",
                    "zhushu": "肝，金也，金内景，故主耳也。"
                },
                {
                    "paragraph": "外为表而内为里，开闭张歙，各有经纪。",
                    "zhushu": "歙，读胁也。"
                },
                {
                    "paragraph": "故头之圆也象天，足之方也象地。有四时、五行、九解、",
                    "zhushu": "四时，春夏秋冬也。五行，金木水火土也。九解，谓九十为一解也。一说：九解，六一之所解合也。一说：八方、中央，故曰九解也。"
                },
                {
                    "paragraph": "三百六十六日，人亦有四支、五藏、九窍、三百六十六节。天有风雨寒暑，人亦有取与喜怒。故胆为云，",
                    "zhushu": "胆，金也，金石，云之所出，故为云。"
                },
                {
                    "paragraph": "胏为气，",
                    "zhushu": "肺，火也，故为气。"
                },
                {
                    "paragraph": "肝为风，",
                    "zhushu": "肝，木也，木为风生，故为风。"
                },
                {
                    "paragraph": "肾为雨，",
                    "zhushu": "肾，水也，因水故雨。雨或作电。肾，水也，水为光，故为电。"
                },
                {
                    "paragraph": "脾为雷，以与天地相参也，而心为之主。",
                    "zhushu": "心，土也，故为四行之主也。"
                },
                {
                    "paragraph": "是故耳目者日月也，血气者风雨也。日中有蹲乌，",
                    "zhushu": "踆，犹蹲也，谓三足乌。踆，读踆魏之踆。"
                },
                {
                    "paragraph": "而月中有蟾蜍。",
                    "zhushu": "蟾蜍，虾蟆。"
                },
                {
                    "paragraph": "日月失其行，薄蚀无光；",
                    "zhushu": "薄者，迫也。薄，读厚薄之薄也。"
                },
                {
                    "paragraph": "风雨非其时，毁折生灾；五星失其行，州国受殃。",
                    "zhushu": "吾工，荧惑、太白、岁星、辰星、镇星也。今荧犯角、亢，则州国受其殃也。余准此也。"
                },
                {
                    "paragraph": "夫天地之道，至纮以大，尚犹节其章光，变其神明，人之耳目曷能久熏劳而不息乎？",
                    "zhushu": "息，止。"
                },
                {
                    "paragraph": "精神何能久驰骋而不既守？",
                    "zhushu": "既，尽。"
                },
                {
                    "paragraph": "是故面气者，人之华也；而五藏者，人之精也。夫面气能专于五藏",
                    "zhushu": "专，一。"
                },
                {
                    "paragraph": "而不外越，则胸腹充而嗜欲省矣。胸腹充而嗜欲省，则耳目清、听视达矣。耳目清、听视达，谓之明。五藏能属于心而无乖，则㪍志胜而行不僻矣。",
                    "zhushu": "㪍志胜，言己之㪍志也。僻，邪也。胜或作遯。言㪍或遯去，故行正而不邪也。"
                },
                {
                    "paragraph": "㪍志胜而行之不僻，则精神盛而气不散矣。精神盛而气不散则理，理则均，均则通，通则神，神则以视无不见，以听无不闻也，以为无不成也。是故忧患不能入也，而邪气不能袭。",
                    "zhushu": "袭，犹因也，亦入。"
                },
                {
                    "paragraph": "故事有求之于四海之外而不能遇，",
                    "zhushu": "遇，得。"
                },
                {
                    "paragraph": "或守之于形骸之内",
                    "zhushu": "心无欲也。"
                },
                {
                    "paragraph": "而不见也。故所求多者所得少，所见大者所知小。夫孔窍者，精神之户牖也；而气志者，五藏之使候也。耳目淫于声色之楽，则五藏摇动而不定矣。五藏摇动而不定，则血气滔荡而不休矣。血气滔荡而不休，则精神驰骋于外而不守矣。",
                    "zhushu": "多情欲，故神不内守。"
                },
                {
                    "paragraph": "精神驰骋于外而不守，则祸福之至，虽如丘山，无由识之矣。",
                    "zhushu": "丘山谕上。识，知也。"
                },
                {
                    "paragraph": "使耳目精明玄达而无诱慕，气志虚静恬愉而省嗜欲，五藏定宁充盈而不泄，精神内守形骸而不外越，则望于往世之前，而视于来事之后，犹未足为也，",
                    "zhushu": "犹，尚也。为，治也。"
                },
                {
                    "paragraph": "岂直祸福之间哉！故曰：“其出弥远者，其知弥少。”",
                    "zhushu": "言难以道故也。"
                },
                {
                    "paragraph": "以言夫精神之不可使外淫也。是故五色乱目，使目不明；",
                    "zhushu": "不明，视而昏也。"
                },
                {
                    "paragraph": "五声哗耳，使耳不聪；",
                    "zhushu": "不聪，聼无闻也。"
                },
                {
                    "paragraph": "五味乱口，使口爽伤；",
                    "zhushu": "爽，病。病伤滋味也。"
                },
                {
                    "paragraph": "趣舍滑心，使行飞扬。",
                    "zhushu": "滑，乱也。飞且下从轨度也。"
                },
                {
                    "paragraph": "此四者，天下之所养性也，",
                    "zhushu": "性，生也。"
                },
                {
                    "paragraph": "然皆人累也。故曰：嗜欲者使人之气越，",
                    "zhushu": "越，失。"
                },
                {
                    "paragraph": "而好憎者使人之心劳，",
                    "zhushu": "劳，病。"
                },
                {
                    "paragraph": "弗疾去，则志气日耗。",
                    "zhushu": "耗，犹乱也。"
                },
                {
                    "paragraph": "夫人之所以不能终其夀命而中道夭于刑戮者，何也？以其生生之厚。",
                    "zhushu": "言生生之厚者，何心极嗜欲，淫监无厌，以伤耳目情性，故不终其寿命，中道夭读于刑辟之戮也。"
                },
                {
                    "paragraph": "夫惟能无以生为者，则所以修得生也。",
                    "zhushu": "无以生为者，轻利害之𡖖，徐情性之欲，则长得生矣。"
                },
                {
                    "paragraph": "夫天地运而相通，万物总而为一。",
                    "zhushu": "总，合也。一，同也。万物合同，统于一道。"
                },
                {
                    "paragraph": "能知一，则无一之不知也；",
                    "zhushu": "上一，道也。下一，物也。"
                },
                {
                    "paragraph": "不能知一，则无一之能知也。譬吾处于天下也，亦为一物矣。不识天下之以我备其物与？",
                    "zhushu": "与，耶，辞也。"
                },
                {
                    "paragraph": "且惟无我而物无不备者乎？然则我亦物也，物亦物也。物之与物也，有何以相物也？",
                    "zhushu": "物亦物也，何相名为物也？"
                },
                {
                    "paragraph": "虽然，其生我也，将以何益？",
                    "zhushu": "言生我，自然之道，亦当以何益乎。"
                },
                {
                    "paragraph": "其杀我也，将以何损？",
                    "zhushu": "损，减。"
                },
                {
                    "paragraph": "夫造化者既以我为坯矣，将无所违之矣。",
                    "zhushu": "言既以我为人，无所离之。谕不求亦不避也。"
                },
                {
                    "paragraph": "吾安知夫刺炙而欲生者之非或也？又安知夫绞经而求死者之非福也？或者生乃徭役也，而死乃休息也？天下茫茫，孰知！其生我也不强求已，",
                    "zhushu": "已，止也。言不恶生也。"
                },
                {
                    "paragraph": "其杀我也不强求止。",
                    "zhushu": "言不畏死。"
                },
                {
                    "paragraph": "欲生而不事，",
                    "zhushu": "事，治。"
                },
                {
                    "paragraph": "憎死而不辞，",
                    "zhushu": "唯义所在，故不辞也。"
                },
                {
                    "paragraph": "贱之而弗憎，贵之而弗喜，",
                    "zhushu": "人有恶贱己者，已不僧也。人有尊己者，已不喜也。"
                },
                {
                    "paragraph": "随其天资而安之不极。",
                    "zhushu": "资，时也。一曰：性也。极，急也。谕道人不急求生也。"
                },
                {
                    "paragraph": "吾生也有七尺之形，吾死也有一棺之上。吾之于比有形之类，犹吾死之沦于无形之中也。",
                    "zhushu": "沦，入也。"
                },
                {
                    "paragraph": "然则吾生也物不以益众，吾死也土不以加厚，吾又安知所喜憎利害其间者乎！",
                    "zhushu": "不知喜生之利，不知僧死之害，守其正性也。"
                },
                {
                    "paragraph": "夫造化者之攫援物也，",
                    "zhushu": "攫，撮也。援，引也。"
                },
                {
                    "paragraph": "譬犹陶人之埏埴也：其取之地而已为盆盎也，与其未离于地也无以异；其已成器而破碎漫澜而复归其故也，",
                    "zhushu": "陶人，作瓦器治官也。顿泥坯取之于地以为器。明人不当恶死，死，复帰其未生之故耳。譬犹瓦器之破，而复反于土也。"
                },
                {
                    "paragraph": "与其为盆盎亦无以异矣。",
                    "zhushu": "无以异于土也。"
                },
                {
                    "paragraph": "夫临江之郷，居人汲水以浸其园，江水弗憎也；苦洿之家，决洿而注之江，洿水弗乐也。是故其在江也，无以异其浸园也；其在洿也，亦无以异其在江也。",
                    "zhushu": "道尚空虚，贵无形。江水大，去不可消，就易，故不僧也。窊水小，去易小消，就不消，故不楽也。洿水，犹澹水也。苦，犹疾也。之说：言名自安其处也。及其转易，亦无憎楽也。"
                },
                {
                    "paragraph": "是故圣人因时以安其位，当世而乐其业。",
                    "zhushu": "业，事也。"
                },
                {
                    "paragraph": "夫悲乐者，德之邪也；而喜怒者，道之过也；好憎者，心之暴也。故曰：“其生也天行，",
                    "zhushu": "似天气也。"
                },
                {
                    "paragraph": "其死也物化，",
                    "zhushu": "如物之变化也。"
                },
                {
                    "paragraph": "静则与阴俱闭，动则与阳俱开。”精神澹然无极，",
                    "zhushu": "极，尽。"
                },
                {
                    "paragraph": "不与物散，而天下自服。",
                    "zhushu": "散，杂乱貌。自服，服于德也。"
                },
                {
                    "paragraph": "故心者，形之主也；而神者，心之寳也。形劳而不休则蹶，",
                    "zhushu": "蹶，颠。"
                },
                {
                    "paragraph": "精用而不已则竭，是故圣人贵而尊之，不敢越也。夫有夏后氏之璜者，匣匮而藏之，寳之至也。",
                    "zhushu": "半壁曰璜，珍王也。"
                },
                {
                    "paragraph": "夫精神之可宝也，非直夏后氏之璜也。",
                    "zhushu": "直，犹非也。"
                },
                {
                    "paragraph": "是故圣人以无应有，必究其理；以虚受实，必穷其节；恬愉虚静，以终其命。是故无所甚疏，而无所甚亲，抱德炀和，以顺于天。",
                    "zhushu": "焬，炙也。向火中炙和气，以顺天道也。炀，读供餋之餋。"
                },
                {
                    "paragraph": "与道为际，与徳为邻；",
                    "zhushu": "际，合也。邻，比也。"
                },
                {
                    "paragraph": "不为福始，不为祸先。魂魄处其宅，而精神守其根，死生无变于己，故曰至神。",
                    "zhushu": "変，动。"
                },
                {
                    "paragraph": "所谓真人者，性合于道也。",
                    "zhushu": "真人者，虙戏、黄帝、老明是也。"
                },
                {
                    "paragraph": "故有而若无，实而若虚，処其一不知其二，治其内不识其外，",
                    "zhushu": "治其内，守精神也。识其外，外不好憎也。"
                },
                {
                    "paragraph": "明白太素，无为复朴，体本抱神，以游于天地之樊，",
                    "zhushu": "樊，崖也。樊，读麦饭之饭也。"
                },
                {
                    "paragraph": "芒然仿佯于尘垢之外，",
                    "zhushu": "芒，读王莽之莽。"
                },
                {
                    "paragraph": "而消摇于无事之业。浩浩荡荡乎，机械知巧弗载于心。是故死生亦大矣，而不为变；",
                    "zhushu": "不为変者，同死生也。"
                },
                {
                    "paragraph": "虽天地复育，亦不与之抮抱矣。",
                    "zhushu": "抮抱，犹持着也。言不以天地养育万物，故强与持著，守其纯熟也。"
                },
                {
                    "paragraph": "审乎无瑕，而不与物糅；",
                    "zhushu": "瑕，犹衅也。忤见利欲之貌也，能审顺之，故不与物相杂粈。"
                },
                {
                    "paragraph": "见事之乱，而能守其宗。",
                    "zhushu": "见事有者止之，乱不能眩惑，故能守其宗。宗，本也。"
                },
                {
                    "paragraph": "若然者，正肝胆，遗耳目，",
                    "zhushu": "言精神内守也。"
                },
                {
                    "paragraph": "心志专于内，通达耦于一。",
                    "zhushu": "一者，道也。"
                },
                {
                    "paragraph": "居不知所为，行不知所之，",
                    "zhushu": "言志意无所系。"
                },
                {
                    "paragraph": "浑然而往，逯然而来。",
                    "zhushu": "浑，转行貌。逯，谓无所为。忽然往来也。逯，读谓绿衣之绿也。浑，读大珠浑浑之浑也。"
                },
                {
                    "paragraph": "形若槁木，心若死灰，",
                    "zhushu": "槁木无气，死灰无热，谕无为也。"
                },
                {
                    "paragraph": "忘其五藏，损其形骸。不学而知，不视而见，不为而成，不治而辩。感而应，迫而动，",
                    "zhushu": "迫切不得不动，然后方动也。"
                },
                {
                    "paragraph": "不得已而往，如光之燿，如景之放。以道为紃，有待而然。",
                    "zhushu": "紃者，法也。以道待万物，故曰有待，而默默如是。"
                },
                {
                    "paragraph": "抱其太清之本而无所容与，",
                    "zhushu": "无所容与于情欲也。"
                },
                {
                    "paragraph": "而物无能营，",
                    "zhushu": "营，惑也。一曰乱。"
                },
                {
                    "paragraph": "廓惝而虚，清靖而无思虑，",
                    "zhushu": "不劳精神。"
                },
                {
                    "paragraph": "大泽焚而不能热，河、汉涸而不能寒也，大雷毁山而不能惊也，大风晦日而不能伤也。",
                    "zhushu": "言体道之人，闭情守虚，虽此四者之大，不能感也。"
                },
                {
                    "paragraph": "是故视珍寳珠玉犹石砾也，视至尊穷宠犹行客也，",
                    "zhushu": "至尊，谓帝王也，故曰穷宠也。行客，犹行路过客。"
                },
                {
                    "paragraph": "视毛墙、西施犹䫏𨢄也。",
                    "zhushu": "毛墙、西施，皆古之羙人。䫏，头也。方相氏黄金四目，衣赭，稀世之䫏貌，非生人也。但其像耳目䫏丑，言极丑也。"
                },
                {
                    "paragraph": "以死生为一化，以万物为一方，",
                    "zhushu": "方，类也。"
                },
                {
                    "paragraph": "同精于太清之夲，而㳺于忽区之旁。",
                    "zhushu": "忽区，忽恍无形之区旁也。"
                },
                {
                    "paragraph": "有精而不使者，有神而不行，",
                    "zhushu": "言不浊其精，不劳其神，此之谓根。"
                },
                {
                    "paragraph": "契大浑之朴，而立至清之中。",
                    "zhushu": "朴，犹质也。浑，不散之貌也。浑，读挥韦之挥。"
                },
                {
                    "paragraph": "是故其寝不梦，其智不萌，",
                    "zhushu": "其寝不梦，神内守也。其智不萌，无思念也。"
                },
                {
                    "paragraph": "其魄不抑，其魂不腾。",
                    "zhushu": "魄，阴神；魂，阳神。阴不沈抑，阳不飞腾，各守其宅。"
                },
                {
                    "paragraph": "反复终始，不知其端绪，甘瞑大宵之宅，",
                    "zhushu": "大宵，长夜之巾也。言其直瞑于大道之処，𠖇视昭昭矣。"
                },
                {
                    "paragraph": "而斍视于昭昭之宇，休息于无委曲之隅，而游敖于无形埒之野。",
                    "zhushu": "无委曲之隅，无形埓之野，冥𠖇无形像之貌也。"
                },
                {
                    "paragraph": "君而无容，处而无所，",
                    "zhushu": "言其人居无形容可得见也。处无常所。"
                },
                {
                    "paragraph": "其动无形，其静无体，",
                    "zhushu": "无形无体，道之容也。"
                },
                {
                    "paragraph": "存而若亡，生而若死，出入无间，役使鬼神，",
                    "zhushu": "言能化也。人不与鬼同形，而能使之者，道也。天神曰神，人神曰鬼也。"
                },
                {
                    "paragraph": "沦于不测，入于无间，以不同形相嬗也，",
                    "zhushu": "嬗，传也。万物之形不同，道以相传生也。"
                },
                {
                    "paragraph": "终始若环，莫得其伦。",
                    "zhushu": "伦，理也，道也，人莫能得焉。"
                },
                {
                    "paragraph": "此精神之所以能登假于道也，",
                    "zhushu": "假，至也。上至于道也。或作煆蟆云气。"
                },
                {
                    "paragraph": "是故真人之所游。",
                    "zhushu": "游，行。"
                },
                {
                    "paragraph": "若吹呴呼吸，吐故内新，熊经鸟伸，凫浴蝯躩，鸱视虎顾，是餋形之人也，不以滑心。",
                    "zhushu": "经，动摇也。伸，频伸也。若此餋形之人，导引其神，屈申跳踉，是非真人为之道也。滑，乱也。言此养形者耳，不足以乱真人之心也。"
                },
                {
                    "paragraph": "使神滔荡而不失其充，",
                    "zhushu": "充，实。"
                },
                {
                    "paragraph": "日夜无伤而与物为春，",
                    "zhushu": "体道人同。日夜，谕贼害也。无伤，无所贼害也。与物为春，言餋物也。"
                },
                {
                    "paragraph": "则是合而生时于心也。",
                    "zhushu": "若是者，合于道，生四时化其心也。言不干时害物也。"
                },
                {
                    "paragraph": "且人有戒形而无损于心，",
                    "zhushu": "戒，备也。人形体备具。戒或作革。革，改也。言人形骸有改更而作化也。心谕神，神不损伤也。"
                },
                {
                    "paragraph": "有缀宅而无耗精。",
                    "zhushu": "缀宅，身也。精神居其宅则生，离其宅则死。言人虽死，精神终不耗灭，故曰无耗精也。"
                },
                {
                    "paragraph": "夫癞者趋不变，狂者形不亏，神将有所远徙，孰暇知其所为！",
                    "zhushu": "言病癞者形生神在，故趋不变也。或作介，介，被甲者。礼，介者不拜而能趋于步，故曰不变也。狂体具存，故曰不亏，但精神散越耳，故曰神有所远徙也。"
                },
                {
                    "paragraph": "故形有摩而神未尝化者",
                    "zhushu": "，摩，灭，犹死也。神变归于无形也，故曰未尝化也。化，犹死也。"
                },
                {
                    "paragraph": "以不化应化，千变万抮而未始有极。",
                    "zhushu": "不化，精神也，化者形骸。死者形为灰土，为日化也。"
                },
                {
                    "paragraph": "化者，复归于无形也；不化者，与天地俱生也。夫木之死也，青青去之也。夫使木生者岂木也？",
                    "zhushu": "使木生者天也，故曰岂木哉。"
                },
                {
                    "paragraph": "犹充形者之非形也。",
                    "zhushu": "充形者气也，故曰非形也。"
                },
                {
                    "paragraph": "故生生者未尝死也，其所生则死矣；",
                    "zhushu": "生生者道。谕道之人若天气，未尝死也。下所生者，万物矣。"
                },
                {
                    "paragraph": "化物者未尝化也，",
                    "zhushu": "化物者道也。道不化，故未尝化也。"
                },
                {
                    "paragraph": "其所化则化矣。",
                    "zhushu": "所化者万物也。万物有変，故曰则化。"
                },
                {
                    "paragraph": "轻天下，则神无累矣；",
                    "zhushu": "轻薄天下宠势之权者，许由是也，故其精神无留累于物也。"
                },
                {
                    "paragraph": "细万物，则心不惑矣；",
                    "zhushu": "以万物为小事而弗欲，故心不惑物也。"
                },
                {
                    "paragraph": "齐死生，则志不慑矣；",
                    "zhushu": "齊，䓁也。不畏义死，不楽不义生，其志意无所慑惧，故曰等也。"
                },
                {
                    "paragraph": "同变化，则明不眩矣。",
                    "zhushu": "眩，惑。"
                },
                {
                    "paragraph": "众人以为虚言，吾将㪯类而实之。",
                    "zhushu": "实，明。"
                },
                {
                    "paragraph": "人之所以乐为人主者，以其穷耳目之欲，而适躬体之便也。今髙台层榭，人之所丽也，",
                    "zhushu": "四方高曰台，加木曰榭。丽，羙也。"
                },
                {
                    "paragraph": "而尧朴桷不斲，素题不枅。",
                    "zhushu": "朴，采也。桷，椂也。不斲削，加宓石之。素题也，不加采饰。故曰不枅者，不施欂栌。俱交架也。枅，读鸡枅，或作刮也。"
                },
                {
                    "paragraph": "珍怪奇味，人之所美也，而尧粝粢之饭，藜藿之羹。",
                    "zhushu": "粝，粗也。粢，稷也。粝，读赖恃之赖。粢，读齊衰之齊。"
                },
                {
                    "paragraph": "文绣狐白，人之所好也，而尧布衣揜形，鹿裘御寒。养性之具不加厚，而増之以任重之忧，",
                    "zhushu": "任，读任侠之任。"
                },
                {
                    "paragraph": "故㪯天下而传之于舜，",
                    "zhushu": "传，禅。"
                },
                {
                    "paragraph": "若解重负然。非直辞让，诚无以为也。此轻天下之具也。禹南省方，済于江，",
                    "zhushu": "巡狩为省，省视四方也。済，渡也。"
                },
                {
                    "paragraph": "黄龙负舟，舟中之人五色无主，禹乃熙笑而称曰：“我受命于天，竭力而劳万民。",
                    "zhushu": "劳，忧也。"
                },
                {
                    "paragraph": "生寄也，死归也，何足以滑和！”",
                    "zhushu": "人寿盖不过百年，故曰生寄也。死灭没化不见，故曰归也。滑，乱也。和，适也。"
                },
                {
                    "paragraph": "视龙犹蝘蜓，",
                    "zhushu": "蝘蜓，蜥蜴也，或曰守宫也。东方朔射复，对武帝曰“谓为龙，无有角。谓为蛇，而有足。骙骙脉脉，喜缘壁，非守宫，当蜥蜴”是也。"
                },
                {
                    "paragraph": "颜色不变，龙乃弭耳掉尾而逃。",
                    "zhushu": "逃，去。"
                },
                {
                    "paragraph": "禹之视物亦细矣。郑之神巫相壶子林，见其征，",
                    "zhushu": "神在男曰觋，在女曰巫。巫能占骨法吉凶之气，故见其兆征。征，应也。"
                },
                {
                    "paragraph": "告列子。列子行泣报壶子。",
                    "zhushu": "列子，郑之隐士壶子弟子也。报，白也。"
                },
                {
                    "paragraph": "壶子持以天壤，",
                    "zhushu": "言精神天之有也，形骸地之有也，死自帰其本，故曰持天壌矣。"
                },
                {
                    "paragraph": "名实不入，机发于踵。",
                    "zhushu": "名，爵号之名也。实，币帛货财之实。不入者，心不恤也。机，谕疾也。谓命危殆，不旋踵而至，犹不恐惧。"
                },
                {
                    "paragraph": "壶子之视死生亦齊。",
                    "zhushu": "齊，等。"
                },
                {
                    "paragraph": "子求行年五十有四而病伛偻，脊管髙于顶，𣎅下迫颐，两髀在上，",
                    "zhushu": "子求，楚人也。偻，脊管下窍也。髙于顶，出头上也。𣎅，肝胸也。迫，薄至于颐也。两脾下在上，躯正员也。𣎅，读精神𣎅越无之歇也。"
                },
                {
                    "paragraph": "烛营指天，",
                    "zhushu": "烛，阴华也。营，其窍也。上指天也。烛营，读曰括撮也。"
                },
                {
                    "paragraph": "匍匐自闚于井",
                    "zhushu": "临井水自观照。"
                },
                {
                    "paragraph": "曰：“伟哉造化者！其以我为此拘拘邪？”",
                    "zhushu": "伟哉，犹羙哉也。造化，谓天也。拘拘，好貌。"
                },
                {
                    "paragraph": "此其视变化亦同矣。故睹尧之道，乃知天下之轻也；",
                    "zhushu": "以其禅舜。"
                },
                {
                    "paragraph": "观禹之志，乃知天下之细也；",
                    "zhushu": "以其视龙犹蝘蜓也。"
                },
                {
                    "paragraph": "原壶子之论，乃知死生之齐也；",
                    "zhushu": "论，持以天壤也。"
                },
                {
                    "paragraph": "见子求之行，乃知变化之同也。",
                    "zhushu": "行，匍匐闚于井，此之谓也。"
                },
                {
                    "paragraph": "夫至人倚不拔之柱，行不关之涂，",
                    "zhushu": "倚于不可拔摇之柱，行于不可开闭之涂，言无不通。"
                },
                {
                    "paragraph": "禀不竭之府，学不死之师，无往而不遂，",
                    "zhushu": "往而遂也。"
                },
                {
                    "paragraph": "无至而不通。",
                    "zhushu": "至而通也。"
                },
                {
                    "paragraph": "生不足以挂志，死不足以幽神。屈神俯仰，抱命而婉转。",
                    "zhushu": "抱天命而婉转，不离违也。"
                },
                {
                    "paragraph": "祸福利害，千变万紾，",
                    "zhushu": "紾，转。"
                },
                {
                    "paragraph": "孰足以患心！若此人者，抱素守精，蝉蜕蛇解，游于太清，轻㪯独往，忽然入冥。凤皇不能与之俪，",
                    "zhushu": "俪，偕。"
                },
                {
                    "paragraph": "而况斥鷃乎！",
                    "zhushu": "斥泽之鷃为，飞不能出于顷畮，谕弱也。"
                },
                {
                    "paragraph": "势位爵禄何足以槩志也！",
                    "zhushu": "不足以槩至人之志。"
                },
                {
                    "paragraph": "晏子与崔杼盟，临死地而不易其义。",
                    "zhushu": "晏子名婴，字平仲，齊大夫也。崔杼杀齊庄公，盟诸侯曰：“不唯崔庆是从者，如此盟。”晏子曰：“婴所不唯忠于君而利祉稷者是从，亦如而利之。”故曰临死地而不易其义者也。"
                },
                {
                    "paragraph": "殖、华将战而死，莒君厚赂而止之，不改其行。",
                    "zhushu": "殖，𣏌梁也。车，车周，皆齊士也，为君伐莒之队。莒人围之，壮其勇力，厚赂而止之。不可，逐战而无。故曰不改其行也。"
                },
                {
                    "paragraph": "故晏子可迫以仁，不可劫以兵；",
                    "zhushu": "晏子不从崔杼之盟，将见杀。晏子曰：“句戟何不句，直矛何不摧，不挠不义。”故曰不可劫以兵也。"
                },
                {
                    "paragraph": "殖、华可止以义，而不可县以利。",
                    "zhushu": "县，视也。言不为利动也。"
                },
                {
                    "paragraph": "君子义死，而不可以富贵𭻍也；义为，而不可以死亡恐也。彼则直为义耳，而尚犹不拘于物，又况无为者矣！尧不以有天下为贵，故授舜；公子扎不以有国为尊，故让位；",
                    "zhushu": "扎，吴寿梦之少子，延州来季子也。让位不受兄国，春秋贤之。诸侯之子称公子也。"
                },
                {
                    "paragraph": "子罕不以玉为富，故不受寳；",
                    "zhushu": "子罕，宋戴公六世之孙，西𡖖士之子，司成乐喜也。宋入或得王，以献子罕，子罕不受。献玉者曰：“以示玉人，玉人以为宝，故敢献之。”子罕曰：“我以不贪为宝，子以玉为宝。若予我，是皆丧宝也。不如人有其宝。”稽首告曰：“小人怀壁，不可以越乡。纳此以请死。”子罕置诸其里，使玉人为之攻之，富而后使复其所。故曰不受宝也。"
                },
                {
                    "paragraph": "务光不以生害义，故自投于渊。",
                    "zhushu": "务光，汤时隐士也。汤伐桀，让天下于务光。人谓务光曰：“汤杀其君，将帰不义之名于子。”务光因抱石自投于深渊而死。"
                },
                {
                    "paragraph": "由此观之，至贵不待爵，",
                    "zhushu": "以至德见贵，许由、务光是也，故曰不待爵也。"
                },
                {
                    "paragraph": "至富不待财。",
                    "zhushu": "以至徳见富，若楚狂接舆是也，王闻其贤，使使者赍金百溢聘之，欲以为相，而不受，故曰至富不待财也。"
                },
                {
                    "paragraph": "天下至大矣，而以与佗人也；",
                    "zhushu": "尧是。"
                },
                {
                    "paragraph": "身至亲矣，而弃之渊。",
                    "zhushu": "务光是也。"
                },
                {
                    "paragraph": "外此，其余无足利矣。",
                    "zhushu": "外，犹除也。利，犹食利。或作私。私，独受也。"
                },
                {
                    "paragraph": "此之谓无累之人。无累之人，不以天下为贵矣。上观至人之论，深原道德之意，以下考世俗之行，乃足羞也。",
                    "zhushu": "考，观也。"
                },
                {
                    "paragraph": "故通许由之意，金縢、豹韬废矣；",
                    "zhushu": "金縢、豹韬，周公、太公阴谋图王之书也。许由轻天下不受，焉用此书为，故曰废矣。"
                },
                {
                    "paragraph": "延陵季子不受吴国，而讼间田者惭矣；",
                    "zhushu": "讼间田者，虞、芮及暴桓公、苏信公是也。"
                },
                {
                    "paragraph": "子罕不利寳玉，而争劵契者媿矣；务光不污于世，而贪利偷生者闷矣。故不观大义者，不知生之不足贪也；",
                    "zhushu": "大义，死君亲之难也。"
                },
                {
                    "paragraph": "不闻大言者，不知天下之不足利也。",
                    "zhushu": "大言，体道无欲之言。"
                },
                {
                    "paragraph": "今夫穷鄙之社也，叩盆拊瓴，相和而歌，自以为乐矣。",
                    "zhushu": "穷鄙之社，穷巷之小社也。盆瓶瓦器，叩之有音声，故曰自以为楽也。"
                },
                {
                    "paragraph": "尝试为之击建鼓，撞巨钟，乃性仍仍然，知其盆瓴之足羞也。",
                    "zhushu": "仍仍，不得志之貌。仍仍或作聆聆，犹闻也。"
                },
                {
                    "paragraph": "藏诗、书，修文学，而不知至论之旨，则拊盆叩瓴之徒也。夫以天下为者，学之建鼓矣。",
                    "zhushu": "建鼓，楽之大者。"
                },
                {
                    "paragraph": "尊势厚利，人之所贪也。",
                    "zhushu": "尊势，穷位。厚利，重禄。"
                },
                {
                    "paragraph": "使之左据天下图而右手刎其喉，愚夫不为。由此观之，生尊于天下也。",
                    "zhushu": "天下至大，非手所据，故不言手也。使得据天下之图藉，行其权势，而刎喉杀身，虽愚者不肯为也，故曰生贵于天下矣。"
                },
                {
                    "paragraph": "圣人食足以接气，衣足以盖形，适情不求余，",
                    "zhushu": "接，续也。盖，覆也。余，饶也。"
                },
                {
                    "paragraph": "无天下不亏其性，有天下不羡其和。",
                    "zhushu": "亏，损也。羡，过也。和，适也。"
                },
                {
                    "paragraph": "有天下，无天下，一实也。",
                    "zhushu": "实，等。"
                },
                {
                    "paragraph": "今赣人敖仓，予人河水，",
                    "zhushu": "贡，赐也。敖，地名。仓者，以之常满仓也。在今荥阳县北。"
                },
                {
                    "paragraph": "饥而飧之，渴而饮之，其入腹者不过箪食瓢浆，",
                    "zhushu": "箪，笥。"
                },
                {
                    "paragraph": "则身饱而敖仓不为之减也，",
                    "zhushu": "减，少。"
                },
                {
                    "paragraph": "腹满而河水不为之竭也。",
                    "zhushu": "竭，尽。"
                },
                {
                    "paragraph": "有之不加饱，无之不为之饥，与守其篅𥫱、有其井，一实。",
                    "zhushu": "篅𥫱，受榖器也。井，家人之并水也。篅读颛孙之颛也。"
                },
                {
                    "paragraph": "人大怒破阴，大喜坠阳，",
                    "zhushu": "已说在原道也。"
                },
                {
                    "paragraph": "大忧内崩，大怖生狂。除秽去累，漠若未始出其宗，乃为大通。清目而不以视，",
                    "zhushu": "清，明。"
                },
                {
                    "paragraph": "静耳而不以听，钳口而不以言，委心而不以虑，弃聪明而反太素，休精神而弃知故，斍而若昧，以生而若死，",
                    "zhushu": "昧，暗也，猒也。楚人谓猒为昧，谕无知也。"
                },
                {
                    "paragraph": "终则反本末生之时，而与化为一体。",
                    "zhushu": "言人之未生时。欲同死生也，故曰与化为一体也。"
                },
                {
                    "paragraph": "死之舆生，一体也。今夫繇者，揭镢臿，鱼笼土，",
                    "zhushu": "繇，役也。今河东谓治道为繇道。揭，㪯也。镢，研也。臿，铧也。青州谓之铧，有刃也。三辅谓之𨬞也。笼，受土笼也。"
                },
                {
                    "paragraph": "盐汗交流，喘息薄喉。",
                    "zhushu": "白汗咸如盐，故曰盐汗也。薄，迫也，气冲喉也。"
                },
                {
                    "paragraph": "当此之时，得茠越下，则脱然而喜矣。",
                    "zhushu": "茠，阴也。三辅人谓休华树下为茠也。楚人树上大本小，如车盖状为越，言多荫也。脱，舒也。言繇人之得小休息，则气得舒，故喜也。越，读经无重越之越也。"
                },
                {
                    "paragraph": "岩穴之间，非直越下之休也。病疵瘕者，捧心抑腹，膝上叩头，",
                    "zhushu": "抑，案也。叩头作跔，跔，读车軥之軥也。"
                },
                {
                    "paragraph": "踡跼而谛，通夕不寐。当此之时，哙然得卧，则亲戚兄弟欢然而喜。夫修夜之宁，非直一哙之乐也。",
                    "zhushu": "谓得安卧极夜者。乐于一哙之楽，然不得比长夜之楽也。"
                },
                {
                    "paragraph": "故知宇宙之大，则不可劫以死生；",
                    "zhushu": "劫，迫。"
                },
                {
                    "paragraph": "知养生之和，则不可县以天下；",
                    "zhushu": "飬生之和，谓正道也。已修正道不惑，故不可示以天下之穷势而移也。"
                },
                {
                    "paragraph": "知未生之乐，则不可畏以死；",
                    "zhushu": "楽其未生之时，虽惧之以死，不知使之畏死。言不畏死。"
                },
                {
                    "paragraph": "知许由之贵于舜，则不贪物。",
                    "zhushu": "言不贪利欲之物也。"
                },
                {
                    "paragraph": "墙之立，不若其偃也，又况不为墙乎！冰之凝，不若其释也，又况不为冰乎！",
                    "zhushu": "不如未为墙、水之时，偃、凝能変也。"
                },
                {
                    "paragraph": "自无蹠有，自有蹠无，",
                    "zhushu": "自无迹有，从无形至有形也。自有迹无，从有形至无形也。至无形，谓死生変化也。"
                },
                {
                    "paragraph": "终始无端，莫知其所萌。非通于外内，孰能无好憎？",
                    "zhushu": "好憎，情欲。"
                },
                {
                    "paragraph": "无外之外，至大也；无内之内，至贵也；",
                    "zhushu": "言天无有垠外，而能为之外，谕极大也。无内，言其小，小无内，而能为之内。道尚微妙，故曰至贵也。"
                },
                {
                    "paragraph": "能知大贵，何往而不遂！",
                    "zhushu": "大贵，谓无内之内也。言道至微，能出入于无间，故曰何往而不遂。遂，通也。"
                },
                {
                    "paragraph": "衰世凑学，不知原心反夲",
                    "zhushu": "，凑，趋也。趋其末，不修稽古之典，苟邀名号耳，故曰不知原心反本也。"
                },
                {
                    "paragraph": "直雕𤥨其性，矫拂其情，以与世交，",
                    "zhushu": "直，犹但也。雕琢其天性，拂戾其夲情，以合流俗，与世人交接也。"
                },
                {
                    "paragraph": "故目虽欲之，禁之以度，心虽乐之，节之以礼，趋翔周旋，诎节𢌿拜，肉凝而不食，酒澄而不饮，外束其形，内楤其德，错阴阳之和，而迫性命之情，故终身为悲人",
                    "zhushu": "。悲，哀也。谓衰世之学。"
                },
                {
                    "paragraph": "达至道者则不然，理情性，治心术，餋以和，持以适，乐道而忘贱，安德而忘贫，性有不欲，无欲而不得，",
                    "zhushu": "言其守虚，执持不欲之情性，则无有所欲而不得也。"
                },
                {
                    "paragraph": "心有不乐，无乐而弗为，",
                    "zhushu": "言其志正，不乐邪淫之楽，则无有正楽而不为楽。言皆为之楽也。"
                },
                {
                    "paragraph": "无益情者不以累德，而便于性者不以滑。",
                    "zhushu": "滑，乱。"
                },
                {
                    "paragraph": "故纵体肆意，而度制可以为天下仪。",
                    "zhushu": "纵，放也。肆，缓也。仪，法。"
                },
                {
                    "paragraph": "今夫儒者，不夲其所以欲而禁其所欲，",
                    "zhushu": "本所以欲，谓正性恬漠也。所欲，谓情欲骄奢𭞹势也。"
                },
                {
                    "paragraph": "不原其所以乐而闭其所乐，是犹决江河之源而障之以手也。",
                    "zhushu": "障，蔽也。言不能揜也。"
                },
                {
                    "paragraph": "夫收民者，犹畜禽兽也，不塞其囿垣，使有野心，系绊其足，以禁其动，而欲修生夀终，岂可得乎！夫颜回、季路、子夏、冉伯牛，孔子之通学也。然颜渊夭死，季路𦵔于卫，",
                    "zhushu": "颜渊十八而卒，孔子曰：“回不幸短命死矣！”故曰夭也。季路仕于卫，卫君父子争国，季路死，孔子曰：“若由不得其死然。”言不得以寿命终也，故曰然。卫人醢之以为酱，故曰葅。"
                },
                {
                    "paragraph": "子夏失明，冉伯牛为厉。",
                    "zhushu": "子夏学于西河，哭其子而失明，曾子哭之。伯牛有疾，孔子自牖执其手，曰：“斯人也，而有斯疾也！”"
                },
                {
                    "paragraph": "此皆迫性拂情而不得其和也。故子夏见曽子，一臞一肥，曽子问其故，曰：“出见富贵之乐而欲之，入见先王之道又说之，两者心战，故臞。先王之道胜，故肥。”",
                    "zhushu": "道胜，不惑县于富贵，精神内守无思虑，故肥也。"
                },
                {
                    "paragraph": "推此志，非能贪富贵之位，不便侈靡之乐，",
                    "zhushu": "此志，子夏之志。"
                },
                {
                    "paragraph": "直宜迫性闭欲，以义自防也。",
                    "zhushu": "宜，犹但也。"
                },
                {
                    "paragraph": "虽情心𣡡殪，形性屈竭，犹不得已自强也，故莫能终其天年。",
                    "zhushu": "义以自防，故情心欎壹不通，形性屈竭也。以不得止而自勉强，故无能终其天年之命也。"
                },
                {
                    "paragraph": "若夫至人，量腹而食，度形而衣，容身而游，适情而行，余天下而不贪，委万物而不利，",
                    "zhushu": "委，弃也。不以万物为利矣。"
                },
                {
                    "paragraph": "処大廓之宇，游无极之野，",
                    "zhushu": "廓，虚也。极，尽也。"
                },
                {
                    "paragraph": "登太皇，冯太一，玩天地于掌握之中，",
                    "zhushu": "大皇，天也。冯，依也。太一，天之形神也。玩，弄也。"
                },
                {
                    "paragraph": "夫岂为贫富肥臞哉！故儒者非能使人弗欲也，欲而能止之；",
                    "zhushu": "言不能使人无情欲也。己虽欲之，能以义自止也。"
                },
                {
                    "paragraph": "非能使人勿乐也，乐而能禁之。",
                    "zhushu": "言不能使人无楽富贵，能以礼自禁制之。论语曰“不义而富且贵，于我如浮云”也。"
                },
                {
                    "paragraph": "夫使天下畏刑而不敢盗，岂若能使无有盗心哉！越人得𩓿蛇，以为上肴，中国得而弃之无用。",
                    "zhushu": "𩓿蛇，大虬也，其长数丈，厚以为上肴。"
                },
                {
                    "paragraph": "故知其无所用，贪者能辞之；不知其无所用，亷者不能让也。夫人主之所以残亡其国家，损弃其社稷，身死于人手，为天下笑，未尝非为非欲也。夫仇由贪大钟之赂而亡其国，",
                    "zhushu": "仇由，近晋之狄国也。晋智襄子伐之，先赂以大钟。仇由之君贪，开道来受钟，为和亲。智伯因是以兵灭取其国也。仇，读仇余之仇也。"
                },
                {
                    "paragraph": "虞君利垂棘之璧而擒其身，",
                    "zhushu": "晋大夫荀息谋于献公，以屈产之马、垂棘之璧假道于虞以伐虢。虞公贪璧马，假晋道。既灭虢，还馆于虞，遂袭虞，灭之。君死位曰灭，故曰擒其身也。"
                },
                {
                    "paragraph": "献公艳骊姫之羙而乱四世，",
                    "zhushu": "晋献公伐骊戎，得骊姫及其娣。妤色曰美。好体曰艳。献公嬖之，生奚齊，其娣生卓子，遂为杀太子申生而立奚齊。杀适立庶，故曰乱。四出者，奚齊、卓子、惠公夷吾、怀公圉也。"
                },
                {
                    "paragraph": "桓公甘易牙之和而不以时葬，",
                    "zhushu": "齊桓好味，易牙蒸其首子而进之，遂见信用，専任国政，乱嫡庶。桓公卒，五公子争立，六十日而㱮，虫流出户，五月不葬，故曰不以时葬也。"
                },
                {
                    "paragraph": "胡王淫女乐之娯而亡上地。",
                    "zhushu": "胡，盖西戎之君也。秦穆公欲伐之，先遗女楽以淫其志。其臣由谏，不从，去戎来适秦。秦得其上地。上地，羙地也。"
                },
                {
                    "paragraph": "使此五君者，适情辞余，以己为度，随物而动，岂有此大患哉？",
                    "zhushu": "五君，仇白、虞公、晋献、齊桓、胡王也。适，犹节也。动，犹惑也。"
                },
                {
                    "paragraph": "故射矢不中也，学射者不治天也；",
                    "zhushu": "不治天，言不为而得用之。然则为者不得用之。"
                },
                {
                    "paragraph": "御者行，学御者不为辔也。知冬日之箑、夏日之裘无用于己，则万物之变为尘埃矣。故以汤止沸，沸乃不止；诚知其夲，则去火而已矣。",
                    "zhushu": "箑，扇也。楚人谓扇为箑。已，止也。"
                }
            ]
        },
        {
            "name": "夲经训第八",
            "paragraphs": [
                {
                    "paragraph": "夲经训第八",
                    "zhushu": "本，始也。经，常也。天经造化出于道，冶乱之由，得失有常，故曰“夲经”，因以题篇也。",
                    "type": 1
                },
                {
                    "paragraph": "太清之治也，和顺以寂汉，",
                    "zhushu": "清，静也。太清，无为之始者。谓三皇之时和顺，不逆天暴物也。寂漠，不扰民。"
                },
                {
                    "paragraph": "质真而素朴，闲静而不躁，推移而无故，",
                    "zhushu": "质，性也。真，不变也。素朴，精不散也。闲静，言无欲也。不躁扰。故，常也。"
                },
                {
                    "paragraph": "在内而合乎道，出外而调于义，",
                    "zhushu": "在内者，志在心。平欲，故能合于道。出于外者，身所履行也，行不越规矩，故能调义。义或作德也。"
                },
                {
                    "paragraph": "发动而成于文，行快而便于物，",
                    "zhushu": "发，作也。动，行也。文，文章也。便，利也。物，事也。"
                },
                {
                    "paragraph": "其言略而循理，其行侻而顺情，",
                    "zhushu": "略，约要也。侻，简易也。侻，读射侻取不觉之侻也。"
                },
                {
                    "paragraph": "其心愉而不伪，其事素而不饰，",
                    "zhushu": "愉，和也。为，虚诈也。素，朴也。饰，巧也。"
                },
                {
                    "paragraph": "是以不择时日，不占卦兆，",
                    "zhushu": "择，选也。卦，八卦也。兆，契龟之兆也。世所以占吉凶也。"
                },
                {
                    "paragraph": "不谋所始，不议所终，安则止，激则行，通体于天地，同精于阴阳，一和于四时，",
                    "zhushu": "一，同也。"
                },
                {
                    "paragraph": "明照于日月，与造化者相雌雄。",
                    "zhushu": "造化，天地也。雌雄，犹和适也。"
                },
                {
                    "paragraph": "是以天覆以德，地载以乐，",
                    "zhushu": "楽，生也。"
                },
                {
                    "paragraph": "四时不失其叙，风雨不降其虐，日月淑清而扬光，",
                    "zhushu": "光，明也。"
                },
                {
                    "paragraph": "五星循轨而不失其行。",
                    "zhushu": "五星，荧惑、太白、镇、辰，岁星也。轨，道也。循，顺也。"
                },
                {
                    "paragraph": "当此之时，玄元至砀而运照，",
                    "zhushu": "玄，天也。元，气也。砀，大也。言盛徳之君，恩仁广大，徧照四海也。"
                },
                {
                    "paragraph": "凤麟至，蓍龟兆，",
                    "zhushu": "鳫麟圣德之世至于门庭。蓍，四十九策。兆，信也。善言否学也。"
                },
                {
                    "paragraph": "甘露下，竹实满，流黄出而朱草生，",
                    "zhushu": "满，成也。流黄，玉也。朱草生于庭，皆瑞应也。"
                },
                {
                    "paragraph": "机械诈伪莫藏于心。",
                    "zhushu": "莫，无也。"
                },
                {
                    "paragraph": "逮至衰世，镌山石，",
                    "zhushu": "镌，犹凿也，求今玉也。"
                },
                {
                    "paragraph": "䤿金玉，㰅蚌蜃，",
                    "zhushu": "䤿刻金玉以为器也。㰅，犹开也，开以求味也。"
                },
                {
                    "paragraph": "消铜铁，而万物不滋。",
                    "zhushu": "不滋长也。言尽物类也。"
                },
                {
                    "paragraph": "刳胎杀天，麒麟不游，",
                    "zhushu": "胎，兽胎也。天，麋子也。为𩔗见害，故不来游。"
                },
                {
                    "paragraph": "覆巢毁卯，凤皇不翔，",
                    "zhushu": "鸟未鷇曰卯也。"
                },
                {
                    "paragraph": "钻燧取火，构木为台，焚林而田，竭泽而渔，",
                    "zhushu": "田，猎也。竭泽，漏池也。"
                },
                {
                    "paragraph": "人械不足，畜藏有余，",
                    "zhushu": "械，器用也。畜积藏余，府府实也。"
                },
                {
                    "paragraph": "而万物不繁兆，萌牙卯胎而不成者，处之太半矣。积壌而丘处，粪田而种榖，掘地而井饮，疏川而为利，",
                    "zhushu": "疏，通。"
                },
                {
                    "paragraph": "筑城而为固，拘兽以为畜，列阴阳缪戾，四时失叙，雷霆毁折，电霰降虐，气雾雪霜不霁，",
                    "zhushu": "霁，止也。"
                },
                {
                    "paragraph": "而万物燋夭。",
                    "zhushu": "霜雪之害不止，则万物燋夭不繁茂也。"
                },
                {
                    "paragraph": "菑榛秽，聚埓亩，",
                    "zhushu": "菑草曰茂，木聚曰榛，积之于疆𠭇。"
                },
                {
                    "paragraph": "芟野菼，长苗秀，",
                    "zhushu": "芟，杀也。菼，草也。苗，稼也。不荣而实曰秀也。"
                },
                {
                    "paragraph": "草木之句萌、衔华、戴实而死者，不可胜数。乃至夏屋宫驾，县联房植，",
                    "zhushu": "夏屋，大屋也。县联，联受雀头箸桷者。一曰，辟带也。房，室也。植，户植也。"
                },
                {
                    "paragraph": "橑担榱题，",
                    "zhushu": "橑，椽撩也。檐，屋垂也。榱，栋也。题，当也。"
                },
                {
                    "paragraph": "雕琢刻镂，乔枝菱阿，芙蓉芰荷，",
                    "zhushu": "阿，曲屋也。芙蓉，藕华也。菱角交蓞也。荷，吴蕖也。"
                },
                {
                    "paragraph": "五采争胜，流漫陆离，",
                    "zhushu": "流漫，采色相参和。陆离，美妤貌。"
                },
                {
                    "paragraph": "修掞曲校，天矫曾桡，芒繁纷挐，",
                    "zhushu": "皆屋饰也。读麦芒之芒。挐，读上谷茹县之茹。"
                },
                {
                    "paragraph": "以相交持，公输、王尔无所错其剞𠜾削锯，",
                    "zhushu": "公输，巧者。一曰，鲁班之号也。王尔，古之巧匠也。剞，巧刺画尽头黑边笺也。𠜾，𨧱尺。削，两刃句刀也。剞，读枝尺之技也。𠜾，读诗“蹶角”之蹶。削，读绡头之绡也。"
                },
                {
                    "paragraph": "然犹未能赡人主之欲也。是以松柏菌露夏槁，",
                    "zhushu": "松柏根茂，菌露竹筦，皆冬生难杀之木，当是时夏槁死也。刺君作事不时，阴阳失叙。菌，读似纶。虚读南阳人言道路之路。"
                },
                {
                    "paragraph": "江、河、三川绝而不流，",
                    "zhushu": "三川，泾、渭、并也，出于岐山。绝，竭也，故曰不流。国语曰“河竭而商亡”也。"
                },
                {
                    "paragraph": "夷羊在牧，",
                    "zhushu": "夷羊，土神。殷之将亡，见于商郊牧野之地。"
                },
                {
                    "paragraph": "飞蛩满野，",
                    "zhushu": "蛩，蝉，虮蠓之属也。一曰：蝗也。兖刑渭之螣。螣，读近殆，缓气言之。蛩，读诗受小共之拱。"
                },
                {
                    "paragraph": "天旱地坼，",
                    "zhushu": "坼，燥裂也。"
                },
                {
                    "paragraph": "凤皇不下，句瓜、居牙、戴角、出距之兽于是騺矣。",
                    "zhushu": "句瓜，鹰鹯之属也。居牙，熊虎之属也。距，读拒守之拒。"
                },
                {
                    "paragraph": "民之专室蓬庐，无所归宿，",
                    "zhushu": "专特小室也。蓬卢，蘧篨覆也。言小，有宾客归之，无所庇宿也。"
                },
                {
                    "paragraph": "冻饿饥寒死者，相枕席也",
                    "zhushu": "。言其众也。"
                },
                {
                    "paragraph": "及至分山川谿谷使有壤界，计人多少众寡使有分数，筑城掘池，设机械险阻以为备，饰职事，制服等，",
                    "zhushu": "等，差也。"
                },
                {
                    "paragraph": "异贵贱，差贤不肖，经诽誉，行赏罚，",
                    "zhushu": "经，书也。诽恶誉善，赏可赏，罚可罚也。"
                },
                {
                    "paragraph": "则兵革兴而分争生，民之灭抑天隐，虐杀不辜而刑诛无罪，于是生矣。",
                    "zhushu": "抑，没也。言民有灭没夭折之痛。"
                },
                {
                    "paragraph": "天地之合和，阴阳之陶化万物，皆乘人气者也。",
                    "zhushu": "天地合和其气，故生阴阳，陶化万物。"
                },
                {
                    "paragraph": "是故上下离心，气乃上蒸，",
                    "zhushu": "离者，不和也。"
                },
                {
                    "paragraph": "君臣不和，五榖不为。",
                    "zhushu": "不为。"
                },
                {
                    "paragraph": "日冬至四十六日，天含和而未降也，懐气而未杨，",
                    "zhushu": "自立。"
                },
                {
                    "paragraph": "阴阳储与，呼吸浸潭，包裹风俗",
                    "zhushu": "储与，犹尚羊，无所主之貌也。一日：襃大貌也。浸潭，广衍。故曰包裹民俗也。"
                },
                {
                    "paragraph": "斟酌万殊，旁薄众宜，",
                    "zhushu": "旁，并也。薄，近也。众物宜适也。"
                },
                {
                    "paragraph": "以相呕咐酝酿，而成育群生。",
                    "zhushu": "咐，读符命之符。酝醸，犹和调也。"
                },
                {
                    "paragraph": "是故春肃秋荣，冬雷夏霜，皆贼气之所生。由此观之，天地宇宙，一人之身也；",
                    "zhushu": "以身谕也。"
                },
                {
                    "paragraph": "六合之内，一人之制也。",
                    "zhushu": "六合，四方上下也。"
                },
                {
                    "paragraph": "是故明于性者，天地不能䝱也；",
                    "zhushu": "䝱，恐也。"
                },
                {
                    "paragraph": "审于符者，怪物不能惑也。",
                    "zhushu": "审，明也。符，验也。怪物非常，人所疑惑也。"
                },
                {
                    "paragraph": "故圣人者，由近知远，而万殊为。",
                    "zhushu": "殊，异也。一，同也。"
                },
                {
                    "paragraph": "古之人，同气于天地，与一世而优游。",
                    "zhushu": "优游，犹委从也。"
                },
                {
                    "paragraph": "当此之时，无庆贺之利，刑罚之威，礼义廉耻不设，诽誉仁鄙不立，而万民莫相侵欺暴虐，犹在于混冥之中。",
                    "zhushu": "混，大也。大冥之中，谓道也。"
                },
                {
                    "paragraph": "逮至衰世，人众而财寡，事力劳而餋不足，于是忿争生，是以贵仁。仁鄙不齐，比周朋党，设诈谞，怀机械巧故之心，而性失矣，",
                    "zhushu": "谞，谋也。性失，失其纯朴之性也。"
                },
                {
                    "paragraph": "是以贵义。阴阳之情，莫不有血气之感，男女群居杂处而无别，是以贵礼。",
                    "zhushu": "礼以别也。"
                },
                {
                    "paragraph": "性命之情，淫而相胁，",
                    "zhushu": "晋，迫。"
                },
                {
                    "paragraph": "以不得已，则不和，是以贵乐。",
                    "zhushu": "以楽和之。"
                },
                {
                    "paragraph": "是故仁义礼乐者，可以救败，而非通治之至也。夫仁者所以救争也，义者所以救失也，礼者所以救淫也，乐者所以救忧也。神明定于天下而心反其初，心反其初而民性善，",
                    "zhushu": "初者，始也，有情也。宋有情欲，故性善也。"
                },
                {
                    "paragraph": "民性善而天地阴阳从而包之，则财足，财足而人瞻矣，贪鄙忿争不得生焉。由此观之，则仁义不用矣。道德定于天下而民纯朴，则目不营于色，",
                    "zhushu": "营。或。"
                },
                {
                    "paragraph": "耳不淫于声，坐俳而歌谣，被发而浮游，虽有毛嫱、西施之色，不知悦也，",
                    "zhushu": "言尚德也。"
                },
                {
                    "paragraph": "掉羽、武象，不知乐也，",
                    "zhushu": "掉羽，羽舞也。武象，周武王楽也。"
                },
                {
                    "paragraph": "淫泆无别，不得生焉。由此观之，礼乐不用也。是故德衰然后仁生，行沮然后义立，",
                    "zhushu": "沮，败也。"
                },
                {
                    "paragraph": "和失然后声调，礼淫然后容饰。是故知神明然后知道德之不足为也，知道德然后知仁义之不足行也，",
                    "zhushu": "道德夲，仁义末。"
                },
                {
                    "paragraph": "知仁义然后知礼乐之不足修也。",
                    "zhushu": "仁义大也，礼楽小也。"
                },
                {
                    "paragraph": "今背其本而求于末，释其要而索之于详，未可与言至也。",
                    "zhushu": "至，至德之道也。"
                },
                {
                    "paragraph": "天地之大，可以矩表识也；",
                    "zhushu": "矩，度也。表，影表。识，知也。"
                },
                {
                    "paragraph": "星月之行，可以历推得也；",
                    "zhushu": "历，术也。推，求也。"
                },
                {
                    "paragraph": "雷震之声，可以鼓钟写也；",
                    "zhushu": "写，犹放敩也。"
                },
                {
                    "paragraph": "风雨之变，可以音律知也。",
                    "zhushu": "律知阴阳。"
                },
                {
                    "paragraph": "是故大可睹者，可得而量也；明可见者，可得而蔽也；",
                    "zhushu": "蔽，或作察。"
                },
                {
                    "paragraph": "声可闻者，可得而调也；色可察者，可得而别也。夫至大，天地弗能含也；至微，神明弗能领也。",
                    "zhushu": "领，理也。"
                },
                {
                    "paragraph": "及至建律历，别五色，异清浊，",
                    "zhushu": "清商，浊宫。"
                },
                {
                    "paragraph": "味甘苦，则朴散而为器矣。立仁义，修礼乐，则德迁而为伪矣。",
                    "zhushu": "修，设也。迁，移也。"
                },
                {
                    "paragraph": "及伪之生也，饰智以惊愚，设诈以巧上，",
                    "zhushu": "巧欺上也。"
                },
                {
                    "paragraph": "天下有能持之者，有能治之者也。",
                    "zhushu": "有能持之者，桀、纣之民。有能治之者，汤、武之君也。"
                },
                {
                    "paragraph": "昔者苍颉作书而天雨粟，鬼夜哭；",
                    "zhushu": "苍颉始视鸟迹之文，造书有契，则诈伪萌生。诈伪萌生，则去本趋末，弃耕作之业而务锥刀之利。天知其将饿，故为南粟。鬼恐为书又所効，故夜哭也。鬼或仡免，免恐见取毫作笔，害及其躯，故夜哭。"
                },
                {
                    "paragraph": "伯益作井，而龙登玄云，神栖昆仑；",
                    "zhushu": "伯益佐舜，初作井，凿地而未水。龙知将决川谷，漉陂池，恐见害，故登云而去，楼其神于昆仑之山也。"
                },
                {
                    "paragraph": "能愈多而徳愈薄矣。",
                    "zhushu": "愈，益也。"
                },
                {
                    "paragraph": "故周鼎著倕，使衔其指，以明大巧之不可为也。",
                    "zhushu": "倕，尧之巧工也。及周铸鼎，著倕像于鼎，使衔其指。假令倕在见之，侮巧不能复逾，但当衔啮其指，故曰以明巧之不可为也。一说：周人铸鼎画像，镂倕身于鼎，使自衔其指，以戒后世，明不当大巧为也。"
                },
                {
                    "paragraph": "故至人之治也，心与神处，形与性调，静而体徳，动而理通，随自然之性而缘不得已之化，洞然无为而天下自和，憺然无欲而民自朴，无禨祥而民不夭，不忿争而养足，兼苞海内，泽及后世，不知为之者谁何。",
                    "zhushu": "道无姓名，自当然也，故曰不知谁何也。"
                },
                {
                    "paragraph": "是故生无号，死无谥，实不聚而名不立，",
                    "zhushu": "实，财也。道不名，故名不立。"
                },
                {
                    "paragraph": "施者不德，受者不让，",
                    "zhushu": "施者不以为恩德，振不足而已。受者不让之，则受之，不饰辞让也。"
                },
                {
                    "paragraph": "德交归焉而莫之充忍也。",
                    "zhushu": "忍，不忍也。"
                },
                {
                    "paragraph": "故德之所总，道弗能害也；",
                    "zhushu": "总，一也。"
                },
                {
                    "paragraph": "智之所不知，辩弗能解也。",
                    "zhushu": "有智谋者尚不能知，但口辩者何能解也？"
                },
                {
                    "paragraph": "不言之辩，不道之道，若或通焉，谓之天府。",
                    "zhushu": "令，有也。有能通不言之群，不道之道者，入天之府藏。"
                },
                {
                    "paragraph": "取焉而不损，",
                    "zhushu": "损，减也。"
                },
                {
                    "paragraph": "酌焉而不竭，",
                    "zhushu": "酌，犹予。竭，尽也。"
                },
                {
                    "paragraph": "莫知其所由出，是谓瑶光。瑶光者，资粮万物者也。",
                    "zhushu": "瑶光，谓北斗杓第七星七，居中而运，历指十二辰，擿起阴阳，以杀生万物也。一说：瑶光，和气之见者也。"
                },
                {
                    "paragraph": "振困穷，补不足，则名生；",
                    "zhushu": "名，仁名也。"
                },
                {
                    "paragraph": "兴利除害，伐乱禁暴，则功成。",
                    "zhushu": "功，武功也。"
                },
                {
                    "paragraph": "世无灾害，虽神无所施其徳；上下和辑，虽贤无所立其功。昔容成氏之时，道路鴈行列处，",
                    "zhushu": "容成，黄帝时造历术也。鴈行，长幼有差也。"
                },
                {
                    "paragraph": "托婴儿于巢上，置余粮于畮首，虎豹可尾，虺蛇可蹍，而不知其所由然。",
                    "zhushu": "虎豹扰人，无害人之心，故可牵尾。虺蛇不螫毒，故可蹍履也。时人谓自当然耳，故曰不知其所由然。"
                },
                {
                    "paragraph": "逮至尧之时，十日并出，焦禾稼，杀草木，而民无所食。猰貐、凿齿、九婴、大风、封豨、修蛇皆为民害。",
                    "zhushu": "猰，读车轧履人之乾。㺄，读疾除瘉之瘉也。"
                },
                {
                    "paragraph": "尧乃使羿诛凿齿于畴华之野，",
                    "zhushu": "凿齿，兽名，齿长三尺，其状如凿，下彻颔下，而持戈盾。羿善射，尧展羿射杀之。畴华，南方泽名也。"
                },
                {
                    "paragraph": "杀九婴于凶水之上，",
                    "zhushu": "九婴，水火之怪，为人害。北狄之地有凶水。"
                },
                {
                    "paragraph": "缴大风于青丘之泽，",
                    "zhushu": "大风，风伯也，能坏人屋舍。羿于青丘之泽乐遮，使不为害也。一曰：以缴系矢射杀之。青丘，东方之泽名也。"
                },
                {
                    "paragraph": "上射十日而下杀猰貐，",
                    "zhushu": "十日并出，羿射去九。猰貐，兽名也，状若龙首。或曰：似貍，善走而食人，在西方也。"
                },
                {
                    "paragraph": "断修蛇于洞庭，禽封狶于桑林。",
                    "zhushu": "修蛇，大蛇也，吞象三年而出其骨之类。洞庭，南方泽名。封豨，大豕也。楚人头豕为豨也。桑林，汤所俦旱桑山之林。"
                },
                {
                    "paragraph": "万民皆喜，置尧以为天子。于是天下广陜险易远近始有道里。舜之时，共工振滔洪水，以薄空桑，",
                    "zhushu": "共工，水官名也，栢有之后。振，动也。滔，荡也。欲壅防百川，滔高烟庳，以害天下者。薄，迫也。空桑，地名，在鲁也。"
                },
                {
                    "paragraph": "龙门未开，吕梁未发，江、淮通流，四海溟涬，民皆上丘陵，赴树木。",
                    "zhushu": "龙门，河之隘也，在左冯翊贡王北，禹所凿也。吕梁，在彭城吕县，石生水中，禹决而通之，民所由得度也，故曰吕梁也。未发之时，水道不通，江、淮合流，四海溟涬，无岸畔也。"
                },
                {
                    "paragraph": "舜乃使禹疏三江五湖，辟伊阙，导𤁄、涧，",
                    "zhushu": "伊阙，山名也。禹所开以通伊水，故曰辟。伊阙在雒阳西南九十里。𤁄、涧，两水名也。𤁄，读里𦆑之𦆑也。"
                },
                {
                    "paragraph": "平通沟陆，流注东海。鸿水漏，九州乾，万民皆宁其性。是以称尧、舜以为圣。晚世之时，帝有桀、纣，为璇室、瑶台、象廊、玉床，",
                    "zhushu": "璇、瑶，石之似玉，以饰室台也。用象牙饰廊殿，以玉为床。言淫伇也。璇或作旋，瑶或作摇。言室施机关，可转璇也；台可摇动，极士木之巧也。"
                },
                {
                    "paragraph": "纣为肉圃、酒池，",
                    "zhushu": "纣积肉以为圜圃，积酒以为渊池。今河内朝歌，纣所都也。城西有糟丘酒池处是也。"
                },
                {
                    "paragraph": "燎焚天下之财，罢苦万民之力，刳谏者，剔孕妇，",
                    "zhushu": "王子比干，纣之诸父也，数谏纣之无道，纣剖其心而观之，故曰刳谏者。孕妇。姙身将就草之妇也。纣解剔观其胞里，故曰剔孕妇也。"
                },
                {
                    "paragraph": "攘天下，虐百姓。于是汤乃以革车三百乘伐桀于南巢，放之夏台，",
                    "zhushu": "革车，兵车也。南巢，今庐江巢县是也。夏台，大台，故作宫也。"
                },
                {
                    "paragraph": "武王甲卒三千破纣牧野，杀之于宣室，",
                    "zhushu": "武王，周文王之子发也。在车曰士，步曰卒。牧野，南郊地名，在朝歌城外。宜室，殷宫名。一曰：宣室，狱也。"
                },
                {
                    "paragraph": "天下宁定，百姓和集，是以称汤、武之贤。由此观之，有贤圣之名者，必遭乱世之患也。今至人生乱世之中，含德怀道，拘无穷之智，钳口寝说，遂不言而死者，众矣，",
                    "zhushu": "至人，至德之人。"
                },
                {
                    "paragraph": "然天下莫知贵其不言也。",
                    "zhushu": "无有贵维口不言而死也。"
                },
                {
                    "paragraph": "故道可道，非常道；",
                    "zhushu": "至道无名，不可道，故曰可道者非常道也。"
                },
                {
                    "paragraph": "名可名，非常名。",
                    "zhushu": "真人之名不可得名也。"
                },
                {
                    "paragraph": "著于竹帛，镂于金石，可传于人者，其粗也。五帝三王，殊事而同指，异路而同归。",
                    "zhushu": "五帝，黄帝、颛顼、帝喾、帝尧、帝舜。三王，夏禹、殷汤、周文王。同归，同归修仁义也。"
                },
                {
                    "paragraph": "晚世学者，不知道之所一体，德之所总要，",
                    "zhushu": "总，凡也。要，约也。"
                },
                {
                    "paragraph": "取成之迹，相与危坐而说之，鼓歌而舞之，故博学多闻，而不免于惑。诗云：“不敢暴虎，不敢冯河。人知其一，莫知其他。”此之谓也。",
                    "zhushu": "无兵博虎曰暴虎。无舟揖而渡曰冯河。言小人而为政，不可不敬，则危，犹暴虎冯河之必死。人皆暴虎冯河立至害也，故曰“知其一”；而不知当畏慎小人危亡也，故曰“莫知其他”。北不免于或，此之谓也。"
                },
                {
                    "paragraph": "帝者体太一，",
                    "zhushu": "体，法也。大一，天之刑神也。"
                },
                {
                    "paragraph": "王者法阴阳，霸者则四时，君者用六律。秉太一者，牢笼天地，弹𡑅山川，",
                    "zhushu": "平，读屋𩅸，楚人渭牢为𩅸。弹山川，令出云雨，复能𡑅止之。"
                },
                {
                    "paragraph": "含吐阴阳，伸曳四时，",
                    "zhushu": "伸曳，犹狎引，和调之。"
                },
                {
                    "paragraph": "纪纲八极，经纬六合，复露照导，普汜无私，",
                    "zhushu": "普，大也。泛，众也。无私爱憎，言皆公也。"
                },
                {
                    "paragraph": "蠉飞蠕动，莫不仰德而生。阴阳者，承天地之和，形万殊之体，含气化物，以成埒类，",
                    "zhushu": "埒，形也。"
                },
                {
                    "paragraph": "嬴缩卷舒，沦于不测，",
                    "zhushu": "嬴，长也。缩，短也。卷，屈也。舒，散也。沦，入也。测，深也。入于不可测尽之深。"
                },
                {
                    "paragraph": "终始虚满，转于无原。",
                    "zhushu": "转化归于无穷之原本也。"
                },
                {
                    "paragraph": "四时者，春生夏长，秋收冬藏，取予有节，出入有时，开阖张歙，不失其叙，",
                    "zhushu": "歙，读曰䝱。叙，次也。"
                },
                {
                    "paragraph": "喜怒刚柔，不离其理。",
                    "zhushu": "理，道也。"
                },
                {
                    "paragraph": "六律者，生之与杀也，实之与罚也，予之与夺也，",
                    "zhushu": "予，布施也。夺，取收也。"
                },
                {
                    "paragraph": "非此无道也。",
                    "zhushu": "则日时用六律之君，非用此上事，其余无他道也。"
                },
                {
                    "paragraph": "故谨于权衡准绳，审乎轻重，足以治其境内矣。",
                    "zhushu": "淮衡，平也。准，法也。绳，直也。"
                },
                {
                    "paragraph": "是故体太一者，明于天地之情，通于道德之伦，聪明燿于日月，精神通于万物，动静调于阴阳，喜怒和于四时，徳泽施于方外，",
                    "zhushu": "施，延。延于远方之外。"
                },
                {
                    "paragraph": "名声传于后世。",
                    "zhushu": "后世传闻之也。"
                },
                {
                    "paragraph": "法阴阳者，德与天地参，",
                    "zhushu": "参，明。"
                },
                {
                    "paragraph": "明与日月并，",
                    "zhushu": "并，并也。"
                },
                {
                    "paragraph": "精与鬼神总，",
                    "zhushu": "总，合也。"
                },
                {
                    "paragraph": "戴员履方，抱表怀绳，",
                    "zhushu": "员，天也。方，地也。表，正也。绳，直也。"
                },
                {
                    "paragraph": "内能治身，外能得人，",
                    "zhushu": "能得人之劝心。"
                },
                {
                    "paragraph": "发号施令，天下莫不从风。",
                    "zhushu": "风，化也。"
                },
                {
                    "paragraph": "则四时者，柔而不脆，刚而不鞼，",
                    "zhushu": "鞼，折也。"
                },
                {
                    "paragraph": "宽而不肆，",
                    "zhushu": "肆，缓。虽宽不缓，过齐非也。"
                },
                {
                    "paragraph": "肃而不悖，",
                    "zhushu": "肃，急也。虽急不促悖。"
                },
                {
                    "paragraph": "优柔委从，以养群类，",
                    "zhushu": "类，物类也。"
                },
                {
                    "paragraph": "其徳舍愚而容不肖，无所私受。",
                    "zhushu": "私，邪也。"
                },
                {
                    "paragraph": "用六律者，伐乱禁暴，进贤而废不肖，扶拨以为正，",
                    "zhushu": "拨，任也。扶，治也。"
                },
                {
                    "paragraph": "坏险以为平，矫枉以为直，",
                    "zhushu": "矫，正也。枉，曲也。"
                },
                {
                    "paragraph": "明于禁舍开闭之道，乘时因势以服伇人心也。",
                    "zhushu": "伇，使也。"
                },
                {
                    "paragraph": "帝者体阴阳则侵，",
                    "zhushu": "为诸夏所侵陵。"
                },
                {
                    "paragraph": "王者法四时则削，",
                    "zhushu": "为渚夏所侵削。传日“渚侯侵犯王略”也。"
                },
                {
                    "paragraph": "霸者节六律则辱，",
                    "zhushu": "为邻国所侮辱。"
                },
                {
                    "paragraph": "君者失准绳则废。",
                    "zhushu": "为臣所废绌，更立贤。"
                },
                {
                    "paragraph": "故小而行大，则滔窕而不亲，",
                    "zhushu": "滔窕，不满密也。不为臣下所亲附也。"
                },
                {
                    "paragraph": "大而行小，则陿隘而不容。",
                    "zhushu": "行小则正陿隘，而不容包臣下。"
                },
                {
                    "paragraph": "贵贱不失其体，而天下治矣。",
                    "zhushu": "不失其体，大行大，小行小也。"
                },
                {
                    "paragraph": "天爱其精，墬爱其平，",
                    "zhushu": "精，光明也。平，正也。"
                },
                {
                    "paragraph": "人爱其情。",
                    "zhushu": "情，性也。"
                },
                {
                    "paragraph": "天之精，日月星辰雷电风雨也；地之平，水火金木土也；人之情，思虑聪明喜怒也。故闭四关，止五遁，则与道沦。",
                    "zhushu": "四关，耳、目、心、口。遁，逸也。沦，入也。"
                },
                {
                    "paragraph": "是故神明藏于无形，精神反于至真，",
                    "zhushu": "真，身也。"
                },
                {
                    "paragraph": "则目明而不以视，耳聪而不以听，心条达而不以思虑，委而弗为，和而弗矜，",
                    "zhushu": "矜，自大也。"
                },
                {
                    "paragraph": "真性命之情，而智故不得杂焉。",
                    "zhushu": "杂，糅也。"
                },
                {
                    "paragraph": "精泄于目则其视明，",
                    "zhushu": "泄，犹通也。"
                },
                {
                    "paragraph": "在于耳则其听聪，留于口则其言当，",
                    "zhushu": "当，合也。"
                },
                {
                    "paragraph": "集于心则其虑通。",
                    "zhushu": "集，止也。"
                },
                {
                    "paragraph": "故闭四关则身无患，百节莫苑，",
                    "zhushu": "苑，病也。苑，读南阳之宛也。"
                },
                {
                    "paragraph": "莫死莫生，莫虚莫盈，是谓真人。",
                    "zhushu": "言守其常。"
                },
                {
                    "paragraph": "凡乱之所由生者，皆在流遁。流遁之所生者五：",
                    "zhushu": "流，放也。遁，逸也。"
                },
                {
                    "paragraph": "大构驾，兴宫室，",
                    "zhushu": "构，连也。驾，材木相乘驾也。"
                },
                {
                    "paragraph": "延楼栈道，鸡栖井干，",
                    "zhushu": "延楼，髙楼也。栈道，飞阁复道相通。鸡栖井𠏉，复屋荧井也，刻花置其中也。"
                },
                {
                    "paragraph": "檦抹欂攎，以相支持，木巧之饰，",
                    "zhushu": "饰巧。"
                },
                {
                    "paragraph": "盘纡刻俨，",
                    "zhushu": "盘，盘龙也。纡，曲屈。刻俨，浮首虎头之属，皆屋饰也。俨，读俨然之俨也。"
                },
                {
                    "paragraph": "嬴镂雕琢，诡文回波，",
                    "zhushu": "嬴镂，文章镂。雕，画也。王曰𤥨。皆饰巧也。诡文，奇异之文也。回波，若水波也。"
                },
                {
                    "paragraph": "淌游瀷淢，菱杼紾抱，",
                    "zhushu": "淌湘瀷淢，皆文尽，拟像水势之貌也。菱，芰。杼，采实。紾，戾也。抱，转也。皆壮采相衔持貌也。淌，读平敞之敞。瀷，燕人强春言敕之欶。淢，读郁乎文哉之郁。菱，读楚言杼。紾，读紾结之给。抱，读歧嶷之嶷。"
                },
                {
                    "paragraph": "芒繁乱泽，巧伪纷挐，以相摧错，此遁于木也。",
                    "zhushu": "皆采色形像文章貌。挐，读人性纷挐不解之挐。"
                },
                {
                    "paragraph": "凿污池之深，肆畛崖之远，",
                    "zhushu": "肆，极也。崖，垠也。"
                },
                {
                    "paragraph": "来谿谷之流，饰曲岸之际，积牒旋石，以纯修埼，",
                    "zhushu": "饰，治也。牃，累。纯，缘也。以玉石致之水边，为修埼。或作旋石，旋石切以牒累流水边，为修埼。修埼，曲中水所棠处也。"
                },
                {
                    "paragraph": "抑淢怒瀬，以扬激波，",
                    "zhushu": "抑，止也。淢，怒水也。瀬，急流也，而抑止之，故激扬之波起也。"
                },
                {
                    "paragraph": "曲拂邅回，以像湡、浯，",
                    "zhushu": "拂，戾也。邅回，转流也。湡，番隅；浯，苍梧。之二国多水，江湖环之，故多象渠池以自邅𢌞，法而像之也。湡，读愚戅之愚也。"
                },
                {
                    "paragraph": "益树莲菱，以食鼈鱼，",
                    "zhushu": "树，种也。莲，藕实也；菱，芰也；皆可以养鱼鼈。莲，读莲羊鱼之莲也。"
                },
                {
                    "paragraph": "鸿鹄鹔鷞，稻梁饶余，",
                    "zhushu": "鹔鷞，鴈类也。一曰：凤之别类也。"
                },
                {
                    "paragraph": "龙舟鹢首，浮吹以娱，此遁于水也。",
                    "zhushu": "龙舟，大舟也，刻为龙文以为饰也。鹢，大鸟也，画其象著船头，故曰鹢首也。于舟中吹籁与竽以为楽，故曰浮吹以娯。"
                },
                {
                    "paragraph": "高筑城郭，设树险阻，崇台榭之隆，",
                    "zhushu": "设，施也。树，立也。一说：种树木以为险阻，令难攻易守也。积土高丈曰台，加木曰榭也。"
                },
                {
                    "paragraph": "侈苑囿之大，以穷要妙之望，",
                    "zhushu": "侈，广也。有墙曰苑，无墙曰囿，所以畜禽兽也。尽极要之观望也。"
                },
                {
                    "paragraph": "魏阙之髙，上际青云，大厦曾加，拟于昆仑，",
                    "zhushu": "门阙髙崇巍巍然，故曰魏阙也。际，接也，上接青云，周礼所谓象魏也。大厦，大屋也。曽，重。架，材木相乘架也。其髙与昆仑山相拟像也。"
                },
                {
                    "paragraph": "修为墙垣，甬道相连，",
                    "zhushu": "甬道，飞阁复道也。甬，读踊跃之踊。道，读道布之道也。"
                },
                {
                    "paragraph": "残髙増下，积土为山，",
                    "zhushu": "残，堕也。増，益也。"
                },
                {
                    "paragraph": "接径历远，直道夷险，",
                    "zhushu": "接，疾也。道，行也。道之阨者正直之。夷，平也。"
                },
                {
                    "paragraph": "终日驰鹜，而无迹蹈之患，此遁于土也。大钟鼎，美重器，",
                    "zhushu": "钟，音之君也。重器，大器，盖钟鼎也。"
                },
                {
                    "paragraph": "华虫疏镂，以相缪紾，",
                    "zhushu": "书曰：“山龙华虫藻火粉米。”缪紾。相缠结也。"
                },
                {
                    "paragraph": "寝兕伏虎，蟠龙连组，",
                    "zhushu": "兕，兽名。寝伏各有形也。蟠龙诘屈相连，文错如织组文也。"
                },
                {
                    "paragraph": "焜昱错眩，照耀煇煌，",
                    "zhushu": "错，襍也。眩，惑也。照耀煇煌，焜光泽色貌也。"
                },
                {
                    "paragraph": "偃蹇蓼紏，曲成文章，雕琢之饰，锻锡文镜，乍晦乍明，",
                    "zhushu": "雕，画也。缘错锡文，如脂腻不可刷，如连珠不可掇，故曰乍晦乍明也。"
                },
                {
                    "paragraph": "抑微灭瑕，霜文沈居，若箪籧篨，",
                    "zhushu": "言剑理之美，没灭其瑕，文镜如霜，皆没身中，故曰沈居。簟，竹席。籧篨，苇席。取其邪文次序，剑铙若此也。"
                },
                {
                    "paragraph": "缠锦经宂，似数而疏，",
                    "zhushu": "剑文相句，连𦆑如绮，经宂如锦，似数如疏,文铙美眩人目。"
                },
                {
                    "paragraph": "此遁于金也。煎熬焚炙，调齐和之适，以穷荆、吴甘酸之变，",
                    "zhushu": "荆，椘。言二国善酸咸之和，而穷尽之。"
                },
                {
                    "paragraph": "焚林而猎，烧燎大木，鼓橐吹埵，以销铜铁，",
                    "zhushu": "鼓，击也。橐，冶鑪排橐也。埵，铜橐铁铁筒，埵入火中吹火也，故曰吹埵。销，铄。"
                },
                {
                    "paragraph": "靡流坚锻，无厌足日，山无峻干，水无柘梓，",
                    "zhushu": "峻干，长枝也。柘，桑。梓，滋生也。"
                },
                {
                    "paragraph": "燎木以为炭，燔草而为灰，野莽白素，不得其时，",
                    "zhushu": "莽，稿草。白，素也。"
                },
                {
                    "paragraph": "上掩天光，下殄地财，此遁于火也。",
                    "zhushu": "殄，尽也。殄，读曰典也。"
                },
                {
                    "paragraph": "此五者一，足以亡天下矣。",
                    "zhushu": "五者之中有一，则足以灭亡也。"
                },
                {
                    "paragraph": "是故古者明堂之制，下之润湿弗能及，上之雾露弗能入，四方之风弗能袭。",
                    "zhushu": "明堂，王者布政之堂。上圆下方，四出，各有左右房，谓之个，凡十二门。王者月居其房，告朔朝历，颁宣其令，谓之明堂。其中可以序昭穆，谓之太庙。其上可以望氛祥，书云物，谓之灵台。其外圆，似辟雍。诸侯之制半天子，谓之泮宫，诗云“矫矫虎臣，在泮献馘”是也。"
                },
                {
                    "paragraph": "土事不文，",
                    "zhushu": "质也。"
                },
                {
                    "paragraph": "木工不斲，",
                    "zhushu": "朴而己。斲或作琢，不雕画也。"
                },
                {
                    "paragraph": "金器不镂，",
                    "zhushu": "不错镂设文饰也。镂，读娄之娄。"
                },
                {
                    "paragraph": "衣无隅差之削，",
                    "zhushu": "隅，角也。差，邪也。古者质，皆全幅为衣裳，无有邪角。邪角，削杀也。"
                },
                {
                    "paragraph": "冠无觚嬴之理，",
                    "zhushu": "觚蠃之理，谓若马目笼相连干也。言“无”者，冠文取平直而已也。嬴，读指端裸文之蠃也。"
                },
                {
                    "paragraph": "堂大足以周旋理文",
                    "zhushu": "，堂，明堂。所以升降揖让修礼容，故曰周旋。理文，理政事文书也。"
                },
                {
                    "paragraph": "静洁足以飨上帝，礼鬼神，以示民知俭节。",
                    "zhushu": "孝经曰“宗祀文王于明堂，以配上帝”也。"
                },
                {
                    "paragraph": "夫声色五味，远国珍怪，瑰异奇物，足以变易心志，摇荡精神，感动血气者，不可胜计也。夫天地之生财也，本不过五。",
                    "zhushu": "不过五行之数。"
                },
                {
                    "paragraph": "圣人节五行，则治不荒。",
                    "zhushu": "五行，金、木、水、火、土也。水属阴行，火为阳行，木为燠行，金为寒行，土为风行。五气常行，故曰五行。"
                },
                {
                    "paragraph": "凡人之性，心和欲得则乐，",
                    "zhushu": "心和，不喜不怒。欲得，无违耳。"
                },
                {
                    "paragraph": "乐斯动，动斯蹈，蹈斯荡，荡斯歌，歌斯舞，歌舞节则禽兽跳矣。人之性，心有忧丧则悲，悲则哀，",
                    "zhushu": "有忧，艰难也。丧，亡也。亡失所离，爱则悲，悲则伤。"
                },
                {
                    "paragraph": "哀斯愤，愤斯怒，怒斯动，动则手足不静。",
                    "zhushu": "静，宁也。辟踊哭泣，哀以送之也。"
                },
                {
                    "paragraph": "人之性，有浸犯则怒，怒则血充，",
                    "zhushu": "人欲有侵犯则怒盛，血气充盈，以成其势。"
                },
                {
                    "paragraph": "血充则气激，气激则发怒，发怒则有所释憾矣。",
                    "zhushu": "释，解也。憾，恨也。"
                },
                {
                    "paragraph": "故钟鼓管箫，干戚羽旄，所以饰喜也。衰绖苴杖，",
                    "zhushu": "苴，麻之有实者。衰，读曰崔杼之崔也。"
                },
                {
                    "paragraph": "哭踊有节，所以饰哀也。",
                    "zhushu": "为哀所容，故曰饰也。"
                },
                {
                    "paragraph": "兵革羽旄、金鼓斧钺，所以饰怒也。必有其质，乃为之文。古者圣王在上，政教平，仁爱治，上下同心，君臣辑睦，衣食有余，家给人足，父慈",
                    "zhushu": "慈，哀也。"
                },
                {
                    "paragraph": "子孝，兄良弟顺，生者不怨，死者不恨，",
                    "zhushu": "有道之世，人得其志，故生者不怨也。皆终其天命，故死者不恨。"
                },
                {
                    "paragraph": "天下和治，人得其愿。夫人相乐，无所发贶，故圣人为之作乐以和节之。",
                    "zhushu": "夫人，众人也。相中心相乐，所以发其恩赐也，故圣人为之作楽以莭之，犹逋制也。"
                },
                {
                    "paragraph": "未世之政，田渔重税，关市急征，泽梁毕禁，网𦊙无所布，耒耨无所设，民力竭于徭役，财殚于会赋，",
                    "zhushu": "会，计。计人口数，责其税敛也。"
                },
                {
                    "paragraph": "居者无食，行者无粮，老者不餋，死者不葬，赘妻鬻子，以给上求，犹弗能赡，",
                    "zhushu": "赘，従嫁也。或作赁妻。"
                },
                {
                    "paragraph": "愚夫惷妇皆有流连之心，凄怆之志，",
                    "zhushu": "流连，犹烂漫，失其职业也。凄怆，伤悼之貌。惷，读近贮益之胜戆，笼口言之也。"
                },
                {
                    "paragraph": "乃使始为之撞大钟，击鸣鼓，吹竽笙，弹琴瑟，失乐之本矣。古者上求薄而民用给，",
                    "zhushu": "给，足。"
                },
                {
                    "paragraph": "君施其德，臣尽其忠，父行其慈，子竭其孝，",
                    "zhushu": "竭，尽也。善事父母曰孝也。"
                },
                {
                    "paragraph": "各致其爱而无憾恨其间。",
                    "zhushu": "无憾恨，各得其愿也。"
                },
                {
                    "paragraph": "夫三年之丧，非强而致之，",
                    "zhushu": "非强行致孝子之情也，情自发于中。"
                },
                {
                    "paragraph": "听乐不乐，食旨不甘，思慕之心未能绝也。",
                    "zhushu": "三年之思，思慕之心未能自绝于哀戚也。"
                },
                {
                    "paragraph": "晚世风流俗败，嗜欲多，礼义废，君臣相欺，父子疑，怨左充胸，思心尽亡，",
                    "zhushu": "尽丧其忠孝恩慕之心也。"
                },
                {
                    "paragraph": "被衰戴绖，戏笑其中，虽致之三年，失丧之本也。",
                    "zhushu": "本在哀戚。"
                },
                {
                    "paragraph": "古者天子一畿，诸侯一同，",
                    "zhushu": "方千里为畿，方百里为同。"
                },
                {
                    "paragraph": "各守其分，不得相侵。",
                    "zhushu": "分，犹界也。"
                },
                {
                    "paragraph": "有不行王道者，暴虐万民，争地侵壤，乱政犯禁，召之不至，今之不行，",
                    "zhushu": "言不行上令者。行，读行马之行。"
                },
                {
                    "paragraph": "禁之不止，诲之不変，",
                    "zhushu": "诲，教也。変，更也。"
                },
                {
                    "paragraph": "乃举兵而伐之，戮其君，易其党，封其墓，类其社，",
                    "zhushu": "有贤者受恶君之诛，则封殖其墓。若武王伐纣，封比干之墓是也。𥙊社曰类。以事类𥙊之也。诗云“是类是祃”也。"
                },
                {
                    "paragraph": "卜其子孙以代之。",
                    "zhushu": "卜，择立其子孙之䝨也。天子不灭国，诸侯不灭姓，古之政也。"
                },
                {
                    "paragraph": "晚世务广地侵壤，并兼无已，举不义之兵，伐无罪之国，杀不辜之民，绝先圣之后，",
                    "zhushu": "辜，罪也。民皆帝王之后，故曰绝先圣之后。"
                },
                {
                    "paragraph": "大国出攻，小国城守，驱人之牛马，傒人之子女，",
                    "zhushu": "傒，繋囚之繋，读曰鸡。"
                },
                {
                    "paragraph": "毁人之宗庙，迁人之重宝，血流千里，暴骸满野，以赡贪主之欲，非兵之所为生也。",
                    "zhushu": "言兵为禁暴整乱设，不为作乱生也。"
                },
                {
                    "paragraph": "故兵者，所以讨暴，非所以为暴也。",
                    "zhushu": "言兵讨人之暴乱，非所以自为暴乱也。"
                },
                {
                    "paragraph": "乐者，所以致和，非所以为淫也。",
                    "zhushu": "楽荡人之邪志，存人之正性，致其中和而已，非所为自淫遇也。"
                },
                {
                    "paragraph": "丧者，所以尽哀，非所以为伪也。",
                    "zhushu": "丧踊哭泣，所以尽孝子之哀情也，非所以为诈伪、佯哀戚而已也。"
                },
                {
                    "paragraph": "故事亲有道矣，而爱为务；",
                    "zhushu": "道，孝道。务在爱敬其亲。"
                },
                {
                    "paragraph": "朝廷有容矣，而敬为上；",
                    "zhushu": "朝廷之容济济也。父子主爱，君臣主敬，故以敬为上也。"
                },
                {
                    "paragraph": "处丧有礼矣，而哀为主；",
                    "zhushu": "処，居也。丧礼，三年之礼也。论语曰“丧与其易也，宁戚”，故曰以哀为主也。"
                },
                {
                    "paragraph": "用兵冇术矣，而义为夲。",
                    "zhushu": "术，数也，阴阳天生虚实之数也。传曰：“天生五材，民并用之，废一不可，谁能去兵。兵之所由来久矣，圣人以兴，乱人以亡。废与存亡，昏明之术也。”故曰以义为本。"
                },
                {
                    "paragraph": "夲立而道行，夲伤而道废。",
                    "zhushu": "本立，义立也。本伤，义丧也。故曰道废。"
                }
            ]
        },
        {
            "name": "主术训第九",
            "paragraphs": [
                {
                    "paragraph": "主术训第九",
                    "zhushu": "主，君也。术，道也。君之宰国统御臣下，五帝三王以来，无不用道而㒷，故曰“主术”也，因以题篇。",
                    "type": 1
                },
                {
                    "paragraph": "人主之术，処无为之事，而行不言之教，",
                    "zhushu": "教，令也。渭不言而事办也。"
                },
                {
                    "paragraph": "清静而不动，一度而不摇，因循而任下，责成而不劳。",
                    "zhushu": "成办而不自劳。"
                },
                {
                    "paragraph": "是故心知规而师传谕导，",
                    "zhushu": "规，谋也。师者，所从取法则也。传，相也。谕导以正道也。"
                },
                {
                    "paragraph": "口能言而行人称辞，足能行而相者先导，",
                    "zhushu": "规，义。"
                },
                {
                    "paragraph": "耳能听而执正进谏。",
                    "zhushu": "谏，或作谋也。其世子时也。"
                },
                {
                    "paragraph": "是故虑无失策，谋无过事，",
                    "zhushu": "过，犹设也。"
                },
                {
                    "paragraph": "言为文章，行为仪表于天下，",
                    "zhushu": "为天下人所法则也。"
                },
                {
                    "paragraph": "进退应时，动静循理，不为丑美好憎，不为赏罚喜怒，名各自名，类各自类，事犹自然，莫出于己。故古之王者，冕而前旅所以蔽明也，",
                    "zhushu": "冕，王者冠也。前旒，前后垂珠饰遂筵也。下自目，故曰蔽明也。天子玉县十二，公侯桂珠九，𡖖点珠六，伯子各应随其命数也。"
                },
                {
                    "paragraph": "续塞耳所以掩聪，",
                    "zhushu": "不欲其妄闻也。黈，读而买黈益之黈也。"
                },
                {
                    "paragraph": "天子外屏所以自障。",
                    "zhushu": "屏，树恒也。尔雅曰：“门内之垣谓之树。”论语曰：“国君树塞门。”诸侯在内，天子在外，故曰所以自障也。"
                },
                {
                    "paragraph": "故所理者远则所在者迩，所治者大则所守者少。夫目安视则淫，耳安听则惑，口安言则乱。夫三关者，不可不慎守也。若欲规之，乃是离之；",
                    "zhushu": "言嗜欲有所规合，乃是离散也。"
                },
                {
                    "paragraph": "若欲饰之，乃是贼之。",
                    "zhushu": "饰，好也。贼，败也。"
                },
                {
                    "paragraph": "天气为魂，地气为魄，反之玄房，各処其宅。守而勿失，上通太一。太一之精，通于天道。天道玄默，无容无则，天不可极，深不可测，",
                    "zhushu": "测，尽。"
                },
                {
                    "paragraph": "尚与人化，知不能得。",
                    "zhushu": "天道至大，非人智虑所能得也。"
                },
                {
                    "paragraph": "昔者神农之治天下也，神不驰于胸中，",
                    "zhushu": "言释神安静，不躁动也。"
                },
                {
                    "paragraph": "智不出于四域，",
                    "zhushu": "信身在中。"
                },
                {
                    "paragraph": "懐其仁成之心，",
                    "zhushu": "懐，思。"
                },
                {
                    "paragraph": "甘雨时降，五榖蕃植，",
                    "zhushu": "蕃，茂。植，长。"
                },
                {
                    "paragraph": "春生夏长，秋收冬藏。月省时考，",
                    "zhushu": "茂，成。"
                },
                {
                    "paragraph": "岁终献功，以时尝榖，",
                    "zhushu": "尝之新榖，荐之明堂。"
                },
                {
                    "paragraph": "祀于明堂。明堂之制，有盖而无四方，风雨不能袭，寒暑不能伤。迁延而入之，养民以公。",
                    "zhushu": "迁延，犹倘佯也。已说在夲经也。"
                },
                {
                    "paragraph": "其民朴重端悫，",
                    "zhushu": "端，直也。悫，诚也。"
                },
                {
                    "paragraph": "不忿争而财足，不劳形而功成。因天地之资，而与之和同，是故威厉而不杀，刑错而不用，法省而不烦，",
                    "zhushu": "省，约也。烦，多也。"
                },
                {
                    "paragraph": "故其化如神。其地南至交阯，北至幽都，",
                    "zhushu": "幽冥之都。"
                },
                {
                    "paragraph": "东至汤谷，",
                    "zhushu": "日所出也。"
                },
                {
                    "paragraph": "西至三危，",
                    "zhushu": "三危，西极之山。"
                },
                {
                    "paragraph": "莫不听从。当此之时，法宽刑缓，囹圄空虚，而天下一俗，",
                    "zhushu": "一同其俗。"
                },
                {
                    "paragraph": "莫懐奸心。末世之政则不然，上好取而无量，下贪狼而无让，民贫苦而忿事，事力劳而无功，智诈萌兴，盗贼滋彰，上下相怨，号令不行。执政有司，不务反道矫拂其夲，而事修其未，",
                    "zhushu": "事，治。"
                },
                {
                    "paragraph": "削薄其徳，曽累其刑，而欲以为治，无以异于执弹而来鸟，𢮅棁而狎大也，乱乃逾甚。",
                    "zhushu": "逾，益。"
                },
                {
                    "paragraph": "夫水浊则鱼噞，",
                    "zhushu": "鱼短气，出口于水，端息之谕也。"
                },
                {
                    "paragraph": "政苛则民乱。",
                    "zhushu": "言无聊也。"
                },
                {
                    "paragraph": "故夫养虎豹犀象者，为之圈槛，供其嗜欲，适其饥饱，违其怒恚，然而不能终其天年者，刑有所劫也。是以上多故则下多诈，",
                    "zhushu": "故，巧。"
                },
                {
                    "paragraph": "上多事则下多能，上烦扰则下不定，",
                    "zhushu": "不定，不知所从。"
                },
                {
                    "paragraph": "上多求则下交争。不直之于本，而亊之于未，譬犹扬捰而弭尘，抱薪以救火也。",
                    "zhushu": "捰，尘磨也，楚人谓之堁。堁，动尘之貌。弭，止也。"
                },
                {
                    "paragraph": "故圣人事省而易治，求寡而易赡，",
                    "zhushu": "赡，给。"
                },
                {
                    "paragraph": "不施而仁，不言而信，不求而得，不为而成，块然保真，抱德推诚，",
                    "zhushu": "诚，实。"
                },
                {
                    "paragraph": "天下从之，如响之应声，景之像形，其所修者本也。",
                    "zhushu": "詹何曰：“未闻身治而国乱。”故曰其所修者夲也。"
                },
                {
                    "paragraph": "刑罚不足以移风，杀戮不足以禁奸，唯神化为贵。至精为神。夫疾呼不过闻百步，志之所在，逾于千里。",
                    "zhushu": "逾，犹通也。"
                },
                {
                    "paragraph": "冬日之阳，夏日之阴，万物帰之，而莫使之然。",
                    "zhushu": "冬日仁物归阳，夏日猛物归阴，莫使之，自然如是也。"
                },
                {
                    "paragraph": "故至精之像，弗招而自来，不麾而自往，窈窈冥冥，不知为之者谁，而功自成。智者弗能诵，辩者弗能形。昔孙叔敖恬卧，而郢人无所害其锋；",
                    "zhushu": "郢，楚国都也。孙叔敖，楚大夫也。盖乘马三年，不知其牝牡，言其贤也。但恬卧养德，折冲千里之外，敌国不敢犯害，故郢人不㪯兵出伐，无所害其锋于四方也。"
                },
                {
                    "paragraph": "市南宜辽弄丸，而两家之难无所关其辞。",
                    "zhushu": "宜辽，姓也，名熊，勇士，居楚市南。楚平王太子建为费无极所逐，奔郑，郑人杀之。其子胜在吴，令尹子西召之，以为白公。请伐郑以报雠，子西许之，而未出师。晋人伐郑以报雠，子西救之。胜怒曰：“郑人在此，雠不远矣。”欲杀子西。其臣石乞曰：“市南熊宜辽，得之可以当五百人。”乃生视之，告其故，不从。㪯之以剑不动，而弄丸不辍，心志不惧，曰：“不能从子为乱，亦不泄子之事。”曰公遂杀子西。两虽有难，不怨宜辽。故曰无所関其辞也。"
                },
                {
                    "paragraph": "鞅鞈铁铠，瞋目扼掔，其于以御兵刃，县矣！",
                    "zhushu": "县，远也。比于德，不及之远。"
                },
                {
                    "paragraph": "劵契束帛，刑罚斧銊，其于以解难，薄矣！",
                    "zhushu": "薄于德也。"
                },
                {
                    "paragraph": "待目而照见，待言而使令，其于为治，难矣！蘧伯玉为相，子贡往观之，曰：“何以治国？”曰：“以弗治治之。”",
                    "zhushu": "蘧伯玉，卫大夫蘧瑗也。子贡，卫人也，姓端木，名赐，孔子弟子也。"
                },
                {
                    "paragraph": "简子欲伐卫，使是史黯往觌焉。",
                    "zhushu": "简子，晋𡖖赵鞅也。史黯，史墨也。觌，观之也。"
                },
                {
                    "paragraph": "还反报曰：“蘧伯玊为相，未可以加兵。”",
                    "zhushu": "以其贤也。"
                },
                {
                    "paragraph": "固塞险阻，何足以致之！",
                    "zhushu": "致，犹胜也。"
                },
                {
                    "paragraph": "故皋陶瘖而为大理，天下无虐刑，有贵于言者也。",
                    "zhushu": "虽瘖，平狱理讼能得人之情，故贵于多言者也。"
                },
                {
                    "paragraph": "师旷瞽而为大宰，晋无乱政，有贵于见者。",
                    "zhushu": "也虽盲，而大治晋国，使无有乱政，故贵于有所见。"
                },
                {
                    "paragraph": "故不言之令，不视之见，",
                    "zhushu": "不言之令，皋陶瘖也。不视之见，师旷瞽也。"
                },
                {
                    "paragraph": "此伏犠、神农之所以为师也。",
                    "zhushu": "以用师法。"
                },
                {
                    "paragraph": "故民之化也，不从其所言，而从其所行。",
                    "zhushu": "从其志意之所行。"
                },
                {
                    "paragraph": "故齐荘公好勇，不使斗争，而国家多难，其渐至于崔杼之乱。",
                    "zhushu": "庄公，齊灵公之子光。崔杼，齊大夫也。乱，杀荘公也。"
                },
                {
                    "paragraph": "倾襄好色，不使风议，而民多昏乱，其积至昭奇之难。",
                    "zhushu": "楚倾襄王。昭奇，楚大夫也。"
                },
                {
                    "paragraph": "故至精之所动，若春气之生，秋气之杀也，虽驰传骛置，不若此其亟。",
                    "zhushu": "亟，疾。"
                },
                {
                    "paragraph": "故君人者，其犹射者乎！于此豪末，于彼寻常矣。故慎所以感之也。夫荣启期一弹，而孔子三日乐，感于和。邹忌一徽，而威王终夕悲，感于忧。",
                    "zhushu": "徽，鹜弹也。威王，齐宣王之父也，在春秋后。徽，读纷麻缞车之纬也。"
                },
                {
                    "paragraph": "动诸琴瑟，形诸音声，而能使人为之哀乐。",
                    "zhushu": "哀，威王也。乐，孔子也。"
                },
                {
                    "paragraph": "县法设赏，而不能移风易俗者，其诚心弗施也。𡩋戚商歌车下，植公喟然而窹矣，至精入人深矣！故曰：乐听其音则知其俗，见其俗则知其化。孔子学鼓琴于师襄，",
                    "zhushu": "师襄，鲁乐太师。"
                },
                {
                    "paragraph": "而谕文王之志，见微以知明矣。",
                    "zhushu": "谕，教。教之鼓文正操也。"
                },
                {
                    "paragraph": "延陵季子听鲁乐而知殷、夏之风，论近以识远也。作之上古，施及千岁而文不灭，况于并世化民乎！汤之时，七年旱，以身祷于桑林之际，而四海之云凑，",
                    "zhushu": "凑，会也。或作蒸。蒸，升也。"
                },
                {
                    "paragraph": "千里之雨至。抱质放诚，感动天地，神谕方外，令行禁止，岂足为哉！古圣王至精形于内，而好憎忘于外，",
                    "zhushu": "形，见。好憎，情欲已充。"
                },
                {
                    "paragraph": "出言以嗣情，发号以明旨，陈之以礼乐，风之以歌谣，业贯万世而不壅，",
                    "zhushu": "贯，通。壅，塞。"
                },
                {
                    "paragraph": "横局四方而不穷，禽兽昆虫与之陶化，",
                    "zhushu": "化，从。昆虫，或作鬼神。"
                },
                {
                    "paragraph": "又况于执法施令乎！故太上神化，其次使不得为非，其次赏贤而罚暴。",
                    "zhushu": "暴，虐乱也。"
                },
                {
                    "paragraph": "衡之于左右，无私轻重，故可以为平。",
                    "zhushu": "衡，铨衡也。"
                },
                {
                    "paragraph": "绳之于内外，无私曲直，故可以为正。人主之于用法，无私好憎，故可以为命。夫权轻重不差蚊首，",
                    "zhushu": "蚊首，犹微细也。"
                },
                {
                    "paragraph": "扶拨抂桡不失箴锋，直施矫邪不私辟险，奸不能枉，谗不能乱，德无所立，",
                    "zhushu": "立，见。"
                },
                {
                    "paragraph": "怨无所藏，是任术而释人心者也，故为治者不与焉。",
                    "zhushu": "治在道，不在智，故曰不与焉。"
                },
                {
                    "paragraph": "夫舟浮于水，车转于陆，此势之自然也。木击折轊，水戾破舟，不怨木石而罪巧拙者，",
                    "zhushu": "罪御者、刺舟者之巧拙也。"
                },
                {
                    "paragraph": "知故不载焉。",
                    "zhushu": "言木石无巧诈，故不怨也。"
                },
                {
                    "paragraph": "是故道有智则惑，",
                    "zhushu": "言道智则惑也。"
                },
                {
                    "paragraph": "徳有心则险，心有目则眩。",
                    "zhushu": "眩于物也。"
                },
                {
                    "paragraph": "兵莫憯于志而莫邪为下，宼莫大于阴阳而枹鼓为小。",
                    "zhushu": "小，细。憯，犹利也。以志意精诚伐人为利。老子曰：“重积徳则无不克。”故以莫邪为下也。宼亦兵也。推阴阳虚实之道为大，故以枹鼓为小也。"
                },
                {
                    "paragraph": "今夫权衡规矩，一定而不易，不为秦、楚变节，不为胡、越改容，常一而不邪，方行而不流，一日刑之，万世传之，而以无为为之。",
                    "zhushu": "言无所为为之，为自为之。"
                },
                {
                    "paragraph": "故国有亡主，而世无废道；",
                    "zhushu": "亡主，桀、纣是也。汤、武以其民主，故曰无废道也。"
                },
                {
                    "paragraph": "人有困穷，而理无不通。",
                    "zhushu": "理，道。"
                },
                {
                    "paragraph": "由此观之，无为者，道之宗。",
                    "zhushu": "宗，本。"
                },
                {
                    "paragraph": "故得道之宗，应物无穷；任人之才，难以至治。",
                    "zhushu": "才，智。"
                },
                {
                    "paragraph": "汤、武，圣主也，而不能与越人乘干舟而浮于江湖；",
                    "zhushu": "干舟，小船也，危险，越人习水，自能乘之，故汤、武不能也。一曰：大舟也。"
                },
                {
                    "paragraph": "伊尹，贤相也，而不能与胡人骑騵而服騊駼；",
                    "zhushu": "黄马白腹曰騵。诗曰：“四騵彭彭。”騊駼，野马也，胡人所习。伊尹虽䝨，不能与服也。"
                },
                {
                    "paragraph": "孔、墨博通，而不能与山居者入榛薄险阻也。",
                    "zhushu": "孔，孔子也。墨，墨翟也。聚木为榛，深草为薄，山居者所习，故孔、墨不能也。阻或作涂也。"
                },
                {
                    "paragraph": "由此观之，则人知之于物也，浅矣。而欲以偏照海内，存万方，不因道之数，而专己之能，则其穷不达矣。故智不足以治天下也。桀之力，别觡仲钩，索铁歙金，椎移大犠，水杀鼋鼍，陆捕熊罴，",
                    "zhushu": "觡，角也。索，钩也。歙，读掠也。"
                },
                {
                    "paragraph": "然汤革车三百乘，因之鸣条，擒之焦门。",
                    "zhushu": "焦或作巢。"
                },
                {
                    "paragraph": "由此观之，勇力不足以持天下矣。智不足以为治，勇不足以为强，则人材不足任，明也。而君人者不下庙堂之上，而知四海之外者，因物以识物，因人以知人也。故积力之所举，则无不胜也；众智之所为，则无不成也。埳井之无鼋鼍，隘也；园中之无修木，小也。夫举重鼎者，少力而不能胜也，及至其移徙之，不待其多力者。故千人之群无绝梁，万人之聚无废功。夫华骝、绿耳，一日而至千里，然其使之搏免，不如豺狼，侮能殊也。",
                    "zhushu": "殊，异。"
                },
                {
                    "paragraph": "鸱夜撮𧎮蚊，察分秋豪，昼日颠越，不能见丘山，形性诡也。",
                    "zhushu": "鸱，鸱鸺也，谓之老莬，夜鸣人屋上也。夜则目明，合聚人爪以著易巢中，故曰察分秋豪。昼则无所见，故曰形性诡也。"
                },
                {
                    "paragraph": "夫螣蛇游雾而动，应龙乘云而举，猿得木而捷，鱼得水而鹜。",
                    "zhushu": "骛，疾。"
                },
                {
                    "paragraph": "故古之为车也，漆者不画，凿者不斲，工无二侮，士不兼官，各守其职，不得相奸。",
                    "zhushu": "奸，乱。"
                },
                {
                    "paragraph": "人得其宜，物得其安，是以器械不苦，而职事不嫚。",
                    "zhushu": "苦，读监。嫚，捕器。嫚，读慢缓之慢。"
                },
                {
                    "paragraph": "夫责少者易偿，职寡者易守，",
                    "zhushu": "寡，少。"
                },
                {
                    "paragraph": "任轻者易权。",
                    "zhushu": "权，谋。"
                },
                {
                    "paragraph": "上操约省之分，下效易为之功，是以君臣弥久而不相猒。",
                    "zhushu": "猒，欺。"
                },
                {
                    "paragraph": "君人之道，其犹零星之尸也，",
                    "zhushu": "尸，𥙊主也。尸食饱，以知神之食亦饱。诗曰：“公尸宴饮，在宗载考。”"
                },
                {
                    "paragraph": "𠑊然玄默，而吉祥受福。",
                    "zhushu": "尸不言语，故曰玄默。"
                },
                {
                    "paragraph": "是故得道者不为丑饰，不为伪善，",
                    "zhushu": "不饰为羙，非不极为善也。"
                },
                {
                    "paragraph": "一人被之而不襃，",
                    "zhushu": "襃，大。"
                },
                {
                    "paragraph": "万人蒙之而不褊。",
                    "zhushu": "蒙，冒也。褊，小也。"
                },
                {
                    "paragraph": "是故重为惠，若重为暴，则治道通矣。",
                    "zhushu": "通，犹顺也。"
                },
                {
                    "paragraph": "为惠者，尚布施也。无功而厚赏，无劳而髙爵，则守职者懈于官，而游居者亟于进矣。为暴者，妄诛也。无罪者而死亡，行直而被刑，则修身者不劝善，而为邪者轻犯上矣。",
                    "zhushu": "言不可不慎也。"
                },
                {
                    "paragraph": "故为惠者生奸，而为暴者生乱。奸乱之俗，亡国之风。",
                    "zhushu": "风，化。"
                },
                {
                    "paragraph": "是故明主之治，国有诛者而主无怒焉，",
                    "zhushu": "因法而行，故不怒也。"
                },
                {
                    "paragraph": "朝有赏者而君无与焉。",
                    "zhushu": "因功而行，故不与也。"
                },
                {
                    "paragraph": "诛者不怨君，罪之所当也；赏者不德上，功之所致也。民知诛赏之来，皆在于身也，故务功修业，不受赣于君。",
                    "zhushu": "赣，物。"
                },
                {
                    "paragraph": "是故朝延无而无迹，田野辟而无草，故太上下知有之。",
                    "zhushu": "言太上之世，下知之人皆能有此制。"
                },
                {
                    "paragraph": "今夫桥直植立而不动，俯仰取制焉；",
                    "zhushu": "桥，桔皋上衡也。植，桂权衡者。行之俯仰，取制于往也。以谕君。"
                },
                {
                    "paragraph": "人主静漠而不躁，",
                    "zhushu": "躁，动。"
                },
                {
                    "paragraph": "百官得修焉。譬而军之持麾者，妄指则乱矣。慧不足以大宁，智不足以安危，与其誉尧而毁桀也，不如掩聪明而反修其道也。",
                    "zhushu": "不足以大宁者，小惠也。不足以安危者，小智也。如此人者，欲誉尧而毁桀，以成善恶善恶之名，人犹有强知之之耳，不如掩聪明而夲修大道，成名之远也。人君之道亦如此也。"
                },
                {
                    "paragraph": "清静无为，则天与之时；廉俭守节，则地生之财；",
                    "zhushu": "人君德行如此，故天与之时，即生之财。天子之时，汤、武是也。地生之财，神农、后稷也。"
                },
                {
                    "paragraph": "处愚称德，则圣人之为谋。",
                    "zhushu": "若伊户为汤谋，传说为高宗谋是。孟子曰：伊尹之任。国语曰“武丁以像旁求圣人，得传说于傅岩”也。"
                },
                {
                    "paragraph": "是故下者万物归之，虚者天下遗之。",
                    "zhushu": "遗，与。"
                },
                {
                    "paragraph": "夫人主之听治也，清明而不暗，虚心而弱志，是故群臣辐凑并进无，愚智贤不肖，莫不尽其能。于是乃始陈其礼，建以为基。",
                    "zhushu": "建，立也。基，业也。"
                },
                {
                    "paragraph": "是乘众势以为车，御众智以为马，虽幽野险涂，则无由惑矣。",
                    "zhushu": "幽，深也。险。犹远也。"
                },
                {
                    "paragraph": "人主深居隐処以避燥湿，闰门重袭以避奸贼，内不知闾里之情，外不知山泽之形，惟幕之外，目不能见十里之前，耳不能闻百步之外，天下之物无不通者，",
                    "zhushu": "通，知。"
                },
                {
                    "paragraph": "其灌输之者大，而斟酌之者众也。是故不出户而知天下，不窥牖而知天道。乘众人之智，则天下之不足有也。专用其心，则独身不能保也。",
                    "zhushu": "保，犹守也。"
                },
                {
                    "paragraph": "是故人主覆之以德，不行其智，而因万人之所利。夫举踵天下而得所利，故百姓之上，弗重也；错之前，而弗害也；举之而弗髙也，推之而弗猒。",
                    "zhushu": "尊重，㪯之不自斍高也。推，求也，奉也。"
                },
                {
                    "paragraph": "主道员者，运转而无端，",
                    "zhushu": "端，涯。"
                },
                {
                    "paragraph": "化育如神，虚无因循，常后而不先也。臣道员者运转而无方者，论是而処当，为事先倡，守职分明，以立成功也。是故君臣异道则治，",
                    "zhushu": "不易夺，言相和。"
                },
                {
                    "paragraph": "同道则乱。",
                    "zhushu": "君所谓可，臣亦曰可，君所谓否，臣亦曰否，是同也。莫相臣异，故曰乱也。"
                },
                {
                    "paragraph": "各得其宜，処其当，则上下有以相使也。",
                    "zhushu": "君得君道，臣得臣道，故曰得其宜也。"
                },
                {
                    "paragraph": "夫人主之听治也，虚心而弱意，清明而不暗，是故群臣辐凑并进，无愚智贤不肖莫不尽其能者，则君得所以制臣，臣得所以事君，治国之道明矣。文王智而好问，故圣。",
                    "zhushu": "好问，欲与人同其功。"
                },
                {
                    "paragraph": "武王勇而好问，故胜。",
                    "zhushu": "胜殷。"
                },
                {
                    "paragraph": "夫乘众人之智，则无不仕也；用众人之力，则无不胜也。千钧之重，乌获不能㪯也；",
                    "zhushu": "千钧，三万斤也。乌获，秦武王之力土也。武王试其力，使学大鼎，服脱而不任，故曰不能㪯也。"
                },
                {
                    "paragraph": "众人相一，则百人有余力矣。是故任一人之力者，则乌获不足恃；",
                    "zhushu": "不能胜，故不恃也。"
                },
                {
                    "paragraph": "乘众人之制者，则天下不足有也。",
                    "zhushu": "人众力强，以天下为小，故曰不足有也。"
                },
                {
                    "paragraph": "禹决江疏河，以为天下兴利，而不能使水西流。稷辟土垦草，以为百姓力农，然不能使禾冬生。岂其人事不至哉？其势不可也。夫推而不可为之势，而不修道理之数，",
                    "zhushu": "推，行"
                },
                {
                    "paragraph": "。虽神圣人不能以成其功，而况当世之主乎！夫载重而马嬴，虽造父不能以致远。",
                    "zhushu": "造父，周穆王之善御臣也。"
                },
                {
                    "paragraph": "车轻马良，虽中工可使追速。是故圣人㪯亊也，岂能拂道理之数，诡自然之性，",
                    "zhushu": "拂，戻也。诡，违也。"
                },
                {
                    "paragraph": "以曲为直，以屈为伸哉？未尝不因其资而用之也。",
                    "zhushu": "资，才。"
                },
                {
                    "paragraph": "是以积力之所举，无不胜也；而众智之所为，无不成也。聋者可令嗺筋，而不可使有闻也；瘖者可使守圉，而不可使言也。形有所不周，而能有所不容也。是故有一形者処一位，有一能者服一事。力胜其任，则举之者不重也；能称其事，则为之者不难也。毋小大修短，各得其宜，则天下一齐，无以相过也。圣人兼而用之，故无弃才。人主贵正而尚忠，忠正在上位，执正营事，",
                    "zhushu": "营，典。"
                },
                {
                    "paragraph": "则谗佞奸邪无由进矣。譬犹方员之不相盖，而曲直之不相入。",
                    "zhushu": "入，中。"
                },
                {
                    "paragraph": "夫鸟兽之不可同详者，其类异也；虎鹿之不同游者，力不敌也。是故圣人得志而在上位，䜛佞奸邪而欲犯主者，譬犹雀之见鹯而鼠之遇狸也，亦必无余命矣。是故人主之一举也，不可不慎也。所任者得其人，则国家治，上下和，群臣亲，百姓附。",
                    "zhushu": "附，从"
                },
                {
                    "paragraph": "。所任非其人，则国家危，上下乖，群臣怨，百姓乱。故一举而不当，终身伤。",
                    "zhushu": "伤，病也，亦败也。"
                },
                {
                    "paragraph": "得失之道，权要在主。是故绳正于上，木直于下，非有事焉，",
                    "zhushu": "争，治也。非治之使宜。"
                },
                {
                    "paragraph": "所缘以修者然也。故人主诚正，则直士任事，而奸人伏匿矣。人主不正，则邪人得志，忠者隐蔽矣。夫人之所以莫抓玉石而抓瓜瓠者，何也？",
                    "zhushu": "玉石坚，抓不能入，故不抓。"
                },
                {
                    "paragraph": "无得于玉石，弗犯也。使人主执正持平，如从绳准髙下，则群臣以邪来者，犹以夘投石，以火投水也。故灵王好细腰，而民有杀食自饥也；",
                    "zhushu": "灵王，盖楚灵王。杀食，省食。"
                },
                {
                    "paragraph": "越王好勇，而民皆処危争死。",
                    "zhushu": "越王，勾践。"
                },
                {
                    "paragraph": "由此观之，权势之柄，其以移风易俗矣。尧为匹夫，不能仁化一里；桀在上位，令行禁止。由此观之，贤不足以为治，而势可以易俗，明矣。书曰：“一人有庆，万民赖之。”此之谓也。",
                    "zhushu": ""
                },
                {
                    "paragraph": "天下多眩于名声，而寡察其实，",
                    "zhushu": "寡，少也。察，明也。实，真伪之实。"
                },
                {
                    "paragraph": "是故处人以誉尊，",
                    "zhushu": "処人，隐居也。以名誉见尊也。"
                },
                {
                    "paragraph": "而游者以辩显。",
                    "zhushu": "游行之人，以辩辞自显达"
                },
                {
                    "paragraph": "。察其所尊显，无他故焉，人主不明分数利害之地，而贤众口之辩也。治国则不然，",
                    "zhushu": "然，如是也。"
                },
                {
                    "paragraph": "言事者必究于法，而为行者必治于官。上操其名以责其实，臣守其业",
                    "zhushu": "业，事。"
                },
                {
                    "paragraph": "以效其功，",
                    "zhushu": "效，致。"
                },
                {
                    "paragraph": "言不得过其实，行不得逾其法，群臣辐凑，莫敢专君。",
                    "zhushu": "专，制。"
                },
                {
                    "paragraph": "事不在法律中，而可以便国佐治，必参五行之。阴考以观其归，并用周听以察其化，不偏一曲，不党一事，是以中立而偏，运照海内。",
                    "zhushu": "中，正。"
                },
                {
                    "paragraph": "群臣公正，莫敢为邪，",
                    "zhushu": "公，方。正，直。"
                },
                {
                    "paragraph": "百官述职，务致其公迹也。主精明于上，官劝力于下，奸邪灭迹，庶功日进，",
                    "zhushu": "庶，众。"
                },
                {
                    "paragraph": "是以勇者尽于军。",
                    "zhushu": "尽力于军功也。"
                },
                {
                    "paragraph": "乱国则不然，有众咸誉者无功而赏，守职者无罪而诛。主上暗而不明，群臣党而不忠，说谈者游于辩，修行者竞于往。",
                    "zhushu": "往，自益也。"
                },
                {
                    "paragraph": "主上出令，则非之以与；法令所禁，则犯之邪。",
                    "zhushu": "以党与非谤上令也。邪，奸也。"
                },
                {
                    "paragraph": "为智者务为巧诈，为勇者务于斗争，大臣专权，下吏持势，朋党周比，以弄其上，国虽若存，古人之曰亡矣。且夫不治官职，而被甲兵，不随南𠭇，而有䝨圣之声者，非所以都于国也。骐骥騄駬，天下之疾马也，驱之不前，引之不止，虽愚者不加体焉。",
                    "zhushu": "加，犹止也。"
                },
                {
                    "paragraph": "今治乱之机，辙迹可见也，而世主莫之能察，此治道之所以塞。",
                    "zhushu": "塞，犹闭也。"
                },
                {
                    "paragraph": "权势者，人主之车舆；爵禄者，人臣之辔衔也。是故人主処权势之要，而持爵禄之柄，审缓急之度，而适取予之节，是以天下尽力而不倦。夫臣主之相与也，非有父子之厚，骨肉之亲也，而竭力殊死，不辞其躯者，何也？势有使之然也。昔者豫让，中行文子之臣。",
                    "zhushu": "文子，晋大夫中行穆子之子荀寅也。"
                },
                {
                    "paragraph": "智伯伐中行氏，并吞其地，豫让背其主而臣智伯。智伯与赵襄子战于晋阳之下，身死为戮，国分为三。",
                    "zhushu": "韩、魏、赵三分有之，此之谓也。"
                },
                {
                    "paragraph": "豫让欲报赵襄子，",
                    "zhushu": "欲为智伯报辩，杀赵襄子。"
                },
                {
                    "paragraph": "漆身为厉，吞炭变音，擿齿易貌。夫以一人之心而事两主，或背而去，或欲身徇之，岂其趋舍厚薄之势异哉？人之恩泽使之然也。纣兼天下，朝诸侯，人迹所及，舟檝所通，莫不宾服。然而武王甲卒三千人，擒之于牧野。岂周氏死节，而殷民背叛哉？其主之徳义厚而号令行也。夫疾风而波兴，木茂而鸟集，相生之气也。是故臣不得其所欲于君者，君亦不能得其所求于臣也。君臣之施者，相报之势也。是故臣尽力死节以与君，计君垂爵以与臣。市故君不能赏无功之臣，臣亦不能死无德之君。君德不下流于民，而欲用之，如鞭𨂜马矣。是犹不待雨而求熟稼，必不可之数也。",
                    "zhushu": "数，术。"
                },
                {
                    "paragraph": "君人之道，処静以修身，俭约以率下。静则下不扰矣，俭则民不怨矣。下扰则政乱，民怨则德薄。政乱则䝨者不为谋，德薄则勇者不为死。是故人主好騺鸟猛兽，珍怪奇物，",
                    "zhushu": "全玉为珍，诡异为怪，非常为奇。"
                },
                {
                    "paragraph": "狡躁康荒，",
                    "zhushu": "康，安。荒，乱。"
                },
                {
                    "paragraph": "不爱民力，驰骋田猎，出入不时，如此则百官务乱，事勤财匮，",
                    "zhushu": "勤，劳。匮，乏。"
                },
                {
                    "paragraph": "万民愁苦，生业不修矣。人主好髙台深池，雕𤥨刻镂，黼黻文章，絺绤绮绣，寳玩珠玉，",
                    "zhushu": "白与黑为黼，青与赤为黻。絺绤，葛也。精曰絺，麁曰绤，五彩具曰绣也。"
                },
                {
                    "paragraph": "则赋敛无度，而万民力竭矣。尧之有天下也，非贪万民之富而安人主之位也，以为百姓力征，强凌弱，众暴寡，于是尧乃身服节俭之行，而明相爱之仁，以和辑之。是故茅茨不翦，采椽不斲，大路不画，",
                    "zhushu": "大路，上路，四马车也。天子驾六马。不画，不文节也。"
                },
                {
                    "paragraph": "越席不缘，",
                    "zhushu": "越，结蒲为席也。"
                },
                {
                    "paragraph": "大羹不和，",
                    "zhushu": "不致五味。"
                },
                {
                    "paragraph": "粢食不毇，",
                    "zhushu": "毇，细。"
                },
                {
                    "paragraph": "巡狩行教，勤劳天下，周流五岳。岂其奉餋不足楽哉？举天下而以为社稷，非有利焉。年衰志悯，",
                    "zhushu": "衰，者也。悯，忧也。"
                },
                {
                    "paragraph": "举天下而传之舜，犹却行而脱踪也。",
                    "zhushu": "言甚易也。"
                },
                {
                    "paragraph": "衰世则不然，一日而有天下之当，処人主之势，则竭百姓之力，以奉耳目之欲，志专在于宫室台榭，陂池苑囿，猛兽熊罴、玩好珍恠。是故贫民糟糠不接于口，而虎狼熊罴猒刍豢；百姓短褐不完，而宫室衣锦绣。人主急兹无用之功，百姓黎民顦顇于天下，",
                    "zhushu": "黎，齊。"
                },
                {
                    "paragraph": "是故使天下不安其性。",
                    "zhushu": "不雇安其正性，为诈生也。"
                },
                {
                    "paragraph": "人主之居也，如日月之明也，天下之所同侧目而视，侧耳而听，延颈举踵而望也。是故非澹漠无以明德，非宁静无以致远，非宽大无以兼覆，非慈厚无以怀众，非平正无以制断。是故䝨主之用人也，犹巧工之制木也，",
                    "zhushu": "制，裁。"
                },
                {
                    "paragraph": "大者以为舟航柱梁，",
                    "zhushu": "舟，航也。方雨小船并与共済为航也。"
                },
                {
                    "paragraph": "小者以为揖楔，修者以为櫩榱，",
                    "zhushu": "櫩，屋垂。榬，稳也。"
                },
                {
                    "paragraph": "短者以为朱儒枅栌。",
                    "zhushu": "朱儒，梁上戴蹲跪人也。枅，渎如鸡也。"
                },
                {
                    "paragraph": "无大小修短，皆得其所宜；规矩方员，各有所施。天下之物，莫凶于鸡毒，",
                    "zhushu": "鸡毒，乌头。"
                },
                {
                    "paragraph": "然而良医橐而臧之，有所用也。是故林莽之材，犹无可弃者，而况人乎！今夫朝延之所不举，乡曲之所不誉，非其人不肖也，其所以官之者非其职也。鹿之上山，獐不能跂也，及其下，牧竖能追之，才有所修短也。是故有大略者不可责以捷巧，",
                    "zhushu": "略，行道也。"
                },
                {
                    "paragraph": "有小智者不可任以大功。人有其才，物有其形，有任一而太重，或任百而尚轻。是故审毫厘之计者，必遗天下之大数；",
                    "zhushu": "遗，失。"
                },
                {
                    "paragraph": "不失小物之选者，或于大事之举。譬犹狸之不可使搏牛，虎之不可使搏鼠也。今人之才，或欲平九州，并方外，存危国，继绝世，志在直道正邪，决烦理挐，而乃责之以闺合之礼，隩窔之闲；或佞巧小具，謟进愉说，随郷曲之俗，卑下众人之耳目，而乃任之以天下之权，治乱之机；",
                    "zhushu": "机，理。"
                },
                {
                    "paragraph": "是犹以斧劗毛，以刀抵木也，",
                    "zhushu": "劗，翦也。劗，读惊攒之櫕也。"
                },
                {
                    "paragraph": "皆失其宜矣。",
                    "zhushu": "宜，适。"
                },
                {
                    "paragraph": "人主者，以天下之目视，以天下之耳听，以天下之智虑，以天下之力争，是故号令能下究，而臣情得上闻，",
                    "zhushu": "闻，犹达也。"
                },
                {
                    "paragraph": "百官修通，群臣辐凑，",
                    "zhushu": "臣归君，若辐之凑毂，故曰辐凑。"
                },
                {
                    "paragraph": "喜不以赏赐，怒不以罪诛。",
                    "zhushu": "惧失当也。"
                },
                {
                    "paragraph": "是故威立而不废，聪明先而不弊，",
                    "zhushu": "弊，暗。"
                },
                {
                    "paragraph": "法令察而不苛，",
                    "zhushu": "察，明也。苛，烦也。"
                },
                {
                    "paragraph": "耳目达而不暗，善否之情，日陈于前而无所逆。是故䝨者尽其智，不肖者竭其力，德泽兼覆而不偏，群臣劝务而不怠，",
                    "zhushu": "怠，澥。"
                },
                {
                    "paragraph": "近者安其性，远者怀其德。",
                    "zhushu": "性，生也。怀，归也。"
                },
                {
                    "paragraph": "所以然者，何也？得用人之道，而不任己之才者也。故假舆马者，足不劳而致千里；",
                    "zhushu": "假或作驾。"
                },
                {
                    "paragraph": "乘舟檝，不能游而绝江海。",
                    "zhushu": "绝，犹过也。"
                },
                {
                    "paragraph": "夫人主之情，莫不欲总海内之智，尽众人之力，然而群臣志达效忠者，希不困其身。",
                    "zhushu": "困，犹危也。"
                },
                {
                    "paragraph": "使言之而是也，虽在褐夫刍荛，犹不可弃也。",
                    "zhushu": "言虽贱，当也，故曰“不可弃”也。"
                },
                {
                    "paragraph": "使言之而非也，虽在𡖖相人君，榆策于庙堂之上，未必可用。",
                    "zhushu": "人君，谓国君也。擒，出，策，谋也。言之而非，虽贵，罚也。"
                },
                {
                    "paragraph": "是非之所在，不可以贵贱尊卑论也。是明主之听于群臣，其计乃可用，不羞其位；",
                    "zhushu": "不羞其位卑而不用。"
                },
                {
                    "paragraph": "其主言可行，不责其辩。",
                    "zhushu": "不责其辩口美辞也。"
                },
                {
                    "paragraph": "暗主则不然，所爱习亲近者，虽邪枉不正，不能见也；疏远则卑贱者，竭力尽忠，不能知也。有言者穷之以辞，有谏者诛之以罪，如此而欲照海内，存万方，是犹塞耳而听清浊，",
                    "zhushu": "商音清，宫音浊。"
                },
                {
                    "paragraph": "掩目而视青黄也，其离聪明则亦远矣。",
                    "zhushu": "离，去。"
                },
                {
                    "paragraph": "法者，天下之度量，而人主之准绳也。县法者，法不法也；设赏者，赏当赏也。法定之后，中程者赏，鈌绳者诛，尊贵者不轻其罚，而卑贱者不重其刑，",
                    "zhushu": "言平"
                },
                {
                    "paragraph": "。犯法者虽䝨必诛，中度者虽不肖必无罪，是故公道通而私道塞矣。",
                    "zhushu": "公，正也。私，邪也。塞，闭也。"
                },
                {
                    "paragraph": "古之置有司也，",
                    "zhushu": "有司，盖有理宫土也。"
                },
                {
                    "paragraph": "所以禁民，使不得自恣也。",
                    "zhushu": "恣，放恣也。"
                },
                {
                    "paragraph": "其立君也，所以剬有司，使无专行。",
                    "zhushu": "专，擅。"
                },
                {
                    "paragraph": "法籍礼义者，所以禁君，使无擅断也。人莫得自恣，则道胜，道胜而理达矣，故反于无为。无为者，非谓其凝滞而不动也，以其言莫从己出也。夫寸生于𥢕，𥢕生于日，日生于形，形生于景，此度之本也。",
                    "zhushu": "𥢕，禾穗𥢕孚榆头芒也。十𥢕为一分，十分为一寸，十寸为一尺，十尺为一丈。政谓之本也。"
                },
                {
                    "paragraph": "乐生于音，音生于律，律生于风，此声之宗也。",
                    "zhushu": "宗亦本也。"
                },
                {
                    "paragraph": "法生于义，义生于众适，众适合于人心，此治之要也。",
                    "zhushu": "要，约众也。"
                },
                {
                    "paragraph": "故通于夲者不乱于未，睹于要者不惑于详。",
                    "zhushu": "惑，眩。"
                },
                {
                    "paragraph": "法者，非天堕，非地生，发于人间而反以自正。",
                    "zhushu": "反，还。"
                },
                {
                    "paragraph": "是故有诸己不非诸人，",
                    "zhushu": "有诸己，己有聪明也。不非诸人，恕人行也。"
                },
                {
                    "paragraph": "无诸己不求诸人，",
                    "zhushu": "言己虽无独见之明，不求知罪于人也。"
                },
                {
                    "paragraph": "所立于下者不废于上，",
                    "zhushu": "人主所立法禁于民，亦自修之。不废于上，言以法也。"
                },
                {
                    "paragraph": "所禁于民者不行于身。",
                    "zhushu": "不正之事，不独行之于身。言其正己以正人也。"
                },
                {
                    "paragraph": "所谓亡国，非无君也，无法也；変法者，非无法也，有法者而不与用，无法等。",
                    "zhushu": "等，同。"
                },
                {
                    "paragraph": "是故人主之立法，先自为检式仪表，",
                    "zhushu": "表，正。"
                },
                {
                    "paragraph": "故令行于天下。孔子曰：“其身正，不令而行。其身不正，虽令不从。”故禁胜于身，则令行于民矣。",
                    "zhushu": "禁胜于身，身不敢自犯禁也。故能令行于民也。"
                },
                {
                    "paragraph": "圣主之治也，其犹造父之御，齐辑之于辔衔之际，而急缓之于唇吻之和，正度于胸臆之中，而执节于掌握之闲，",
                    "zhushu": "节，策。"
                },
                {
                    "paragraph": "内得于心中，外合于马志，是故能进退履绳，",
                    "zhushu": "绳，直正也。"
                },
                {
                    "paragraph": "而旋曲中规，",
                    "zhushu": "曲，屈。规，员。"
                },
                {
                    "paragraph": "取道致远，而气力有余，诚得其术也。是故权势者，人主之车舆也；大臣者，人主之驷马也。体离车舆之安，而手失驷马之心，而能不危者，古今未有也。是故舆马不调，土良不能以取道；君臣不和，唐、虞不能以为治。执术而御之，则管、晏之智尽矣；明分以示之，则跖、荞之奸止矣。",
                    "zhushu": "盗跖，孔子时人。荞，庄荞，楚威王之将军，能大为盗也。"
                },
                {
                    "paragraph": "夫据干而窥并底，虽达视犹不能见其睛；",
                    "zhushu": "睛，目童子也。"
                },
                {
                    "paragraph": "借明于鉴以照之，则寸之分可得而察也。",
                    "zhushu": "鉴，镜也。分，毛也，一曰疵。"
                },
                {
                    "paragraph": "是故明主之耳目不劳，精神不竭，物至而观其象，事来而应其化，近者不乱，远者治也。是故不用适然之数，而行必然之道，故万㪯而无遗策矣。今夫御者，马体调于车，御心和于马，则历险致远，进退周游，莫不如志。虽有骐骥騄駬之良，而臧获御之，则马反自恣，而人弗能制矣。",
                    "zhushu": "臧获，古之不能御者，鲁人也。"
                },
                {
                    "paragraph": "故治者不贵其自是，而贵其不得为非也。故曰：“勿使可欲，母曰弗求。勿使可夺，母曰不争。”如此，则人材释而公道行矣。美者正于度，而不足者逮于用，故海内可一也。夫释职事而听非誉，弃公劳而用朋党，",
                    "zhushu": "公，正。"
                },
                {
                    "paragraph": "则奇材佻长而于次，",
                    "zhushu": "奇材，非常之材，能长，卒非纯贤也，故曰于次也。"
                },
                {
                    "paragraph": "守官者雍遏而不进。如此，则民俗乱于国，而功臣争于朝。",
                    "zhushu": "奇材佻长之人于超其次，功劳之臣反不显列，故争于朝也。"
                },
                {
                    "paragraph": "故法律度量者，人主之所以执下，",
                    "zhushu": "执，制。"
                },
                {
                    "paragraph": "释之而不用，",
                    "zhushu": "不用法律度量也。"
                },
                {
                    "paragraph": "是犹无辔衔而驰也，群臣百姓反弄其上。是故有术则制人，无术则制于人。",
                    "zhushu": "为人所擒制也。"
                },
                {
                    "paragraph": "吞舟之鱼，荡而失水，则制于蝼蚁，离其居也。",
                    "zhushu": "鱼能合舟，言其大也。其居，水也。"
                },
                {
                    "paragraph": "猿貁失木，而擒于狐貍，非其处也。",
                    "zhushu": "其処，茂木。"
                },
                {
                    "paragraph": "君人者释所守而与臣下争，则有司以无为持位，",
                    "zhushu": "无所为以持其位也。"
                },
                {
                    "paragraph": "守职者以从君取容，",
                    "zhushu": "随君之欲，以取容媚。"
                },
                {
                    "paragraph": "是以人臣藏智而弗用，",
                    "zhushu": "不用智谋賛佐其上也。"
                },
                {
                    "paragraph": "反以事转任其上矣。",
                    "zhushu": "䝨臣见其不肯为谋，故转任其上，令自制之。诗云：仲山甫“既明且哲，以保其身”。"
                },
                {
                    "paragraph": "夫贵富者之于劳也，达事者之于察也，骄恣者之于恭也，势不及君。君人者不任能，",
                    "zhushu": "不任用臣智能也。"
                },
                {
                    "paragraph": "而好自为之，则智日困而自负其责也。数穷于下则不能伸理，行堕于国则不能专制，智不足以为治，威不足以行诛，则无以与天下交也。喜怒形于心者欲见于外，则守职者离正而阿上，",
                    "zhushu": "阿，曲从也。"
                },
                {
                    "paragraph": "有司枉法而从风，",
                    "zhushu": "风，令。"
                },
                {
                    "paragraph": "赏不当功，诛不应罪，上下离心，而君臣相怨也。是以执政阿主，而有过则无以贵之。有罪而不诛，则百官烦乱，智弗能解也；毁誉萌生，而明不能照也。不正夲而反自修，则人主逾劳，人臣逾逸。是犹代庖宰剥牲，而为大匠斲也。与马竞走，筋绝而弗能及；上车执辔，则马死于衡下。故伯乐相之，王良御之，明主乘之，无御相之劳而致千里者，乘于人资以为羽翼也。",
                    "zhushu": "资，才。"
                },
                {
                    "paragraph": "是故君人者，无为而有守也，有为而无好也。",
                    "zhushu": "无所私好。"
                },
                {
                    "paragraph": "有为则䜛生，有好则谀起。",
                    "zhushu": "謟谀之人乘志而起。"
                },
                {
                    "paragraph": "昔者齐桓公好味而易牙烹其首子而饵之，",
                    "zhushu": "桓公，襄公诸儿之子小白。"
                },
                {
                    "paragraph": "虞君好寳而晋献以璧马钓之，",
                    "zhushu": "钓，取。"
                },
                {
                    "paragraph": "胡王好音而𥘿穆公以女乐诱之，",
                    "zhushu": "诱，惑。"
                },
                {
                    "paragraph": "是皆以利见制于人也。",
                    "zhushu": "制，犹擒也。"
                },
                {
                    "paragraph": "故善建者不拔。",
                    "zhushu": "言建之无形也。"
                },
                {
                    "paragraph": "夫火热而水灭之，金刚而火销之，木强而斧伐之，水流而土遏之，唯造化者，物莫能胜也。故中欲不出谓之扃，外邪不入谓之塞。中扃外闭，何事之不节！外闭中扃，何事之不成！弗用而后能用之，弗为而后能为之。精神劳则越，",
                    "zhushu": "越，散。"
                },
                {
                    "paragraph": "耳目淫则竭，",
                    "zhushu": "竭，灭。"
                },
                {
                    "paragraph": "故有道之主，灭想去意，清虚以待，不伐之言，不夺之事，循名责实，使自司，任而弗诏，责而弗教，以不知为道，",
                    "zhushu": "道常未知。"
                },
                {
                    "paragraph": "以奈何为寳。",
                    "zhushu": "道贵无形，无形不可奈何，道之所以为贵也。"
                },
                {
                    "paragraph": "如此，则百官之事各有所守矣。",
                    "zhushu": "有所守，言不离扃也。"
                },
                {
                    "paragraph": "摄权势之柄，其于化民易矣。卫君伇子路，权重也；",
                    "zhushu": "卫君，出公轻也。"
                },
                {
                    "paragraph": "景、桓公臣管、晏，位尊也。",
                    "zhushu": "管仲辅相桓公，晏发相景公，二君匹尊故也。"
                },
                {
                    "paragraph": "怯服勇而愚制智，其所托势者胜也。故枝不得大于干，末不得强于本，则轻重小大有以相制也。若五指之属于臂也，搏援攫捷，莫不如志，言以小属于大也。是故得势之利者，所持甚小，其存甚大；所守甚约，",
                    "zhushu": "约，要也，少也。"
                },
                {
                    "paragraph": "所制甚广。是故十围之木，持千钧之屋；五寸之键，制开阖。岂其材之巨小足哉？所居要也。孔丘、墨翟修先圣之术，通六艺之论，口道其言，身行其志，慕义从风",
                    "zhushu": "风，化。"
                },
                {
                    "paragraph": "而为之服伇者不过数十人。",
                    "zhushu": "伇，事。"
                },
                {
                    "paragraph": "使居天子之位，则天下徧为儒墨矣。",
                    "zhushu": "徧，犹尽也。"
                },
                {
                    "paragraph": "楚庄王伤文无畏之死于宋也，奋袂而越，衣冠相连于道，遂成军宋城之下，权柄重也。",
                    "zhushu": "荘王，楚穆王摘臣之子旅也。使申舟问聘于齊，不假道于宋。无畏曰：“未必袭杀我。”王曰：“杀汝，伐宋。”见犀而行，不假道于宋。华元曰：“过我而不假道，鄙我也。鄙我，亡也；以兵杀其使者，亦亡也。”遂杀之。庄王闻之怒，故投袂而起，成军于宋域。故曰权柄重也。"
                },
                {
                    "paragraph": "楚文王好服解冠，楚国效之；",
                    "zhushu": "文王，楚武王熊达之子熊疪。解豸之冠，如今御史冠。"
                },
                {
                    "paragraph": "赵武霊王贝帯鵕翿而朝，赵国化之。",
                    "zhushu": "武灵王出春秋后，以大贝饰带，故服。鵕翿，读曰私鈚头。曰郭洛带、粒铫镝也。"
                },
                {
                    "paragraph": "使在匹夫布衣，虽冠解冠，带贝帯，鵕翿而朝，则不免为人笑也。",
                    "zhushu": "鵕翿，读曰私鈚头，二字三音也。"
                },
                {
                    "paragraph": "夫民之好善乐正，不待禁诛而自中法度者，万无一也。下必行之令，从之者利，逆之者凶，日阴未移，而海内莫不被绳矣。",
                    "zhushu": "绳，正。"
                },
                {
                    "paragraph": "故握剑锋，以离北宫子、司马蒯蒉不使应敌；",
                    "zhushu": "北宫子，齊人也，孟子所谓北宫勇也。司马蒯蒉，其先程伯休甫，宣王命以为司马，因为司马氏，蒯蒉其后也。周衰，适他国。蒯蒉在赵，以善击剑闻。应，犹击也。"
                },
                {
                    "paragraph": "操其觚，招其末，则庸人能以制胜。",
                    "zhushu": "觚，剑拊。招，㪯也。"
                },
                {
                    "paragraph": "今使乌获、藉蕃从后牵牛尾，尾绝而不从者，逆也；",
                    "zhushu": "乌获、藉蕃，皆多力人。"
                },
                {
                    "paragraph": "若指之桑条以贯其𤾁，则五尺童子牵而周四海者，顺也。夫七尺之桡而制船之左右者，以水为资；",
                    "zhushu": "桡，刺船槔也。资，用也。桡，读烦桡之桡也。"
                },
                {
                    "paragraph": "天子发号，令行禁止，以众为势也。夫防民之所害，开民之所利，威行也，若发堿决塘。",
                    "zhushu": "堿，水堿也。塘，堤也。皆所以畜水。"
                },
                {
                    "paragraph": "故循流而下易以至，背风而驰易以远。",
                    "zhushu": "因其势也。"
                },
                {
                    "paragraph": "桓公立政，去食肉之兽，食粟之鸟，系𦊨之罔，三举百姓说。",
                    "zhushu": "桓，齐桓公。"
                },
                {
                    "paragraph": "纣杀王子比干而骨肉怨，斮朝涉者之胫而万民叛，再举而天下失矣。故义者，非能徧利天下之民，利一人而天下从风；暴者，非尽害海内之众也，害一人而天下离叛。故桓公三举而九合诸侯，纣再举而不得为匹夫。故举错不可不审。",
                    "zhushu": "三举，去食肉之兽、食粟之鸟、系𦊨之罔。再举，杀比干、斮朝涉之胫也。"
                },
                {
                    "paragraph": "人主租敛于民也，必先计岁收，量民积聚，知饶馑有余不足之数，然后取车舆衣食供养其欲。髙台层榭，接屋连阁，非不丽也，然民无掘穴狭庐所以托身者，明主弗乐。",
                    "zhushu": "不乐其大丽也。"
                },
                {
                    "paragraph": "肥醲甘脆，非不美也，然民有糟糠菽粟不接于口者，则明主弗甘也。",
                    "zhushu": "不甘其肥醲也。"
                },
                {
                    "paragraph": "匡床蒻席，非不宁，",
                    "zhushu": "匡，安也。蒻，细也。"
                },
                {
                    "paragraph": "然民有处边城，犯危难，泽死暴骸者，明主弗安也。",
                    "zhushu": "不安其匡床蒻席也。"
                },
                {
                    "paragraph": "故古之君人者，其惨怛于民也，国有饥者，食不重味；民有寒者，而冬不被裘。",
                    "zhushu": "与同寒饥。"
                },
                {
                    "paragraph": "岁登民丰，乃始县钟鼓，陈干戚，",
                    "zhushu": "登，成也，年榖丰熟也。"
                },
                {
                    "paragraph": "君臣上下同心而乐之，国无哀人。",
                    "zhushu": "言皆乐也。"
                },
                {
                    "paragraph": "故古之为金石管弦者，所以宣乐也；",
                    "zhushu": "金，锤。石，磬。管，箫也。弦，琴瑟。"
                },
                {
                    "paragraph": "兵革斧钺者，所以饰怒也；觞酌俎豆，酬酢之礼，所以效善也；",
                    "zhushu": "效，致。"
                },
                {
                    "paragraph": "衰经管屦，辟踊哭泣，所以谕哀也。",
                    "zhushu": "谕，明"
                },
                {
                    "paragraph": "。此皆有充于内，而成像于外。",
                    "zhushu": "充，实。"
                },
                {
                    "paragraph": "及至乱主，取民则不裁其力，",
                    "zhushu": "裁，度。"
                },
                {
                    "paragraph": "求于下则不量其积，男女不得事耕织之业以供上之求，",
                    "zhushu": "事，治。业，事。"
                },
                {
                    "paragraph": "力勤财匮，君臣相疾也。故民至于焦唇沸肝，有今无储，",
                    "zhushu": "有今日之食，而无明日之储也。"
                },
                {
                    "paragraph": "而乃始撞大钟，击鸣鼓，吹竽笙，弹琴瑟，是犹贯甲胃而入宗庙，被罗纨而从军旅，失乐之所由生矣。夫民之为生也，一人跖耒，而耕不过十亩，",
                    "zhushu": "跖，蹈。"
                },
                {
                    "paragraph": "中田之获，卒岁之收，不过𠭇四石，妻子老弱仰而食之。时有涔旱灾害之患，",
                    "zhushu": "涔，久而水潦也。"
                },
                {
                    "paragraph": "有以给上之征赋车马兵革之费。由此观之，则人之生，闵矣！",
                    "zhushu": "闵，忧无乐。"
                },
                {
                    "paragraph": "夫天地之大，计三年耕而余一年之食，率九年而有三年之畜，十八年而有六年之积，",
                    "zhushu": "积，委也。"
                },
                {
                    "paragraph": "二十七年而有九年之储，虽涔旱灾害之殃，民莫困穷流亡也。故国无九年之畜，谓之不足；无六年之积，谓之闵急；",
                    "zhushu": "闵，忧。急，病。"
                },
                {
                    "paragraph": "无三年之畜，谓之穷乏。故有仁君明主，其取下有节，自养有度，则得承受于天地，而不离𩚑寒之患矣。若得贪主暴君，桡于其下，侵渔其民，以适无穷之欲，则百姓无以被天和而履地德矣。",
                    "zhushu": "天和，气也。地徳，所生殖也。"
                },
                {
                    "paragraph": "食者，民之本也。民者，国之本也。国者，君之夲也。是故人君者，上因天时，下尽地财，中用人力，是以群生遂长，五榖蕃植。教民养育六畜，以时种树，务修田畴滋植桑麻，肥墝髙下，各因其宜。丘陵阪险不生五榖者，以树竹木，春伐枯槁，夏取果蓏，",
                    "zhushu": "有核曰果，无核曰蓏。"
                },
                {
                    "paragraph": "秋畜疏食，",
                    "zhushu": "菜食曰疏，榖食曰食。"
                },
                {
                    "paragraph": "冬伐薪蒸，",
                    "zhushu": "大者曰薪，小者曰蒸。"
                },
                {
                    "paragraph": "以为民资。",
                    "zhushu": "资，用。"
                },
                {
                    "paragraph": "是故生无乏用，死无转尸。",
                    "zhushu": "转，弃。"
                },
                {
                    "paragraph": "故先王之法，畋不掩群，",
                    "zhushu": "掩，犹尽也。"
                },
                {
                    "paragraph": "不取麛夭，",
                    "zhushu": "鹿子曰麛，麋子曰夭。"
                },
                {
                    "paragraph": "不涸泽而渔，",
                    "zhushu": "涸泽，漉池。"
                },
                {
                    "paragraph": "不焚林而猎。",
                    "zhushu": "为尽物也。"
                },
                {
                    "paragraph": "豺未祭兽，罝罦不得布于野；",
                    "zhushu": "十月之时，豺杀兽，四面陈之，世谓之𥙊兽也。未𥙊兽，𦊨罦不得施也。"
                },
                {
                    "paragraph": "獭未祭鱼，罔𦊙不得入于水；",
                    "zhushu": "獭，㺍也。明堂月令：“孟春之月，獭𥙊鱼。”獭取鲤四面陈之水边，世谓之𥙊鱼。未𥙊，不得捕也。"
                },
                {
                    "paragraph": "鹰隼未挚，罗网不得张于谿谷；",
                    "zhushu": "立秋鹰挚矣。未立秋，不得施下。鹰或作隽。"
                },
                {
                    "paragraph": "草木未落，斤斧不得入山林；",
                    "zhushu": "九月草木节解。未解，不得伐山林也。"
                },
                {
                    "paragraph": "昆虫未蛰，不得以火烧田。",
                    "zhushu": "十月蛰虫备藏。未蛰，不得用烧田也。"
                },
                {
                    "paragraph": "孕育不得杀，鷇卵不得探，鱼不长尺不得取，彘不㫷年不得食。",
                    "zhushu": "皆为尽物。"
                },
                {
                    "paragraph": "是故草木之发若烝气，",
                    "zhushu": "𤼵，生。"
                },
                {
                    "paragraph": "禽兽归之若流原，飞鸟归之若烟云，有所以𦤺之也。故先王之政，四海之云至而修封疆，",
                    "zhushu": "立春之后，四海出云。"
                },
                {
                    "paragraph": "虾蟆鸣、燕降而达路除道，",
                    "zhushu": "三月之时。"
                },
                {
                    "paragraph": "阴降百泉则修桥梁，",
                    "zhushu": "十月之时。"
                },
                {
                    "paragraph": "昏张中则务种榖，",
                    "zhushu": "三月昏，张星中于南方。张，南方朱鸟之宿也。"
                },
                {
                    "paragraph": "大火中则种黍菽，",
                    "zhushu": "大火，东方仓龙之宿，四月建巳中在南方。菽，豆也。"
                },
                {
                    "paragraph": "虚中则种宿麦，",
                    "zhushu": "虚，北方玄武之宿，八月建酉中于南方也。"
                },
                {
                    "paragraph": "昴中则牧敛畜积，伐薪木。",
                    "zhushu": "昴星，西方白虎也。季秋之月，收敛畜积也。"
                },
                {
                    "paragraph": "上告于天，下布之民，先王之所以应时修备，富国利民，实旷来远者，其道备矣。",
                    "zhushu": "实，满也。旷，空也。"
                },
                {
                    "paragraph": "非能目见而足行之也，欲利之也。欲利之也不忘于心，则官自备矣。心之于九窍四肢也，不能一事焉，然而动静听视皆以为主者，不忘于欲利之也。故尧为善而众善至矣，桀为非而众非来也。善积即功成，非积则祸极。",
                    "zhushu": "极，至。"
                },
                {
                    "paragraph": "凡人之论，心欲小而志欲大，智欲员而行欲方，能欲多而事欲鲜。所谓心欲小者，虑患未生，备祸未发，戒过慎微，不敢纵其欲也。",
                    "zhushu": "诗云：“惟此文王，小心翼翼，昭事上帝，聿懐多福。”此之谓也。"
                },
                {
                    "paragraph": "志欲大者，兼包万国，壹齐殊俗，并覆百姓，若合一族，是非辐凑而为之毂。",
                    "zhushu": "毂，以谕王。"
                },
                {
                    "paragraph": "智欲员者，环复转运，终始无端，",
                    "zhushu": "若顺连环，故曰无端。"
                },
                {
                    "paragraph": "旁流四达，渊泉而不竭，万物并㒷，莫不向应也。",
                    "zhushu": "应，和。"
                },
                {
                    "paragraph": "行欲方者，直立而不桡，",
                    "zhushu": "桡，弱曲也。"
                },
                {
                    "paragraph": "素白而不污，穷不易操，通不肆志。",
                    "zhushu": "肆，放。"
                },
                {
                    "paragraph": "能欲多者，文武备具，动静中仪，举动废置，曲得其宜，无所击戾，莫不毕宜也。",
                    "zhushu": "击，掌也。戾，破也。"
                },
                {
                    "paragraph": "事欲鲜者，执柄持术，得要以应众，执约以治广，处静持中，运于璇枢，以一合万，若合符者也。",
                    "zhushu": "符，约。"
                },
                {
                    "paragraph": "故心小者禁于微也，志大者无不怀也，",
                    "zhushu": "多所容也。"
                },
                {
                    "paragraph": "知员者无不知也，行方者有不为也，",
                    "zhushu": "非正道不为也。"
                },
                {
                    "paragraph": "能多者无不治也，",
                    "zhushu": "治，犹作也。"
                },
                {
                    "paragraph": "事鲜者约所持也。",
                    "zhushu": "约，要。"
                },
                {
                    "paragraph": "古者天子听朝，公卿正谏，博士诵诗，瞽箴师诵，庶人传语，史书其过，宰彻其膳，犹以为未足也，故尧置敢谏之鼓也，",
                    "zhushu": "欲谏者，击其鼓。"
                },
                {
                    "paragraph": "舜立诽谤之木，",
                    "zhushu": "书其善否于表木也。"
                },
                {
                    "paragraph": "汤有司直之人，",
                    "zhushu": "司直，官名，不曲也。"
                },
                {
                    "paragraph": "武王立戒慎之鼗",
                    "zhushu": "，欲戒君令慎疑者，摇鼗鼓。"
                },
                {
                    "paragraph": "过若豪厘，而既已备之也。",
                    "zhushu": "备，具也。"
                },
                {
                    "paragraph": "夫圣人之于善也，无小而不举；",
                    "zhushu": "举，用。"
                },
                {
                    "paragraph": "其于过也，无微而不改。",
                    "zhushu": "改，更。"
                },
                {
                    "paragraph": "尧、舜、禹、汤、武王，皆坦然天下而南面焉。",
                    "zhushu": "背屏而朝诸侯。"
                },
                {
                    "paragraph": "当此之时，鼛鼓而食，",
                    "zhushu": "鼛鼓，王者之食乐也。诗云：“鼓钟伐鼛。”"
                },
                {
                    "paragraph": "奏雍而彻，",
                    "zhushu": "雍，已食之乐也。"
                },
                {
                    "paragraph": "已饭而𥙊灶，行不用巫祝，",
                    "zhushu": "言其率徳蹈正，无求于神。"
                },
                {
                    "paragraph": "鬼神弗敢崇，山川弗敢祸，可谓至贵矣，",
                    "zhushu": "至德之可贵也。"
                },
                {
                    "paragraph": "然而战战栗栗，日慎一日。由此观之，则圣人之心小矣。诗云：“惟此文王，小心翼翼，昭事上帝，聿怀多福。”其斯之谓欤！武王伐纣，发巨桥之粟，散鹿台之钱，",
                    "zhushu": "巨桥，纣仓名也。一说：巨鹿漕运之桥粟。鹿台，纣钱藏府所积也。武王发散以赈疲民。"
                },
                {
                    "paragraph": "封比干之墓，",
                    "zhushu": "比干，纣诸父也。谏纣之非，纣杀之。故武王封崇其墓，以旌仁也。"
                },
                {
                    "paragraph": "表商容之闾，",
                    "zhushu": "商容，殷之䝨人，老子师，故表显其里。穆称篇又云“老子业于商容，见舌而知守柔矣”是也。"
                },
                {
                    "paragraph": "朝成汤之庙，",
                    "zhushu": "成汤，殷受命之王。言圣人以类相宗。"
                },
                {
                    "paragraph": "解箕子之囚，",
                    "zhushu": "箕子，纣之庶兄。论语云“箕子为之奴”。武王伐纣，赦其囚执，问以洪范，封之于朝鲜也。"
                },
                {
                    "paragraph": "使各处其宅，田其田，无故无新，唯贤是亲，用非其有，使非其人，晏然若故有之。由此观之，则圣人之志大也。文王周观得夫，徧览是非，尧、舜所以昌，桀、纣所以亡者，皆著于明堂，",
                    "zhushu": "著，犹图也。"
                },
                {
                    "paragraph": "于是略智博闻，以应无方。由此观之，则圣人之智员矣。成、康继文、武之业，守明堂之制，观存亡之迹，见成败之变，非道不言，",
                    "zhushu": "非圣人之意不敢言。"
                },
                {
                    "paragraph": "非义不行，",
                    "zhushu": "非仁义不敢履行也。"
                },
                {
                    "paragraph": "言不苟出，行不苟为，择善而后从事焉。由此观之，则圣人之行方矣。孔子之通，智过于苌弘，勇服于孟贲，足蹑郊莬，力招城关，能亦多矣。",
                    "zhushu": "苌弘，周大夫，敬王臣也，号知天道。孟贲，勇士也。孔子皆能。招，㪯也。以一手招城门关端能举之。故曰亦能多也。"
                },
                {
                    "paragraph": "然而勇力不闻，",
                    "zhushu": "人不闻其为勇力也。"
                },
                {
                    "paragraph": "侮巧不知，",
                    "zhushu": "人不知其有侮巧者。"
                },
                {
                    "paragraph": "专行孝道，以成素王，事亦鲜矣。春秋二百四十二年，亡国五十二，弑君三十六，采善鉏丑，以成王道，论亦博矣。然而围于匡，颜色不变，弦歌不辍，",
                    "zhushu": "匡，宋邑也。今陈襄邑西匡亭是也。孔子曰：“天生德于予，匡人其如予何！”故颜色不变，弦歌不止也。"
                },
                {
                    "paragraph": "临死亡之地，犯患难之危，据义行理而志不慑，分亦明矣。",
                    "zhushu": "犯，犹遭。慑，犹惧。"
                },
                {
                    "paragraph": "然为鲁司寇，听狱必为断，",
                    "zhushu": "为鲁定公司冦。"
                },
                {
                    "paragraph": "作为春秋，不道鬼神，不敢专己。夫圣人之智，固已多矣，其所守者有约，故举而必荣。愚人之智，固已少矣，其所事者多，故动而必穷矣。吴起、张仪，智不若孔、墨，而争万乘之君，此其所以车裂支解也。夫以正教化者，易而必成；以邪巧世者，难而必败。凡将设行立趣于天下，舍其易成者，而从亊难而必败者，愚惑之所致也。凡此六反者，不可不察也。",
                    "zhushu": "六反，谓孔、墨、苌弘、孟贲、吴起、张仪也。其行相反，故曰六反也。"
                },
                {
                    "paragraph": "偏知万物而不知人道，不可谓智。偏爱群生而不爱人类，不可谓仁。仁者，爱其类也；智者，不可或也。仁者，虽在断割之中，其所不忍之色可见也。",
                    "zhushu": "不忍智断割之色见于颜色也。"
                },
                {
                    "paragraph": "智者，虽烦难之事，其不暗之效可见也。内恕反情，心之所欲，其不加诸人，由近知远，由己知人，此人智之所合而行也。小有教而大有存也，小有诛而大有宁也，",
                    "zhushu": "小教之以正，故大有存也；少责之以义，故大有宁也。非正则不存，非义则不宁也。"
                },
                {
                    "paragraph": "唯恻隐推而行之，此智者之所独断也。故仁智错，有时合，合者为正，错者为权，其义一也。府吏守法，君子制义。法而无义，亦府吏也，不足以为政。耕之为亊也劳，织之为亊也扰。扰劳之事，而民不舍者，知其可以衣食也。人之情不能无衣食，衣食之道必始于耕织，万民之所容见也。物之若耕织者，始初甚劳，终必利也众，愚人之所见者寡；亊可权者多，愚之所权者少；此愚者之所多患也。物之可备者，智者尽备之；可权者，尽权之；此智者所以寡患也。故智者先忤而后合，",
                    "zhushu": "忤，逆。"
                },
                {
                    "paragraph": "愚者始于乐而终于哀。今日何为而荣乎，且日何为而义乎，此易言也。今日何为而义，且日何为而荣，此知难也。问瞽师曰：“白素何如？”曰：“缟然。”曰：“黑何若？”曰：“黮然。”援白黑而示之，则不処焉。人之视白黑以目，言白黑以口，瞽师有以言白黑，无以知白黑，故言白黑与人同，其别白黑与人异。入孝于亲，出忠于君，无愚智贤不肖皆知其为义也，使陈忠孝行而知所出者鲜矣。凡人思虑，莫不先以为可而后行之，其是或非，此愚知之所以异。凡人之性，莫贵于仁，莫急于智。仁以为质，知以行之。两者为夲，而加之以勇力辩慧，捷疾劬录，巧敏遟利，聪明审察，尽众益也。身材未修，侮艺曲备，而无仁智以为表𠏉，而加之以众美，则益其损。故不仁而有勇力果敢，则狂而操利剱；",
                    "zhushu": "狂，犹乱也。"
                },
                {
                    "paragraph": "不智而辩慧怀给，则弃骥而不式。",
                    "zhushu": "不知之人，辩慧怀给，不知所裁之，犹弃而或，不知所诣也。怀，佞也。"
                },
                {
                    "paragraph": "虽有材能，其施之不当，其处之不宜，适足以辅伪饰非。侮艺之众，不如其寡也。故有野心者不可借便势，",
                    "zhushu": "野，外。"
                },
                {
                    "paragraph": "有愚质者不可与利器。",
                    "zhushu": "老子曰：“国之利器，不可以假人”也。"
                },
                {
                    "paragraph": "鱼得水而游焉则乐，塘决水涸，则为蝼蚁所食。有掌修其隄防，补其缺漏，则鱼得而利之。",
                    "zhushu": "掌，主。"
                },
                {
                    "paragraph": "国有以存，人有以生。",
                    "zhushu": "国有以存，若鱼得水也。国存，故人遂生也。"
                },
                {
                    "paragraph": "国之所以存者，仁义是也；人之所以生者，行善是也。国无义，虽大必亡；",
                    "zhushu": "桀、纣是也。"
                },
                {
                    "paragraph": "人无善志，虽勇必伤。",
                    "zhushu": "论语曰：“勇而无礼则乱。”乱则伤也。"
                },
                {
                    "paragraph": "治国上使不得与焉；",
                    "zhushu": "使不得与亡伤之危，是上术也。"
                },
                {
                    "paragraph": "孝于父母，弟于兄㛮，信于朋友，不得上令而可得为也。释己之所得为，而责于其所不得制，悖矣！士处卑隐，欲上达，必先反诸己。上达有道：名誉不起，而不能上达矣。取誉有道：不信于友，不能得誉。于友有道：亊亲不说，不信于友。",
                    "zhushu": "不能说亲，明友不信之也。"
                },
                {
                    "paragraph": "说亲有道：修身不诚，不能亊亲矣。诚身有道：心不专一，不能专诚。道在易而求之难，",
                    "zhushu": "易，谓反己，先修其本也。不修其本，而欲得说亲诚身之名，皆难也，故曰道在易而求之难也。"
                },
                {
                    "paragraph": "验在近而求之远，故弗得也。",
                    "zhushu": "验，効包。近谓夲，远谓末也。故不能得之也。"
                }
            ]
        },
        {
            "name": "缪称训第十",
            "paragraphs": [
                {
                    "paragraph": "缪称训第十",
                    "zhushu": "缪异之论，称物假类，同之神明，以知所贵。",
                    "type": 1
                },
                {
                    "paragraph": "道至高无上，至深无下，平乎准，直乎绳，员乎规，方乎矩，句裹宇宙而无表里，洞同覆载而无所碍。",
                    "zhushu": "碍，挂。"
                },
                {
                    "paragraph": "是故体道者，不哀不楽，不怒不喜，其坐无虑，其寝无㝱，物来而名，亊来而应。主者，国之心。心治则百节皆安，心扰则百节皆乱。故其心治者，攴体相遗也；其国治者，君臣相忘也。",
                    "zhushu": ""
                },
                {
                    "paragraph": "黄帝曰：“芒芒昧昧，从天之道，与元同气。”故至徳者，言同略，事同指，上下壹心，无歧道旁见者，遏障之于邪，关道之于善，而民郷方矣。故易曰：“同人于野，利涉大川。”",
                    "zhushu": "言能同人道至于野，则可以济大川。大川，大难也。"
                },
                {
                    "paragraph": "道者，物之所导也；徳者，性之所扶也；仁者，积恩之见证也；义者，比于人心而含于众适者也。故道灭而德用，徳衰而仁义生。故尚世体道而不德，中世守德而弗坏也，未世绳绳乎准恐失仁义。君子非仁义无以生，失仁义，则失其所以生；小人非嗜欲无以活，失嗜欲，则失其所以活；故君子惧失义，小人惧失利。观其所惧，知各殊矣。易曰：“即鹿无虞，惟入于林中，君子几不如舍，往吝。”",
                    "zhushu": "即，入也。鹿以谕民。虞，斯也。几，终也。就民欺之，即入林中，几终不如舍之，使之不终如其吝也。"
                },
                {
                    "paragraph": "其施厚者其报美，其怨大者其祸深。薄施而厚望，畜怨而无患者，古今未之有也。是故圣人察其所以往，则知其所以来者。",
                    "zhushu": ""
                },
                {
                    "paragraph": "圣人之道，犹中衢而致尊邪？",
                    "zhushu": "道六通谓之衢。尊。酒器也。"
                },
                {
                    "paragraph": "过者斟酌，多少不同，各得其所宜。是故得一人，所以得百人也。",
                    "zhushu": "一人来得其心，百人来亦得其心。"
                },
                {
                    "paragraph": "人以其所愿于上以与其下交，谁弗载？以其所欲于下以事其上，谁弗喜？诗云：“媚兹一人，应侯慎德。”慎德大矣，一人小矣，能善小，斯能善大矣。",
                    "zhushu": ""
                },
                {
                    "paragraph": "君子见过忘罚，故能谏；见贤忘贱，故能让；见不足忘贫，故能施。情繋于中，行形于外。凡行戴情，虽过无怨；不戴其情，虽忠来恶。",
                    "zhushu": "戴，心所感也。情，诚也。"
                },
                {
                    "paragraph": "后稷广利天下，犹不自矜。禹无废功，无蔽财，自视犹觖如也。",
                    "zhushu": "觖，不满也。"
                },
                {
                    "paragraph": "满如陷，",
                    "zhushu": "陷，少。"
                },
                {
                    "paragraph": "实如虚，尽之者也。凡人各贤其所说，而说其所快。世莫不㪯贤，或以治，或以乱。非自遁，",
                    "zhushu": "遁，欺。"
                },
                {
                    "paragraph": "求同乎己者也。己未必得贤，而求与己同者，而欲得贤，亦不几矣！使尧度舜，则可；使桀度尧，是犹以升量石也。今谓狐貍，则必不知狐，又不知貍。",
                    "zhushu": "俱不知此二兽。"
                },
                {
                    "paragraph": "非未尝见狐者，必未尝见貍也，狐、貍非异，同类也，而谓狐貍，则不知狐、貍。是故谓不肖者贤，则必不知贤；谓贤者不肖，则必不知不肖者矣。",
                    "zhushu": ""
                },
                {
                    "paragraph": "圣人在上，则民乐其治；在下，则民慕其意。小人在上位，如寝閞、曝纩，",
                    "zhushu": "寝，谓卧閞上之不安。纩，茧也。曝茧，踊动摇不休，死乃止也。"
                },
                {
                    "paragraph": "不得须臾宁。故易曰：“乘马班如，泣血连如。”",
                    "zhushu": "论乘马班如，难也，故有泣血之忧。"
                },
                {
                    "paragraph": "言小人处非其位，不可长也。物莫无所不用。天雄乌啄，药之凶毒也，良医以活人。侏儒瞽师，人之困慰者也，",
                    "zhushu": "慰，可蹶也。一曰：慰，拯。"
                },
                {
                    "paragraph": "人主以备乐。是故圣人制其剟材，无所不用矣。",
                    "zhushu": "剟、疏杀也。"
                },
                {
                    "paragraph": "勇士一呼，三军皆辟，其出之也诚。故倡而不和，意而不戴，",
                    "zhushu": "意，恚声也。戴，嗟。"
                },
                {
                    "paragraph": "中心必有不合者也。故舜不降席而王天下者，求诸己也。故上多故，则民多诈矣。身曲而景直者，未之闻也。说之所不至者，容貌至焉。",
                    "zhushu": "说之粗，不如容貌精微入人深也。"
                },
                {
                    "paragraph": "容貌之所不至者，感忽至焉。感乎心，明乎智，发而成形，精之至者。可以形势接，而不可以照志。",
                    "zhushu": ""
                },
                {
                    "paragraph": "戎、翟之马，皆可以驰驱，或近或远，唯造父能尽其力；三苗之民，皆可使忠信，或贤或不肖，唯唐、虞能齐其美，必有不传者。",
                    "zhushu": "心教之微眇，不可传。"
                },
                {
                    "paragraph": "中行缪伯手搏虎，",
                    "zhushu": "中行缪伯，晋臣也，力能搏生虎也。"
                },
                {
                    "paragraph": "而不能生也，",
                    "zhushu": "力能杀虎，而德不能服之。"
                },
                {
                    "paragraph": "盖力优而克不能及也。",
                    "zhushu": "克，犹能也。"
                },
                {
                    "paragraph": "用百人之所能，则得百人之力；举千人之所爱，则得千人之心；辟若伐树而引其夲，千枝万叶则莫得弗从也。慈父之爱子，非为报也，不可内解于心；圣王之养民，非求用也，性不能已；若火之自热，冰之自寒，夫有何修焉！及恃其力，赖其功者，若失火舟中。",
                    "zhushu": "言舟中之人同心救火，不相为赐。"
                },
                {
                    "paragraph": "故君子见始，斯知终矣。媒妁誉人，而莫之徳也；取庸而强饭之，莫之爱也。虽亲父慈母，不加于此，有以为，则恩不接矣。故送往者，非所以迎来也；施死者，非专为生也。诚出于已，则所动者远矣。锦绣登庿，贵文也；",
                    "zhushu": "登，犹入也。"
                },
                {
                    "paragraph": "圭璋在前，尚质也。",
                    "zhushu": "以玉𥙊之者，质也。"
                },
                {
                    "paragraph": "文不胜质，之谓君子。故终年为车，无三寸之鎋，不可以驱驰；匠人斲户，无一尺之楗，不可以闭藏。故君子行斯乎其所结。",
                    "zhushu": "结，要终也。"
                },
                {
                    "paragraph": "心之精者，可以神化，而不可以导人；",
                    "zhushu": "导，教。"
                },
                {
                    "paragraph": "目之精者，可以消泽，而不可以昭誋。",
                    "zhushu": "照，道。誋，诚也。不可以教导戒人。"
                },
                {
                    "paragraph": "在混冥之中，不可谕于人。",
                    "zhushu": "混冥，人心中也。"
                },
                {
                    "paragraph": "故舜不降席而天下治，桀不下陛而天下乱，盖情甚乎叫呼也。",
                    "zhushu": "言虽叫呼大语，不如心行真直也。"
                },
                {
                    "paragraph": "无诸己，求诸人，古今未之闻也。同言而民信，信在言前也。同令而民化，诚在令外也。圣人在上，民迁而化，情以先之也。动于上，不应于下者，情与令殊也。故易曰：“亢龙有悔。”",
                    "zhushu": "仁君动极在上，故有悔也。"
                },
                {
                    "paragraph": "三月婴儿，未知利害也，而慈母之爱谕焉者，情也。故言之用者，昭昭乎小哉！不言之用者，旷旷乎大哉！",
                    "zhushu": ""
                },
                {
                    "paragraph": "身君子之言，信也；",
                    "zhushu": "身君子之言，体行君子之言也。"
                },
                {
                    "paragraph": "中君子之意，忠也。忠信形于内，感动应于外。故禹执于戚，舞于两阶之间，而三苗服。",
                    "zhushu": "三苗畔禹，禹风以礼楽而服之也。"
                },
                {
                    "paragraph": "鹰翔川，鱼鼈沈，",
                    "zhushu": "禹以德服三苗，犹鹰翔川上，鱼鼈恐，皆濳。"
                },
                {
                    "paragraph": "飞鸟扬，",
                    "zhushu": "鸟见鹰而扬去。"
                },
                {
                    "paragraph": "必远害也。",
                    "zhushu": "鹰懐欲害之心，故鸟鱼知其情实，故远之。"
                },
                {
                    "paragraph": "子之死父也，臣之死君也，世有行之者矣，非出死以要名也，恩心之藏于中，而不能违其难也。故人之甘甘，非正为蹠也，",
                    "zhushu": "人之甘甘，犹楽楽而为之。臣之死君，子之死久，非以求蹠蹠也。"
                },
                {
                    "paragraph": "而蹠焉往。",
                    "zhushu": "言蹠乃往至也。"
                },
                {
                    "paragraph": "君子之惨怛，非正为伪形也，谕乎人心。非从外入，自中出者也。",
                    "zhushu": ""
                },
                {
                    "paragraph": "义尊乎君，仁亲乎父，故君之于臣也，能死生之，不能使为苟简易；",
                    "zhushu": "君不能使臣为苟舍易行之义。"
                },
                {
                    "paragraph": "父之于子也，能发起之，不能使无忧寻。",
                    "zhushu": "忧寻，忧长也，仁念也。仁念，父母不楽子之如此，然不能止。"
                },
                {
                    "paragraph": "故义胜君，仁胜父，则君尊而臣忠，父慈而子孝。",
                    "zhushu": ""
                },
                {
                    "paragraph": "圣人在上，化育如神。太上曰：“我其性与！”",
                    "zhushu": "太上，皇德之君也。我性自然也。"
                },
                {
                    "paragraph": "其次曰：“㣲彼，其如此乎！”",
                    "zhushu": "其次，五帝时也。其民如此，故我治之如彼。"
                },
                {
                    "paragraph": "故诗曰“执辔如组”，易曰“含章可贞”，动于近，成文于远。夫察所夜行，周公惭乎景，故君子慎其独也。释近斯远，塞矣。闻善易，以正身难。夫子见禾之三变也，",
                    "zhushu": "夫子，孔子也。三变，始于粟，粟生于苗，苗成于穗也。"
                },
                {
                    "paragraph": "滔滔然曰：“狐郷丘而死，我其首禾乎！”",
                    "zhushu": "禾穗垂而向根，君子不忘夲也。"
                },
                {
                    "paragraph": "故君子见善则痛其身焉。",
                    "zhushu": "痛己身善恶自在也。"
                },
                {
                    "paragraph": "身苟正，怀远易矣。",
                    "zhushu": "怀，来。"
                },
                {
                    "paragraph": "故诗曰：“弗躬弗亲，庶民弗信。”小人之从事也，曰苟得；君子曰苟义。所求者同，所期者异乎！击舟水中，鱼沈而鸟扬，同间而殊事，其情一也。僖负羁以壶飧表其闾，",
                    "zhushu": "厘负羁，曹臣。晋重耳出过曹，负羁遗以壸飧。重耳反晋，伐曹，令兵不入其闾。"
                },
                {
                    "paragraph": "赵宣孟以束脯免其躯，",
                    "zhushu": "赵宣孟，晋𡖖，以束脯活灵辄，后免其难也。"
                },
                {
                    "paragraph": "礼不隆",
                    "zhushu": "隆，多也。"
                },
                {
                    "paragraph": "而德有余，仁心之感恩接而憯怛生，故其入人深。俱之叫呼也，在家老则为恩厚，其在债人则生争斗。故曰：“兵莫憯于意志，莫邪为下；寇莫大于阴阳，抱鼓为小。”",
                    "zhushu": ""
                },
                {
                    "paragraph": "圣人为善，非以求名而名从之，名不与利期而利归之。故人之忧喜，非为蹗，蹗焉往生也。",
                    "zhushu": "言非为冀幸往生利意也。"
                },
                {
                    "paragraph": "故至至不容。",
                    "zhushu": "至道之人不饰容也。"
                },
                {
                    "paragraph": "故若眯而抚，",
                    "zhushu": "眯，芥入目也。抚，扪之。从中发，非为观容之也。"
                },
                {
                    "paragraph": "若跌而据，",
                    "zhushu": "跌，仆。"
                },
                {
                    "paragraph": "圣人之为治，漠然不见贤焉，终而后知其可大也。若日之行，",
                    "zhushu": "日行，人不见也。"
                },
                {
                    "paragraph": "骐骥不能与之争远。今夫夜有求，与瞽师并；东方开，斯照矣。",
                    "zhushu": "言人见照用，瞽者犹暗而无为，人而治治事用思也。"
                },
                {
                    "paragraph": "动而有益，则损随之，",
                    "zhushu": "益所以为损也。"
                },
                {
                    "paragraph": "故易曰：“剥之不可遂尽也，故受之以复。”",
                    "zhushu": "言物剥落而复生也。"
                },
                {
                    "paragraph": "积薄为厚，积卑为髙，故君子曰孳孳以成煇，小人曰快快以至辱。其消息也，离珠弗能见也。文王闻善如不及，宿不善如不祥，非为日不足也，其忧寻推之也，",
                    "zhushu": "忧寻，忧深。"
                },
                {
                    "paragraph": "故诗曰：“周虽旧邦，其命惟新。”",
                    "zhushu": "新国者也。"
                },
                {
                    "paragraph": "懐情抱质，天弗能杀，地弗能薶也，声扬天地之闲，配日月之光，甘楽之者也。苟郷善，虽过无怨；苟不郷善，虽忠来患。故怨人不如自怨，求诸人不如求诸己得也。",
                    "zhushu": ""
                },
                {
                    "paragraph": "声自召也，貌自示也，名自命也，文自官也，无非己者。操𨦣以刺，操刃以击，自召也貌，何自怨乎人？故筦子文锦也，虽丑登庙；",
                    "zhushu": "筦仲相齐，明法度，审国刑，不能及圣，犹文锦虽恶，宜以升庙也。"
                },
                {
                    "paragraph": "子产练染也，美而不尊。",
                    "zhushu": "子产相郑，先恩而后法，犹练染为衣，温厚而非宗庙服也。"
                },
                {
                    "paragraph": "虚而能满，淡而有味，被褐懐王者。故两心不可以得一人，一心可以得百人。男子树兰，芙而不芳，",
                    "zhushu": "兰，芳草，女之美芳也。男子树之，盖不芳。"
                },
                {
                    "paragraph": "継子得食，𦘺而不泽，",
                    "zhushu": "継子有假母也。"
                },
                {
                    "paragraph": "情不相与往来也。",
                    "zhushu": ""
                },
                {
                    "paragraph": "生所假也，无所归也，故弘演直仁而立死，",
                    "zhushu": "弘演，卫懿公臣。狄人攻卫，食懿公。其肝在，弘演剖腹以盛之也。"
                },
                {
                    "paragraph": "王子闾张掖而受刃，",
                    "zhushu": "楚白公欲立王子闾为王，不可，一刺之以兵，子闾不受。"
                },
                {
                    "paragraph": "不以所托害所归也。故世治则以义卫身，世乱则以身卫义。死之日，行之终也，故君子慎一用之。",
                    "zhushu": ""
                },
                {
                    "paragraph": "无勇者，非先慑也，难至而失其守也；贪婪者，非先欲也，见利而忘其害也。虞公见垂棘之璧，而不知虢祸之及己也。故至至之人，不可遏夺也。",
                    "zhushu": "言至道之人，其心先定，不可临以利，夺其志。"
                },
                {
                    "paragraph": "人之欲荣也，以为己也，于彼何益！圣人之行义也，其忧寻出乎中也，于己何以利！故帝王者多矣，而三王独称；贫贱者多矣，而伯夷独举。以责为圣乎，则圣者众矣；以贱为仁乎，则賎者多矣，何圣仁之寡也！独专之意楽哉，忽乎日滔滔以自新，忘老之及己也。始乎叔李，归乎伯孟，必此积也。",
                    "zhushu": "言自少而至长。"
                },
                {
                    "paragraph": "不身遁，斯亦不遁人，",
                    "zhushu": "遁，隐也。己不自隐身之行，亦不隐之于人故也。"
                },
                {
                    "paragraph": "故若行独梁，不为无人不兢其容。",
                    "zhushu": "独梁，一木之水权也。行其上，常兢兢，恐陷也。"
                },
                {
                    "paragraph": "故使人信己者易，而蒙衣自信者难。",
                    "zhushu": "及身不信，故难。"
                },
                {
                    "paragraph": "情先动，",
                    "zhushu": "言人君以精动导民也。"
                },
                {
                    "paragraph": "动无不得；",
                    "zhushu": "动静得人心也。"
                },
                {
                    "paragraph": "无不得，则无莙；发",
                    "zhushu": "无莙结。发，动也。"
                },
                {
                    "paragraph": "莙而后快。",
                    "zhushu": "虽莙结，快民心。"
                },
                {
                    "paragraph": "故唐、虞之举错也，非以偕情也，快己而天下治；桀、纣非正赋之也，快己而百事废；喜憎议而治乱分矣。",
                    "zhushu": "下有喜议而国治，有憎议而国乱也。"
                },
                {
                    "paragraph": "圣人之行，无所合，无所离。譬若鼓，无所与调，无所不比。丝筦金石，小大修短有叙，异声而和。君臣上下，官职有差，殊事而调。夫织者日以进，",
                    "zhushu": "织帛者进。"
                },
                {
                    "paragraph": "耕者日以𨚫，",
                    "zhushu": "耕，渭耕者𨚫行。"
                },
                {
                    "paragraph": "事相反，成功一也。申喜闻乞人之歌而悲，出而视之，其母也。",
                    "zhushu": "申喜三其母，母乞食于道。"
                },
                {
                    "paragraph": "艾陵之战也，夫差曰：“夷声阳，句吴其庶乎！”",
                    "zhushu": "艾陵之战，吴王夫差与齐战于艾陵也。夷渭吴。阳，告也。句吴，夷语，不正言吴，加以“句”也。庶，几也。"
                },
                {
                    "paragraph": "同是声，而取信焉异，有诸情也。故心哀而歌不楽，心楽而哭不哀。夫子曰：“弦则是也，其声非也。”",
                    "zhushu": "闵子骞三年之丧毕，援琴而弹，其经是也，其声切切而哀。"
                },
                {
                    "paragraph": "文者，所以接物也；惟，系于中而欲发外者也。以文灭情则失情，以情灭文则失文。文情理通，则凤麟极矣，言至徳之怀远也。输子阳谓其子曰：“良工渐乎矩凿之中。”",
                    "zhushu": "渐，习。"
                },
                {
                    "paragraph": "矩凿之中，固无物而不周，圣王以治民，造父以治马，医骆以治病，",
                    "zhushu": "医骆，越医。"
                },
                {
                    "paragraph": "同材自取焉。",
                    "zhushu": "自，从也。矩凿之中，各取洁度，或以治民，或以治马，或以治病，同材而各往从取治法之也。"
                },
                {
                    "paragraph": "上意而民载，诚中者也。",
                    "zhushu": "上有意而未言，则民皆载而行之。志或发中，之于大。"
                },
                {
                    "paragraph": "未言而信，弗召而至，或先之也。忣于不己知者，不自知也。",
                    "zhushu": "忣，急。"
                },
                {
                    "paragraph": "矜怛生于不足，",
                    "zhushu": "怛，骄也。不足，知不足也。"
                },
                {
                    "paragraph": "华诬生于矜。",
                    "zhushu": "矝，贪功也。"
                },
                {
                    "paragraph": "诚中之人，楽而不忣，如鸮好声，",
                    "zhushu": "忠信之人，自楽为之，非忣忣也，如鸮自好为声耳。"
                },
                {
                    "paragraph": "熊之好经，",
                    "zhushu": "経，动，导引。"
                },
                {
                    "paragraph": "夫有谁为矜！",
                    "zhushu": "各任自性，非徒矜也。"
                },
                {
                    "paragraph": "春女思，秋士悲，",
                    "zhushu": "春久感阳则思，秋士见阴而悲。"
                },
                {
                    "paragraph": "而知物化矣。号而哭，叽而哀，知声动矣。容貌颜色，理诎 倨佝，知情伪矣。故圣人栗栗乎其内，而至乎至极矣。功名遂成，天也；循理受顺，人也。太公望、周公旦，天非为武王造之也；崇侯、恶来，天非为纣生之也；",
                    "zhushu": "崇侯，纣时诸侯也。恶来，纣之臣，秦之先也。"
                },
                {
                    "paragraph": "有其世，有其人也。",
                    "zhushu": ""
                },
                {
                    "paragraph": "教本乎君子，小人被其泽；利本乎小人，君子享其功。昔东户季子之世，",
                    "zhushu": "东户季子，古之人君。"
                },
                {
                    "paragraph": "道路不拾遗，耒耜余粮宿诸畮首，使君子小人各得其宜也。故一人有庆，兆民赖之。",
                    "zhushu": ""
                },
                {
                    "paragraph": "凡髙者贵其左，",
                    "zhushu": "天道左旋。"
                },
                {
                    "paragraph": "故下之于上曰左之，臣辞也。",
                    "zhushu": "臣道左君。"
                },
                {
                    "paragraph": "下者贵其右，故上之于下曰右之，君让也。",
                    "zhushu": "君䛺攘，活助臣。"
                },
                {
                    "paragraph": "故上左迁则失其所尊也，",
                    "zhushu": "左，臣辞也。君以再还，故失其尊也。"
                },
                {
                    "paragraph": "臣右还则失其所贵矣。",
                    "zhushu": "右，君辞也。而臣以再还，故失其贵也。"
                },
                {
                    "paragraph": "小快害道，斯颜害仪。",
                    "zhushu": "斯𧩬，近也。"
                },
                {
                    "paragraph": "子产腾辞，",
                    "zhushu": "腾，传也。产作刑书，人有传辞诘之。"
                },
                {
                    "paragraph": "狱系而无邪，",
                    "zhushu": "烦，多也。虽狱益多，而下无邪也。"
                },
                {
                    "paragraph": "失诸情者，则塞于辞矣。",
                    "zhushu": "失事之情，则为世人辞所穷塞也。"
                },
                {
                    "paragraph": "成国之道，工无伪事，农无遗力，土无隐行，官无失法。譬若设网者，引其网而万目开矣。舜、禹不再受命，",
                    "zhushu": "受命于人，不受于天。"
                },
                {
                    "paragraph": "尧、舜传大焉，先形乎小也。",
                    "zhushu": "形，见也。先见微小，以知大。"
                },
                {
                    "paragraph": "刑于寡妻，至于兄弟，禅于家国，而天下从风。",
                    "zhushu": "禅，传也。言尧、舜、禹相传，天下服之也。"
                },
                {
                    "paragraph": "故戒兵以大知小，",
                    "zhushu": "若汤、武以义伐不义，从大伐小。"
                },
                {
                    "paragraph": "人以小知大。",
                    "zhushu": "人，谓天下从风者也。尧、舜之民以小知尧大也。"
                },
                {
                    "paragraph": "君子之道，近而不可以至，卑而不可以登，无载焉而不胜，",
                    "zhushu": "万物载之，皆胜其任。"
                },
                {
                    "paragraph": "大而章，远而隆。知此之道，不可求于人，斯得诸己也。释己而求诸人，去之远矣。君子者乐有余而名不足，小人乐不足而名有余。观于有余不足之相去，昭然远矣。含而弗吐，在情而不萌者，未之闻也。",
                    "zhushu": "言怀其情而必萌见也。"
                },
                {
                    "paragraph": "君子思义而不虑利，小人贪利而不顾义。子曰：“钧之哭也，",
                    "zhushu": "子，孔子。钧，等也。"
                },
                {
                    "paragraph": "曰：‘子予奈何兮乘我何！’其哀则同，其所以哀则异。”故哀乐之袭人清也深矣。",
                    "zhushu": ""
                },
                {
                    "paragraph": "凿地漂池，",
                    "zhushu": "人或有凿穿，成有填也。言用心异也。"
                },
                {
                    "paragraph": "非止以劳苦民也，各从其蹠",
                    "zhushu": "蹠，愿也。"
                },
                {
                    "paragraph": "而乱生焉。其载情一也，施人则异矣。",
                    "zhushu": "施于人有善恶，"
                },
                {
                    "paragraph": "故唐、虞日孳孳以致于王，桀、纣日快快以致于死，不知后世之讥己也。凡人情，说其所苦即乐，失其所乐则哀，故知生之乐，必知死之哀。有义者不可欺以利，有勇者不可劫以惧，如饥渴者不可欺以虚器也。人多欲亏义，",
                    "zhushu": "欲则贪，贪损义。"
                },
                {
                    "paragraph": "多忧害智，",
                    "zhushu": "贪忧闭塞，故害智也。"
                },
                {
                    "paragraph": "多惧害勇。嫚生乎小人，",
                    "zhushu": "嫚，倨，小人行也。"
                },
                {
                    "paragraph": "蛮夷皆能之；",
                    "zhushu": "嫚。蛮夷之行也。"
                },
                {
                    "paragraph": "善生乎君子，诱然与日月争光，",
                    "zhushu": "诱，美称也。"
                },
                {
                    "paragraph": "天下弗能遏夺。故治国乐其所以存，亡国亦乐其所以亡也。",
                    "zhushu": ""
                },
                {
                    "paragraph": "金锡不消释则不流刑，",
                    "zhushu": "刑，法"
                },
                {
                    "paragraph": "。上忧寻不诚则不法民。忧寻不在民，则是绝民之系也；",
                    "zhushu": "系，所以拘维民。"
                },
                {
                    "paragraph": "君反夲而民系固也。",
                    "zhushu": ""
                },
                {
                    "paragraph": "至德小节备，大节举。齐桓举而不密，",
                    "zhushu": "齐桓有大莭、小莭疏也。"
                },
                {
                    "paragraph": "晋文密而不举。",
                    "zhushu": "晋文有小莭，大莭废也。"
                },
                {
                    "paragraph": "晋文得之乎闺内，失之乎境外；",
                    "zhushu": "闺内修而境外乱也。"
                },
                {
                    "paragraph": "齐桓失之乎闺内，而得之夲朝。",
                    "zhushu": "闺内乱而朝廷治也。"
                },
                {
                    "paragraph": "水下流而广大，君下臣而聪明。君不与臣争功，而治道通矣。筦夷吾、百里奚经而成之，",
                    "zhushu": "百里奚，虞人，秦相也。"
                },
                {
                    "paragraph": "齐桓、秦穆受而听之。",
                    "zhushu": "听用二臣之谋。"
                },
                {
                    "paragraph": "照惑者以东为西，惑也，",
                    "zhushu": "照，晓。"
                },
                {
                    "paragraph": "见日而寤矣。卫武侯谓其臣曰：“小子无谓我老",
                    "zhushu": "武侯盖年九十五矣。"
                },
                {
                    "paragraph": "而羸我，",
                    "zhushu": "羸，劣。"
                },
                {
                    "paragraph": "有过必谒之。”是武侯如弗羸之必得羸，故老而弗舍，通乎存亡之论者也。人无能作也，有能为也；有能为也，而无能成也。人之为，天成之。终身为善，非天不行；终身为不善，非天不亡。故善否，我也；祸福，非我也。",
                    "zhushu": "非我也，天所为。"
                },
                {
                    "paragraph": "故君子顺其在己者而已矣。性者，所受于天也；命者，所遭于时也。有其材，不遇其世，天也。太公何力，比干何罪，循性而行指，或害或利。求之有道，得之在命，故君子能为善，而不能必其得福；不忍为非，而未能必免其祸。",
                    "zhushu": ""
                },
                {
                    "paragraph": "君，根夲也；臣，枝叶也。根夲不美，枝叶茂者，未之闻也。有道之世，以人与国；",
                    "zhushu": "若尧以天下与舜也。"
                },
                {
                    "paragraph": "无道之世，以国与人。尧王天下而忧不解，授舜而忧释。忧而守之，而乐与贤终，不私其利矣。凡万物有所施之，无小不可；为无所用之，",
                    "zhushu": "不知其所用也。"
                },
                {
                    "paragraph": "碧瑜粪土也。",
                    "zhushu": "瑜，王。不知用之，则为粪土也。"
                },
                {
                    "paragraph": "人之情，于害之中争取小焉，于利之中争取大焉。故同味而嗜厚膊者，",
                    "zhushu": "厚膊，厚切肉也。"
                },
                {
                    "paragraph": "必其甘之者也；同师而超群者，必其乐之者也。弗甘弗乐，而能为表者，未之闻也。",
                    "zhushu": "表，立见也。"
                },
                {
                    "paragraph": "君子时则进，得之以义，何幸之有！不时则退，让之以义，何不幸之有！故伯夷饿死首山之下，",
                    "zhushu": "伯夷，孤竹君之子，让国与弟，不食周粟，故饿也。"
                },
                {
                    "paragraph": "犹不自悔，弃其所贱，得其所贵也。",
                    "zhushu": "善求仁而得也。"
                },
                {
                    "paragraph": "福之萌也绵绵，祸之生也分分。福祸之始萌微，故民嫚之，唯圣人见其始而知其终，故传曰：“鲁酒薄而邯郸围，",
                    "zhushu": "鲁与赵俱朝楚，献酒于楚，鲁酒薄而赵酒厚。楚之主酒吏求酒于赵，不与，楚吏怒，以赵所献酒于楚王，易鲁薄酒，楚王以为赵酒薄而围邯郸。一曰：赵、鲁献酒于周也。事见荘子。"
                },
                {
                    "paragraph": "羊羹不𠝻而宋国危。”",
                    "zhushu": "宋将华元与郑战，杀羊食士，不及其御。及战，御驰马入郑军，华元以获也。"
                },
                {
                    "paragraph": "明主之赏罚，非以为己也，以为国也。通于己而无功于国者，不施赏焉；逆于己便于国者，不加罚焉。故楚庄谓共雍",
                    "zhushu": "共雍，楚臣。"
                },
                {
                    "paragraph": "曰：“有德者受吾爵禄，有功者受吾田宅。是二者，女无一焉，吾无以与女。”可谓不逾于理乎！",
                    "zhushu": "逾，越。"
                },
                {
                    "paragraph": "其谢之也，犹未之莫与。",
                    "zhushu": "谢，谓遣共雍也。莫，勉之也。"
                },
                {
                    "paragraph": "周政至，",
                    "zhushu": "至于道也。"
                },
                {
                    "paragraph": "殷政善，",
                    "zhushu": "善施教，未至于道也。"
                },
                {
                    "paragraph": "夏政行。",
                    "zhushu": "行尚粗也。"
                },
                {
                    "paragraph": "行政善，善未必至也。至至之人，不慕乎行，不惭乎善，含德履道，而上下相乐也，不知其所由然。有国者多矣，而齐桓、晋文独名；泰山之上有七十坛焉，",
                    "zhushu": "封乎太山，盖七十二君也。"
                },
                {
                    "paragraph": "而三王独道。君不求诸臣，臣不假之君，修近弥远，而后世称其大。不越邻而成章，而莫能至焉。故孝己之礼可为也，",
                    "zhushu": "孝己，殷王高宗之子也，盖放逐而不失礼。"
                },
                {
                    "paragraph": "而莫能夺之名也，必不得其所怀也。",
                    "zhushu": "不能与孝己争名者，不得孝己之所怀也。"
                },
                {
                    "paragraph": "义载乎宜之谓君子，宜遗乎义之谓小人。通智得劳而不劳，",
                    "zhushu": "通智，达道之人。"
                },
                {
                    "paragraph": "其次劳而不病，其下病而不劳。古人味而弗贪也，",
                    "zhushu": "古人知其味而不贪其食。"
                },
                {
                    "paragraph": "今人贪而弗味。",
                    "zhushu": "孔子鲁人之学也，饮之而已，莫之能味者。"
                },
                {
                    "paragraph": "歌之修其音也，",
                    "zhushu": "此言乐所以移风易俗，歌长其音。"
                },
                {
                    "paragraph": "音之不足于其美者也。",
                    "zhushu": "此音不足以致美化也。"
                },
                {
                    "paragraph": "金石丝竹，助而奏之，犹未足以至于极也。",
                    "zhushu": "极，治化之至也。"
                },
                {
                    "paragraph": "人能尊道行义，喜怒取予，",
                    "zhushu": "如此，即其化民逾于乐也。"
                },
                {
                    "paragraph": "欲如草之从风。",
                    "zhushu": "草上之风，必偃。"
                },
                {
                    "paragraph": "召公以桑蚕耕种之时㢮狱出拘，",
                    "zhushu": "召公，周太保也。"
                },
                {
                    "paragraph": "使百姓皆得反业修职；文王辞千里之地，而请去炮烙之刑。",
                    "zhushu": "纣拘文王，文王献宝于纣。纣赏以千里之地，文王不受，愿去炮烙之刑。"
                },
                {
                    "paragraph": "故圣人之举事也，进退不失时，若夏就絺纮，上车授緌之谓也。",
                    "zhushu": ""
                },
                {
                    "paragraph": "老子学商容，见舌而知守柔矣；",
                    "zhushu": "商容，神人也。商容吐舌示老子，老子知舌柔齿刚。"
                },
                {
                    "paragraph": "列子学壶子，观景柱而知持后矣。",
                    "zhushu": "先有形而后有影，形可亡而影不可伤。"
                },
                {
                    "paragraph": "故圣人不为物先，而常制之，其类若积薪樵，后者在上。人以义爱，以党群，以群强。是故德之所施者博，则威之所行者远；义之所加者浅，则武之所制者小矣。铎以声自毁，",
                    "zhushu": "绎，大铃，出于吴也。"
                },
                {
                    "paragraph": "膏烛以明自铄，虎豹之文来射，猿狖之捷来措，",
                    "zhushu": "措，刺也。"
                },
                {
                    "paragraph": "故子路以勇死，",
                    "zhushu": "死卫侯辄之难。"
                },
                {
                    "paragraph": "苌𢎞以智困。",
                    "zhushu": "欲以术䡝周，周人杀之。"
                },
                {
                    "paragraph": "能以智智，而未能以智不智也。故行险者不得履绳，出林者不得直道，夜行瞑目而前其手，事有所至，而明有不害。人能贯冥冥入于昭昭，可与言至矣。鹊巢知风之所起，",
                    "zhushu": "岁多风，则鹊作巢卑。"
                },
                {
                    "paragraph": "獭穴知水之髙下，",
                    "zhushu": "水之所及，则獭避而为穴也。"
                },
                {
                    "paragraph": "晖日知晏，",
                    "zhushu": "晖日，鸩鸟也。晏，无云也。天将晏静，晖先鸣也。"
                },
                {
                    "paragraph": "阴谐知雨。",
                    "zhushu": "阴谐，晖日雌也。天将阴雨则鸣。"
                },
                {
                    "paragraph": "为是谓人智不如鸟兽，则不然。故通于一侮，察于一辞，可与曲说，未可与广应也。𡩋戚击牛角而歌，桓公举以大政；雍门子以哭见孟尝君，涕流沾缨。歌哭，众人之所能为也；一发声，入人耳，感人心，精之至者也。故唐、虞之法可効也，其谕人心不可及也。简公以濡杀，",
                    "zhushu": "简公，齐君也。以柔濡，田成子杀之也。"
                },
                {
                    "paragraph": "子阳以猛劫，",
                    "zhushu": "子阳，郑相也。尚刑而劫死。"
                },
                {
                    "paragraph": "皆不得其道者也。故歌而不比于律者，其清浊一也；",
                    "zhushu": "虽清浊失和，故不中律全。"
                },
                {
                    "paragraph": "绳之外与绳之内，皆失直者也。",
                    "zhushu": ""
                },
                {
                    "paragraph": "纣为象箸而箕子叽，",
                    "zhushu": "叽，唬也。知象箸必者玉桮，为桮必极滋味。"
                },
                {
                    "paragraph": "鲁以偶人葬而孔子叹，",
                    "zhushu": "偶人，桐人也。叹其𧰼人而用之也。"
                },
                {
                    "paragraph": "见所始则知所终。故水出于山，入于海；稼生乎野，而藏乎仓；圣人见其所生，则知其所归矣。水浊者鱼噞，令苛者民乱，城峭者必崩，岸崝者必陁，",
                    "zhushu": "崝，峭也。陁，落也。"
                },
                {
                    "paragraph": "故商鞅立法而支解，",
                    "zhushu": "商鞅为秦孝公立治法，百姓怨之，以罪支解。"
                },
                {
                    "paragraph": "吴起刻削而车裂。",
                    "zhushu": "吴起相楚，设贵臣相坐之法，卒车裂也。"
                },
                {
                    "paragraph": "治国辟若张瑟，大弦组，",
                    "zhushu": "组，急也。"
                },
                {
                    "paragraph": "则小弦绝矣。故急辔数策者，非千里之御也。有声之声，不过百里；无声之声，施于四海。是故禄过其功者损，名过其实者蔽。情行合而名副之，祸福不虚至矣。身有丑梦，不胜正行；国有妖祥，不胜善政。是故前有轩冕之赏，不可以无功取也；后有斧钺之禁，不可以无罪蒙也。素修正者，弗离道也。君子不谓小善不足为也而舍之，小善积而为大善；不为小不善为无伤也而为之，小不善积而为大不善。是故积羽沉舟，群轻折轴，故君子禁于微。壹快不足以成善，积快而为徳；壹恨不足以成非，积恨而成怨。故三代之善，千岁之积誉也；桀、纣之谤，千岁之积毁也。天有四时，人有四用。何谓四用？视而形之莫明于目，听而精之莫聪于耳，重而闭之莫固于口，含而藏之莫深于心。目见其形，耳听其声，口言其诚，而心致之精，则万物之化咸有极矣。地以德广，",
                    "zhushu": "人君以德广益其土地也。"
                },
                {
                    "paragraph": "君以徳尊，上也；地以义广，君以义尊，次也；地以强广，君以强尊，之下也。故粹者王，骏者霸，无一焉者亡。昔二凤皇至于庭，三代至乎门，室至乎泽。德弥粗，所至弥远；德弥精，所至弥近。君子诚仁，于施亦仁，不施亦仁。",
                    "zhushu": "道无为而民蒙纯，此所谓不施而仁。"
                },
                {
                    "paragraph": "小人诚不仁，施亦不仁，不施亦不仁。善之由我，与其由人若，仁德之盛者也。故情胜欲者昌，欲胜情者亡。欲知天道，察其数；",
                    "zhushu": "谓侓历之数之。"
                },
                {
                    "paragraph": "欲知地道，物其树；",
                    "zhushu": "五土之宜，各有所种生之。"
                },
                {
                    "paragraph": "欲知人道，从其欲。",
                    "zhushu": "君子欲于道，小人欲于利。"
                },
                {
                    "paragraph": "勿惊勿骇，万物将自理；勿挠勿樱，",
                    "zhushu": "樱，缨。"
                },
                {
                    "paragraph": "万物将自清。",
                    "zhushu": "言治天下各顺其情。"
                },
                {
                    "paragraph": "察一曲者，不可与言化；",
                    "zhushu": "一曲，一事也。"
                },
                {
                    "paragraph": "审一时者，不可与言大。",
                    "zhushu": "犹蝉不知寒也。"
                },
                {
                    "paragraph": "日不知夜，月不知昼，日月为明而弗能兼也，唯天地能函之。能包天地，曰唯无形者也。骄溢之君无忠臣，口慧之人无必信。交拱之木无把之枝，",
                    "zhushu": "拱，抱也。把，握也。"
                },
                {
                    "paragraph": "寻常之沟无吞舟之鱼。根浅则末短，夲伤则枝枯。福生于无为，患生于多欲。害生于弗备，秽生于弗耨。圣人为善若恐不及，备祸若恐不免。蒙尘而欲母眯，涉水而欲母濡，不可得也。是故知己者不怨人，知命者不怨天。福由己发，祸由己生。",
                    "zhushu": ""
                },
                {
                    "paragraph": "圣人不求誉，不辟诽，正身而直行，众邪自息。今释正而追曲，倍是而从众，是与俗俪走，而内行无绳，",
                    "zhushu": "绳，所以弹曲也。"
                },
                {
                    "paragraph": "故圣人反己而弗由也。",
                    "zhushu": ""
                },
                {
                    "paragraph": "道之有篇章形埒者，",
                    "zhushu": "形埓，兆朕。"
                },
                {
                    "paragraph": "非至者也；尝之而无味，视之而无形，不可传于人。大戟去水，亭历愈胀，用之不节，乃反为病。物多类之而非，唯圣人知其微。",
                    "zhushu": ""
                },
                {
                    "paragraph": "善御者不忘其马，善射者不忘其弩，善为人上者不忘其下。诚能爱而利之，天下可从也。弗爱弗利，亲子叛父。",
                    "zhushu": ""
                },
                {
                    "paragraph": "天下有至贵而非势位也，有至富而非金玉也，有至寿而非千岁也，原心反性则贵矣，适情知足则富矣，明死生之分则寿矣。言无常是，行无常宜者，小人也。察于一事，通于一侮者，中人也。兼覆盖而并有之，度侮能而裁使之者，圣人也。",
                    "zhushu": "裁，制也。度其侮能而裁制使之。"
                }
            ]
        },
        {
            "name": "齐俗训第十一",
            "paragraphs": [
                {
                    "paragraph": "齐俗训第十一",
                    "zhushu": "齐，壹也。四宇之风，世之众理，皆混其俗，令为一道也。",
                    "type": 1
                },
                {
                    "paragraph": "率性而，行谓之道，得其天性谓之徳。性失然后贵仁，道失然后贵义。是故仁义立而道德迁矣，礼乐饰则纯朴散矣，是非形则百姓眩矣，珠玉尊则天下争矣。凡此四者，衰世之造也，末世之用也。",
                    "zhushu": ""
                },
                {
                    "paragraph": "夫礼者，所以别尊卑，异贵贱。义者，所以合君臣、父子、兄弟、夫妻、友朋之际也。今世之为礼者，恭敬而忮，",
                    "zhushu": "忮，害也。音置。"
                },
                {
                    "paragraph": "为义者，布施而徳，君臣以相非，骨以生怨，则失礼义之夲也，故构而多责。",
                    "zhushu": "构，谓以构相交，权尽而交疏，构构然也。"
                },
                {
                    "paragraph": "夫水积则生相食之鱼，土积则生自穴之兽，礼义饰则生伪匿之夲。夫吹灰而欲无眯，涉水而欲无濡，不可得也。古者民童蒙不知东西，貌不羡乎情，而言不溢乎行，其衣致煖而无文，其兵戈铢而无刃，",
                    "zhushu": "楚人谓刃顿为铢。"
                },
                {
                    "paragraph": "其歌乐而无转，其哭哀而无声，凿井而饮，耕田而食，无所施其美，亦不求得。亲戚不相毁誉，朋友不相怨德。及至礼义之生，货财之贵，而诈伪萌兴，非誉相纷，怨德并行，于是乃有曽参、孝巳之美，而生盗跖、庄蹻之邪。故有大路、龙旗、羽盖、垂緌、",
                    "zhushu": "大路，天子车也。龙旗，龙旗。"
                },
                {
                    "paragraph": "结驷连骑，则必有穿窬拊揵、抽箕逾备之奸；",
                    "zhushu": "抽，掘也。备，后垣。"
                },
                {
                    "paragraph": "有诡文繁绣，弱緆罗纨，",
                    "zhushu": "弱緆，细布也。罗，縠，纨，素也。"
                },
                {
                    "paragraph": "必有菅屩跐",
                    "zhushu": "音此。"
                },
                {
                    "paragraph": "踦、短褐不完者。",
                    "zhushu": "菅，茅也。跐，偶也。蹢，适也。楚人谓袍为短。褐，大布。"
                },
                {
                    "paragraph": "故髙下之相倾也，短修之相形也，亦明矣。",
                    "zhushu": ""
                },
                {
                    "paragraph": "夫虾蟆为鹑，",
                    "zhushu": "鹑，鵨也。"
                },
                {
                    "paragraph": "水虿为𧐟，莣",
                    "zhushu": "，青，怜也。音矛。音务。"
                },
                {
                    "paragraph": "皆生非其类，唯圣人知其化。",
                    "zhushu": "其化视阴入阳，从阳入阴。"
                },
                {
                    "paragraph": "夫胡人见黂，",
                    "zhushu": "黂，麻子也。"
                },
                {
                    "paragraph": "不知其可以为布也；越人见毳，不知其可以为㫋也。故不通于物者，难与言化。",
                    "zhushu": ""
                },
                {
                    "paragraph": "昔太公望、周公旦受封而相见，太公望问周公曰：何以治鲁？周公曰：尊尊亲亲。太公曰：鲁从此弱矣。",
                    "zhushu": "尊尊亲亲，仁者弱也。"
                },
                {
                    "paragraph": "周公问太公曰：何以治齐？太公曰：举贤而上功。周公曰：后世必有劫杀之君。",
                    "zhushu": "㪯贤上功，则民竞，故劫杀。"
                },
                {
                    "paragraph": "其后齐日以大，至于霸，二十四世而田氏代之。",
                    "zhushu": "齐臣田氏夺其君位而代之。"
                },
                {
                    "paragraph": "鲁日以削，至三十二世而云。",
                    "zhushu": "鲁禄去公室，至楚考烈王灭之。"
                },
                {
                    "paragraph": "故易曰：履霜，坚冰至。圣人之见，终始微言。故糟丘生乎象𣛰，",
                    "zhushu": "纣为表夜之饮，积糟成丘者，起于象𣛰。"
                },
                {
                    "paragraph": "炮烙生乎热升。",
                    "zhushu": "庖人进羹于纣，热以为恶，以热升杀之。赵国升可以杀人，故起炮烙。"
                },
                {
                    "paragraph": "子路撜溺而受牛谢，",
                    "zhushu": "撜，㪯也。升出溺，人主谢以牛也。"
                },
                {
                    "paragraph": "孔子曰：鲁国必好救人于患。子赣赎人而不受金于府，",
                    "zhushu": "鲁国之法，赎人于他国者，爰金于府。"
                },
                {
                    "paragraph": "孔子曰：鲁国不复赎人矣。子路受而劝德，子赣让而止善。孔子之明，以小知大，以近知远，通于论者也。",
                    "zhushu": ""
                },
                {
                    "paragraph": "由此观之，亷有所在，而不可公行也。故行齐于俗，可随也；事周于能，易为也。矜伪以惑世，伉行以违众，圣人不以为民俗。广厦阔屋，连闼通房，人之所安也，鸟入之而忧。髙山险阻，深林丛薄，虎豹之所乐也，人入之而畏。川谷通原，积水重泉，鼋鼍之所便也，人入之而死。咸池、承云，",
                    "zhushu": "皆黄帝乐。"
                },
                {
                    "paragraph": "九韶",
                    "zhushu": "、舜乐。"
                },
                {
                    "paragraph": "六英，",
                    "zhushu": "帝颛顼乐。"
                },
                {
                    "paragraph": "人之所乐也，鸟兽闻之而惊。深谿峭岸，峻木寻枝，蝯狖之所乐也，人上之而栗。形殊性诡，所以为乐者，乃所以为哀，所以为安者，乃所以为危也。乃至天地之所覆载，日月之照誋，",
                    "zhushu": "音告。"
                },
                {
                    "paragraph": "使各梗其性，安其居，处其宜，为其能。故愚者有所修，智者有所不足。柱不可以樀齿，筐不可以持屋，",
                    "zhushu": "筐，小簮也。"
                },
                {
                    "paragraph": "马不可以服重，牛不可以追速，鈆不可以为刀，铜不可以为弩，铁不可以为舟，木不可以为釜，各用之于其所适，施之于其所宜，即万物一齐，而无由相过。夫明镜便于照形，其于以函食，不如箪。牺牛粹毛，宜于庙牲，其于以致两，不若黑蜧。",
                    "zhushu": "黑蜧，神蛇也，潜于神渊，盖能兴云雨。"
                },
                {
                    "paragraph": "由此观之，物无贵贱。因其所贵而贵之，物无不贵也；因其所贱而贱之，物无不贱也。",
                    "zhushu": ""
                },
                {
                    "paragraph": "夫玊璞不猒厚，角䚩",
                    "zhushu": "鱼沼反。"
                },
                {
                    "paragraph": "不猒薄，",
                    "zhushu": "角䚩，刀剑羽问之覆角也。"
                },
                {
                    "paragraph": "漆不猒黑，粉不猒白，此四者相反也。所急则均，其用一也。今之裘与蓑孰急？见雨则裘不用，升堂则蓑不御，此代为常者也。譬若舟、车、楯、肆、穷庐，固有所宜也。",
                    "zhushu": "木固宜舟，陆地宜车，沙地宜四，泥地宜楯，草野宜穷庐。"
                },
                {
                    "paragraph": "故老子曰：不上贤者，言不致鱼于水，沉鸟于渊。",
                    "zhushu": "物各因其宜，故不须用贤也。"
                },
                {
                    "paragraph": "故尧之治夫下也，舜为司徒，契为司马，禹为司空，后稷为大田师，奚仲为工。其导万民也，水处者渔，山处者木，谷处者牧，陆处者农。地宜其事，事宜其械，械宜其用，用宜其人。泽皋织冈，陵阪耕田，得以所有易所无，以所工易所拙。是故离叛者寡，而听从者众。譬若播棋丸于地，员者走泽，方者处髙，各从其所安，夫有何上下焉？若风之过箫也，",
                    "zhushu": "箫籁。"
                },
                {
                    "paragraph": "忽然感之，各以清浊应矣。",
                    "zhushu": ""
                },
                {
                    "paragraph": "夫猿狖得木，不舍而穴；狟狢得埵防，弗去而缘。",
                    "zhushu": "狟，狟豚也。埵，水埒也。防是。"
                },
                {
                    "paragraph": "物莫避其所利，而就其所害。是故邻国相望，鸡狗之音相闻，而足迹不接诸侯之境，车轨不结千里之外者，皆各得其所安。故乱国若盛，治国若虚，亡国若不足，存国若有余。虚者，非无人也，皆守其职也；盛者，非多人也，皆徼于未也。有余者，非多财也，欲节事寡也；不足者，非无货也，民躁而费多也。故先王之法籍，非所作也，其所因也；其禁诛，非所为也，其所守也。",
                    "zhushu": ""
                },
                {
                    "paragraph": "凡以物治物者不以物，以睦，治睦者不以睦，以人，治人者不以人，以君。治君者不于君，以欲，治欲者不于欲，以性，治性者不于性，以徳，治德者不以德，以道。",
                    "zhushu": ""
                },
                {
                    "paragraph": "原人之性，芜濊而不得清明者，物或堁之也。",
                    "zhushu": "堁，坋，尘也。"
                },
                {
                    "paragraph": "羌、氐、僰、翟，婴儿生皆同声，",
                    "zhushu": "羌，西戎。氐，南夷。僰，西夷也。翟，北胡也。"
                },
                {
                    "paragraph": "及其长也，虽重象狄騠，",
                    "zhushu": "象、狄、騠，驿也。象传狄騠之语也。"
                },
                {
                    "paragraph": "不能通其言，教俗殊也。今令三月婴儿生而徙国，则不能知其故俗。由此观之，衣服礼俗者，非人之性也，所受于外也。夫竹之性浮，残以为牒，束而投之水则沉，失其体也。金之性沉，托之于舟上则浮，势有所枝也。夫素之质白，染之以涅则黑；缣之性黄，染之以丹则赤。人之性无邪，久湛于俗则易，易而忘其本，合于若性。",
                    "zhushu": "若性合于他，性，自若本性，"
                },
                {
                    "paragraph": "故日月欲明，浮云盖之；河水欲清，沙石濊之。人性欲平，嗜欲害之。唯圣人能遗物而反已。夫乘舟而惑者，不知东西，见斗极则寤矣。夫性，亦人之斗极也，以有自见也，则不失物之情，无以自见，则动而惑营。譬若陇西之游，愈躁愈沉。孔子谓颜回曰：吾服汝也忘，",
                    "zhushu": "孔子谦，自谓无知而服回，此忘行也。"
                },
                {
                    "paragraph": "而汝服于我也亦忘，虽然，汝虽忘乎，吾犹有不忘者存。孔子知其本也。夫纵欲而失性，动未尝正物，以治身则危，以治国则乱，以入军则破。是故不闻道者，无以反性。",
                    "zhushu": ""
                },
                {
                    "paragraph": "故古之圣王，能得诸已，故令行禁止，名传后世，德施四海。是故凡将举事，必先平意。神清意平，物乃可正。若玺之抑埴，",
                    "zhushu": "玺，印也。埴，泥也。"
                },
                {
                    "paragraph": "正与之正，",
                    "zhushu": "印正而封正也。"
                },
                {
                    "paragraph": "倾与之倾。故尧之举舜也，决之于目；桓公之取𡩋戚也，断之于耳而已矣。为是释术数而任耳目，其乱必甚矣。夫耳目之可以断也，反情性也。听失于诽誉，而目淫于采色，而欲得事正，则难矣。夫载哀者闻歌声而泣，载乐者见哭者而笑。哀可乐者，笑可哀者，载使然也，是故贵虚。",
                    "zhushu": "虚者，心无所载于哀乐也。"
                },
                {
                    "paragraph": "故水击则波兴，气乱则智智，昏昏不可以为政，波水不可以为平。故圣王执一而勿失，万物之情既矣，四夷九州服矣。夫一者至贵，无适于天下。圣人记于无适，故民命系矣。",
                    "zhushu": ""
                },
                {
                    "paragraph": "为仁者必以哀乐论之，为义者必以取子明之。人目所见不过十里，而欲徧照海内之民，哀楽弗能给也。无天下之委财，而欲徧赡万民，利不能足也。且喜怒哀楽，有感而自然者也。故哭之发于口，涕之出于目，此皆愤于中而形于外者也。譬若水之下流，烟之上寻也，夫有熟推之者。故强哭者虽病不哀，强亲者虽笑不和。情发于中，而声应于外。故厘负羁之壶餐，愈于晋献公之垂棘；",
                    "zhushu": "献公以垂棘灭虞号。"
                },
                {
                    "paragraph": "赵宣孟之束脯，贤于智伯之大钟。",
                    "zhushu": "智伯以大钟灭仇由。"
                },
                {
                    "paragraph": "故礼丰不足以效爱，而诚心可以怀远。",
                    "zhushu": ""
                },
                {
                    "paragraph": "故公西华之餋亲也，若与朋友处；",
                    "zhushu": "公西华，孔子弟子也。与朋友处，睦而少敬。"
                },
                {
                    "paragraph": "曽参之餋亲也，若事严主烈君。",
                    "zhushu": "烈，酷也。曽子事亲，其敬多。"
                },
                {
                    "paragraph": "其于餋一也。故胡人弹骨，",
                    "zhushu": "胡人之盟约，置酒人头中，饮以相诅。"
                },
                {
                    "paragraph": "越人𢍆臂，",
                    "zhushu": "刻臂出血。"
                },
                {
                    "paragraph": "中国歃血也，",
                    "zhushu": "杀牲敌血，相与为信。"
                },
                {
                    "paragraph": "所由各异，其于信一也。三苗髽首，",
                    "zhushu": "三苗之国在彭蠡、洞庭之野。发，以枲束发也。"
                },
                {
                    "paragraph": "羌人括领，",
                    "zhushu": "括，絬。"
                },
                {
                    "paragraph": "中国冠笄，",
                    "zhushu": "笄，簪。"
                },
                {
                    "paragraph": "越人　发，",
                    "zhushu": "鬋，断。"
                },
                {
                    "paragraph": "其于服一也。帝颛顼之法，妇人不辟，男子于路者，拂之于四达之衢。",
                    "zhushu": "拂，㧍。"
                },
                {
                    "paragraph": "今之国都，男女切踦，",
                    "zhushu": "踦，足。"
                },
                {
                    "paragraph": "肩摩于道，其于俗一也。故四夷之礼不同，皆尊其主而爱其亲，敬其兄。猃狁之俗相反，",
                    "zhushu": "猃狁，北胡也。其俗物与中国相反也。"
                },
                {
                    "paragraph": "皆慈其子而严其上。夫鸟飞成行，兽处成群，有孰教之？",
                    "zhushu": ""
                },
                {
                    "paragraph": "故鲁国服儒者之礼，行孔子之术，地削名卑，不能亲近来远。越王句践　发文身，无皮弁搢笏之服，",
                    "zhushu": "皮弁，以为爵冠也。搢，佩紟。笏，佩玉也，长三尺，杼上，终葵首。"
                },
                {
                    "paragraph": "拘罢拒折之容，",
                    "zhushu": "拘罢，圜也。拒折，方也。"
                },
                {
                    "paragraph": "然而胜夫差于五湖，南面而霸天下，泗上十二诸侯皆率九夷以朝，胡、貉、匈奴之国，纵体施发，",
                    "zhushu": "施，纵也。"
                },
                {
                    "paragraph": "箕倨反言，而国不亡者，未必无礼也。楚庄王裾衣博袍，",
                    "zhushu": "裾，裒也。衣裾。"
                },
                {
                    "paragraph": "令行乎天下，遂霸诸侯。晋文君大布之衣，",
                    "zhushu": "大布，粗布。"
                },
                {
                    "paragraph": "䍧羊之裘，韦以带剑，威立于海内，岂必邹、鲁之礼之谓礼乎？",
                    "zhushu": "邹，孟轲邑。鲁，孔子邑。"
                },
                {
                    "paragraph": "是故入其国者从其俗，入其家者避其讳。不犯禁而入，不迕逆而进，虽之夷狄徒保之国，",
                    "zhushu": "徒倮不衣。"
                },
                {
                    "paragraph": "结轨乎远方之外，而无所困矣。",
                    "zhushu": ""
                },
                {
                    "paragraph": "礼者，实之文也；仁者，恩之效也。故礼因人情而为之节文，而仁发恲以见容。",
                    "zhushu": "恲，色也。"
                },
                {
                    "paragraph": "礼不过实，仁不溢恩也，治世之道也。夫三年之丧，是强人所不及也，而以伪辅情也。三月之服，是绝哀而迫切之性也。",
                    "zhushu": "三月之服，夏后氏礼。"
                },
                {
                    "paragraph": "夫儒、墨不原人情之终始，而务以行相反之制，五缞之服。",
                    "zhushu": "五缞，谓三年、朞，九月、五月、三月服也。"
                },
                {
                    "paragraph": "悲哀抱于情，葬薶称于养，不强人之所不能为，不绝人之所能已。度量不失于适，诽誉无所由生。古者，非不知繁升降、槃还之礼也，蹀采齐、肆夏之容也，",
                    "zhushu": "采齐、肆夏，皆楽名也。"
                },
                {
                    "paragraph": "以为旷日烦民而无所用，故制礼足以佐实喻意而已矣。古者，非不能陈钟鼓，盛筦箫，扬干戚，奋羽旄，以为费财乱政，制乐足以合欢宣意而己，喜不羡于音。非不能竭国麋民，虚府殚财，含珠鳞，施，纶组，节束",
                    "zhushu": "，鳞施，玉田也。纶，絮也。束，䌸也。"
                },
                {
                    "paragraph": "追送死也，以为穷民绝业，而无益于槁骨腐肉也，故葬薶足以收敛盖藏而已。昔舜葬苍梧，市不変其肆；",
                    "zhushu": "舜南巡符，死苍梧，葬冷道九疑山，不烦于市，有所废。"
                },
                {
                    "paragraph": "禹葬会稽之山，农不易其𠭇。",
                    "zhushu": "禹会群臣于会稽，葬山阴之阳，不烦农人之田𠭇。"
                },
                {
                    "paragraph": "明乎死生之分，通乎侈俭之适者也。乱国则不然，言与行相悖，情与貌相反，礼节以烦，乐优以淫，崇死以害生，久丧以招行，是以风俗浊于世，而诽誉萌于朝，是故圣人废而弗用也。",
                    "zhushu": ""
                },
                {
                    "paragraph": "义者，循理而行宜也；礼者，体情制文者也。义者，宜也；礼者，体也。昔有扈氏为义而亡，",
                    "zhushu": "有扈，夏启之庶兄也。以尧、舜举贤，禹独与子，故伐启，启亡之。"
                },
                {
                    "paragraph": "知义而不知宜也。鲁治礼而削，知礼而不知体也。有虞氏之祀，其社用土，",
                    "zhushu": "封土为社。"
                },
                {
                    "paragraph": "祀中𩅸，葬成𠭇，",
                    "zhushu": "田𠭇而葬。"
                },
                {
                    "paragraph": "其楽咸池、承云、九韶，",
                    "zhushu": "舜兼用黄帝楽。九韶，舜所作也。"
                },
                {
                    "paragraph": "其服尚黄。",
                    "zhushu": "舜，土德也，故尚黄。"
                },
                {
                    "paragraph": "夏后氏，其社用松，",
                    "zhushu": "所树之木，皆所生，地之所宜也。"
                },
                {
                    "paragraph": "祝户，",
                    "zhushu": "春祭先户，夏，木徳也。"
                },
                {
                    "paragraph": "葬墙置翣，",
                    "zhushu": "翣，棺衣饰也。"
                },
                {
                    "paragraph": "其乐夏籥、九成、六佾、六列、六英，",
                    "zhushu": "九成，変也。六列，六六为行列也。六英，禹兼用颛顼之楽也。"
                },
                {
                    "paragraph": "其服尚青。",
                    "zhushu": "木德，故尚青也。"
                },
                {
                    "paragraph": "殷人之礼，其社用石，",
                    "zhushu": "以石为社主也。"
                },
                {
                    "paragraph": "祀门，",
                    "zhushu": "秋，𥙊先门，殷金德也。"
                },
                {
                    "paragraph": "葬树松，其楽大护、晨露，",
                    "zhushu": "大护、晨露，汤所作楽。"
                },
                {
                    "paragraph": "其服尚白。",
                    "zhushu": "金德，故尚白也。"
                },
                {
                    "paragraph": "周人之礼，其社用粟，祀灶，",
                    "zhushu": "夏祭先灶，周火徳也。邹子曰：吾德之次，从所不胜，故虞土，夏木，殷金。周火。"
                },
                {
                    "paragraph": "葬树栢，其楽太武、三象、棘下，",
                    "zhushu": "三象、棘下，武、象楽也。"
                },
                {
                    "paragraph": "其服尚赤。",
                    "zhushu": "火德赤，尚赤也。"
                },
                {
                    "paragraph": "礼楽相诡，服制相反，然而皆不失亲疏之恩，上下之伦。今握一君之法籍，以非传代之俗，譬由胶柱而调琴也。",
                    "zhushu": ""
                },
                {
                    "paragraph": "故明主制礼义而为衣，分节行而为带，衣足覆形，从典坟，虚循挠，便身体，适行步，不务于奇丽之容，隅㫮之削。带足以结细收祍，束牢连固，不亟于为文句疏短之鞵。故制礼义，行至徳，而不拘于儒墨。",
                    "zhushu": ""
                },
                {
                    "paragraph": "所谓明者，非谓其见彼也，自见而巳。所谓聪者，非谓闻彼也，自闻而巳。所谓达者，非谓知彼也，自知而巳。是故身者，道之所托，身德则道得矣。道之得也，以视则明，以听则聪，以言则公，以行则从。故圣人财制物也，犹工匠之斲削凿芮也，宰庖之切割分别也，曲得其宜而不折伤。拙工则不然，大则塞而不入，小则窕而不周，动于心，枝于手，而愈丑。夫圣人之斲削物也，剖之判之，离之，㪚之，巳淫已失，复揆以一。既出其根，复归其门，已雕巳𤥨，遂反于朴。合而为道德，离而为仪表，其转入玄宜，其散应无形。礼义节行，又何以穷至治之夲哉。",
                    "zhushu": ""
                },
                {
                    "paragraph": "世之明事者，多离道德之本，曰礼义足以治天下，此未可与言术也。所谓礼义者，五帝三王之法藉风俗，一世之迹也。譬若刍狗土龙之始成，",
                    "zhushu": "刍狗，束刍为狗，以谢过。求福。土龙，以请雨。"
                },
                {
                    "paragraph": "文以青黄，绡以绮绣，𦆑以朱丝，尸祝袀𥙆，",
                    "zhushu": "袀，纯服。𥙆，黑齐衣也。"
                },
                {
                    "paragraph": "大夫端冕",
                    "zhushu": "端冕，冠也。"
                },
                {
                    "paragraph": "以送迎之。及其已用之后，则壌土草",
                    "zhushu": "音茁。"
                },
                {
                    "paragraph": "而已，夫有孰贵之？",
                    "zhushu": "言弃之不贵也。"
                },
                {
                    "paragraph": "故当舜之时，有苗不服，于是舜修政偃兵，执干戚而舞之。禹之时，天下大雨，禹令民聚土积薪，择丘陵而处之。武王伐纣，载尸而行，",
                    "zhushu": "武王伐纣，伯夷曰：父死未葬，爰及干戈，河谓孝乎？"
                },
                {
                    "paragraph": "海内未定，故不为三年之丧。",
                    "zhushu": "三年之丧，始于武王。"
                },
                {
                    "paragraph": "禹遭鸿水之患，陂塘之事，故朝死而暮葬。此皆圣人之所以应时耦変，见形而施宜者也。今知修干戚而笑镢挿，",
                    "zhushu": "镢所属："
                },
                {
                    "paragraph": "知三年而非一日，是从牛非马，以征笑羽也。以此应化，无以异于弹一弦而会棘下。",
                    "zhushu": "棘下，楽名，一弦会之，不可成也。"
                },
                {
                    "paragraph": "夫以。一世之変，欲以耦化应时，譬犹冬被葛而夏被裘。夫一仪不可以百发，",
                    "zhushu": "仪，弩招头也。射百发，远近不可皆以一仪也。"
                },
                {
                    "paragraph": "一衣不可以出岁。仪必应乎髙下，衣必适乎寒暑。是故世异即事变，时移即俗易。故圣人论世而立法，随时而举事。尚古之王，封于泰山，禅于梁父，七十余圣，法度不同，非务相反也，时世异也。是故不法其以成之法，而法其所以为法。所以为法者，与化推移者也。夫能与化推移为人者，至贵在焉尔。故狐梁之歌可随也，其所以歌者不可为也。圣人之法可观也，其所以作法不可原也。辩士言可听也，其所以言不可形也。淳均之剑不可爱也，而欧冶之巧可贵也。今夫王乔",
                    "zhushu": "、三乔，蜀武阳人也，为伯人，令，得道而仙也。"
                },
                {
                    "paragraph": "赤诵子",
                    "zhushu": "，赤诵子，上谷人也。病疠入山，导引轻举。"
                },
                {
                    "paragraph": "吹呕呼吸，吐故纳新，遗形去智，抱素反真，以游玄眇，上通云天。今欲学其道，不得其餋气处神，而放其一吐一吸，时诎时伸，其不能乘云升假亦明矣。",
                    "zhushu": "假，上也。"
                },
                {
                    "paragraph": "五帝三王，轻天下，细万物，齐死生，同变化，抱大圣之心，以镇万物之情，上与神明为友，下与造化为人。今欲学其道，不得其清明玄圣，而守其法籍宪令，不能为治，亦明矣。故曰：得十利剑，不若得欧冶之巧；得百走马，不若得伯乐之数。",
                    "zhushu": ""
                },
                {
                    "paragraph": "朴至大者无形状，道至眇者无度量。故天之员也不中规，地之方也不中矩。往古来今谓之宙，四方上下谓之宇，道在其闲，而莫知其所。故其见不远者，不可与语大；其智不闳者，不可与论至。昔者冯夷得道，以濳大川，",
                    "zhushu": "冯夷，河伯也。华阴潼郷隄首里人，服八石，得水仙。"
                },
                {
                    "paragraph": "钳且得道，以处昆仑，",
                    "zhushu": "钳且得仙道，升居昆芲山。"
                },
                {
                    "paragraph": "扁鹊以治病，",
                    "zhushu": "扁鹊，卢人，姓秦，名越人，赵简子，时人，也。"
                },
                {
                    "paragraph": "造父以御马，羿以之射，倕以之斲，",
                    "zhushu": "倕，尧巧工。"
                },
                {
                    "paragraph": "所为者各异，而所道者一也。夫禀道以通物者，无以相非也，譬若同陂而漑田，其受水钧也。今屠牛而烹其肉，或以为酸，或以为甘，煎熬燎炙，齐味万方，其夲一牛之体。伐楩楠豫樟而剖梨之，",
                    "zhushu": "剖，判。梨，分。"
                },
                {
                    "paragraph": "或为棺椁，或为柱梁，披断拨檖，",
                    "zhushu": "披，解也。拨，㭊。理遂顺。"
                },
                {
                    "paragraph": "所用万方，然一木之朴也。故百家之言，指奏相反，其合道一体也。譬若丝竹金石之会，乐同也，其曲家异而不失于体。伯乐、韩风、秦牙、筦青，",
                    "zhushu": "四子皆古善相马者。"
                },
                {
                    "paragraph": "所相各异，其知马一也。故三皇五帝，法籍殊方，其得民心钧也。故汤入夏而用其法，武王入殷而行其礼，桀、纣之所以亡，而汤武之所以为治。",
                    "zhushu": ""
                },
                {
                    "paragraph": "故剞劂销",
                    "zhushu": "音削。"
                },
                {
                    "paragraph": "锯陈，非良工不能以制木；鑪槖埵坊设，",
                    "zhushu": "鑪、橐、埵，皆治具也。坊，土刑也。"
                },
                {
                    "paragraph": "非巧冶不能以治金。屠牛吐",
                    "zhushu": "齐之大屠。"
                },
                {
                    "paragraph": "一朝解九牛，而刀以剃毛；",
                    "zhushu": "剃，截发也。"
                },
                {
                    "paragraph": "庖丁用刀十九年，",
                    "zhushu": "庖丁，齐屠伯也。"
                },
                {
                    "paragraph": "而刀如新剖硎。",
                    "zhushu": "剖，始也。硎，磨刀也。"
                },
                {
                    "paragraph": "何则？游乎众虚之闲。",
                    "zhushu": "众虚之闲，剖中理也。"
                },
                {
                    "paragraph": "若夫规矩钩绳者，此巧之具也，而非所以巧也。故瑟无弦，虽师文不能以成曲，",
                    "zhushu": "师文，乐师。"
                },
                {
                    "paragraph": "徒弦则不能悲。故弦，悲之具也，而非所以为悲也。若夫工匠之为连鐖运开，阴闭眩错，",
                    "zhushu": "达鐖，鐖，发也。运，开，相通也。阴，闭，独闭也。眩，因而相错也。"
                },
                {
                    "paragraph": "入于冥冥之眇，神调之极，游乎心手众虚之闲，而莫与物为际者，父不能以教子。瞽师之放意相物，写神愈舞，而形乎弦者，兄不能以喻弟。今夫为平者，准也；为直者，绳也。若夫不在于绳准之中，可以平直者，此不共之术也。故叩宫而宫应，弹角而角动，此同音之相应者也。其于五音无所比，而二十五弦皆应，此不传之道也。故萧条者，形之君，",
                    "zhushu": "萧条，深静。"
                },
                {
                    "paragraph": "而寂漠者，音之主也。",
                    "zhushu": "微者生于寂漠。"
                },
                {
                    "paragraph": "天下是非无所定，世各是其所是，而非其所非。所谓是与非各异，皆自是而非人。由此观之，事有合于已者，而未始有是也；有忤于心者，而未始有非也。故求是者，非求道理也，求合于已者也。去非者，非批邪施，",
                    "zhushu": "施，微曲也。"
                },
                {
                    "paragraph": "去忤于心者也。忤于我，未必不合于人也，合于我，未必不非于俗也。至是之是，无非，之非，至非无是，此真是非也。若夫是于此而非于彼，非于此而是于彼者，此之谓一是一非也。此一是非，隅曲也。夫一是非，宇宙也。今吾欲择是而居之，择非而去之，不知世之所谓是非者，不知孰是孰非。",
                    "zhushu": ""
                },
                {
                    "paragraph": "老子曰：治大国若烹小鲜。为宽裕者曰勿数桡，",
                    "zhushu": "裕，饶也。"
                },
                {
                    "paragraph": "为刻削者，日致其醎酸而已矣。晋平公出言而不当，师旷举琴而撞之，跌祍宫壁，",
                    "zhushu": "跌祍，至平公，衣祍中。宫壁。"
                },
                {
                    "paragraph": "左右欲涂之，",
                    "zhushu": "欲涂师旷所败壁也。"
                },
                {
                    "paragraph": "平公曰：舍之，以此为寡人失。孔子闻之曰：平公非不痛其体也，欲来谏者也。韩子闻之",
                    "zhushu": "韩子。韩公子非。"
                },
                {
                    "paragraph": "曰：群臣失礼而弗诛，是纵过也，有以也夫，平公之不霸也！故宾有见人于密子者，",
                    "zhushu": "密子，子贱者也。"
                },
                {
                    "paragraph": "宾出，密子曰：子之宾犹有三过：望我而笑，是攓也；",
                    "zhushu": "攓，慢也。"
                },
                {
                    "paragraph": "谈语而不称师，是返也；交浅而言深，是乱也。宾曰：望君而笑，是公也；谈语而不称师，是通也；交浅而言深，是忠也。故宾之容一体也，或以为君子，或以为小人，所自视之异也。故趣舍合，即言忠而益亲；身疏，即谋当而见疑。亲母为其子治扢秃，而血流至耳，见者以为其爱之至也。使在于继母，则过者以为嫉也。事之情一也，所从观者异也。从城上视牛如羊，视羊如豕，所居高也。闚面于盘水则员，于杯则随，面形不变其故，有所员、有所随者，所自闚之异也。今吾虽欲正身而待物，庸遽知世之所自窥我者乎？若转化而与世竞走，譬犹逃雨也，无之而不濡。常欲在于虚，则有不能为虚矣。",
                    "zhushu": "为者失之，执者败之。"
                },
                {
                    "paragraph": "若夫不为虚而自虚者，",
                    "zhushu": "性自然也。"
                },
                {
                    "paragraph": "此所慕而不能致也。",
                    "zhushu": ""
                },
                {
                    "paragraph": "故通于道者如车轴，不运于已，而与毂致千里，转无穷之原也。不通于道者，若迷惑，告以东西南北，所居聆聆，",
                    "zhushu": "聆聆，意晓解也。"
                },
                {
                    "paragraph": "壹曲而辟，",
                    "zhushu": "小邪辟也。"
                },
                {
                    "paragraph": "然忽不得，复迷惑也，故终身隷于人，辟若伣之见风也，",
                    "zhushu": "伣，候风雨也，世所谓五雨者也。"
                },
                {
                    "paragraph": "无须臾之间定矣。故圣人体道反性，不化以待化，",
                    "zhushu": "无为以待有为。"
                },
                {
                    "paragraph": "则几于免矣。",
                    "zhushu": "近于免世难也。"
                },
                {
                    "paragraph": "治世之体易守也，其事易为也，其礼易行也，其责易偿也。是以人不兼官，官不兼事。士农工商，郷别州异。是故农与农言力，士与士言行，工与工言巧，商与商言数。是以士无遗行，农无废功，工无苦事，商无折货，各安其性，不得相干。故伊尹之兴土功也，修胫者使之跖镢，",
                    "zhushu": "长胫以蹋挿者，使而入深。"
                },
                {
                    "paragraph": "强脊老，使之负，土",
                    "zhushu": "，脊强者，在负重。"
                },
                {
                    "paragraph": "眇者使之准，",
                    "zhushu": "目不正，因令睎。"
                },
                {
                    "paragraph": "伛者使之涂，",
                    "zhushu": "伛人涂地，因其俯也。"
                },
                {
                    "paragraph": "各有所宜，而人性齐矣。胡人便于马，越人便于舟，异形殊类，易事而悖，失处而贱，得势而贵。圣人总而用之，其数一也。",
                    "zhushu": ""
                },
                {
                    "paragraph": "夫先知远见，达视千里，人才之隆也，而治世不以责于民。",
                    "zhushu": "言民不以巳求备于下也。"
                },
                {
                    "paragraph": "博闻强志，口辩辞给，人智之美也，而明主不以求于下。敖世轻物，不污于俗，士之伉行也，而治世不以为民化。神机阴闭，剞劂无迹，人巧之妙也，而治世不以为民业。故苌𢎞、师旷，先知祸福，言无遗策，而不可与众同职也。公孙龙折辩抗辞，别同异，离坚白，",
                    "zhushu": "公孙龙，赵人，好分折诡异之言。以白马不得合为一物，离而为二也。"
                },
                {
                    "paragraph": "不可以众同道也。北人无择非舜而自投清泠之渊，",
                    "zhushu": "北人无择，古隐士也。非舜，非其德之衮也。"
                },
                {
                    "paragraph": "不可以为世仪。鲁般、墨子以木为鸢而飞之，三日不集，而不可使为工也。故高不可及者，不可以为，人量；行不可逮；者，不可以为国俗。夫𢍆轻重不失铢雨，圣人弗用，而县之乎铨衡；视髙下不差尺寸，明主弗任，而求之乎浣准。",
                    "zhushu": "浣准，水望之平。"
                },
                {
                    "paragraph": "何则？人才不可专用，而度量可世传也。故国治可与愚守也，而军制可与权用也。夫待騕褭飞兔而驾之，",
                    "zhushu": "騕褭，良马。飞兔，其子。褭、兔走，盖皆一日万里也。"
                },
                {
                    "paragraph": "则世莫乘车；待西施、毛嫱而为配，",
                    "zhushu": "西施、毛嫱，古好女也。"
                },
                {
                    "paragraph": "则终身不家矣。然非待古之英俊而人自足者，因所有而并用之。夫骐骥千里，一日而通；驽马十舍，旬亦至之。",
                    "zhushu": "旬，十日也。"
                },
                {
                    "paragraph": "由是观之，人材不足专恃，而道术可公行也。乱世之法，髙为量而罪不及，重为任而罚不胜，危为禁而诛不敢。民困于三责，则饰智而诈上，犯邪而干免，",
                    "zhushu": "干，求也。"
                },
                {
                    "paragraph": "故虽峭法严刑，不能禁其奸，何？力不足也？故谚曰：鸟穷则噣，兽穷则𧢻，人穷则诈。此之谓也。",
                    "zhushu": ""
                },
                {
                    "paragraph": "道徳之论，譬犹日月也，江南、河北不能易其指，驰骛千里不能易其处。趋舍礼俗，犹室宅之居也，东家谓之西家，西家谓之东家，虽皐陶为之理，不能定其处。故趋舍同，诽誉在俗，意行钧，穷达在时。汤武之累行积善，可及也，其遭桀、纣之世，天授也。今有汤武之意，而无桀纣之时，而欲成霸王之业，亦不几矣。昔武王执戈秉　以伐纣胜殷，搢笏杖殳以临朝。",
                    "zhushu": "殳，木杖也。"
                },
                {
                    "paragraph": "武王既殁，殷民叛之。周公践东宫，",
                    "zhushu": "东宫，太子宫也。"
                },
                {
                    "paragraph": "履乘石，",
                    "zhushu": "人君升车，有乘石也。"
                },
                {
                    "paragraph": "摄天子之位，负扆而朝诸侯，",
                    "zhushu": "户牖之间谓之扆。"
                },
                {
                    "paragraph": "放蔡叔，诛管叔，",
                    "zhushu": "周公兄也。"
                },
                {
                    "paragraph": "克殷残商，",
                    "zhushu": "残商诛纣，纣子禄父。"
                },
                {
                    "paragraph": "祀文王于明堂，七年而致政成王。夫武王先武而后文，非意变也，以应时也。周公放兄诛弟，非不仁也，以匡乱也。故事周于世则功成，务合于时则名立。",
                    "zhushu": ""
                },
                {
                    "paragraph": "昔齐桓公合诸侯以乘车，退诛于国以斧铖；晋文公合诸侯以革车，退行于国以礼义。桓公前柔而后刚，文公前刚而后柔。然而令行乎天下，权制诸侯，钧者，审于势之变也。颜阖，鲁君欲相之",
                    "zhushu": "颜阖，鲁隐士也。"
                },
                {
                    "paragraph": "而不肯，使人以币先焉，凿培而遁之，",
                    "zhushu": "培，屋后墙。"
                },
                {
                    "paragraph": "为天下显武。",
                    "zhushu": "楚人谓士为武。"
                },
                {
                    "paragraph": "使遇商鞅、申不害，刑及三族，又况身乎？世多称古之人而髙其行，并世有与同者，而弗知贵也，非才下也，时弗宜也。故六骐骥，驷駃騠，",
                    "zhushu": "駃騠，北翟之良马也。"
                },
                {
                    "paragraph": "以济江河，不若窾木便者，",
                    "zhushu": "窾，空。"
                },
                {
                    "paragraph": "处势然也。是故立功之人，简于行而谨于时。今世俗之人，以功成为贤，以胜患为智，以遭难为愚，以死节为戆，吾以为各致其所极而己。",
                    "zhushu": ""
                },
                {
                    "paragraph": "王子比干非不智箕子被发佯狂以免其身也，然而乐直行尽忠以死节，故不为也。伯夷、叔齐非不能受禄任官以致其功也，然而楽离世伉行以绝众，故不务也。许由、善卷非不能抚天下宁海内以德民也，然而羞以物滑和，故弗受也。䂊让、要离",
                    "zhushu": "豫让，智伯臣。腰离，吴王阖闾臣。"
                },
                {
                    "paragraph": "非不知楽家室安妻子以偷生也，然而楽推诚行必以死主，故不留也。今从箕子视比干则愚矣，从比干视箕子则卑矣，从管、晏视伯夷则戆矣，从伯夷视管、晏则贪矣。趋舍相非，嗜欲相反，而各楽其务，将谁使正之？曾子曰：击舟水中，鸟闻之而高翔，鱼闻之而渊藏。故所趋各异，而皆得所便。故惠子从车百乘以过孟诸，",
                    "zhushu": "惠子，名施，仕为梁相。视车百乘，志尚未足。孟诸，宋泽，"
                },
                {
                    "paragraph": "庄子见之，弃其余鱼。",
                    "zhushu": "荘子，名周，蒙人，隐而不仕，见惠施之不足，故弃余鱼也。"
                },
                {
                    "paragraph": "鹈胡饮水，数斗而不足，",
                    "zhushu": "鹈，胡，污，泽鸟。"
                },
                {
                    "paragraph": "鱓鲔入口，若露而死。",
                    "zhushu": "鱓鲔。鱼名。"
                },
                {
                    "paragraph": "智伯有三晋而欲不赡；",
                    "zhushu": "三晋，智伯有范、中行之地。赡，足。"
                },
                {
                    "paragraph": "林类、荣启期衣若县，衰",
                    "zhushu": "林类、荣启期，皆隐贤。"
                },
                {
                    "paragraph": "意不慊。",
                    "zhushu": "慊，恨。"
                },
                {
                    "paragraph": "由此观之，则趣行各异，何以相非也？夫重生者不以利害，已立节者见难不苟免，贪禄者见利不顾身，而好名者非义不苟得。此相为论，譬犹冰炭钩绳也，何时而合？若以圣人为之中，则䈴覆而并之，未有可是非者也。夫飞鸟主巢，狐狸主穴。巢者，巢成而得捿焉；穴者，穴成而得宿焉。趣舍行义，亦人之所捿宿也。各楽其所安，致其所蹠，",
                    "zhushu": "蹠，至。"
                },
                {
                    "paragraph": "谓之成人。故以道论者，总而齐之。治国之道，上无苛令，官无烦治，士无伪行，工无淫巧，其事经而不扰，其器完而不饰。乱世则不然，为行者相揭以高，",
                    "zhushu": "揭，举："
                },
                {
                    "paragraph": "为礼者相矜以伪，车与极于雕𤥨，器用遽于刻镂，求货者争难得以为寳，诋文者处烦挠以为慧。争为佹辩，久积而不决，无益于治。工为奇器，历岁而后成，不周于用。故神农之法曰：文夫丁壮而不耕，天下有受其饥者；妇人当年而不织，天下有受其寒者。故身自耕，妻亲织，以为天下先。其导民也，不贵难得之货，不器无用之物。是故其耕不强者，无以养生；其织不力者，无以揜形。有余不足，各归其身，衣食饶溢，奸邪不生，安乐无事，而天下均平。故孔丘、曽参无所施其善，孟贲、成荆无所行其威。",
                    "zhushu": "成荆，古勇士也。"
                },
                {
                    "paragraph": "衰世之俗，以其知巧诈伪，饰众无用，贵远方之货，珍难得之财，不积于养生之具。浇天下之淳，",
                    "zhushu": "浇，薄也。淳，厚也。"
                },
                {
                    "paragraph": "析天下之朴，牿服马牛以为牢。滑。万民，以清为浊，性命飞杨，皆乱以营，贞信漫澜，人失其情性。于是乃有翡翠犀象、黼黻文章以乱其目，刍豢黍梁、荆吴芬馨以嚂",
                    "zhushu": "音蓝。"
                },
                {
                    "paragraph": "其口，",
                    "zhushu": "荆，吴，国也。芬，珍求也。嚂，贪求也。"
                },
                {
                    "paragraph": "钟鼓筦箫、丝竹金石以淫其耳，趋舍行义，礼节谤议以营其心。于是百姓縻沸豪乱，暮行逐利，烦挐浇浅，",
                    "zhushu": "浅，薄也。既薄尚浇也。"
                },
                {
                    "paragraph": "法与义相非，行与利相反，虽十管仲弗能治也。",
                    "zhushu": ""
                },
                {
                    "paragraph": "且富人则车舆衣纂锦，",
                    "zhushu": "纂，绘："
                },
                {
                    "paragraph": "马饰傅旄象，帷幕茵席，绮绣绦组，青黄相错，不可为象。贫人则夏被褐带索，唅菽饮水以充肠，以支暑热。冬则羊裘解札，",
                    "zhushu": "解札，裘败解也。"
                },
                {
                    "paragraph": "短褐不揜形，而焬灶口。",
                    "zhushu": "焬，炙。"
                },
                {
                    "paragraph": "故其为编户齐民无以异，然贫富之相去也，犹人君与仆虏，不足以论之。夫乘奇技伪邪施者，自足乎一世之闲，守正修理，不苟得者，不免乎饥寒之患，而欲民之去未反夲，是由发其原而壅其流也。夫雕𤥨刻𨩐，伤农亊者也；锦绣纂俎，害女工者也。农事废，女工伤，则饥之夲而寒之原也。夫饥寒并至，能不犯法干诛者，古今未之闻也。",
                    "zhushu": ""
                },
                {
                    "paragraph": "故仕鄙在时不在行，利害在命不在智。夫败军之卒，勇武遁逃，将不能止也。胜军之陈，怯者死行，惧不能走也。故江河决，沉一郷，父子兄弟相遗而走，亊，升陵阪，上髙丘，轻足先升，不能相顾也。世楽志乎，见邻国之人溺，尚犹哀之，又况亲戚乎？故身安则恩及隣国，志为之灭；身危则忠其亲戚，而仁不能解也。游者不能拯溺，手足有所急也。灼者不能救火，身体有所痛也。夫民有余即让，不足则争。让则礼义生，争则暴乱起。扣门求水，莫弗与者，所饶足也。林中不卖薪，湖上不鬻鱼，所有余也。故物丰则欲省，求瞻则争止。秦王之时，或人葅子，",
                    "zhushu": "生子，杀葅之。"
                },
                {
                    "paragraph": "利不足也；刘氏持政，",
                    "zhushu": "刘氏，谓汉也。"
                },
                {
                    "paragraph": "独夫收孤，财有余也。故世治则小人守正，而利不能诱也；世乱则君子为奸，而法弗能禁也。",
                    "zhushu": ""
                }
            ]
        },
        {
            "name": "道应训第十二",
            "paragraphs": [
                {
                    "paragraph": "道应训第十二",
                    "zhushu": "道之所行，物动而应，考之祸福，以知验符也。",
                    "type": 1
                },
                {
                    "paragraph": "太清问于无穷",
                    "zhushu": "太清，元气之清者也。无穷，无形也。"
                },
                {
                    "paragraph": "曰：“子知道乎？”无穷曰：“吾弗知也。”又问于无为",
                    "zhushu": "无为，有形而不为也。"
                },
                {
                    "paragraph": "曰：“子知道乎？”无为曰：“吾知道。”",
                    "zhushu": "无为有形，故知道也。"
                },
                {
                    "paragraph": "“子之知道，亦有数乎？”无为曰：“吾知道有数。”曰：“其数奈何？”无为曰：“吾知道之可以弱，可以强；可以柔，可以刚；可以阴，可以阳；可以窈，可以明；可以包裹天地，可以应待无方。此吾所以知道之数也。”太清又问于无始",
                    "zhushu": "无始，未始有之气也。"
                },
                {
                    "paragraph": "曰：“乡者，吾问道于无穷，无穷曰：‘吾弗知之。’又问于无为，无为曰：‘吾知道。’曰：‘子之知道亦有数乎？’无为曰：‘吾知道有数。’曰：‘其数奈何？’无为曰：‘吾知道之可以弱，可以强；可以柔，可以刚；可以阴，可以阳；可以窈，可以明；可以包里天地，可以应待无方。吾所以知道之数也。’若是，则无为知与无穷之弗知，孰是孰非？”无始曰：“弗知之深，而知之浅；弗知内，而知之外；弗知精，而知之粗。”太清仰而叹曰：“然则不知乃知邪？知乃不知邪？孰知知之为弗知，弗知之为知邪？”无始曰：“道不可闻，闻而非也；道不可见，见而非也；道不可言，言而非也。孰知形之不形者乎？”故老子曰：“天下皆知善之为善，斯不善也。”故“知者不言，言者不知”也。",
                    "zhushu": ""
                },
                {
                    "paragraph": "白公问于孔子曰：“人可以微言？”",
                    "zhushu": "白公，楚平正孙太子建胜也。建见杀，白公怨而欲复雠，故问微言也。"
                },
                {
                    "paragraph": "孔子不应。",
                    "zhushu": "知白公有阴谋，故不应也。"
                },
                {
                    "paragraph": "白公曰：“若以石投水中，何如？”曰：“吴、越之善没者能取之矣。”曰：“若以水投水，何如？”孔子曰：“菑、渑之水合，易牙尝而知之。”",
                    "zhushu": "菑、渑，齐二水也。"
                },
                {
                    "paragraph": "白公曰：“然则入固不可与㣲言乎？”孔子曰：“何谓不可？谁知言之谓者乎？夫知言之谓者，不以言言也。",
                    "zhushu": "不以言，心知之。"
                },
                {
                    "paragraph": "争鱼者濡，逐兽者趋，非乐之也。故至言去言，至为无为。夫浅知之所争者，未矣。”白公不得也，故死于洛室。",
                    "zhushu": "楚杀白公于洛室之地也。"
                },
                {
                    "paragraph": "故老子曰：“言有宗，事有君。夫唯无知，是以不吾知也。”白公之谓也。",
                    "zhushu": ""
                },
                {
                    "paragraph": "惠子为惠王为国法，",
                    "zhushu": "惠王，梁惠王。惠子，惠施也。"
                },
                {
                    "paragraph": "已成而示诸先生，先生皆善之。奏之惠王，惠王甚说之，以示翟煎，曰：“善。”惠王曰：“善，可行乎？”翟煎曰：“不可。”惠王曰：“善而不可行，何也？”翟煎对曰：“今夫举大木者，前呼邪许，后亦应之，此举重劝力之歌也，岂无郑、卫激楚之音哉？然而不用者，不若此其宜也。治国有礼，不在文辩。”故老子曰：“法令滋彰，盗贼多有。”此之谓也。田骈以道术说齐王，",
                    "zhushu": "田骈，齐人，诸臣。"
                },
                {
                    "paragraph": "王应之曰：“寡人所有，齐国也。道术难以除患，愿闻国之政。”田骈对曰：“臣之言无政，而可以为政。譬之若林木无材，而可以为材。愿王察其所谓，而自取齐国之政焉已。虽无除其患，天地之间，六合之内，可陶冶而变化也。齐国之政，何足问哉？此老聃之所谓‘无状之状，无物之象’者也。若王之所问者，齐也；田骈所称者，材也。材不及林，林不及雨，",
                    "zhushu": "雨然后材乃得生也。"
                },
                {
                    "paragraph": "雨不及阴阳，阴阳不及和，和不及道。”",
                    "zhushu": "道者，求之由，生之本也。"
                },
                {
                    "paragraph": "白公胜得荆国，不能以府库分人。",
                    "zhushu": "白公篡得楚国，贪其财而不分人也。得积七日也。"
                },
                {
                    "paragraph": "七日，石乞入曰：“",
                    "zhushu": "石乞，白公之党也。"
                },
                {
                    "paragraph": "不义得之，又不能布施，患必至矣。不能予人，不若焚之，母令人害我。”白公弗听也。九日，叶公入，",
                    "zhushu": "叶公，楚大夫子髙，自方城之外入，杀白公也。"
                },
                {
                    "paragraph": "乃发太府之货以予众，出髙库之兵以赋民，因而致之。十有九日而擒白公。",
                    "zhushu": "叶公杀白公也。"
                },
                {
                    "paragraph": "夫国非其有也，而欲有之，可谓至贪也。不能为人，又无以自为，可谓至愚矣。譬白公之啬也，何以异于枭之爱其子也？",
                    "zhushu": "枭子长，食其母。"
                },
                {
                    "paragraph": "故老子曰：“持而盈之，不知其已；揣而𨦣之，不可长保也。”",
                    "zhushu": ""
                },
                {
                    "paragraph": "赵简子以襄子为后，董阏于曰：“无恤贱，",
                    "zhushu": "董阏于，赵氏臣也。无恤，襄子之名，简子之庶子也。"
                },
                {
                    "paragraph": "今以为后，何也？”简子曰：“是为人也，能为社稷忍羞。”",
                    "zhushu": "襄子能柔，能忍耻也。"
                },
                {
                    "paragraph": "异日，知伯与襄子饮，而批襄子之首，大夫请杀之，襄子曰：“先君之立我也，曰能为社稷忍羞，岂曰能刺人哉？”处十月，知伯围襄子于晋阳，襄子疏队而击之，",
                    "zhushu": "疏，分也。队，军二百人为一队。分斯队卒击之。"
                },
                {
                    "paragraph": "大败知伯，破其首以为饮器。故老子曰：“知其雄，守其雌，其为天下谿。”",
                    "zhushu": ""
                },
                {
                    "paragraph": "啮缺问道于被衣，",
                    "zhushu": "啮缺、被衣，皆尧时老人也。"
                },
                {
                    "paragraph": "被衣曰：“正女形，壹女视，天和将至。摄女知，正女度，神将来舍。德将来附若美，而道将为女居。惷乎若新生之犊，而无求其故。”言未卒，啮缺继以雠夷。",
                    "zhushu": "雠夷熟视不言。"
                },
                {
                    "paragraph": "被衣行歌而去，曰：“形若槁骸，心如死灰。直实知不，以故自持。墨墨恢恢，无心可与谋。彼何人哉？”故老子曰：“明白四达，能无以知乎？”",
                    "zhushu": ""
                },
                {
                    "paragraph": "赵襄子攻翟而胜之，尤人、终人。",
                    "zhushu": "尤人、终人，翟之二邑。"
                },
                {
                    "paragraph": "使者来谒之，襄子方将食，而有忧色。左右曰：“一朝而两城下，此人之所喜也。今君有忧色，何也？”襄子曰：“江河之大也，不过三日，",
                    "zhushu": "三日而减。"
                },
                {
                    "paragraph": "飘风暴雨，日中不须臾。",
                    "zhushu": "言其不终日。"
                },
                {
                    "paragraph": "今赵氏之德行无所积，今一朝两城下，亡其及我乎？”孔子闻之，曰：“赵氏其昌乎！”夫忧，所以为昌也，而喜所以为亡也。胜非其难者也，贤主以此持胜，故其福及后世。齐、楚、吴、越皆尝胜矣，然而卒取亡焉，不通乎持胜也。唯有道之主能持胜。孔子劲杓国门之关，",
                    "zhushu": "杓，引也。古者县门下，从上杓引之者，难也。"
                },
                {
                    "paragraph": "而不肯以力闻。墨子为守攻，公输般服，而不肯以兵知。",
                    "zhushu": "子虽善为兵，而不肯以知兵闻也。"
                },
                {
                    "paragraph": "善持胜者，以强为弱。故老子曰：“道冲，而用之又弗盈也。”",
                    "zhushu": ""
                },
                {
                    "paragraph": "惠孟见宋康王，蹀足謦欬，疾言曰：“寡人所说者，勇有功也，不说为仁义者也。客将何以教寡人？”惠孟对曰：“臣有道于此，人虽勇，刺之不入；虽巧有力，击之不中。大王独无意邪？”宋王曰：“善。此寡人之所欲闻也。”惠孟曰：“夫刺之而不入，撃之而不中，此犹辱也。臣有道于此，使人虽有勇弗敢刺，虽有力不敢击。夫不敢刺，不敢击，非无其意也。臣有道于此，使人夲无其意也。夫无其意，未有爱利之心也。臣有道于此，使天下丈夫女子莫不欢然皆欲爱利之心。此其贤于勇有力也，四累之上也。",
                    "zhushu": "此上凡四事，皆累于世，而男女莫不欢然为上也。"
                },
                {
                    "paragraph": "大王独无意邪？”宋王曰：“此寡人所欲得也。”惠孟对曰：“孔、墨是已。孔丘、墨翟无地而为君，无官而为长，",
                    "zhushu": "无地为君，以道富也。无官为长，以徳尊也。"
                },
                {
                    "paragraph": "天下丈夫女子莫不延颈举踵而愿安利之者。今大王，万乘之主也。诚有其志，则四境之内皆得其利矣。此贤于孔、墨也远矣。”宋王无以应。惠孟出，宋王谓左右曰：“辩矣，客之以说胜寡人也。”故老子曰：“勇于不敢则活。”由此观之，大勇反为不勇耳。",
                    "zhushu": ""
                },
                {
                    "paragraph": "昔尧之佐九人，",
                    "zhushu": "谓禹、皋陶、稷、契、伯夷、倕、益、蔓、龙也。"
                },
                {
                    "paragraph": "舜之佐七人，",
                    "zhushu": "皆与尧同，臣其七人也。"
                },
                {
                    "paragraph": "武王之佐五人。",
                    "zhushu": "谓周公、郡公、太公、毕公、毛公也。"
                },
                {
                    "paragraph": "尧、舜、武王于九、七、五者，不能一事焉，然而垂拱受成功焉，善乘人之资也。故人与骥逐走则不胜骥，托于车上则骥不能胜人。北方有兽，其名曰蹶，鼠前而菟后，",
                    "zhushu": "鼠前足短，菟后足长，故谓之蹶。"
                },
                {
                    "paragraph": "趋则顿，走则颠，常为蛩蛩駏驉取甘草以与之。",
                    "zhushu": "蛩蛩駏驉，前足长，后足短，故能乘虚而走，不能上也。"
                },
                {
                    "paragraph": "蹶有患害，蛩蛩駏驉必负而走。此以其能，托其所不能。故老子曰：“夫代大匠斲者，希不伤其手。”",
                    "zhushu": ""
                },
                {
                    "paragraph": "薄疑说卫嗣君以王术，",
                    "zhushu": "嗣君，卫国君也。"
                },
                {
                    "paragraph": "嗣君应之曰：“予所有者，千乘也，愿以爱教。”薄疑对曰：“乌获举千钧，又况一斤乎？”杜赫以安天下说周昭文君，",
                    "zhushu": "昭文君，周襄。分为西东，各自立其君也。"
                },
                {
                    "paragraph": "文君谓杜赫曰：“愿学所以安周。”赫对曰：“臣之所言不可，则不能安周。臣之所言可，则周自安矣。此所谓弗安而安者也。”故老子曰：“大制无割，故致数舆无舆也。”",
                    "zhushu": ""
                },
                {
                    "paragraph": "鲁国之法，鲁人为人妾于诸侯，有能赎之者，取金于府。子赣赎鲁人于诸侯，来而辞不受金。孔子曰：“赐失之矣。夫圣人之举事也，可以移风易俗，而受教顺可施后世，非独以适身之行也。今国之富者寡而贫者众，赎而受金，则为不廉；不受金，则不复赎人。自今以来，鲁人不复赎人于诸侯矣。”孔子亦可谓知礼矣。故老子曰：“见小曰明。”",
                    "zhushu": ""
                },
                {
                    "paragraph": "魏武侯问于李克",
                    "zhushu": "李克，武侯之相。"
                },
                {
                    "paragraph": "曰：“吴之所以亡者，何也？”李克对曰：“数战而数胜。”武侯曰：“数战数胜，国家之福。其独以亡，何故也？”对曰：“数战则民罢，数胜则主㤭。以㤭主使罢民，而国不亡者，天下鲜矣。㤭则恣，恣则极虑，上下俱极，吴之亡犹晚。此夫差之所以自刭于千遂也。”",
                    "zhushu": "越伐吴，夫差所自杀也。"
                },
                {
                    "paragraph": "故老子曰：“功成名遂，身退，天之道也。”",
                    "zhushu": ""
                },
                {
                    "paragraph": "𡩋越欲干齐桓公，困穷无以自达，于是为商旅，将任车，",
                    "zhushu": "任，载也。诗曰：我任我辇。"
                },
                {
                    "paragraph": "以商于齐，暮宿于郭门之外。桓公郊迎客，夜问门，辟任车，爝火甚盛，",
                    "zhushu": "爝，炬火也。"
                },
                {
                    "paragraph": "从者甚众。𡩋越饭牛车下，望见桓公而悲，击牛角而疾商歌。桓公闻之，抚其仆之手曰：“异哉！歌者非常人也。”命后车载之。桓公及至，从者以请，桓公赣之衣冠而见，说以为天下。桓公大说，将任之。群臣争之曰：“客，卫人也。卫之去齐不远，君不若使人问之。问之而故贤者也，用之未晚。”桓公曰：“不然。问之，患其有小恶也。以人之小恶而忘人之大美，此人主之所以失天下之士也。”凡听必有验，一听而弗复问，合其所以也。",
                    "zhushu": "合已听知之意，所以用之。"
                },
                {
                    "paragraph": "且人固难合也，权而用其长者而已矣。当是举也，桓公得之矣。故老子曰：“天大，地大，道大，王亦大。域中有四大，而王处其一焉。”以言其能包裹之也。",
                    "zhushu": ""
                },
                {
                    "paragraph": "大王亶父居邠，翟人攻之。事之以皮帛珠玉而弗受，曰：“翟人之所求者地，无以财物为也。”大王亶父曰：“与人之兄居而杀其弟，与人之父处而杀其予，弗为。皆勉处矣。为吾臣，与翟人奚以异？且吾闻之也，不以其所养害其养。”杖策而去，民相连而从之，遂成国于歧山之下。",
                    "zhushu": "歧山，今之美阳北也。其下有周地，因是以为天下号也。"
                },
                {
                    "paragraph": "大王亶父可谓能保生矣。虽富贵，不以养伤身；虽贫贱，不以利累形。今受其先人之爵禄，则必重失之。所自来者久矣，而轻失之，岂不惑哉？故老子曰：“贵以身为天下，焉可以托天下。爱以身为天下，焉可以寄天下矣。”",
                    "zhushu": ""
                },
                {
                    "paragraph": "中山公子牟",
                    "zhushu": "中山，鲜虞之国。"
                },
                {
                    "paragraph": "谓詹子曰：“身处江海之上，心在魏阙之下，为之奈何？”",
                    "zhushu": "江海之上，言志在于己身。心之魏阙也，言内守。"
                },
                {
                    "paragraph": "詹子曰：“重生。重生则轻利。”",
                    "zhushu": "重生，己之性也。"
                },
                {
                    "paragraph": "中山公子牟曰：“虽知之，犹不能自胜。”“则从之。从之，神无怨乎？",
                    "zhushu": "言不胜已之情欲，则当纵心意，则己神无怨也。"
                },
                {
                    "paragraph": "不能自胜而强弗从者，此之谓重伤之人，无寿类矣。”故老子曰：“知和曰常，知常曰明，益生曰祥，心使气曰强。”是故“用其光，复归其明”也。",
                    "zhushu": ""
                },
                {
                    "paragraph": "楚庄王问詹何曰：“治国奈何？”对曰：“何明于治身，而不明于治国？”楚王曰：“寡人得立宗庙社稷，愿学所以守之。”詹何对曰：“臣未尝闻身治而国乱者也，未尝闻身乱而国治者也。故夲任于身，不敢对以未。”楚王曰：“善。”故老子曰：“修之身，其德乃真也。”",
                    "zhushu": ""
                },
                {
                    "paragraph": "桓公读书于堂，",
                    "zhushu": "桓公，齐君。"
                },
                {
                    "paragraph": "轮人斲轮于堂下，释其椎凿而问桓公曰：“君之所读书者，何书也？”桓公曰：“圣人之书。”轮扁曰：“其人在焉？”",
                    "zhushu": "扁，轮之名。问作书之人何在也。"
                },
                {
                    "paragraph": "桓公曰：“已死矣。”轮扁曰：“是直圣人之糟粕耳。”",
                    "zhushu": "糟，酒滓也。粕，已漉之精也。"
                },
                {
                    "paragraph": "桓公悖然作色而怒曰：“寡人读书，工人焉得而讥之哉？有说则可，无说则死。”轮扁曰：“然，有说。臣诚以臣之斲轮语之，大疾则苦而不入，",
                    "zhushu": "苦，急意也。"
                },
                {
                    "paragraph": "大徐则甘而不固，",
                    "zhushu": "甘，缓意也。"
                },
                {
                    "paragraph": "不甘不苦，应于手，猒于心，而可以至妙者，臣不能以教臣之子，而臣之子亦不能得之于臣。是以行年六十，老而为轮。今圣人之所言者，亦以怀其实，穷而死，独其糟粕在耳。”故老子曰：“道可道，非常道。名可名，非常名。”",
                    "zhushu": ""
                },
                {
                    "paragraph": "昔者，司城子罕相宋，谓宋君曰：“夫国家之危安，百姓之治乱，在君行赏罚。夫爵赏赐予，民之所好也，君自行之。杀戮刑罚，民之所怨也，臣请当之。”宋君曰：“善。寡人当其美，子受其怨，寡人自知不为诸侯笑矣。”国人皆知杀戮之制专在子罕也，大臣亲之，百姓畏之。居不至朞年，子罕遂𨚫宋君而专其政。故老子曰：“鱼不可脱于渊，国之利器不可以示人。”王寿负书而行，见徐冯于周。",
                    "zhushu": "王寿，古好书之人。徐冯，周之隐者也。"
                },
                {
                    "paragraph": "徐冯曰：“事者，应变而动，变生于时，故知时者无常行。书者，言之所出也。言出于知者，知者藏书。”于是王寿乃焚书而舞之。",
                    "zhushu": "自喜林其书，故舞之也。"
                },
                {
                    "paragraph": "故老子曰：“多言数穷，不如守中。”",
                    "zhushu": ""
                },
                {
                    "paragraph": "令尹子佩请饮庄王，",
                    "zhushu": "子佩，楚庄王之相。请饮，请置酒也。"
                },
                {
                    "paragraph": "庄王许诺。子佩疏揖，北面立于殿下，",
                    "zhushu": "疏，徒跣也。揖，举手也。"
                },
                {
                    "paragraph": "曰：“昔者君王许之，今不果往，",
                    "zhushu": "果，诚也。"
                },
                {
                    "paragraph": "意者臣有罪乎？”庄王曰：“吾闻子具于强台。强台者，南望料山，以临方皇，",
                    "zhushu": "料，山名。方皇，水名也。一曰山名。"
                },
                {
                    "paragraph": "左江而右淮，其乐忘死。若吾薄德之人，不可以当此乐也。恐留而不能反。”故老子曰：“不见可欲，使心不乱。”",
                    "zhushu": ""
                },
                {
                    "paragraph": "晋公子重耳出亡，过曹，无礼焉。",
                    "zhushu": "曹共公闻重耳骈胁，使𥘵而捕鱼，设薄以观之。"
                },
                {
                    "paragraph": "厘负羁之妻谓厘负羁曰：“君无礼于晋公子。吾观其从者，皆贤人也。",
                    "zhushu": "从者，狐偃、赵衰之属也。"
                },
                {
                    "paragraph": "若以相夫子反晋国，必伐曹。子何不先加德焉？”厘负羁遗之壶馂而加璧焉。重耳受其馂而反其璧。及其反国，起师伐曹，克之，令三军无入厘负羁之里。故老子曰：“曲则全，枉则正。”",
                    "zhushu": ""
                },
                {
                    "paragraph": "越王勾践与吴战而不胜，国破身亡，困于会稽。忿心张胆，气如涌泉，选练甲卒，赴火若灭。然而请身为臣，妻为妾，亲执戈，为吴兵先马走，",
                    "zhushu": "先马走，走马前，"
                },
                {
                    "paragraph": "果擒之于千遂。故老子曰：“柔之胜刚也，弱之胜强也，天下莫不知，而莫之能行。”越王亲之，故霸中国。",
                    "zhushu": ""
                },
                {
                    "paragraph": "赵简子死，未葬，中牟入齐。",
                    "zhushu": "中牟自入臣于齐也。"
                },
                {
                    "paragraph": "已葬五日，襄子起兵攻围之，未合而城自壤者十丈，襄子击金而退之。",
                    "zhushu": "军法，鼓以进众，征以退之。"
                },
                {
                    "paragraph": "军吏谏曰：“君诛中牟之罪，而城自坏，是天助我，何故去之？”襄子曰：“吾闻之叔向曰：‘君子不乘人于利，不迫人于险。’使之治城，城治而后攻之。”中牟闻其义，乃请降。故老子曰：“夫唯不争，故莫能与之争。”",
                    "zhushu": ""
                },
                {
                    "paragraph": "秦穆公请伯乐曰：“子之年长矣。子姓有可使求马者乎？”",
                    "zhushu": "子姓，谓伯乐子。"
                },
                {
                    "paragraph": "对曰：“良马者，可以形容筋骨相也。相天下之马者，若灭若失，若亡",
                    "zhushu": "若灭，其相不可见也。若失，乍入乍出也。若亡，髣髴不及也。"
                },
                {
                    "paragraph": "其一。若此马者，绝尘弭彻。",
                    "zhushu": "绝尘，不及也。弭彻，引迹疾也。"
                },
                {
                    "paragraph": "臣之子皆下材也，可告以良马，而不可告以天下之马。臣有所与供儋缠采薪者九方堙，",
                    "zhushu": "𦆑，索也。九方堙，人姓名也。"
                },
                {
                    "paragraph": "此其于马，非臣之下也。请见之。”穆公见之，使之求马。三月而反报曰：“已得马矣，在于沙丘。”穆公曰：“何马也？”对曰：“牡而黄。”使人往取之，牡而骊。穆公不说，召伯乐而问之曰：“败矣！子之所使求者，毛物、牡牡弗能知，又何马之能知？”伯乐喟然木息曰：“一至此乎！是乃其所以千万臣而无数者也。若堙之所观者，天机也。得其精而忘其粗，在其内而忘其外，见其所见而不见其所不见，视其所视而遗其所不视。若彼之所相者，乃有贵乎马者。”马至，而果千里之马。故老子曰：“大直若屈，大巧若拙。”",
                    "zhushu": ""
                },
                {
                    "paragraph": "吴起为楚令尹，适魏，问屈宜若",
                    "zhushu": "屈宜若，楚大夫，亡在魏者也。"
                },
                {
                    "paragraph": "曰：“王不知起之不肖，而以为令尹。先生试观起之为人也。”屈子曰：“将奈何？”吴起曰：“将衰楚国之爵，而平其制禄，损其有余，而绥其不足，砥砺甲兵，时争利于天下。”屈子曰：“宜若闻之，昔善治国家者，不变其故，不易其常。令子将衰楚国之爵，而平其制禄，损其有余，而绥其不足，是变其故，易其常也。行之者不利。宜若闻之曰：‘怒者，逆德也；兵者，凶器也；争者，人之所本也。’今子阴谋逆德，好用凶器，始人之所本，",
                    "zhushu": "本者，谓兵争也。"
                },
                {
                    "paragraph": "逆之至也。且子用鲁兵，不宜得志于齐，而得志焉。",
                    "zhushu": "吴起为将，伐齐，败之。"
                },
                {
                    "paragraph": "子用魏兵，不宜得志于秦，而得志焉。",
                    "zhushu": "吴起为魏西河守，秦兵不敢东下也。"
                },
                {
                    "paragraph": "宜若闻之，非祸人不能成祸。吾固惑吾王之数逆天道，戾人理，至今无祸，差须夫子也。”",
                    "zhushu": "差须，犹意须也。"
                },
                {
                    "paragraph": "吴起惕然曰：“尚可更乎？”屈子曰：“成刑之徒，不可更也。",
                    "zhushu": "成刑之徒，刑祸已戎于众。"
                },
                {
                    "paragraph": "子不若敦爱而笃行之。”老子曰：“挫其𨦣，解其纷，和其光，同其尘。”",
                    "zhushu": ""
                },
                {
                    "paragraph": "晋伐楚，三舍不止，大夫请击之。庄王曰：“先君之时，晋不伐楚，及孤之身，而晋伐楚，是孤之过也。若何其辱群大夫？”曰：“先臣之时，晋不伐楚。今臣之身，而晋伐楚，此臣之罪也。请王击之。”王俯而泣涕沾襟，起而拜君大夫。晋人闻之曰：“君臣争以过为在己，且轻下其臣，不可伐也。”夜还师而归。老子曰：“能受国之垢，是谓社稷主。”",
                    "zhushu": ""
                },
                {
                    "paragraph": "宋景公之时，荧惑在心。公惧，召子韦而问焉，",
                    "zhushu": "子韦，司星者也。"
                },
                {
                    "paragraph": "曰：“荧惑在心，何也？”子韦曰：“荧惑，天罚也。心，宋分野，",
                    "zhushu": "宋之分野，上属房、心之星。"
                },
                {
                    "paragraph": "祸且当君。虽然，可移于宰相。”公曰：“宰相，所使治国家也，而移死焉，不祥。”子韦曰：“可移于民。”公曰：“臣死，寡人谁为君乎？宁独死耳。”子韦曰：“可移于岁。”公曰：“岁，民之命。岁饥，民必死矣。为人君而欲杀其民以自活也，其谁以我为君者乎？是寡人之命固已尽矣。子韦无复言矣。”子韦还走，北面再拜曰：“敢贺君。天之処髙而听卑，君有君人之言三，天必有三赏君。今夕星必徙三舍，君延年二十一岁。”公曰：“子奚以知之？”对曰：“君有君人之言三，故有三赏。星必三徙舍，舍行七里，三七二十一，故君移年二十一岁。臣请伏于陛下以司之。星不徙，臣请死之。”公曰：“可。”是夕也，星果三徙舍救。老子曰：“能受国之不祥，是谓天下之王。”",
                    "zhushu": ""
                },
                {
                    "paragraph": "昔者，公孙龙在赵之时，谓弟子曰：“人而无能者，龙不能与逰。”有客衣褐带索而见曰：“臣能呼。”公孙龙顾谓弟子曰：“门下故有能呼者乎？”对曰：“无有。”公孙龙曰：“与之弟子之籍。”后数日，往说燕王，至于河上，而航在一汜，",
                    "zhushu": "汜，水涯也。"
                },
                {
                    "paragraph": "使善呼之，一呼而航来。故曰：圣人之处世，不逆有侮能之士。故老子曰：“人无弃人，物无弃物，是谓袭明。”",
                    "zhushu": ""
                },
                {
                    "paragraph": "子发攻蔡，逾之。",
                    "zhushu": "子发，楚宣王之将军。逾，越胜之也。"
                },
                {
                    "paragraph": "宣王郊迎，列田百顷，而封之执圭。",
                    "zhushu": "楚爵功臣，赐以圭，谓之执圭，比附庸之君也。"
                },
                {
                    "paragraph": "子发辞不受，曰：“治国立政，诸侯入宾，此君之德也。发号施令，师未合而敌遁，此将军之威也。兵陈战而胜敌者，此庶民之力也。夫乘民之功劳而取其爵禄，非仁义之道也。”故辞而弗受。故老子曰：“功成而不居。夫唯不居，是以不去。”",
                    "zhushu": ""
                },
                {
                    "paragraph": "晋文公伐原，",
                    "zhushu": "原，周邑。周襄王以原赐文公，原叛伐也。"
                },
                {
                    "paragraph": "与大夫期三日，三日而原不降，文公令去之。军吏曰：“原不过一二日将降矣。”君曰：“吾不知原三日而不可得下也，以与大夫期，尽而不罢，失信得原，吾弗为也。”原人闲之曰：“有君若此，可弗降也？”遂降。温人闻，亦请降。",
                    "zhushu": "时周人亦以温予文公，温相连俱叛。"
                },
                {
                    "paragraph": "故老子曰：“窈兮冥兮，其中有精。其精甚真，其中有信。”故“美言可以市尊，美行可以加人”。公仪休相鲁，",
                    "zhushu": "公仪休，故鲁博士也。"
                },
                {
                    "paragraph": "而嗜鱼。一国献鱼，公仪子不受。其弟子谏曰：“夫子嗜鱼，弗受，何也？”答曰：“夫唯嗜鱼，故弗受。夫受鱼而免于相，虽嗜鱼，不能自给鱼。母受鱼而不免于相，则能长自给鱼。”此明于为人为己者也。故老子曰：“后其身而身先，外其身而身存。非以无私？故能成其私。”一曰：“知足不辱。”",
                    "zhushu": ""
                },
                {
                    "paragraph": "狐丘丈人谓孙叔敖",
                    "zhushu": "丈人，老而杖于人者。"
                },
                {
                    "paragraph": "曰：“人有三怨，子知之乎？”孙叔敖曰：“何谓也？”对曰：“爵髙者，士妬之；官大者，主恶之；禄厚者，怨处之。”孙叔敖曰：“吾爵益髙，吾志益下；吾官益六，吾心益小；吾禄益厚，吾施益博。是以免三怨，可乎？”故老子曰：“故贵必以贱为夲，髙必以下为基。”",
                    "zhushu": ""
                },
                {
                    "paragraph": "大司马捶",
                    "zhushu": "睹果反。"
                },
                {
                    "paragraph": "钩者年八十矣，",
                    "zhushu": "捶，鍜击也。钩，钩钩也。"
                },
                {
                    "paragraph": "而不失钩芒。大司马曰：“子巧邪？有道邪？”曰：“臣有守也。臣年二十好捶钩，于物无视也，非钩无察也。”是以用之者，必假于弗用也，而以长得其用。而况持不用者乎？物孰不济焉？故老子曰：“从事于道者，同于道。”",
                    "zhushu": ""
                },
                {
                    "paragraph": "文王砥德修政，三年而天下二垂归之。",
                    "zhushu": "砥，砺也。文王三分天下有其二也。"
                },
                {
                    "paragraph": "纣闻而患之，曰：“余夙兴夜寐，与之竞行，则苦心劳形。纵而置之，恐伐余一人。”崇侯虎曰：“周伯昌行仁义而善谋，夫子发勇敢而不疑，中子旦恭俭而知时。若与之从，则不堪其殃。纵而赦之，身必危亡。冠虽弊，必加于头。及未成，请图之。”屈商乃拘文王于羑里。",
                    "zhushu": "屈商，纣臣也。羑里，地名也，在河内汤阴。"
                },
                {
                    "paragraph": "于是散宜生乃以千金求天下之珍怪，得驺虞、鸡斯之乘，",
                    "zhushu": "驺虞，白虎，黑文而仁，食自死之兽，日行千里。鸡斯，神马也。"
                },
                {
                    "paragraph": "玄王百工，",
                    "zhushu": "二玉为一工也。"
                },
                {
                    "paragraph": "大贝百朋，",
                    "zhushu": "五贝为一朋也。"
                },
                {
                    "paragraph": "玄豹、黄罴、青犴、",
                    "zhushu": "音岸。犴，胡地野犬也。"
                },
                {
                    "paragraph": "白虎文皮千合，以献于纣，因费仲而通。",
                    "zhushu": "费仲，纣侫臣也。"
                },
                {
                    "paragraph": "纣见而说之，乃免其身，杀牛而赐之。文王归，乃为玉门，筑霊台，相女童，击钟鼓，",
                    "zhushu": "王门，以玉饰门，为柱枢也。相女童，相视之。一曰：相匠也。"
                },
                {
                    "paragraph": "以待纣之失也。纣闻之，曰：“周伯昌改道易行，吾无忧矣。”乃为炮烙，剖比干，剔孕妇，杀谏者。文王乃遂其谋。故老子曰：“知其荣，守其辱，为天下谷。”",
                    "zhushu": ""
                },
                {
                    "paragraph": "成王问政于尹佚曰：“吾何德之行，",
                    "zhushu": "尹佚，史佚。"
                },
                {
                    "paragraph": "而民亲其上？”对曰：“使之时而敬顺之。”王曰：“其度安至？”曰：“如临深渊，如履薄冰。”王曰：“惧哉！王人乎。”尹佚曰：“天地之间，四海之内，善之则吾畜也，不善则吾雠也。昔夏、商之臣反雠桀、纣而臣汤、武，宿沙之民皆自攻其君而归神农，",
                    "zhushu": "伏羲、神农之闾，有共工、宿沙，霸天下者也。"
                },
                {
                    "paragraph": "此世之所明知也。如何其无惧也？”故老子曰：“人之所畏，不可不畏也。”",
                    "zhushu": ""
                },
                {
                    "paragraph": "跖之徒问跖曰：“盗亦有道乎？”跖曰：“奚适其无道也！夫意而中藏者，圣也；入先者，勇也；出后者，义也；分均者，仁也；知可否者，智也。五者不备而能成大盗者，天下无之。”由此观之，盗贼之心，必托圣人之道而后可行。故老子曰：“绝圣弃智，民利百倍。”",
                    "zhushu": ""
                },
                {
                    "paragraph": "楚将子发好求技道之士，楚有善为偷者往见曰：“闻君求技道之士。臣，偷也，愿以技赍一卒。”",
                    "zhushu": "赍，备。卒，足。"
                },
                {
                    "paragraph": "子发闻之，衣不给带，冠不暇正，出见而礼之。左右谏曰：“偷者，天下之盗也。何为之礼？”君曰：“此非左右之所得与。”后无几何，齐兴兵伐楚，子发将师以当之，兵三却。楚贤良大夫皆尽其计而悉其诚，齐师愈强。于是市偷进请曰：“臣有薄技，愿为君行之。”子发曰：“诺。”不问其辞而遣之。偷则夜解齐将军之帱帐而献之。子发因使人归之，曰：“卒有出薪者，得将军之帷，使归之于执事。”明又复往取其枕，子发又使人归之。明日又复往取其簪，子发又使归之。齐师闻之，大骇，将军与军吏谋曰：“今日不去，楚军恐取吾头。”则还师而去。故曰：无细而能薄，在人君用之耳。故老子曰：“不善人，善人之资也。”",
                    "zhushu": ""
                },
                {
                    "paragraph": "颜回谓仲尼曰：“回益矣。”仲尼曰：“何谓也？”曰：“回忘礼乐矣。”",
                    "zhushu": "回忘礼乐，绝圣弃知，入于无为也。"
                },
                {
                    "paragraph": "仲尼曰：“可矣，犹未也。”异日复见，曰：“回益矣。”仲尼曰：“何谓也？”曰：“回忘仁义矣。”仲尼曰：“可矣，犹未也。”异日复见，曰：“回坐忘矣。”",
                    "zhushu": "言坐自忘其身以至道也。"
                },
                {
                    "paragraph": "仲尼造然曰：“何谓坐忘？”颜回曰：“隳支体，黜聪明，离形去知，洞于化通，是谓坐忘。”仲尼曰：“洞则无善也，化则无常矣。而夫子荐贤，",
                    "zhushu": "荐，先也。回人贤。"
                },
                {
                    "paragraph": "丘请从之后。”故老子曰：“载营魄抱一，能毋离乎？专气至柔，能如婴貌乎？”秦穆公兴师，将以袭郑。蹇叔曰：“不可。臣闻袭国者，以车不过百里，以人不过三十里，为其谋未及发泄也，甲兵未及𨦣弊也，粮食未及乏绝也，人民未及罢病也，皆以其气之髙与其力之盛至，是以犯敌能威。今行数千里，又数绝诸侯之地，以袭国，臣不知其可也。君重图之。”穆公不听。蹇叔送师，衰绖而哭之。师遂行，过周而东。郑贾人弦髙矫郑伯之命，以十二牛劳秦师而宾之。三帅乃惧而谋曰：“吾行数千里以袭人，未至而人已知之，其备必先成，不可袭也。”还师而去。当此之时，晋文公适薨，未葬，先轸言于襄公",
                    "zhushu": "先轸，晋大夫也。襄公，晋文公子。"
                },
                {
                    "paragraph": "曰：“昔吾先君与穆公交，天下莫不闻，诸侯莫不知。今吾君薨未葬，而不吊吾丧，而不假道，是死吾君而弱吾孤也。请击之。”襄公许诺。先轸举兵而与秦师遇于殽，大破之，擒其三军以归。穆公闻之，素服庙临，以说于众。",
                    "zhushu": "说，解"
                },
                {
                    "paragraph": "。故老子曰：“知而不知，尚矣。不知而知，病也。”",
                    "zhushu": ""
                },
                {
                    "paragraph": "齐王后死，王欲置后而未定，使群臣议。薛公欲中王之意，",
                    "zhushu": "薛公，田婴也。"
                },
                {
                    "paragraph": "因献十珥而美其一。旦日，因问美珥之所在，因劝立以为王后。齐王大说，遂尊重薛公。故人主之意欲见于外，则为人臣之所制。故老子曰：“塞其兑，闭其门，终身不勤。”卢敖游乎北海，",
                    "zhushu": "卢敖，燕人，𥘿始皇召以为博士，使求神仙，亡而不返也。"
                },
                {
                    "paragraph": "经乎太阴，入乎玄阙，",
                    "zhushu": "太阴，北方也。玄阙，北方之山也。"
                },
                {
                    "paragraph": "至于蒙榖之上。",
                    "zhushu": "蒙谷，山名。"
                },
                {
                    "paragraph": "见一士焉，深目而玄鬓，涙注",
                    "zhushu": "泪，水。"
                },
                {
                    "paragraph": "而鸢肩，丰上而杀下，轩轩然方迎风而舞。顾见卢敖，慢然下其臂，",
                    "zhushu": "慢然，止舞也。"
                },
                {
                    "paragraph": "遯逃乎碑。",
                    "zhushu": "匿于碑阴。"
                },
                {
                    "paragraph": "卢敖就而视之，方倦龟壳",
                    "zhushu": "楚人谓倨为倦。龟壳，龟甲也。"
                },
                {
                    "paragraph": "而食蛤梨。",
                    "zhushu": "蛤梨，海蚌。"
                },
                {
                    "paragraph": "卢敖与之语曰：“唯敖为背群离党，穷观于六合之外者，非敖而己乎？敖幼而好游，至长不渝。周行四极，唯北阴之未辟。今卒睹天子于是，子殆可与敖为友乎？”若士者，齤",
                    "zhushu": "音拳。"
                },
                {
                    "paragraph": "然而笑曰：“嘻！子中州之民，寜肯而远至此。此犹光乎日月",
                    "zhushu": "言太阴之地，尚见日月也。"
                },
                {
                    "paragraph": "而载列星，阴阳之所行，四时之所生，其比夫不名之地，犹突奥也。",
                    "zhushu": "言我所游不可字名之地，以卢敖而所行比之，则如突奥。奥，室中也。"
                },
                {
                    "paragraph": "若我南游乎冈㝗之野，北息乎沉墨之郷，西穷冥冥之党，东开鸿蒙之光。此其下无地而上无天，听焉无闻，视焉无眴，此其外犹有汰沃之汜。",
                    "zhushu": "汰沃，四海予天之际水流声也。汜，涯也。"
                },
                {
                    "paragraph": "其余一举而千万里，",
                    "zhushu": "千万里，沃泛之外也。"
                },
                {
                    "paragraph": "吾犹夫能之在。",
                    "zhushu": "吾尚未至此也。"
                },
                {
                    "paragraph": "今子游始于此，乃语穷观，岂不亦远哉！然子处矣。吾与汗漫期于九垓之外，",
                    "zhushu": "汗漫，不可知之也。九垓，九天之外。"
                },
                {
                    "paragraph": "吾不可以久驻。”若士举臂而竦身，遂入云中。卢敖仰而视之，弗见，乃止驾，",
                    "zhushu": "止其所驾之车。"
                },
                {
                    "paragraph": "止柸治，",
                    "zhushu": "楚人谓恨不得为柸治也。"
                },
                {
                    "paragraph": "悖若有丧也。曰：“吾比夫子，犹黄鹄与蠰虫也。",
                    "zhushu": "蠰虫，虫之幼也。"
                },
                {
                    "paragraph": "终日行，不离咫尺，",
                    "zhushu": "入寸为咫，十寸为尺。"
                },
                {
                    "paragraph": "而自以为远，岂不悲哉！”故庄子曰：“小人不及大人，小知不及大知。朝菌不知晦朔，",
                    "zhushu": "朝菌，朝生暮死之虫也。生水上，状似蚕蛾，一名孳母，海南谓之虫邪。"
                },
                {
                    "paragraph": "蟪蛄不知春秋。”",
                    "zhushu": "蟪蛄，貂蟟。"
                },
                {
                    "paragraph": "此言明之有所不见也。",
                    "zhushu": ""
                },
                {
                    "paragraph": "季子治亶父三年，",
                    "zhushu": "季子，子贱。"
                },
                {
                    "paragraph": "而巫马期絻衣短褐，",
                    "zhushu": "巫马期，孔子弟子也。"
                },
                {
                    "paragraph": "易容貌，往观化焉。",
                    "zhushu": "易服而往，微以视之。"
                },
                {
                    "paragraph": "见夜鱼释之。巫马期问焉，曰：“凡子所为鱼者，欲得也。今得而释之，何也？”渔者对曰：“季子不欲人取小鱼也。",
                    "zhushu": "古者鱼不盈尺，不上俎也。"
                },
                {
                    "paragraph": "所得者小鱼，是以释之。”巫马期归，以报孔子曰：“季子之德至矣！使人暗行，若有严刑在其侧者。季子何以至于此？”孔子曰：“丘尝问之以治，言曰：‘诫于此者刑于彼。’季子必行此术也。”故老子曰：“去彼取此。”",
                    "zhushu": ""
                },
                {
                    "paragraph": "罔两问于景",
                    "zhushu": "罔两，水之精物也。景，日月水光晷也。"
                },
                {
                    "paragraph": "曰：“照照者，神明也？”",
                    "zhushu": "罔两恍总之物，见景光明，以为神也。"
                },
                {
                    "paragraph": "景曰：“非也。”罔两曰：“子何以知之？”景曰：“扶桑受谢，日炤宇宙，",
                    "zhushu": "扶桑，日所出之木也。受谢，扶桑受日，且泽出之也。"
                },
                {
                    "paragraph": "炤炤之光，辉烛四海，阖户塞牖，刖无由入矣。若神明，四通并流，无所不极，上际于天，下蟠于地，化育万物而不可为象，俯仰之间而抚四海之外，照照何足以名之？”故老子曰：“天下之至柔，驰骋于天下之至坚。”",
                    "zhushu": ""
                },
                {
                    "paragraph": "光耀问于无有",
                    "zhushu": "光耀可见，而无有至虚者。"
                },
                {
                    "paragraph": "曰：“子果有乎？其果无有子？”",
                    "zhushu": "有形生于无形，何以能生物？故问果有乎。其无有也。"
                },
                {
                    "paragraph": "无有弗应也。光耀不得问，而就视其状貌，冥然忽然，视之不见其形，听之不闻其声，搏之不可得，望之不可极也。光耀曰：“贵矣哉！孰能至于此乎？予能有无矣，未能无无也。",
                    "zhushu": "言我能使形不可得，未能殊无形也。"
                },
                {
                    "paragraph": "及其为无无，又何从至于此哉？”故老子曰：“无有入于无间，吾是以知无为之有益也。”",
                    "zhushu": ""
                },
                {
                    "paragraph": "白公胜虑乱，",
                    "zhushu": "白公将为父复雠，起兵乱，因思虑之也。"
                },
                {
                    "paragraph": "罢朝而立，到杖策，錣",
                    "zhushu": "音针。"
                },
                {
                    "paragraph": "上贯颐，",
                    "zhushu": "策，马捶。端有针以刺马，谓之錣。到救策，故錣贯颐也。"
                },
                {
                    "paragraph": "血流至地而弗知也。郑人闻之曰：“颐之忘，将何不忘哉？”",
                    "zhushu": "白公之父死，郑人预之，故惧之也。"
                },
                {
                    "paragraph": "此言精神之越于外，智虑之荡于内，则不能漏理其形也。",
                    "zhushu": "漏，补空也。"
                },
                {
                    "paragraph": "是故神之所用者远，则所遗者近也。",
                    "zhushu": "近，谓身也。"
                },
                {
                    "paragraph": "故老子曰：“不出户以知天下，不窥牖以见天道。其出弥远，其知弥少。”此之谓也。",
                    "zhushu": ""
                },
                {
                    "paragraph": "秦皇帝得天下，恐不能守，发边戍，筑长城，修关梁，设障塞，具传车，置边吏。然刘氏夺之，若转闭锤",
                    "zhushu": "闭锤，格也。上之锤，所以编薄席，反后之易"
                },
                {
                    "paragraph": "。昔武王伐纣，破之牧野，乃封比干之墓，表商容之闾，柴箕子之门，",
                    "zhushu": "纣死，箕子亡之朝鲜，旧居空，故柴护之。"
                },
                {
                    "paragraph": "朝成汤之庙，发巨桥之粟，散鹿台之钱，破鼓折抱，㢮弓绝弦，去舍露宿以示平易，解剱带笏以示无仇。于此天下歌谣而乐之，诸侯执币相朝，三十四世不夺。故老子曰：“善闭者，无関键而不可开也；善结者，无绳约而不可解也。”",
                    "zhushu": ""
                },
                {
                    "paragraph": "尹需学御，三年而无得焉，私自苦痛，常寝想之。",
                    "zhushu": "寝坚思之。"
                },
                {
                    "paragraph": "中夜，梦受秋驾于师。",
                    "zhushu": "秋驾，善御之术。"
                },
                {
                    "paragraph": "明日往朝，师望之，谓之曰：吾非受道于子也，恐子不可子也。今日将教子以秋驾。尹需反走，北面再拜曰：臣有夭幸，今夕固梦受之。故老子曰：致虚极，守静笃，万物并作，吾以观其复也。",
                    "zhushu": ""
                },
                {
                    "paragraph": "昔孙叔敖三得令尹，无喜志；三去令尹，无忧色；延陵季子，吴人愿一以为王而不肯；许由，让天下而弗受；晏子与崔杼盟，临死地不変其仪；此皆有所远通也。精神通于死生，则物孰能惑之。荆有佽非，得宝剑于干队。",
                    "zhushu": "干，音寒。干国，在今临淮，出寳剑，盖为莫邪、洞鄂之形也。"
                },
                {
                    "paragraph": "还反度江，至于中流，阳侯之波，两蛟挟绕其船。",
                    "zhushu": "蛟，龙属也。鱼满二千五百斤，蛟未为之主也。"
                },
                {
                    "paragraph": "佽非谓枻舡者",
                    "zhushu": "枻，櫂。"
                },
                {
                    "paragraph": "曰：“尝有如此而得活者乎？”对曰：“未尝见也。”于是佽非瞋目㪍然，攘臂拔剑曰：“武王可以仁义之礼说也，不可劫而夺也。此江中之腐肉朽骨，弃剑而已，余有奚爱焉！”赴江刺蛟，遂断其头，船中人尽活，风波毕除，荆爵为执圭。孔子闻之曰：“夫善载！腐朽骨弃剑者，佽非之谓乎！”故老子曰：“夫唯无以生为者，是贤于贵生焉。”齐人淳于髠以从说魏王，魏王辩之。约车十乘，将使荆，辞而行。人以为从未足也，复以衡说，其辞若然。",
                    "zhushu": "从说，说诸侯之计当相从也。衡说，从之非是，当横，更计也。"
                },
                {
                    "paragraph": "魏王乃止其行而疏其身。失从心志，而有不能成衡之事，是其所以固也。夫言有宗，事有夲。失其宗夲，技能虽多，不若其寡也。故周鼎著倕，而使龁其指，先王以见大巧之不可也。故慎子曰：“匠人知为门，能以门，",
                    "zhushu": "慎子，名到，齐人。"
                },
                {
                    "paragraph": "所以不知门也，",
                    "zhushu": "不知门之要也。"
                },
                {
                    "paragraph": "故必杜然后能门。”",
                    "zhushu": "门之要在门外。"
                },
                {
                    "paragraph": "墨者有田鸠者，",
                    "zhushu": "田鸠，学子之术也。"
                },
                {
                    "paragraph": "欲见秦惠王，约者申辕，",
                    "zhushu": "申，束。"
                },
                {
                    "paragraph": "留于秦，周年不得见。客有言之楚王者，往见楚王，楚王甚悦之，予以节，使于秦。至，因见予之将军之节惠王而说之。出舍，喟然而叹，告从者曰：“吾留秦三年不得见，不识道之可以从楚也。”物固有近之而远，远之而近者。故大人之行，不掩以绳，",
                    "zhushu": "掩，犹挥也。"
                },
                {
                    "paragraph": "至所极而己矣。此所谓筦子“枭飞而维绳”者。",
                    "zhushu": "言为士者上下无常，进退无恒，下可绳也。以喻飞枭从下绳维之，而欲翺翔，则不可也。"
                },
                {
                    "paragraph": "丰水之深千仞，而不受尘垢，于金铁针焉，则形见于外，非不深且清也，鱼鼈龙蛇莫肯之归也。是故石上不生五榖，秃山不㳺麋鹿，无所阴蔽隐也。",
                    "zhushu": ""
                },
                {
                    "paragraph": "昔赵文子问于叔向曰：“晋六将军，其孰先亡乎？”",
                    "zhushu": "六将军，韩、魏、赵、范、中行、知伯也。"
                },
                {
                    "paragraph": "对曰：“中行、知氏。”文子曰：“何乎？”对曰：“其为政也，以苛为察，以切为明，以刻下为忠，以计多为功。譬之犹廓革者也，廓之，大则大矣，裂之道也。”故老子曰：“其政惽惽，其民纯纯，其政察察，其民缺缺。”",
                    "zhushu": ""
                },
                {
                    "paragraph": "景公谓太卜曰：“子之道何能？”对曰：“能动地。”",
                    "zhushu": "动，震。"
                },
                {
                    "paragraph": "晏子往见公，公曰：“寡人问太卜曰：‘子之道何能？’对曰：‘能动地。’地可动乎？”晏子默然不封。出，见太卜曰：“昔吾见句星在房心之闲，地其动乎？”",
                    "zhushu": "句星，客星也。驷，房。句星守房、心，则地动也。"
                },
                {
                    "paragraph": "太卜曰：“然。”晏子出，太卜走往见公曰：“臣非能动地，地固将动也。”田子阳闻之，",
                    "zhushu": "田子阳，齐臣也。"
                },
                {
                    "paragraph": "曰：“晏子默而不对者，不欲太卜之死。往见太卜者，恐公之欺也。晏子可谓忠于上而惠于下矣。”故老子曰：“方而不割，廉而不刿。”魏文侯觞诸大夫于曲阳。饮酒酣，文侯喟然叹曰：“吾独无豫让以为臣子。”",
                    "zhushu": "豫让事知伯而死其难，故文侯思以为臣。"
                },
                {
                    "paragraph": "蹇重举白而进之，",
                    "zhushu": "蹇重，文侯臣也。举白，进酒。"
                },
                {
                    "paragraph": "曰：“请浮君。”",
                    "zhushu": "浮，犹罚也。以酒罚君也。"
                },
                {
                    "paragraph": "君曰：“何也？”对曰：“臣闻之，有命之父母不知孝于，有道之君不知忠臣。夫豫让之君，亦何如哉？”",
                    "zhushu": "豫让相其君而君见杀，亦何如？不足贵也。"
                },
                {
                    "paragraph": "文侯受觞而饮，釂而不献，",
                    "zhushu": "釂，尽。"
                },
                {
                    "paragraph": "曰：“无管仲、鲍叔以为臣，故有豫让之功。”故老子曰：“国家昏乱有忠臣。”孔子观桓公之庙，",
                    "zhushu": "桓公，鲁君也。"
                },
                {
                    "paragraph": "有器焉，谓之宥巵。",
                    "zhushu": "宥在坐右。"
                },
                {
                    "paragraph": "孔子曰：“善哉！乎得见此器。”颇顾曰：“弟子取水。”水至，灌之，其中则正，",
                    "zhushu": "中，水牢巵中也。"
                },
                {
                    "paragraph": "其盈则覆。孔子造然革容曰：“善哉，持盈者乎！”子贡在侧，曰：“请问持盈。”曰：“揖而损之。”曰：“何谓揖而损之？”曰：“夫物盛而衰，乐极则悲，日中而移，月盈而亏。是故聪明叡知，守之以愚；多闻博辩，守之以俭；武力毅勇，守之以畏；富贵广大，守之以陋；德施天下，守之以让。此五者，先王所以守天下而弗失也。反此五者，未尝不危也。”故老子曰：“服此道者不欲盈。夫唯不盈，是以能弊而不新成。”",
                    "zhushu": ""
                },
                {
                    "paragraph": "武王问太公曰：“寡人伐纣天下，是臣杀其主而下伐其上也。吾恐后世之用兵不休，斗争无已，为之奈何？”太公曰：“甚善，王之问也！夫未得兽者，唯恐其创之小也；",
                    "zhushu": "猎禽恐不能杀，故恐其创小也。"
                },
                {
                    "paragraph": "已得之，惟恐伤肉之多也。王若欲久持之，则塞民于兑，",
                    "zhushu": "兑，耳目𤾁口也。老子曰：塞其兑也。"
                },
                {
                    "paragraph": "道全为无用之事，烦扰之教，彼皆乐其业，供其情，昭昭而道冥冥。于是乃去其瞀而载之木，",
                    "zhushu": "瞀，被发也。水鹜，鸟冠也。知文者冠鹜。"
                },
                {
                    "paragraph": "解其剑而带之笏。为三年之丧，令类不蕃。髙辞卑让，使民不争。酒肉以通之，竽瑟以娱之，鬼神以畏之。繁文滋礼以弇其质，厚葬久丧以亶",
                    "zhushu": "晋丹。"
                },
                {
                    "paragraph": "其家，含珠鳞、施纶组以贫其财，深凿髙垄以尽其力。家贫族少，虑患者寡，以此移风，可以持天下弗失。”故老子曰：“化而欲作，吾将镇之以无名之朴也。”",
                    "zhushu": ""
                }
            ]
        },
        {
            "name": "泛论训第十三",
            "paragraphs": [
                {
                    "paragraph": "泛论训第十三",
                    "zhushu": "博说世间古今得生，以道为化，大归于一。故臣泛讥，因以题篇。",
                    "type": 1
                },
                {
                    "paragraph": "古者。有鍪而绻，领以王天。下者，矣，",
                    "zhushu": "古者，盖三皇以前也。鍪，头，着兜鍪帽，言未知制冠也。绻领，皮衣，屈而紩之，如今胡家韦袭反褶以为领也。一说，鍪，放发也。绻，绕颈而已，皆无饰。"
                },
                {
                    "paragraph": "其德生而不辱，",
                    "zhushu": "刑楷不用也。"
                },
                {
                    "paragraph": "予而不夺，",
                    "zhushu": "予，予无财也。不夺，无所征求于民也。"
                },
                {
                    "paragraph": "天下不非其服，同懐其德。",
                    "zhushu": "非，犹讥呵也。怀，归也。"
                },
                {
                    "paragraph": "当此之时，阴阳和平，风雨时莭，万物蕃息，",
                    "zhushu": "政不虐，生无天折。"
                },
                {
                    "paragraph": "乌鹊之巢可俯而探也，禽兽可羁而从也，",
                    "zhushu": "从，犹牵也。"
                },
                {
                    "paragraph": "岂必襃衣博带，句襟委章甫哉？",
                    "zhushu": "襃衣，谓方与之衣，如今吏人之左衣也。博带，大带。诗云：垂带若厉。句襟，今之曲领。曲领，褒衣也。委，委貌。冠。章甫，亦冠之名也。"
                },
                {
                    "paragraph": "古者民。泽处，复穴，",
                    "zhushu": "处，居也。复穴，重窟。一说穴，毁隄㕫崖岸之中，以为窟堂也。"
                },
                {
                    "paragraph": "冬日则不胜霜雪雾露，夏日则不胜暑热蚊虻。",
                    "zhushu": "虻，读诗云：言采其蔄之蔄也。"
                },
                {
                    "paragraph": "圣人乃作，",
                    "zhushu": "作，起也。"
                },
                {
                    "paragraph": "为之筑土构木，以为宫室，",
                    "zhushu": "讲，架也。谓材未相乘架也。"
                },
                {
                    "paragraph": "上栋下宇，以蔽风雨，",
                    "zhushu": "楝，屋檼也。宇，屋之垂，"
                },
                {
                    "paragraph": "以避寒暑，而百姓安之。",
                    "zhushu": "安，乐也。"
                },
                {
                    "paragraph": "伯余之初作衣也，",
                    "zhushu": "伯余，黄帝臣也。世本曰：伯余制衣裳。一曰：伯余，黄帝。"
                },
                {
                    "paragraph": "緂㝝索缕，手经指挂，其成犹网罗。",
                    "zhushu": "緂，𨦣，索，功也。緂，读恬然不动之恬。"
                },
                {
                    "paragraph": "后世为之机杼，胜复，以便其用，而民得以掩形衔寒。",
                    "zhushu": "掩，蔽。御，止。"
                },
                {
                    "paragraph": "古者剡耜而耕，摩蜃而耨，",
                    "zhushu": "剡，利也。耜，臿属也。蜃，大蛤。摩，今利用之。耨，耨，除苗秽也。"
                },
                {
                    "paragraph": "木钩而樵，抱甀而汲，",
                    "zhushu": "钩，镰也。钩，读济阴句阳之句。樵，薪蒸甀武。今充州日小武为甄。幽州曰瓦也。"
                },
                {
                    "paragraph": "民劳而利薄。后世为之耒耜耰锄，斧柯而樵，桔皋而汲，",
                    "zhushu": "耰，谓曰优。㭬，　椎也。三辅谓之儓，所以覆种也。"
                },
                {
                    "paragraph": "民逸而利多焉。古者，大川名谷，冲绝道路，不通往来也，乃为窬木方板，以为舟航，",
                    "zhushu": "窬，空也。方，并也。舟相连为航也。"
                },
                {
                    "paragraph": "故也，势有无得相委输，",
                    "zhushu": "运所有，输所无。"
                },
                {
                    "paragraph": "乃为靻蹻而超千里。肩负儋之勤也，",
                    "zhushu": "靻蹻、靻靸也。勤，劳也。"
                },
                {
                    "paragraph": "而作为之楺轮建舆，驾马服牛，民以致远而不劳。",
                    "zhushu": "代负儋，故不劳也。"
                },
                {
                    "paragraph": "为鸷禽猛兽之害伤人，而无以禁御也，而作为之铸金鍜铁，以为兵刃，猛兽不能为害。",
                    "zhushu": "以兵刃备之，故不得为人害也。"
                },
                {
                    "paragraph": "故居迫其难，则求其便，困其患，则造其备。人各以其所知，去其所害，就其所利，常故不可循，器械不可因也，",
                    "zhushu": "循，随也。当时之可攷则攷之，故曰不可也。"
                },
                {
                    "paragraph": "则先王之法度有移易者矣。",
                    "zhushu": ""
                },
                {
                    "paragraph": "古之制，㛰礼不称主人。",
                    "zhushu": "当婚者之身，不称其名也。称诸父兄师友。"
                },
                {
                    "paragraph": "舜不告而娶，非礼也。",
                    "zhushu": "尧知舜贤，以二女妻舜，不告父。父顽，常欲杀舜，舜知告则不得娶也。不孝莫大于无后，故孟子曰：舜不告，犹告耳。"
                },
                {
                    "paragraph": "立子以长，文王舍伯邑考而用武王，非制也。礼，三十而娶，",
                    "zhushu": "三十而娶者，阴阳未分时，俱生于予。男从子数，左行三十年立于已。女从子数，右行二十年亦立于已，合夫妇。故圣人因是制礼，使男三十而娶，女二十而嫁。共男子自已数，左行十得寅，故人十月而生于寅，故男子数从寅起。女自已数，右行得申，亦十月而生于申，故女子数从申起。生伯邑考，武王兄，废长立圣，以庶代嫡。圣人之权耳。"
                },
                {
                    "paragraph": "文王十五而生武王，非法也。",
                    "zhushu": "岁星十二岁而周天，天道十二而备，故国君十二岁而冠，冠而娶，十五生子，重国嗣也。不从故制也。上句言之，宜伯邑考娶也。"
                },
                {
                    "paragraph": "夏后氏𣩵于阼阶之上，",
                    "zhushu": "礼：饭于牖下，小敛于户内，大敛于阼阶。在床曰尸，在棺曰柩。𣩵于宾位，祖于庭，葬于墓也。于阼阶，犹在主位，未忍以宾道远之。"
                },
                {
                    "paragraph": "殷人𣩵于两楹之间，",
                    "zhushu": "楹，柱也。记曰：殷𣩵之于堂上两柱之间。宾主共。"
                },
                {
                    "paragraph": "周人𣩵于西阶之上，",
                    "zhushu": "盖以宾道遣之。"
                },
                {
                    "paragraph": "此礼之不同者也。有虞氏用瓦。棺，",
                    "zhushu": "有虞氏，舜世也。瓦棺，陶瓦也。"
                },
                {
                    "paragraph": "夏后氏堲周，",
                    "zhushu": "夏后氏，禹世。无棺椁，以瓦，广二尺，长四尺，侧身累之以蔽土，曰堲周也。"
                },
                {
                    "paragraph": "殷人用椁，",
                    "zhushu": "用栢为椁，厚之。宜，以棺为制也。"
                },
                {
                    "paragraph": "周人墙置翣，此葬之不同者也。",
                    "zhushu": "周人兼用棺椁，故墙设翣，状如今要扇，画文挿置棺车葙以为饰。多少之差，各从其爵命之数也。"
                },
                {
                    "paragraph": "夏后氏𥙊于暗，",
                    "zhushu": "于室中，中夜𥙊之也。"
                },
                {
                    "paragraph": "殷人祭于阳，",
                    "zhushu": "于堂上日平旦𥙊也。"
                },
                {
                    "paragraph": "周人𥙊于日出以朝，",
                    "zhushu": "于日出时𥙊于庭中。朝者，庭也。"
                },
                {
                    "paragraph": "此祭之不同者也。尧大章，",
                    "zhushu": "尧乐也。"
                },
                {
                    "paragraph": "舜九韶，",
                    "zhushu": "舜乐也。书曰：箫韶九成是也。"
                },
                {
                    "paragraph": "禹大夏，",
                    "zhushu": "禹乐也。"
                },
                {
                    "paragraph": "汤大护，",
                    "zhushu": "汤，乐也。"
                },
                {
                    "paragraph": "周武象，",
                    "zhushu": "武王乐也。"
                },
                {
                    "paragraph": "此乐之不同者也。故五帝异道，而德覆天下，三王殊事，而名施后世，此皆因时变而制礼乐者。譬犹师旷之施瑟柱也，所推移上下者，无寸尺之度，而靡不中音。故通于礼乐之情者能作，音有本主于中，而以知矩彟之所周者也。",
                    "zhushu": "矩，方也。彟，度法也。"
                },
                {
                    "paragraph": "鲁昭公有慈母而爱之，死为之练冠，故有慈母之服。",
                    "zhushu": "慈母者，父所命养己者。此大夫之妾，士之妻，谓之女母。礼为之缌麻三月。昭公独练，言其记礼之所由兴也。"
                },
                {
                    "paragraph": "阳侯杀蓼侯，而窃其夫人，故大飨废夫人之礼。",
                    "zhushu": "阳侯，阳陵国侯也。蓼侯，皋陶之后，偃姓之国侯也，今在庐江。古者大飨饮酒，君执爵，夫人执豆。阳侯见蓼侯夫人羙艳，因杀蓼侯而娶夫人，由是废。致夫人之礼，记所由废也。"
                },
                {
                    "paragraph": "先王之制，不宜则废之；末世之事，善则著之。是故礼乐未始有常也。故圣人制礼乐，而不制于礼乐，",
                    "zhushu": "圣人能作礼乐，不为礼乐所制。"
                },
                {
                    "paragraph": "治国有常，而利民为夲。",
                    "zhushu": "本；要。"
                },
                {
                    "paragraph": "政教有经，而令行为上。",
                    "zhushu": "经，常也。上，最也。"
                },
                {
                    "paragraph": "苟利于民，不必法古；苟周于事，不必循旧。",
                    "zhushu": "旧，常也。传曰：旧不必良。旧，或作咎也。"
                },
                {
                    "paragraph": "夫夏商之衰也，不変法而亡。",
                    "zhushu": "亡，谓桀、纣。"
                },
                {
                    "paragraph": "三代之起也，不相袭而王。",
                    "zhushu": "三代，禹、汤、武也。袭，因也。"
                },
                {
                    "paragraph": "故圣人法与时変，礼与俗化。",
                    "zhushu": "化，易。"
                },
                {
                    "paragraph": "衣服器械，各便其用，法度制令，各因其宜。故変古未可非，而循俗未足多也。",
                    "zhushu": "循，随也。俗，常也。"
                },
                {
                    "paragraph": "百川异源，而皆归于海，",
                    "zhushu": "以海为宗。"
                },
                {
                    "paragraph": "百家殊业，而皆务治于。",
                    "zhushu": "业，事也，以治为要也。"
                },
                {
                    "paragraph": "王道缺，而诗作，",
                    "zhushu": "诗所以刺王道。"
                },
                {
                    "paragraph": "周室废、礼义壊，而春秋作。",
                    "zhushu": "春秋所以贬绝不由礼义也，"
                },
                {
                    "paragraph": "诗、春秋，学之美者也，皆衰世之造也。儒者循之，以教导于世，岂若三代之盛哉。以诗春秋为古之道而贵之，又有未作诗春秋之时，失道之缺也，不若道其全也。诵先王之诗、书，不若闻得其言；闻得其言，不若得其所以言。",
                    "zhushu": "闻圣人之言，不如得其未言时本意。"
                },
                {
                    "paragraph": "得其所以言者，言弗能言也。",
                    "zhushu": "圣人所言微妙，凡人虽得之，口，不能以言。"
                },
                {
                    "paragraph": "故道可道者，非常道也。",
                    "zhushu": "常道深隐幽冥，不可道也，犹圣人之言，微妙不可言。"
                },
                {
                    "paragraph": "周公事文王也，行无专制，",
                    "zhushu": "专，独。制，断。"
                },
                {
                    "paragraph": "事无由已，",
                    "zhushu": "请而后行。"
                },
                {
                    "paragraph": "身若不胜衣，言若不出口，有奉持于文王，洞洞属属，如将不能，恐失之，",
                    "zhushu": "洞洞属属，婉顺貌也。而将不能胜之，恐失之，慎至也。洞，读䘰桐之桐，属，读犁𢺡之𢺡也。"
                },
                {
                    "paragraph": "可谓能子矣。武王崩，成王幼少，周公継文王之业，履天子之籍，听天下之政，",
                    "zhushu": "藉，图藉也。政，治也。籍，或作阼也。"
                },
                {
                    "paragraph": "平夷狄之乱，",
                    "zhushu": "夷狄，滑、夏。平，除之也。"
                },
                {
                    "paragraph": "诛管蔡之罪，",
                    "zhushu": "蔡叔，周公无也。管叔，周公弟也。二叔监殷，而导纣子禄父为流言，欲以乱周，周公诛之，为国故也。传曰：大义灭亲也。"
                },
                {
                    "paragraph": "负。扆而朝诸，侯，",
                    "zhushu": "负，背也。扆，户牖之间也，言南面也。"
                },
                {
                    "paragraph": "诛赏制断，无所顾间，",
                    "zhushu": "决之于心。"
                },
                {
                    "paragraph": "威动天地，声慑海内，",
                    "zhushu": "慑，服也。服四海之内。"
                },
                {
                    "paragraph": "可谓能武矣。成王既壮，周公属籍致政，北面委质而臣事之，",
                    "zhushu": "以图籍什属成王。致，犹归。北面，委玉帛之质，执臣之礼也。"
                },
                {
                    "paragraph": "请而后为，复而后行，",
                    "zhushu": "每事必请复白。"
                },
                {
                    "paragraph": "一无擅恣之志，无伐矝之色，",
                    "zhushu": "不自伐其功劳也，不自矝大其善也。"
                },
                {
                    "paragraph": "可谓能臣矣。故一人之身而三変者，所以应时矣。何况乎君数易世，国数易君？人以其位，达其好憎，",
                    "zhushu": "人人以其宠位，行其所好，憎其所憎也。"
                },
                {
                    "paragraph": "以其威势供嗜欲，而欲以一行之礼，一定之法，应时偶変，其不能中权亦明矣。",
                    "zhushu": "一行之礼，非随时礼也。一定之法，非随时法也。故曰不能中权。权则因事制宜，不失中道也。"
                },
                {
                    "paragraph": "故圣人所由曰道，所为曰事。道犹金石，一调不更；事犹琴瑟，每终改调。",
                    "zhushu": "金石，钟声也，故曰调而不更。琴瑟弦有数𢚩，往有前𨚫，故调。事亦如之也。"
                },
                {
                    "paragraph": "故法制礼义者，治人之具也，而非所以为治也。",
                    "zhushu": "言法制礼义可以为治之基耳，非以为治。治在其人之德，犹曰矣，体之具也，非能必中也，中在其人之功也。"
                },
                {
                    "paragraph": "故仁以为经，义以为纪，此万世不更者也。若乃人考其身才，而时省其用，虽日変可也。",
                    "zhushu": "言人能考度其才，时省其行，择其善者而崇用之，不必循常，故曰虽日変可也。唯仁义不可改耳，故万世不更矣。"
                },
                {
                    "paragraph": "天下岂有常法哉？",
                    "zhushu": "随其时，于其宜，"
                },
                {
                    "paragraph": "当于世事，得于人理，顺于天地，祥于鬼神，则可以正治矣。",
                    "zhushu": "当，合也。祥，顺也。"
                },
                {
                    "paragraph": "古者民醇、工厖，商扑、女重，",
                    "zhushu": "醇，厚，不虚华也。工厖，气坚致也。商扑，不为诈也。女重，贞正无邪也。"
                },
                {
                    "paragraph": "是以政教易化，风俗易移也。今世德益衰，民俗益薄，欲以扑重之法，治既弊之民，是犹无镝衔橜策錣而御馯马也。",
                    "zhushu": "镝，衔，口，中央铁，大如鸡子，中黄，所制马口也。錣，揣头箴也。馯，马，　马也。"
                },
                {
                    "paragraph": "昔者神农无制，今而民従，",
                    "zhushu": "无制，令，结绳以治之。"
                },
                {
                    "paragraph": "唐虞有制令而无刑罚。",
                    "zhushu": "有制令，焕乎其方，文章也。其政常仁义，民无犯法干诛，故曰无刑也。"
                },
                {
                    "paragraph": "夏后氏不员言，",
                    "zhushu": "言而信也。"
                },
                {
                    "paragraph": "殷人誓，",
                    "zhushu": "以言语要，誓，亦不逮。"
                },
                {
                    "paragraph": "周人盟。",
                    "zhushu": "有事而会，不恊而盟。盟者，杀牲歃血以为信也。"
                },
                {
                    "paragraph": "逮至当今之世，",
                    "zhushu": "谓淮南王作此书时。"
                },
                {
                    "paragraph": "忍訽而轻辱，贪得而寡羞，欲以神农之道治之，则其乱必矣。伯成子高辞为诸侯而耕，天下髙而。",
                    "zhushu": "伯成子髙，盖尧时人也。询，读，夏后之后也。"
                },
                {
                    "paragraph": "今时之人，辞官而隐処，为郷邑之下，岂可同哉？古之兵，弓剑而已矣，槽柔无击，修戟无别。",
                    "zhushu": "槽，柔，木矛也。无击，无心刃也。刺，锋也。桓读领，如蛴螬之螬也。"
                },
                {
                    "paragraph": "晚世之兵，隆冲以攻，渠幨以守，",
                    "zhushu": "隆，髙也。冲，所以临敌，城，冲突坏之。渠，壍也。一曰：渠，甲名也。国语曰奉文渠之甲是也。憺㦥所以御矢矣。"
                },
                {
                    "paragraph": "连弩以䠶，销车以斗。",
                    "zhushu": "连车弩，通一弦，以牛挽之，以刃著左右，为机关，发之日销车。销，读絙绡之绡也。"
                },
                {
                    "paragraph": "古之伐国，不杀黄口，不获二毛，",
                    "zhushu": "黄口，糿也。二毛，有白发。"
                },
                {
                    "paragraph": "于古为义，于今为笑。古之所以为荣者，",
                    "zhushu": "伯成子髙。"
                },
                {
                    "paragraph": "今之所以为辱也；",
                    "zhushu": "为郷邑之下也。"
                },
                {
                    "paragraph": "古之所以为治者，今之所以为乱也。",
                    "zhushu": ""
                },
                {
                    "paragraph": "夫神农、伏牺不施赏罚而民不为非，然而立政者不能废法而治民。",
                    "zhushu": "不能及神农、伏　义。"
                },
                {
                    "paragraph": "舜执干戚而服有苗，",
                    "zhushu": "舜之初有而叛，舜执干戚而舞于雨阶之间，有苗服従之，以德化怀来也。"
                },
                {
                    "paragraph": "然而征伐者不能释甲兵而制疆暴。",
                    "zhushu": "不能及舜。"
                },
                {
                    "paragraph": "由此观之，法度者，所以论民俗而节缓急也；器械者，因时変而制宜适。",
                    "zhushu": ""
                },
                {
                    "paragraph": "夫圣人作法，而万物制焉。",
                    "zhushu": "制，犹従也。"
                },
                {
                    "paragraph": "䝨者立礼，而不肖者拘焉。",
                    "zhushu": "拘，犹检也。"
                },
                {
                    "paragraph": "制法之民，不可与达辱。拘礼之人，不可使应変。耳。不知清浊之分者，不可今调意。不知治乱之源者，不可令制法。必有独闻之耳，独见之明，然后能擅道而行矣。",
                    "zhushu": ""
                },
                {
                    "paragraph": "夫殷変夏，周変殷，春秋変周，",
                    "zhushu": "変，改。"
                },
                {
                    "paragraph": "三代之礼不同，何古之従？大人作而弟子循，",
                    "zhushu": "循道。"
                },
                {
                    "paragraph": "知法治所由生，则应时而変。不知法治之源，虽循古终乱。今世之法藉与时変，礼义与俗易。为学者循先袭业，据籍守旧教，以为非此不治，是犹持方柄而周员凿也，欲得宜适致固焉，则难矣。今儒墨者称三代、文、武而弗行，是言其所不行也。",
                    "zhushu": "不能行，徂言之而已。"
                },
                {
                    "paragraph": "非今时之世而弗改，是行其所非也。称其所是，行其所非，是以尽日极虑而无益于治，劳形竭智而无补于主也。今夫图工好画鬼魅而憎图狗马者，何也？鬼魅不世出，而狗马可日见也。夫存危治乱，非智不能。道而先称古，虽愚有余。故不用之法，圣王弗行；不验之言，圣王不听。",
                    "zhushu": "听，受。"
                },
                {
                    "paragraph": "天地之气，莫大于和。",
                    "zhushu": "和，故能生万物。"
                },
                {
                    "paragraph": "和者，阴阳调，日夜分，而生物。春分而生，秋分而成。生之与成，必得和之精。",
                    "zhushu": "精，气。"
                },
                {
                    "paragraph": "故圣人之道，宽而栗，严而温，柔而直，猛而仁。",
                    "zhushu": "言刚柔宽猛相済也。"
                },
                {
                    "paragraph": "太刚则折，太柔则卷。圣人正在刚柔之闲，乃得道之本。",
                    "zhushu": "本，原也。"
                },
                {
                    "paragraph": "积阴则沉，积阳则飞，阴阳相接，乃能成和。",
                    "zhushu": ""
                },
                {
                    "paragraph": "夫绳之为度也，可卷而伸也。引而伸之，可直而晞，",
                    "zhushu": "晞，望。"
                },
                {
                    "paragraph": "故圣人以身体之。",
                    "zhushu": "体，行。"
                },
                {
                    "paragraph": "夫修而不横，短而不穷，直而不刚，久而不志者，其唯绳乎！故恩推则懦，懦则不威；",
                    "zhushu": "推，犹移也。"
                },
                {
                    "paragraph": "严推则猛，猛则不和。爱推则縦，縦则不令；",
                    "zhushu": "縦，放。"
                },
                {
                    "paragraph": "刑推则虐，虐则无亲。",
                    "zhushu": "虐，害也。喜害人，人无亲之。"
                },
                {
                    "paragraph": "昔者齊简公释其国家之柄，而专任其大臣",
                    "zhushu": "简公，悼公阳生之子任也。一德不解曰简。大臣，陈成子也。"
                },
                {
                    "paragraph": "将相，摄威檀势，私门成党，而公道不行。",
                    "zhushu": "党，群："
                },
                {
                    "paragraph": "故使陈成田常、䲭夷子皮得成其难，",
                    "zhushu": "难，杀。简公之难。"
                },
                {
                    "paragraph": "使吕氏绝祀，",
                    "zhushu": "太公姓吕，简公其后也。绝祀，陈氏代之。"
                },
                {
                    "paragraph": "而陈氏有国者，此柔懦所生也。郑子阳刚𣪣而好罚，",
                    "zhushu": "子阳，郑君也。一曰郑相。"
                },
                {
                    "paragraph": "其于罚也，执而无赦，舍人有折弓者，畏罪而恐诛，则因猘狗之惊以杀子阳，",
                    "zhushu": "舍人，家臣也。国人遂猘狗以乱扰，舍人因之以杀子阳，畏其严也。"
                },
                {
                    "paragraph": "此刚猛之所致也。今不知道者，见柔懦者侵，则矜于为刚𣪣；见刚𣪣者亡，则矜于为柔懦。此本无主于中，而闻见舛驰于外者也，",
                    "zhushu": "舛，乖。"
                },
                {
                    "paragraph": "故终身而无所定趋。",
                    "zhushu": "足，安也。趣，归也。"
                },
                {
                    "paragraph": "譬犹不知音者之歌也，浊一则欎而无转，",
                    "zhushu": "欎，湮也。转，读传谒之传也。"
                },
                {
                    "paragraph": "清之则燋而不讴。",
                    "zhushu": "燋，悴也。讴，和也。"
                },
                {
                    "paragraph": "及至韩娥、秦青、薛谈之讴，",
                    "zhushu": "三人皆善讴。"
                },
                {
                    "paragraph": "侯同、曼声之歌，",
                    "zhushu": "二人善歌，一曰：曼，长。"
                },
                {
                    "paragraph": "愤于志，积于内，盈而发音，则莫不比于律而和于人心。何则？中有夲主以定清浊，不受于外，而自为仪表也。今夫盲者行于道，人谓之左则左，谓之右则右。遇君子则易道，遇小人则陷沟𡐍。何则？目无以接物也。",
                    "zhushu": "接，见。"
                },
                {
                    "paragraph": "故魏两用楼翟、吴起而亡西河，",
                    "zhushu": "魏文侯任楼、翟，吴起，不用他䝨，秦伐，丧其西河之地。"
                },
                {
                    "paragraph": "湣王专用淖齿而死于东庙，",
                    "zhushu": "湣，读没水之汶。涽王，田常之后，代吕氏为齐侯也。春秋之后，僭号称王。淖齿，楚将，奔齐为臣。湣王无道，淖齿杀之，擢其筋，悬庙门之梁，三日死，见战国策也。"
                },
                {
                    "paragraph": "无术以御之也。文王两用吕望、召公奭而王，",
                    "zhushu": "吕望，太公吕尚也。善用兵谋，奭，召康公，善理民物，有甘堂之歌也。"
                },
                {
                    "paragraph": "楚庄王专任孙叔敖而霸，有术以御之也。",
                    "zhushu": "孙叔敖，楚大夫䓕贾伯盈子。或曰：童子也。任其贤，故致于霸也。"
                },
                {
                    "paragraph": "夫弦歌鼓舞以为乐，盘旋揖让以修礼，厚葬久丧以送死，孔子之所立也，而墨子非之。",
                    "zhushu": "非，犹讥也。"
                },
                {
                    "paragraph": "兼爱、上䝨，右鬼、非命，墨子之所立也，而杨子非之。",
                    "zhushu": "兼三老五更，是以兼爱；选士大射，是以上贤；宗祀严父，是以右鬼。右，犹尊也。顺四时而行，是以非命。皆扬子所不贵，故非也。"
                },
                {
                    "paragraph": "全性保真，不以物累形，杨子之所立也，而孟子非之。",
                    "zhushu": "全性保真，谓不拔骭毛以利天下，弗为，不以物累已身形也。孟子受业于子思之门，成唐、虞、三代之徳，叙诗、书孔子之意，塞杨、墨淫辞，故非之也。"
                },
                {
                    "paragraph": "趋舍人异，各有晓心。故是非有処，得其处则无非，失其处则无是。丹穴、太蒙，反踵、空同，大夏、北户，奇肱、修股之民，是非各异，习俗相反，",
                    "zhushu": "丹穴，南方，当日下之也。太蒙，西方，日所入処也。反踵，国名，其人南行，武迹，北向。空同，戴胜极下之地。大夏，在西方，北户，在南方，奇肱修股之民，在西南方。凡此八者，皆九州之外，入寅之域者也。"
                },
                {
                    "paragraph": "君臣上下、夫妇父子，自以相使也。此之是，非彼之是也，此之非，非彼之非也，",
                    "zhushu": "此，近谕诸华也，彼，达谕八寅也。于诸华之所是、八寅之所非而废也，于诸华所非、八寅所是而行也。"
                },
                {
                    "paragraph": "譬若斤斧椎凿之各有所施也。",
                    "zhushu": "施，宜。"
                },
                {
                    "paragraph": "禹之时，以五音听治，",
                    "zhushu": "禹，颛顼后，五世，鮌之子也，名文命，受禅成功曰禹。五音，宫、商、角、征、羽也。"
                },
                {
                    "paragraph": "悬钟、鼓、磬、铎，置鼗，以待四方之士，为号曰：教寡人以道者，击鼓；",
                    "zhushu": "道和阴阳，鼓一声以调五音，故击之。"
                },
                {
                    "paragraph": "谕寡人以义者，击钟；",
                    "zhushu": "钟，金也。义者断割，故击钟也。"
                },
                {
                    "paragraph": "告寡人以亊者，振铎；",
                    "zhushu": "铎，铃，金口木舌，台为音声，亊者非一品，故振之。"
                },
                {
                    "paragraph": "语寡人以忧者，击磬；",
                    "zhushu": "磬，石也。声急，忧亦急务，故击磬。"
                },
                {
                    "paragraph": "有狱讼者，摇鼗。",
                    "zhushu": "狱亦讼，讼一辨于亊，故取小鼗摇。"
                },
                {
                    "paragraph": "当此之时，一馈而十起，一沐而三捉发，",
                    "zhushu": "饙者，食也。"
                },
                {
                    "paragraph": "以劳天下之民。",
                    "zhushu": "劳，犹忧也。劳，读劳来之劳也。"
                },
                {
                    "paragraph": "此而不能达善効忠者，则才不足也。",
                    "zhushu": "当此之时，不能达其善，効致其忠，自为无有其才也。"
                },
                {
                    "paragraph": "秦之时，髙为台榭，大为苑囿，远为驰道，铸金人，",
                    "zhushu": "秦皇帝二。小云，年初兼天下。有长人见于临洮，其髙五丈，足达云：只放写，其形，铸金人以象之，翁仲、君何是也。"
                },
                {
                    "paragraph": "发适戍，入刍槀，",
                    "zhushu": "戍，守其城也。入刍槀之税，以洪国用也。"
                },
                {
                    "paragraph": "头会箕赋，输于少府。",
                    "zhushu": "头会，随民口数，人责其秘。箕赋，似箕然，敛人财多取意也。少府，官名，如今司农。"
                },
                {
                    "paragraph": "丁壮丈夫，西至临洮、狄道，",
                    "zhushu": "临洮，垄西之县。洮水出北，狄道，汉阳之县是也。"
                },
                {
                    "paragraph": "东至会稽、浮石，",
                    "zhushu": "会稽，山名也。浮石，随水髙下，言不没，自在辽西界。一说会稽山在太山下，封于太山，禅于会稽，是也。会稽，或作沧海。"
                },
                {
                    "paragraph": "南至豫章、桂林，",
                    "zhushu": "豫章，豫章郡。桂林，欎林郡也。"
                },
                {
                    "paragraph": "北至飞狐、阳原，",
                    "zhushu": "飞狐，盖在代郡南飞狐山也。阳原，盖在太原，或曰伐郡，广昌东五阮门是也。"
                },
                {
                    "paragraph": "道路死，人以沟量。",
                    "zhushu": "言满沟也。"
                },
                {
                    "paragraph": "当此之时，忠谏者谓之不祥，而道仁义者谓之狂。逮至髙皇帝，存亡继绝，",
                    "zhushu": "汉髙祖。刘季也。"
                },
                {
                    "paragraph": "举天下之大义，身自奋袂执𨦣，以为百姓请命于室天。",
                    "zhushu": "执利兵，伐无道，以求百姓之命，所之于皇天也。"
                },
                {
                    "paragraph": "当此之时，天下雄㑺豪英，暴露于野泽，",
                    "zhushu": "才过于入为擕，百人为豪，万人为其也。"
                },
                {
                    "paragraph": "前蒙矢石，而后堕谿壑，出百死而绐一生，以争天下之权，",
                    "zhushu": "堕，入也。绐，至也。绐硕仍代之代也。"
                },
                {
                    "paragraph": "奋武厉诚，以决一旦之命。当此之时，丰衣博带，而道儒墨者，以为不肖。",
                    "zhushu": "言尚武也。"
                },
                {
                    "paragraph": "逮至暴乱已胜，",
                    "zhushu": "胜暴乱也。"
                },
                {
                    "paragraph": "海内大定，继文之业，立武之功，",
                    "zhushu": "继文王受命之业，武王诛无道之功。"
                },
                {
                    "paragraph": "履天子之图籍，造刘氏之貌冠，",
                    "zhushu": "髙祖于新丰，所作竹皮冠也。一日委貌冠。"
                },
                {
                    "paragraph": "总邹、鲁之儒墨，通先圣之遗教，戴天子之旗，乘大路，建九斿，撞大钟，击鸣鼓，奏咸池，扬干戚。",
                    "zhushu": "周礼：天子五路，大路、上路也。王者功成作乐，故撞钟击鼓。成池，黄帝楽也。十楯也。戚，斧也，春夏舞者所执。"
                },
                {
                    "paragraph": "当此之时，有立武者见疑。",
                    "zhushu": "疑，恠也。"
                },
                {
                    "paragraph": "一世之间，而文武代为雌雄，有时而用也。今世之为武者则非文也，为文者则非武也，文武更相非，而不知时世之用也。此见隅曲之一指，而不知八极之广大也。",
                    "zhushu": "隅曲，室中之区隅，言狭小。八极，八方之极，言广大也。"
                },
                {
                    "paragraph": "故东面而望，不见西墙；南面而视，不睹北方。唯无所向者，则无所不通。",
                    "zhushu": "无所向，则可以见四方，故曰无所不通。"
                },
                {
                    "paragraph": "国之所以存者，道德也；",
                    "zhushu": "道德施行，民说其化，故国存也。"
                },
                {
                    "paragraph": "家之所以亡者，理塞也。",
                    "zhushu": "理，道。"
                },
                {
                    "paragraph": "尧无百户之郭，舜无植锥之地，以有天下。禹无十人之众，汤无七里之分，以王诸侯。文王处歧、周之间也，地方不过百里，而立为天子者，有王道也。",
                    "zhushu": "尧、舜、禹、汤、文王背王有天下，孟子曰：以德行仁者，身王不待，亦是也。"
                },
                {
                    "paragraph": "夏桀、殷纣之盛也，人迹所至，舟车所通，莫不为郡县，然而身死人手，为天下笑者，有亡形也。",
                    "zhushu": "孟子曰：恶死亡，楽，不仁，不口，必死亡，故曰有亡形也。"
                },
                {
                    "paragraph": "故圣人见化以观其征，",
                    "zhushu": "征，成。"
                },
                {
                    "paragraph": "德有昌衰，风先萌焉。",
                    "zhushu": "风，气也。萌，见也。言有盛德者，谓文王也，伯夷、太公先见之。有衰德者，谓桀，太史令终在及向艾先去之也。"
                },
                {
                    "paragraph": "故得王道者，虽小必大；",
                    "zhushu": "汤、武是也。"
                },
                {
                    "paragraph": "有亡形者，虽成必败。",
                    "zhushu": "桀、纣是也。"
                },
                {
                    "paragraph": "夫夏之将亡，太史令终古先奔于商，三年而桀乃亡。",
                    "zhushu": "汤灭之也。"
                },
                {
                    "paragraph": "殷之将败也，太史令向艺先归文王，朞年而纣乃亡。",
                    "zhushu": "武王灭之。"
                },
                {
                    "paragraph": "故圣人之见存亡之迹，成败之际也，非乃鸣条之野，甲子之日也。",
                    "zhushu": "汤伐桀，禽于鸣条。武王诛纣，以早子，克之。"
                },
                {
                    "paragraph": "今谓疆者胜，则度地计众，富者利，则量粟称金，若此，则千乘之君无不覇王者，而万乘之国无不破亡者矣。存亡之迹，若此其易知也，愚夬惷妇，皆能论之。",
                    "zhushu": "惷，亦愚，无智之貌也。"
                },
                {
                    "paragraph": "赵襄子以晋阳之城覇，智伯以三晋之地擒，",
                    "zhushu": "智伯、智繇、襄子无恤也。三晋，智氏，兼者韩、魏。智伯帅韩、魏之君围赵襄子于晋阳，赵襄子使张孟谈与韩、魏通谋，韩、魏反而击之，大破智伯之军，获其首以为饮器。故曰：以三晋之地擒也。"
                },
                {
                    "paragraph": "湣王以大齐亡，",
                    "zhushu": "为淖齿所教也。"
                },
                {
                    "paragraph": "田单以即墨有功。",
                    "zhushu": "燕伐齐而灭之，得七十城，唯即墨未下。田单以市吏率即　市民以击燕师，破之，故能有功也。"
                },
                {
                    "paragraph": "故国之亡也，虽大不足恃；",
                    "zhushu": "大犹亡，智伯是。"
                },
                {
                    "paragraph": "道之行也，虽小不可轻。",
                    "zhushu": "汤以七十里，文王以百里，皆有天下，故虽小不可轻也。"
                },
                {
                    "paragraph": "由此观之，有在得道，而不在于大也，",
                    "zhushu": "得道之君，虽小，为善而能王天下，故曰不在于大也。"
                },
                {
                    "paragraph": "亡在失道，而不在于小也。",
                    "zhushu": "无道之君，虽小，以为恶，无伤而弗革，积必亡。故曰不在于小也。"
                },
                {
                    "paragraph": "诗云：乃眷西顾，此惟与宅。言去殷而迁于周也。",
                    "zhushu": "纣治朝歌，在东，文王国于歧周，在西。天乃眷然顾西土，此惟居周，言我宅也。故曰去殷而迁于周也。"
                },
                {
                    "paragraph": "故乱国之君，务广其地，而不务仁义，务髙其位，而不务道德，是释其所以存，而造其所以亡也。故桀囚于焦门，而不能自非其所行，",
                    "zhushu": "不自非行之恶。"
                },
                {
                    "paragraph": "而悔不杀汤于夏台；",
                    "zhushu": "台，或作宫。"
                },
                {
                    "paragraph": "纣拘于宣室，而不反其过，",
                    "zhushu": "反，悔。"
                },
                {
                    "paragraph": "而悔不诛文王于羑里。",
                    "zhushu": "于，恨也。羑里，今河内汤阴是也。羑，古揙字。"
                },
                {
                    "paragraph": "二君处疆大势位，修仁义之道，汤、武救罪之不给，何谋之敢当？",
                    "zhushu": "二君，桀、纣也。当其君也，强大之势，不能自知所行之非也。假令能修仁义之道，则汤、武不敢生诛之谋也。"
                },
                {
                    "paragraph": "若上乱三光之明，下失万民之心，",
                    "zhushu": "三光，日、月、星辰也。失万民心，施民所恶也。"
                },
                {
                    "paragraph": "谁微汤、武，孰弗能夺也？",
                    "zhushu": "言遭人能夺之，不必汤、武也。"
                },
                {
                    "paragraph": "今不审其在已者，而反备之于人，",
                    "zhushu": "言不慎行巳之德，而乃反偈天下之人来诛也。"
                },
                {
                    "paragraph": "天下非一汤、武也，杀一人则必有继之者也。且汤、武之所以处小弱而能以王者，以其有道也；桀、纣之所以处疆大而见夺者，以其无道也。今不行人之所以王者，而反益已之所以夺，是趋亡之道也。",
                    "zhushu": ""
                },
                {
                    "paragraph": "武王克殷，欲筑宫于五行之山。",
                    "zhushu": "五行山，今太行山也，在河内野王县北，上党开也。"
                },
                {
                    "paragraph": "周公曰：不可。夫五行之山，固塞险阻之地也。使我德能覆之，则天下纳其贡职者回也。",
                    "zhushu": "回，迂，难也。回，或作固。固，必也。"
                },
                {
                    "paragraph": "使我有暴乱之行，则天下之伐我难矣。",
                    "zhushu": "周公言我有暴乱之行，则天下当来伐我，无为于五行之山，使天下来我。我者，难也，言其依徳不恃险也。"
                },
                {
                    "paragraph": "此所以三十六世而不夺也。周公可谓能持满矣。",
                    "zhushu": "满，满而不溢也，故曰能持满也。"
                },
                {
                    "paragraph": "昔者周书有，言曰：",
                    "zhushu": "周史之书。"
                },
                {
                    "paragraph": "上言者，下用也，下言者，上用也。",
                    "zhushu": "可否相济。"
                },
                {
                    "paragraph": "上言者，常也，",
                    "zhushu": "为君，常也。"
                },
                {
                    "paragraph": "下言者，权也。此存亡之术也，",
                    "zhushu": "权，谋也。谋度事宜，不失其道也。"
                },
                {
                    "paragraph": "唯圣人为能知权。言而必信，期而必当，天下之髙行也。直躬，其父攘羊而子证之，",
                    "zhushu": "直躬，楚叶县人也。叶公子髙谓孔子曰：吾党存直躬者，其父攘羊，而子证之。孔子曰：吾党之直者异。于是，父为子隐，子为久隐，直在其中矣。凡六畜自来而取之，曰：攘也。"
                },
                {
                    "paragraph": "尾生与妇人期而死之。",
                    "zhushu": "尾生，鲁人，与妇人期于梁下，水至弱，死也。"
                },
                {
                    "paragraph": "直而证父，信而溺死。虽有。直信，孰能贵，之？夫三军，矫命，过之？大者也。秦穆公兴兵袭郑，过周而东。",
                    "zhushu": "以兵伐国，不击鼓宻声曰袭。周者，王城也。公羊传曰：王城者，河西周也。今河南县也。"
                },
                {
                    "paragraph": "郑贾人弦髙将西败牛，道遇秦师于周郑之闲，乃矫郑伯之命，犒以十二牛，宾秦师而𨚫之，",
                    "zhushu": "非君命也，而称君命曰矫，酒　曰向，牛羊曰犒，芬其指犒也。秦师曰：行千里而袭之。远主有备而师无継，不如还逐。还师而去也。故曰𨚫之。"
                },
                {
                    "paragraph": "以存郑国。故事有所至，信反为过，诞反为功。",
                    "zhushu": "信为过者，尾生是，诞为功者，弦为是也。"
                },
                {
                    "paragraph": "何谓失礼而有大功？昔楚恭王战于阴陵，",
                    "zhushu": "恭王与晋厉战于阴陵，吕锜射于恭王，中厥，因而擒之。过而能改，故曰暴也。"
                },
                {
                    "paragraph": "潘尫、养由基、黄衰微、公孙丙相与篡之，",
                    "zhushu": "四子，楚大夫。篡晋，取恭。王。衰渎，绳之维微，读枚灭之枚也。"
                },
                {
                    "paragraph": "恭王惧而失体。",
                    "zhushu": "威仪不如常，坐不能起也。"
                },
                {
                    "paragraph": "黄衰微举足蹴其体，恭王乃觉，怒其失礼，奋体而起，四大夫载而行。",
                    "zhushu": "失礼，谓㪯足蹴君也。"
                },
                {
                    "paragraph": "昔苍吾绕娶妻而美，以让兄，此所谓忠爱而不可行者也。",
                    "zhushu": "苍吾绕，孔子时人，以妻美好，推与其兄，于兄则爱矣，而达亲近曲顾之义，故曰不可行也。"
                },
                {
                    "paragraph": "是故圣人论事之局，曲直，与之屈伸偃仰，无常仪表，时屈时伸，卑弱柔如蒲韦，非摄夺也；刚强猛𣪣，志厉青云，非夲矜也，以乘时应变也。",
                    "zhushu": ""
                },
                {
                    "paragraph": "夫君臣之接，屈膝卑拜，以相尊，礼也。至其迫于患也，则举足蹴其体，天下莫能非也。是故忠之所在，礼不足以难之也。孝子之事亲，和颜卑体，奉带运履，",
                    "zhushu": "运，正回也。"
                },
                {
                    "paragraph": "至其溺也，则捽其发而拯，",
                    "zhushu": "拯，升也。出溺曰拯也。"
                },
                {
                    "paragraph": "非敢骄侮，以救其死也。故溺则捽父，祝则名君，",
                    "zhushu": "孟子曰：嫂溺而不拯，是豺狼也，而况父兄乎？故溺则捽之，祝则名君。周人以讳事神，敬至也。"
                },
                {
                    "paragraph": "势不得不然也。此权之所设也。故孔子曰：可以共学矣，而未可与适道也。",
                    "zhushu": "适之道，仁义之善道。"
                },
                {
                    "paragraph": "可与适道，未可以立也。",
                    "zhushu": "立德、立功、立言。"
                },
                {
                    "paragraph": "可以立，未可与权。权者，圣人之所独见也。故忤。而后合，者，谓之知。权；",
                    "zhushu": "忤，逆不合也。权，因事制宜，权量轻重，无常形势，能令丑反善，合于宜适，故圣人独见之也。"
                },
                {
                    "paragraph": "合而后舛者，谓之不知权。不知权者，善反丑矣。故礼者，实之华而伪之文也。方于卒迫穷遽之中也，则无所用矣。",
                    "zhushu": "无所用于礼也。"
                },
                {
                    "paragraph": "是故圣人以文交于世，而以实从事于宜，不结于一迹之涂，凝滞而不化。是故败亊少而成亊多，号令行于天下，而莫之能非矣。",
                    "zhushu": "结，犹众也。"
                },
                {
                    "paragraph": "猩猩知往而。不，知来，",
                    "zhushu": "猩猩，北方兽名，人面兽身，黄色。礼记曰：猩猩能言，不离走兽，见人往走，则知人姓字。此知往也。又嗜酒，人以酒搏之，饮而不能息，不知当醉以擒其身，故曰不能知来也。"
                },
                {
                    "paragraph": "乾鹄知来而不知往，",
                    "zhushu": "乾，鹄，鹊也。人将有来事忧喜之征，则鸣，且知来也。知岁多风，多巢于木枝，人皆探其卯，故曰不知往也。乾，读乾燥之乾，鹄，读告退之告。"
                },
                {
                    "paragraph": "此修短之分也。昔者苌弘，周室之执数者也。",
                    "zhushu": "苌弘，周景王之人夫也。数，暦术。"
                },
                {
                    "paragraph": "天地之气，日月之行，风雨之変，律历之数，无所不通，然而不能自知，车裂而死。",
                    "zhushu": "晋范、中行氏之难，以畔其君也，周刘氏与晋范氏世为婚姻，苌弘事刘文公，故周人助范氏。至敬王二十八年，晋人让周，周为杀苌弘以释之。故曰而不能自知，车裂而死也。"
                },
                {
                    "paragraph": "苏秦，匹夫徒步之人也。靻蹻嬴盖，经营万乘之主，服诺诸侯，然不能自免于车裂之患。",
                    "zhushu": "苏秦，洛阳人也。嬴，籝囊也。盖，步盖也。苏秦相赵，赵封之为武安君。初带籝囊，担步盖，历说万乘之君，合东山之从，利病之势，无所不下，使诸侯服从，无有不服诺者，故曰服诺。诸侯，不自免于车裂之患。说在诠言之篇。"
                },
                {
                    "paragraph": "徐偃王被服慈惠，身行仁义，陆地之朝者三十二国，然而身死国亡，子孙无类。",
                    "zhushu": "偃王于衰乱之世，修行仁义，不设武备，楚文王灭之，故身死。国，亡也。七谏篇曰荆文悮而徐亡是也。"
                },
                {
                    "paragraph": "大夫种辅翼越王句践，而为之报怨雪耻；禽夫差之身，开地数千里，然而身伏属𨩐而死。",
                    "zhushu": "句践奋计报怨于吴王夫差，获千里之地，而越王终已疑之，赐其属𨩐以死也。属𨩐，利剑也，一曰长剑。檦施鹿卢，锋曳地，属录而行之也。"
                },
                {
                    "paragraph": "此皆达于治乱之机，",
                    "zhushu": "机，要也。"
                },
                {
                    "paragraph": "而未知全性之具者。故苌𢎞知天道，而不知人亊，苏秦知权谋，而不知祸福，徐偃王知仁义，而不知时，大夫种知忠而不知谋。",
                    "zhushu": "不知自为身谋。"
                },
                {
                    "paragraph": "圣人则不然，论世而为之事，权亊而为之谋。是故舒之，天下而不窕，内之寻常而不塞，",
                    "zhushu": "不窕，在大能大也。八尺曰寻，倍寻曰常。在小能小，不塞急也。"
                },
                {
                    "paragraph": "使天下荒乱，礼义绝，纲纪废，姜弱相乘，力征相攘，臣主无差，贵贱无序，甲胄生虮虱，",
                    "zhushu": "乘，加也。攘，平除。生虮虱，不离体也。"
                },
                {
                    "paragraph": "燕雀处帷幄，",
                    "zhushu": "幄，幕也。処，犹巢也。"
                },
                {
                    "paragraph": "而兵不休息，而乃始服属臾之貌，",
                    "zhushu": "谨也。"
                },
                {
                    "paragraph": "恭俭之礼，则必灭抑而不能兴矣。天下安寜，政教和平，百姓肃睦，上下相亲，而乃始立气矜，",
                    "zhushu": "矜，自大也。"
                },
                {
                    "paragraph": "奋勇力，则必不免于有司之法矣。是故圣人者，能阴能阳，能弱能姜，随时而动静，因资而立功。物动而知其反，亊萌而察其変，化则为之象，运则为之应，是以终身行而无所困。",
                    "zhushu": ""
                },
                {
                    "paragraph": "故亊有可行而不可言者，有可言而不可行者，有易为而难成者，有难成而易败者。所谓可行而不可言者，趋舍也；可言而不可行者，伪诈也。易为而难成者，亊也；难成而易败者，名也。此四策者，圣人之所独见而留意也。誳寸而伸尺，圣人为之；",
                    "zhushu": "寸小尺大。"
                },
                {
                    "paragraph": "小枉而大直，君子行之。",
                    "zhushu": "枉，曲也。直，直其道也。"
                },
                {
                    "paragraph": "周公有杀弟之累，",
                    "zhushu": "诛管、蔡也。"
                },
                {
                    "paragraph": "齐植有争国之名，",
                    "zhushu": "自莒先入，杀子糺也。"
                },
                {
                    "paragraph": "然而周公以义补缺，",
                    "zhushu": "谓翼成王以致太平，七年归政，北面为臣，故曰以义补缺也。"
                },
                {
                    "paragraph": "桓公以功灭丑，",
                    "zhushu": "立九合国之功，以灭争国之恶。"
                },
                {
                    "paragraph": "而皆为贤。今以人之小过揜其大美，则天下无圣王贤相矣。故目中有疵，不害于视，不可灼也；",
                    "zhushu": "疵，赘。灼，燃。"
                },
                {
                    "paragraph": "喉中有病，无害于息，不可凿也。",
                    "zhushu": "凿，穿。"
                },
                {
                    "paragraph": "河上之丘冢，不可胜数，犹之为易也；",
                    "zhushu": "言河上㪯非丘垄之処，有易之地，犹多，以大言之也。以谕万亊多覆于少。"
                },
                {
                    "paragraph": "水激兴波，髙下相临，差以寻常，犹之为平。",
                    "zhushu": "虽有激波，犹以为平。平者多也。犹橘柚冬生，人曰冬死者众也；荠麦夏死，人曰夏生者多也。"
                },
                {
                    "paragraph": "昔者曹子为鲁将兵，三战不胜，亡地千里。使曹子计不顾后，尺不旋踵，刎颈于陈中，则终身为破军擒将矣。然而曹子不羞其败，耻死而无功。柯之盟，榆三尺之刃，造桓公之胸，三战所亡，一朝而反之，，勇闻于天下，功立于鲁国。",
                    "zhushu": "复攻阳之田也。"
                },
                {
                    "paragraph": "管仲辅公子糺而不能遂，",
                    "zhushu": "遂，成。"
                },
                {
                    "paragraph": "不可谓智；遁逃奔走，不死其难，",
                    "zhushu": "不死子糺之难也。"
                },
                {
                    "paragraph": "不可谓勇；束缚桎梏，不讳其耻，不可谓贞。当此三行者，布衣弗友，人君弗臣。",
                    "zhushu": "布衣之士不以为益友也，人君不以为义臣也。"
                },
                {
                    "paragraph": "然而管仲免于束缚之中，立齐国之政，九合诸侯，一匡天下。使管仲出死捐躯，不顾后图，岂有此霸功哉？",
                    "zhushu": ""
                },
                {
                    "paragraph": "今人君论其臣也，不计其大功，总其略行，而求小善，则失贤之数也。",
                    "zhushu": "略，大也。小善，忠也。数，术也。"
                },
                {
                    "paragraph": "故人有厚德，无问其小节；而有大誉，无疵其小故。夫牛蹏之涔，不能生鳣鲔，",
                    "zhushu": "涔，雨水也。满牛蹏迹中，言其小也，故不能生鳣鲔也。鳣，大鱼，长大，余细鳞，黄首白身，知头，口在腹下。鲔，大鱼，亦长丈余。仲春二月，从河西上，得过龙门，便为龙。先师说云也。"
                },
                {
                    "paragraph": "而蜂房不容鹄卵，",
                    "zhushu": "房巢。"
                },
                {
                    "paragraph": "小形不足以包大体也。夫人之情，莫不有所短，诚其大略是也，虽有小过，不足以为累。",
                    "zhushu": "诀其实，略其行。"
                },
                {
                    "paragraph": "若其大略非也，虽有闾里之行，未足大㪯。",
                    "zhushu": "㪯，用。"
                },
                {
                    "paragraph": "夫颜喙聚，梁父之大盗也，",
                    "zhushu": "梁父，齐邑，今属太山。"
                },
                {
                    "paragraph": "而为齐忠臣。段干木，晋国之大驵也，而为文侯师。",
                    "zhushu": "驵，骄怛。一曰：驵，市侩也。言魏国之大会也。"
                },
                {
                    "paragraph": "孟卯妻其㛐，有五子焉，然而相魏，宁其危，解其患。",
                    "zhushu": "孟卯，齐人也。及为魏臣，能安其危国，类其勋也。战国策曰：芒，卯也。"
                },
                {
                    "paragraph": "景阳淫酒，被发而御于妇人，威服诸侯。",
                    "zhushu": "景阳，楚将。"
                },
                {
                    "paragraph": "此四人者，皆有所短，然而功名不灭者，其略得也。",
                    "zhushu": "略，犹道也。"
                },
                {
                    "paragraph": "季襄、阵仲子，立节抗行，不入洿君之朝，不食乱世之食，遂饿而死。",
                    "zhushu": "季襄，鲁人，孔子弟子。陈仲子，齐人，孟子弟子。居于陵也。"
                },
                {
                    "paragraph": "不能存亡接绝者何？小节伸而大略屈。",
                    "zhushu": "仲用屈废。"
                },
                {
                    "paragraph": "故小谨者无成功，訾行者不容于众，",
                    "zhushu": "好揜人之善，杨人之短，訾毁人行，自独卑藏，众人所疾而不容之也。一说，訾，毁也。行有毁缺者，不为众人所容。"
                },
                {
                    "paragraph": "体大者节疏，蹠距者㪯远，",
                    "zhushu": "疏，长也。蹠，足也。距，大也。"
                },
                {
                    "paragraph": "自古及今，五帝三王，未有能全其行者也。故易曰：小过，亨，利贞。言人莫不有过，而不欲其大也。",
                    "zhushu": ""
                },
                {
                    "paragraph": "夫尧、舜、汤、武，世主之隆也；",
                    "zhushu": "隆，盛。"
                },
                {
                    "paragraph": "齐桓、晋文，五霸之豪，英。也。然尧有，不慈之名，",
                    "zhushu": "谓天下不以予子丹朱也。"
                },
                {
                    "paragraph": "舜有卑父之谤，",
                    "zhushu": "谓鼓叟降在庶人也。"
                },
                {
                    "paragraph": "汤、武有放弑之亊，",
                    "zhushu": "殷汤放桀南巢，周武弑纣宣室也。"
                },
                {
                    "paragraph": "伍伯有暴乱之谋。",
                    "zhushu": "齐桓、晋文、宋襄、楚庄、秦穆，德末能纯，皆有争夺之险，故曰有暴乱之谋也。"
                },
                {
                    "paragraph": "是故君子不责备于一人，方正而不以割，廉直而不以切，博通而不以訾，文武而不以责。",
                    "zhushu": "文、武以备具，而不责备于人。"
                },
                {
                    "paragraph": "求于一人，则任以人力，",
                    "zhushu": "在其力所能任也。"
                },
                {
                    "paragraph": "自修则以道德。责人以人力，易偿也；自修以道德，难为也。难为则行髙矣，易偿则求赡矣。夫夏后氏之璜，不能无考；",
                    "zhushu": "半圭曰章。夏后氏之珍王也。考，瑕衅也。"
                },
                {
                    "paragraph": "明月之珠，不能无颣。",
                    "zhushu": "夜光之味，有似月光，故曰明月。颣，磐，若𢇁之结颣也。"
                },
                {
                    "paragraph": "然而天下寳之者，何也？其小恶不足妨大美也。今志人之所短，而忘人之所修，而求得其贤乎天下，则难矣。",
                    "zhushu": ""
                },
                {
                    "paragraph": "夫百里奚之饭牛，",
                    "zhushu": "百里奚，虞人也。自鬻为秦养，饭牛，得五羖羊皮，号为五羖大大也。"
                },
                {
                    "paragraph": "伊尹之负鼎，",
                    "zhushu": "伊尹负鼎俎，调五味以干汤，卒为贤相。"
                },
                {
                    "paragraph": "太公之鼓刀，",
                    "zhushu": "太公，河内汲人。有屠钓之困，卒为文王佐，翼武王伐纣也。"
                },
                {
                    "paragraph": "𡩋戚之商，歌，",
                    "zhushu": "𡩋戚，卫人也。商旅于齐，宿郭门，外，疾世，商歌以干桓公，夜出迎客。闻之，本以为大田，其歌曲在道应说也。"
                },
                {
                    "paragraph": "其美有存焉者矣。众人见其位之卑贱，事之洿辱，而不知其大略，以为不肖。及其为天子三公，而立为诸侯贤相，乃始信于异众也。",
                    "zhushu": "信知。"
                },
                {
                    "paragraph": "夫发于鼎俎之闲，",
                    "zhushu": "伊尹。"
                },
                {
                    "paragraph": "出于屠酤之肆，",
                    "zhushu": "肆，列也。谓太公、吕尚也。"
                },
                {
                    "paragraph": "解于累绁之中，",
                    "zhushu": "累绁，所以束䌸人，谓管仲。"
                },
                {
                    "paragraph": "兴于牛颔之下，",
                    "zhushu": "㒷，起也。谓百里奚也。颔，读合集之合。"
                },
                {
                    "paragraph": "洗之以汤沐，祓之以爟火，立之于夲朝之上，倚之于三公之位，",
                    "zhushu": "爟火，取火于日之宫也。周礼：司爟掌行火之正令。火所以祓除不祥也。立，置也。夲朝，国朝也。"
                },
                {
                    "paragraph": "内不惭于国家，外不愧于诸侯，符势有以内合。",
                    "zhushu": "内合于君。"
                },
                {
                    "paragraph": "故未有功而知其贤者，尧之知舜；功成亊立而知其贤者，市人之知舜也。为是释度数而求之于朝肆草莽之中，其失人也必多矣。",
                    "zhushu": "为上自住耳。曰聪。明以得贤人之故，不复用度量之术取人，而亟求䝨于朝四之列，草莽之中，失䝨人必多矣，何言求䝨？"
                },
                {
                    "paragraph": "何则？能効其求，而不知其所以取人也。",
                    "zhushu": ""
                },
                {
                    "paragraph": "夫物之相类者，世主之所乱惑也。嫌疑肖象者，众人之所眩耀。",
                    "zhushu": "床，似象也。嫌疑，谓白骨之肖象牙也。碧卢似玉，虵床似庆芜也。"
                },
                {
                    "paragraph": "故很者类知而非知，",
                    "zhushu": "很者自用，像，有知，非真知。"
                },
                {
                    "paragraph": "愚者类仁而非仁，",
                    "zhushu": "愚者不能断割，有似于仁，非真仁也。"
                },
                {
                    "paragraph": "戆者类勇而非勇也。",
                    "zhushu": "戆者不知畏危难，有似于勇，非真勇。"
                },
                {
                    "paragraph": "使人之相去也，若玉之与石，美之与恶，则论人易矣。夫乱人者，芎䓖之与藁夲也，虵床之与麋芜也，此皆相似者。",
                    "zhushu": "言其相类，但其芳臭不同，犹小人类君子，但其仁与不仁异也。"
                },
                {
                    "paragraph": "故剑工或剑之似莫邪者，唯欧冶能名其种。",
                    "zhushu": "欧冶，良工。"
                },
                {
                    "paragraph": "玉工眩王之似碧卢者，唯猗顿不失其情。",
                    "zhushu": "碧卢，或云碔砆。猗顿，鲁之富人，能知玉理，不失其情也。"
                },
                {
                    "paragraph": "暗主乱于奸臣，小人之疑君子者，唯圣人能见微以知明。故虵㪯首尺，而修短可知也。象见其牙，而大小可论也。薛烛庸子，见若狐甲于剑，而利钝识矣。",
                    "zhushu": "薛，齐邑也，烛庸，氏子，通利剑。"
                },
                {
                    "paragraph": "臾儿、易牙，淄渑之水合者，尝一哈水，如甘苦知矣。",
                    "zhushu": "臾儿、易牙，皆齐之知味者也。哈，口也。"
                },
                {
                    "paragraph": "故圣人之论䝨也，见，其一。行而䝨不肖分也。孔子辞廪丘，终不盗刀钩；",
                    "zhushu": "廪丘，齐邑，今属济阴。齐景公养孔子，以言未见从，道未得行，不欲虚禄，辞而不受，故不复利人刀钩也。"
                },
                {
                    "paragraph": "许由让天子，终不利封侯。",
                    "zhushu": "许由，隐者，阳成人。尧欲以天下与之，洗耳而不就，故曰不利于封侯也。"
                },
                {
                    "paragraph": "故未尝灼而不敢握火者，见其有所烧也；未尝伤而不敢握刀者，见其有所害也。由此观之，见者可以论未发也，而观小节足以知大体矣。故论人之道，贵则观其所㪯，富则观其所施，穷则观其所不受，贱则观其所不为，贫则观其所不取。视其更难，以知其勇，动以喜乐，以观其守；委以货财，以论其人；振以恐惧，以知其节：则人情备矣。",
                    "zhushu": ""
                },
                {
                    "paragraph": "古之善赏者，费少而劝众；",
                    "zhushu": "赵襄子行之是。"
                },
                {
                    "paragraph": "善罚者，刑省而奸禁；",
                    "zhushu": "齐成王行之是也。"
                },
                {
                    "paragraph": "善予者，用约而为德；",
                    "zhushu": "秦穆公行之，是。"
                },
                {
                    "paragraph": "善取者，入多而无怨。",
                    "zhushu": "齐桓公行之也。"
                },
                {
                    "paragraph": "赵襄子围于晋阳，罢围而赏有功者五人。髙赫为赏首。左右曰：晋阳之难，赫无大功，今为赏首，何也？",
                    "zhushu": "智伯求地于，赵，襄子不与。智伯率韩、魏以围之，三月不克。赵氏之臣张孟谈潜与韩、魏通谋，反智伯而杀之，张孟谈之力也。故曰：髙赫无大功也。"
                },
                {
                    "paragraph": "襄子曰：晋阳之围，寡人社稷危，国家殆，群臣无不有骄侮之心，唯赫不失君臣之礼。故赏一人，而天下为忠之臣者，莫不终忠于其君，此赏少而劝善者众也。齐威王设大鼎于庭中，而数瓦塩，今曰：子之誉，曰：闻吾耳，察子之亊，田野芜，仓廪虚，囹圄实，子以奸亊我者也。乃烹之。齐以此三十二岁，道路不拾遗，此刑省奸禁者也。秦穆公出游而车败，右服失马，",
                    "zhushu": "服中失马。"
                },
                {
                    "paragraph": "野人得之。穆公追而及之歧山之阳，野人方屠而食之。穆公曰：夫食骏马之　而不还饮酒者伤人，吾恐其伤汝等。徧饮而去之。処一年，与晋惠公为韩之战，",
                    "zhushu": "処一年者，谓饮食　人酒之明年也。晋惠公夷吾倍秦，纳巳之赂，秦兴兵伐晋，战于晋也。韩原也。"
                },
                {
                    "paragraph": "晋师围穆公之车，梁由靡扣穆公之骖，获之，",
                    "zhushu": "梁由靡，晋大夫。扣，犹牵也。将获穆公。"
                },
                {
                    "paragraph": "食马肉者三百余人，皆出死为穆公战于车下，遂克晋，虏惠公以归。此用约而为得者也。齐桓公将欲征伐，甲兵不足，令有重罪者，出犀甲一戟，",
                    "zhushu": "犀甲，取其坚也。戟，车戟也，长丈六尺。犀或作三，直出三甲也。"
                },
                {
                    "paragraph": "有轻罪者，赎以金，分",
                    "zhushu": "；轻小。以金分，出金，随罪，轻重有分两。"
                },
                {
                    "paragraph": "讼而不胜者，出一束箭。",
                    "zhushu": "不胜，犹不直也。箭十二为束也。"
                },
                {
                    "paragraph": "百姓皆说，乃矫箭为矢，",
                    "zhushu": "治箭之笄好者也。"
                },
                {
                    "paragraph": "铸金而为刃，",
                    "zhushu": "刃，五刃也。刀、剑、矛、戟、矢也。"
                },
                {
                    "paragraph": "以伐不义，而征无道，遂霸天下。此入多而无怨者也。故圣人因民之所喜而劝善，因民之所恶以禁奸。故赏一人而天下誉之，罚一人而天下畏之。故至赏不费，",
                    "zhushu": "赏当赏，不虚费。"
                },
                {
                    "paragraph": "至刑不滥。",
                    "zhushu": "刑当刑，不伤善。滥读取敛之敛也。"
                },
                {
                    "paragraph": "孔子诛少正卯，而鲁国之邪塞，",
                    "zhushu": "少正，官，卯，其名也，鲁之謟人。孔子相鲁七日，诛之于东观之下，刑不尽也。"
                },
                {
                    "paragraph": "子产诛邓析而郑国之奸禁",
                    "zhushu": "邓析诡辩，奸人之雄也。子产诛之，故奸止也。传曰：郑驷遄杀邓析而用其竹刑。邓析制刑，书之于竹。郑国用，不以人废言。"
                },
                {
                    "paragraph": "也。以近论远，以小知大也。故圣人守约而治广者，此之谓。天下莫易于为善，而莫难于为不善也。",
                    "zhushu": "为言净身无欲，信仁而已，慎其天性，故易。为不善。贪欲无厌，杀人自成，戾其天性，欲难也。"
                },
                {
                    "paragraph": "所谓为善者，静而无为也。所谓为不善者，蹂而多欲也。适情辞，无所诱，或，循性保真，无変于已，故曰为善易。越城郭，逾险塞，奸符节，盗管金，篡弑矫诬，非人之性也，",
                    "zhushu": "奸，私，亦盗也。符节，成信也，而盗取之。管，壮，籥也。金，印封，亦所以为信也。固，闭藏也。篡弑，下谋上也。矫，擅作君命，诬，以恶覆人也。皆非人夲所受，天之善性也。"
                },
                {
                    "paragraph": "故曰为不善难。今人所以犯囹圄之罪，而陷于刑戮之患者，由嗜欲无厌，不循度量之故也。何以知其然？天下县官法曰：发墓者诛，窃盗者刑。此执政之所司也。夫法令者，罔其奸邪，勤率随其踪迹，",
                    "zhushu": "勤者，问吏，率，大任也。"
                },
                {
                    "paragraph": "无愚夫惷妇，皆知为奸之无脱也，犯禁之不得免也。然而不材子不胜其欲，蒙死亡之罪，而被刑戮之羞。",
                    "zhushu": "蒙，冒。"
                },
                {
                    "paragraph": "然而立秋之后，司寇之徒継踵于门，不死市之人血流于路。何则？惑于财利之得，而蔽于死亡之患也。夫今陈卒设兵，两军相当，将施令曰：斩首拜爵，而屈挠者要斩。然而队阶之卒，皆不能前，遂斩首之功，",
                    "zhushu": "遂成。"
                },
                {
                    "paragraph": "而后被要斩之罪，是去恐死而就必死也。故利害之反，祸福之接，不可不审也。",
                    "zhushu": ""
                },
                {
                    "paragraph": "事。或欲之，适足，以失之；或避之，适足以就之。楚人有乘船而遇大风者，波至而自投于水，非不贪生而畏死也，或于恐死而反忘生也。故人之嗜欲，亦犹此也。齐人有盗金者，当市繁之时，至掇而走。勒问其故，曰：而盗金于市中，何也？",
                    "zhushu": "繁，众也。勒，主问吏。故，犹意也。而，汝也。"
                },
                {
                    "paragraph": "对曰：吾不见人，徒见金耳。志所欲，则忘其为矣。是故圣人审动静之変，而适受与之度，理好憎之情，和喜怒之节。夫动静得，则患弗过也，受与适，则罪弗累也。好憎理，则忧弗近也，喜怒莭，则怨弗犯也。故达道之人，不苟得，不让福，其有弗弃，非其有弗索，常满而不溢，恒虚而易足。",
                    "zhushu": "虚，无欲也。"
                },
                {
                    "paragraph": "今夫霤水足。以溢壶榼，而江河不能实漏巵，故人心犹是也。自当以道术度量，食充虚，衣御寒，则足以养七尺之形矣。若无道术度量，而以自俭约，则万乘之势不足以为尊，天下之富不足以为乐矣。",
                    "zhushu": "谕：若桀与纣无道术度量，不得为匹夫，何尊众之有乎？"
                },
                {
                    "paragraph": "孙叔敖三去令尹而无忧色，爵禄不能累也。",
                    "zhushu": "不以爵禄累其身也。"
                },
                {
                    "paragraph": "荆佽非两蛟夹绕其船而志不动，怪物不能惊也。",
                    "zhushu": "勇而不惑。"
                },
                {
                    "paragraph": "圣人心平志易，精神内守，物莫足以惑之。",
                    "zhushu": ""
                },
                {
                    "paragraph": "夫酔者，俯入城门，以为七尺之闺也；超江、淮，以为寻常之沟也，酒浊其神也。法者，夜见立表，以为鬼也，见寝石，以为虎也，惧揜其气也。",
                    "zhushu": "揜奞。"
                },
                {
                    "paragraph": "又况无天地之怪物乎？夫雌雄相接，阴阳相薄，羽者为雏𪅏，毛者为驹犊，柔者为皮，　坚者为齿角，人弗怪也。水生蛖蜄，山生金王，人弗怪也。老槐生火，久血为燐，人弗怪也。",
                    "zhushu": "血精在地，暴踏百日则为燐，遥望烱烱，若燃火也。"
                },
                {
                    "paragraph": "山出嘄阳，",
                    "zhushu": "嘄阳，山精也。人形，长大，面黑色，身有毛，若反踵，见人而笑。"
                },
                {
                    "paragraph": "水生罔象，",
                    "zhushu": "水之精也。国语曰：龙冈，象也。"
                },
                {
                    "paragraph": "木生毕方，",
                    "zhushu": "木之精也。状如鸟，青色，赤脚，一足，不食五榖也。"
                },
                {
                    "paragraph": "井生坟羊，",
                    "zhushu": "土之精也。鲁季子穿井，获土缶，其中有羊也。"
                },
                {
                    "paragraph": "人怪之，闻见鲜而识物浅也。天下之怪物，圣人之所独见；利害之反复，知者之所独明达也。",
                    "zhushu": ""
                },
                {
                    "paragraph": "同异嫌疑者，世俗之所眩惑也。夫见不可布于海内，闻不可明于百姓，是故因鬼神禨祥而为之立禁，",
                    "zhushu": "禨祥，吉凶禁戒。"
                },
                {
                    "paragraph": "㧾形推类而为之変象。何以知其然也？世俗言曰：飨大髙者，而彘为上牲。",
                    "zhushu": "大髙祖，一曰上帝。"
                },
                {
                    "paragraph": "葬死人者，裘不可以藏。相戏以刃者，太祖軵其肘；",
                    "zhushu": "軵，挤也。读近茸，急察言之。"
                },
                {
                    "paragraph": "枕户橉而卧者，鬼神蹠其首。此皆不著于法令，而圣人之所不口传也。夫飨大髙而　为上性者，非　能贤于野兽麋鹿也，而神明独飨之，何也？以为　者家人所当畜而易得之物也，故因其便以尊之。裘不可以藏者，非能具绨绵曼帛、温煖于身也，世以为裘者，难得贵贾之物也，",
                    "zhushu": "曼帛，细帛也。裘，狐之属也，故曰贵。贵之物。"
                },
                {
                    "paragraph": "而可传于后世，无益于死者，而足以养生，故因其资以詟之。",
                    "zhushu": "资，用也。詟，忌，恐。"
                },
                {
                    "paragraph": "相戏以刃，太祖軵其肘者，夫以刃相戏，必为过失；过失相伤，其患必大。无涉血之仇，争忿斗，而以小事自内于刑戮，愚者所不知忌也，故因太祖以累其心。",
                    "zhushu": "累，恐。"
                },
                {
                    "paragraph": "枕户橉而卧，鬼神履其首者，使鬼神能玄化，则不待户牖之行；若循虚而出入，则亦无能履也。",
                    "zhushu": "虚，孔窍也。"
                },
                {
                    "paragraph": "夫户牖者，风气之所从往来，而风气者，阴阳粗捔者也。离者必病，",
                    "zhushu": "离，遭。"
                },
                {
                    "paragraph": "故托鬼神以申诫之也。凡此之属，皆不可胜著于书策竹帛，而藏于宫府者也，故以禨祥明之。为愚者之不知其害，乃借鬼神之威以声其教，所由来者远矣，而愚者以为禨祥，而很者以为非，唯有道者能通其志。",
                    "zhushu": ""
                },
                {
                    "paragraph": "今世之𥙊井灶门户、箕箒曰杵者，非以其神为能飨之也，恃赖其德，烦若之无已也。是故以时见其德，所以不忘其功也。触右而出，肤寸而合，不崇朝而雨天下者，唯太山；",
                    "zhushu": "崇，终也。曰且至食时，为终朝也。"
                },
                {
                    "paragraph": "赤地三年而不绝流，泽及百里而润草木者，唯江河也。是以天子祑而𥙊之。故马免人于难者，其死也葬之，牛其死也，葬，以大车为荐。牛马有功，犹不可忘，又况人乎？此圣人所以重仁袭恩。",
                    "zhushu": "袭亦重累。"
                },
                {
                    "paragraph": "故炎帝于火，死而为灶；",
                    "zhushu": "炎帝神农，以火德王天下。死托祀于灶神。"
                },
                {
                    "paragraph": "禹劳天下，死为社；",
                    "zhushu": "劳力，谓天下治水之功也。托祀于后土之神。"
                },
                {
                    "paragraph": "后稷作稼穑，而死为稷；",
                    "zhushu": "稷，周弃也。"
                },
                {
                    "paragraph": "羿除天下之害，死而为宗布。此鬼神之所以立。",
                    "zhushu": "羿，古之，诸侯。河伯溺杀人，羿，射其左目。风伯坏人屋室，羿射中其膝。又诛九婴、窫窳之属，有功于天下，故死。托杞于宋，布。祭田为宗。布，谓出也。一曰今人室中所祸之宋布是也。或曰司命傍布也。堂尧曰羿，非有穷后羿。"
                },
                {
                    "paragraph": "北楚有任侠者，其子孙数谏而止之，不听也。县有贼，大搜其庐，亊果发斍，夜惊而走，追道及之。其所施德者，皆为之战，得免。而遂反，语其子曰：汝数止吾为侠，今有难，果赖而免身，而谏我，不可用也。知所以免于难，而知所以无难，论事如此，岂不或哉！",
                    "zhushu": ""
                },
                {
                    "paragraph": "宋人有嫁子者，告其子曰：嫁未必成也，有如出，不可不私藏。私藏而富，其于以复嫁易。其子听父之计，窃而藏之。君公知其盗也，逐而去之。其父不自非也，而反得其计。知为出藏财，而不知藏财所以出也。为论如此，岂不勃哉！",
                    "zhushu": ""
                },
                {
                    "paragraph": "今夫僦载者，救一车之任，极一牛之力。为轴之折也，有如辕轴其上以为造，不知轴辕之趣轴折也。楚王之佩玦而逐，莬，为走而破其玦也，因珮两玦以为之豫。两玦相触，破乃逾疾。乱国之治，有似于此。",
                    "zhushu": ""
                },
                {
                    "paragraph": "夫鸱目大而睡不若鼠，蚈足众而走不若虵。物固有大不若小，众不若少者。及至夫强之弱，弱之强，危之安，在之亡也，非圣人孰能观之？大小尊卑，未足以论也，唯道之在者为贵。何以明之？天子处于郊亭，则九𡖖趋，大夫走，坐者伏，倚者齊。当此之时，明堂太庙，悬冠解劎，缓带而寝，非郊亭大而庙堂狭小也，至尊居之也。天道之贵也，非特天子之为尊也，所在而众仰之。夫蛰虫鹊巢皆向天一者，至和在焉尔。帝者诚能包禀道，合至和，则禽兽草木莫不被其泽矣，而况兆民乎？",
                    "zhushu": ""
                }
            ]
        },
        {
            "name": "诠言训第十四",
            "paragraphs": [
                {
                    "paragraph": "诠言训第十四",
                    "zhushu": "诠，就也。就万物之指以言其征，事之所谓，道之所依也。",
                    "type": 1
                },
                {
                    "paragraph": "洞同天地，浑沌为朴，未造而成物，谓之太一。",
                    "zhushu": "太一，元神，总万物者。"
                },
                {
                    "paragraph": "同出于一，所为各异，有鸟、有鱼、有兽，谓之分物。方以类别，物以群分。性命不同，皆形于有；隔而不通，分而为万物，莫能及宗。",
                    "zhushu": "谓及巳之性，宗，同于洞同。"
                },
                {
                    "paragraph": "故动而为之生，死而为之穷，皆为物矣，非不物而物物者也。",
                    "zhushu": "不物之物，恍惚虚无。"
                },
                {
                    "paragraph": "物物者，亡乎万物之中。",
                    "zhushu": "物物者，造万物者也，此不在万物之中也。"
                },
                {
                    "paragraph": "稽古太初，人生于无，形于有，有形而制于物。能反其所生，若未有形，谓之真人。真人者，未始分于太一者也。",
                    "zhushu": ""
                },
                {
                    "paragraph": "圣人不以名尸，",
                    "zhushu": "尸主。"
                },
                {
                    "paragraph": "不为谋府，不为事任，不为智主；藏无形，行无迹，逰无朕；",
                    "zhushu": "朕，兆。"
                },
                {
                    "paragraph": "不为福先，不为祸始。保于虚无，动于不得已。欲福，者。或为祸，欲利者或离害。故无为而宁者，失其所以寜，则危；无事而治者，失其所以治，则乱。星列于天而明，故人指之；义列于德而见，故人视之。人之所指，动则有章；人之所视，行则有迹。动有章则词，行有迹则议。故圣人掩明于不形，藏迹于无为。",
                    "zhushu": ""
                },
                {
                    "paragraph": "王子庆忌死于剑，",
                    "zhushu": "王子庆忌者，吴王僚之弟子。阖闾弑僚，庆忌勇健，亡在郑，阖闾畏之，使要离刺庆忌也。"
                },
                {
                    "paragraph": "羿死于桃棓，",
                    "zhushu": "棓，大杖，以桃木为之，以击杀羿，犹是已来，鬼畏桃也。"
                },
                {
                    "paragraph": "子路𦵔于卫，苏奉死于日。",
                    "zhushu": "苏秦好说，为齊所杀。"
                },
                {
                    "paragraph": "人莫不，贵其所有，而賎其所短，然而皆溺其所贵，而极其所贱。所贵者有形，所賎者无朕也。故虎豹之强来射，蝯貁之捷来措。人能贵其所賎，賎其所贵，可与言至论矣。",
                    "zhushu": ""
                },
                {
                    "paragraph": "自信者，不可以诽誉迁也；知足者，不可以势利诱也。",
                    "zhushu": ""
                },
                {
                    "paragraph": "故通性之情者，不务性之所无以为；",
                    "zhushu": "人性之无以为者，不务也。"
                },
                {
                    "paragraph": "通命之情者，不忧命之所无奈何；通于道者，物莫不足滑其调。詹何曰：未尝闻身治而国乱者也，未尝闻身乱而国治者也。矩不正，不可以为方；规不正，不可以为员。身者，事之规矩也，未闻枉已而能正人者也。",
                    "zhushu": ""
                },
                {
                    "paragraph": "原天命，治心术，理好憎，适情性，则治道通矣。原天命，则不惑祸福；治心术，则不忘喜怒；理好憎，则不贪无用；适情性，则欲不过节。不惑祸福，则动静循理；不妄喜怒，则赏罚不阿；不贪无用，则不以欲用害性；欲不过节，则养性知足。凡此四者，弗求于外，弗假于人，反已而淂矣。",
                    "zhushu": ""
                },
                {
                    "paragraph": "天下不可以智为也，不可以慧识也，不可以事治也，不可以仁附也，不可以强胜也。五者皆人才也，德不盛，不能成一焉。德立则五无殆，五见则德无位矣。",
                    "zhushu": "五事皆见，而徳无所立位。"
                },
                {
                    "paragraph": "故得道则愚者有余，失道则智者不足。度水而无游数，虽强必沉；有游数，虽羸必遂。又况托于舟航之上乎？",
                    "zhushu": ""
                },
                {
                    "paragraph": "为治之本，务在于安民；安民之夲，在于足用；足用之本，在于勿夺时；勿夺时之本，在于省事；省事之夲，在于节欲；节欲之夲，在于反性；反性之夲，在于去载。",
                    "zhushu": "去浮华，载于亡者也。"
                },
                {
                    "paragraph": "去载则虚，虚则平。平者道之素也；虚者道之舍也。",
                    "zhushu": ""
                },
                {
                    "paragraph": "能有天下；者，必不失其国；能有其国者，必不丧其家；能治其家者，必不遗其身；能修其身者，必不忘其心；能原其心者，必不亏其性；能全其性者，必不惑于道。故广成子曰：慎守而内，周闭而外；",
                    "zhushu": "广成子，黄帝时人也。"
                },
                {
                    "paragraph": "多知为败，毋视毋听；抱神以静，形将自正。不得之已，而能知彼者，未之有也。故易曰：括囊，无咎无誉。",
                    "zhushu": ""
                },
                {
                    "paragraph": "能成霸王者，必得胜者也；能胜敌者，必强者也；能强者，必用人力者也；能用人力者，必得人心也；能得人心者，必自得者也；能自得者，必柔弱也。强胜不若已者，至于与同则格；",
                    "zhushu": "言人力能与己力同也。己以强加之，则战格也。"
                },
                {
                    "paragraph": "柔胜出于已者，其力不可度。故能以众不胜成大胜者，唯圣人能之。",
                    "zhushu": ""
                },
                {
                    "paragraph": "善游者，不学刺舟而便用之；劲筋者，不学骑马而便居之；䡖天下者，身不累于物，故能处之。泰王亶父处邠，狄人攻之；事之以皮币珠玉而不听，乃谢耆老而徒岐周，百姓携幼扶老而从之，遂成国焉。推此意，四世而有天下，不亦宜乎？",
                    "zhushu": "四世：太王、王季、文王、武王。"
                },
                {
                    "paragraph": "无以天下为者，必能治天下者。霜雪雨露，生杀万物，天无为焉，犹之贵天也；厌文搔法，",
                    "zhushu": "厌，持也。搔，劳也。"
                },
                {
                    "paragraph": "治官理民者，有司也，君无事焉，犹尊君也。辟地垦草者，后稷也；决河滨江者，禹也；听狱制中者，皋陶也；有圣名者，尧也。故得道以御者，身虽无能，必使能者为巳用；不得其道，伎艺虽多，未有益也。",
                    "zhushu": ""
                },
                {
                    "paragraph": "方船，济乎江，有虚船从一。方来，触而覆之，虽有忮心，必无怨色。有一人在其中，一谓张之，一谓歙之，",
                    "zhushu": "持舟擑者，为近岸为歙，远岸为张也。"
                },
                {
                    "paragraph": "再三呼而不应，必以丑声随其后。向不怒而今怒，向虚而今实也。人能虚已以游于世，孰能訾之？",
                    "zhushu": ""
                },
                {
                    "paragraph": "释道而任智者，必危；弃数而用才者，必困。有以欲多而亡者，未有以无欲而危者也；有以欲治而乱者，未有以守常而失者也。故智不足免患，愚不足以至于失宁。守其分，循其理，失之不忧，得之不喜。故成者非所为也，得者非所求也。入者有受而无取，出者有授而无予。因春而生，因秋而杀；所生者弗徳，所杀者非怨，则几于道也。",
                    "zhushu": ""
                },
                {
                    "paragraph": "圣人不为可非之行，不憎人之非已也；修足誉之徳，不求人之誉己也。不能使祸不，至，信已之不迎也；不能使福必来，信已之不攘也。",
                    "zhushu": "攘𨚫。"
                },
                {
                    "paragraph": "祸之至也，，非其求所生，故穷而不忧；福之至，非其求所成，故通而弗矜。",
                    "zhushu": "矜，自我其功也。"
                },
                {
                    "paragraph": "知祸福之制，不在于巳也，故闲居而乐，无为而治。圣人守其所以有，不求其所未得；求其所无，则所有者亡矣；修其所有，则所欲者至。故用兵者，先为不可胜，以待敌之可胜也；治国者，先为不可夺，以待敌之可夺也。舜修之历山，而海内从化；文王修之歧周，而天下移风。使舜趋天下之利，而忘修已之道，身犹弗能保，何尺地之有？故治未固于不乱，",
                    "zhushu": "治不乱之道，尚未牢面也。"
                },
                {
                    "paragraph": "而事为治者，必危；行未固于无非，而急求名者，必剉也。福莫大无祸，利莫美不丧。动之为物，不损则益，",
                    "zhushu": "动，有为也。"
                },
                {
                    "paragraph": "不成则毁，不利则病，皆险也，",
                    "zhushu": "险，言危难，险不可行。"
                },
                {
                    "paragraph": "道之者危。故秦胜乎戎，而败乎殽；",
                    "zhushu": "秦穆公胜西戎，为晋所败于殽。"
                },
                {
                    "paragraph": "楚胜乎诸，夏，而败乎栢莒。",
                    "zhushu": "楚昭王服诸夏，而吴败之栢、莒。"
                },
                {
                    "paragraph": "故道不可以劝而就利者，而可以宁避害者。故常无祸，不常有福；常无罪，不常有功。圣人无思虑，无设储；来者弗迎，去者弗将；",
                    "zhushu": "将，送。"
                },
                {
                    "paragraph": "人虽东西南北，独立中央。故处众枉之中，不失其直；天下皆流，独不离其坛城。故不为善，不避丑，遵天之道；不为始，不专已，循天之理；不豫谋，不弃特，与天为期；不求得，不辞福，从天之则。不求所无，不失所得；内无旁祸，外无旁福；祸福不生，安有人贼？",
                    "zhushu": ""
                },
                {
                    "paragraph": "为善则观，",
                    "zhushu": "众人之所观也。"
                },
                {
                    "paragraph": "为不善则议。睹则生贵，议则生患。故道术不可以进而求名，而可以退而修身；不可以得利，而可以离害。故圣人不以行求名，不以智见誉。法修自然，已无所与。",
                    "zhushu": ""
                },
                {
                    "paragraph": "虑不胜数，行不胜德，事不胜道。为者有不成，求者有不得。人有穷，而道。无不通，与道争则凶。故诗曰：弗识弗知，顺帝之则。有智而无为，与无智者同道；有能而无事，与无能者同徳。其智也，告之者至，然后觉其动也；使之者至，然后觉其为也。有智若无智，有能若无能，道理为正也。故功盖天下，不施其美；泽及后世，不有其名。道理通而人为灭也。",
                    "zhushu": ""
                },
                {
                    "paragraph": "名与道不两明，人受名则道不用，道胜人则名息矣。道与人竞长。章人者，则道者也。",
                    "zhushu": "章，明也。息，止也。"
                },
                {
                    "paragraph": "人章道息，则危不远矣。故世有圣名，则道如日至矣。",
                    "zhushu": ""
                },
                {
                    "paragraph": "欲尸名者，必为善；欲为善者，必生事。事生则释公而就私，货数而任已。欲见誉于为善，而立名于为质，则治不修故，而事不须时。治不修故，则多责；事不须时，则无功。责多功鲜，无以塞之，则妄发而邀当，妄为而要中。功之成也，不足更责；",
                    "zhushu": "更偿。"
                },
                {
                    "paragraph": "亊之败也，不足以𡚁身。故重为善若重为非，而几于道矣。",
                    "zhushu": ""
                },
                {
                    "paragraph": "天下非无信士也，临货分财，必探筹而定分，",
                    "zhushu": "捉䓓。"
                },
                {
                    "paragraph": "以为有心者之于平，不若无心者；天下非无廉士也，然而守重寳者，必关户而全封，以为有欲者之于廉，不若无欲者也。",
                    "zhushu": ""
                },
                {
                    "paragraph": "人举其疵则怨人，",
                    "zhushu": "举说已之疵，则怨之。"
                },
                {
                    "paragraph": "鉴见其丑则善鉴。",
                    "zhushu": "鉴，镜也。镜见人之好丑，以为善镜也。"
                },
                {
                    "paragraph": "人能接物而不与已焉，则免于累矣。",
                    "zhushu": "而不与已，若镜人形而不有好谓也。"
                },
                {
                    "paragraph": "公孙龙粲于辞而贸名，",
                    "zhushu": "公孙龙以白马非马，冰不寒，炭不热，故曰𧵍也。"
                },
                {
                    "paragraph": "邓析巧辩而乱法，",
                    "zhushu": "邓折教郑人以讼，讼不俱回，子产诛之也。"
                },
                {
                    "paragraph": "苏秦善说而亡。",
                    "zhushu": "苏秦死于齐也。"
                },
                {
                    "paragraph": "国。由其道，则善无章；修其理，则功无名。故以巧斗力者，始于阳，常卒于阴；",
                    "zhushu": "言知巧之所施，始之于阳善，终于阴恶也。"
                },
                {
                    "paragraph": "以慧治国者，始于治，常卒于乱。使水流下，孰弗能治？激而上之，非巧不能。故文胜则质掩，邪巧则正塞之也。德可以自修，而不可以使人暴；道可以自治，而不可以使人乱。虽有贤圣之寳，不遇暴乱之世，可以全身，而未可以霸王也。汤、武之王也，遇桀、纣之暴也；桀、纣非以汤、武之贤暴也，汤、武遭桀、纣之暴而王也。故虽贤王必待遇，遇者，能遭于时而得之也，非知能所求而成也。",
                    "zhushu": ""
                },
                {
                    "paragraph": "君子修行而使善无名，布施而使仁无章。故士行善而不知善之所由来，民赡利而不知利之所由出，故无为而自治。善有章，则士争名，利有夲则民争功，二争者生，虽有贤者弗能治。故圣人揜迹于为善，而息名于为仁也。",
                    "zhushu": ""
                },
                {
                    "paragraph": "外交，而为援，事大而为安，不若内治而待时。凡事人者，非以寳币，必以卑辞。事以玉帛，则货殚而欲不餍；卑体婉辞，则谕说而交不结；约束誓盟，则约定而反。无曰。",
                    "zhushu": "反，皆叛也。"
                },
                {
                    "paragraph": "虽割国之锱锤以事人，",
                    "zhushu": "六两曰锱，倍锱曰锤。"
                },
                {
                    "paragraph": "而无自恃之道，不足以为全。若诚外释交之策，而慎修其境内之事；尽其地力，以多其积；厉其民死，以牢其城；上下一心，君臣同志，与之守社稷，欤死而民弗离，则为名者不伐无罪，而为利者不攻难胜，此必全之道也。",
                    "zhushu": ""
                },
                {
                    "paragraph": "民有道所同道，有法所同守，",
                    "zhushu": "民凡所道行者，同道，而法度有所共守也。"
                },
                {
                    "paragraph": "为义之不能相固，威之不能相必也，故立君以壹民。君执一则治，无常则乱。君道者，非所以为也，所以无为也。何谓无为？智者不以位为事，勇者不以位为暴，仁者不以位为患，可谓无为矣。夫无为则得于一也。一也者，万物之夲也，无敌之道也。凡人之性，少则昌狂，壮则暴强，老则好利。一身之身，既数既変矣，又况君数易法，国数易君？人以其位通其好憎，下之径衢，不可胜理。故君失一，则乱，甚于无君之时。故诗曰：不愆不忘，率由旧章。此之谓也。",
                    "zhushu": ""
                },
                {
                    "paragraph": "君好智，则倍时而住已，弃数而用虑。天下之物博而智浅，以浅赡博，未有能者也。独任其智，失必多矣。故好智，穷术也。好勇，则轻敌而简备，自偩而辞助。",
                    "zhushu": "自偩，自恃。辞助，不受傍人之助。"
                },
                {
                    "paragraph": "一人之力，以围强敌，不杖众多而专用身才，必不堪也。故好勇，危术也。好与则无定分，上之分不定，则下之望无止。若多赋敛，实府库，则与民为雠。少取多与，数未之有也。故好与，来怨之道也。仁智勇力，人之美才也，而莫足以治天下。由此观之，贤能之不足任也，而道术之可修，明矣。",
                    "zhushu": ""
                },
                {
                    "paragraph": "圣人胜心，",
                    "zhushu": "心者，欲之所生也。圣人止欲，故胜其心，而以百姓为心也。"
                },
                {
                    "paragraph": "众人胜欲；",
                    "zhushu": "心欲之而能胜之也。"
                },
                {
                    "paragraph": "君子行正气，小人行邪气。内便于性，外合于义，循理而动，不系于物者，正气也。推于滋味，淫于声色，发于喜怒，不顾后患者，邪气也。邪与正相伤，欲与性相害，不可两立，一植一废，故圣人损欲而从事于性。目好色，耳好声，口好味，接而说之，不知利害，嗜欲也。食之不宁于体，听之不合于道，视之不便于性，三宫交争，",
                    "zhushu": "三宫、三关，谓食、视、听。"
                },
                {
                    "paragraph": "以义为制者，心也。割痤疽，非不痛也；饮毒药，非不苦也；然而为之者，便于身也。渴而饮水，非不快也；饥而大飧，非不赡也，然而弗为者，害于性也。此四者，耳目鼻口不知所取去，心为之制，各得其所。由是观之，欲之不可胜，明矣。凡治身养性，节寝処，适饮食，和喜怒，便动静，使在已者得，而邪气因而不生。岂若忧瘕疵之与痤疽之发，而豫备之哉？夫凾，牛也，鼎沸，而蝇蚋弗敢入。",
                    "zhushu": "函牛，受一半之鼎也。"
                },
                {
                    "paragraph": "昆山之玉瑱，",
                    "zhushu": "昆山，昆，仑也。瑱，式也。"
                },
                {
                    "paragraph": "而尘垢弗能污也。圣人无去之心，而心无丑；无取之美，而美不失。故祭祀思亲，不求福；飨宾修敬，不思徳。唯弗求者能有之。",
                    "zhushu": "言不求而所求至也。"
                },
                {
                    "paragraph": "处尊位者，以有公道而无私说，故称尊焉，不称贤也；有大地者，以有常术而无钤谋，故称平焉，不称也。内无暴事以离怨于百姓，外无贤行以见忌于诸侯，上下之礼，袭而不离，而为论者莫然不见所观焉，此所谓藏无形者。非藏无形，孰能形？",
                    "zhushu": "形？形而言之，筮见也。"
                },
                {
                    "paragraph": "三代之所道者，因也。故禹决江河，因水也；后稷播种树榖，因地也；汤、武平暴乱，因时也。故天下可得而不可取也，",
                    "zhushu": "不可强取。"
                },
                {
                    "paragraph": "霸王可受而不可求也。在智，则人与之讼；在力，则人与之争。未有使人无智者，",
                    "zhushu": "言己不能使敌国遇而无智也。"
                },
                {
                    "paragraph": "有使人不能用其智于已者也；",
                    "zhushu": "使人之智，不能于已。"
                },
                {
                    "paragraph": "未有使人无力者，有使人不能施其力于已者也。",
                    "zhushu": "言己不能使人无智力，但能使人不以智力加于已。"
                },
                {
                    "paragraph": "此两者，常在久见。故君贤不见，诸侯不备；不肖不见，则百姓不怨；百姓不怨，则民用可得。诸侯弗备，则天下之时可承。",
                    "zhushu": "若汤、武承桀、纣而起。"
                },
                {
                    "paragraph": "事，所与众同也，功，所与时成也，圣人无焉。故老子曰：虎无所措其爪，兕无所措其角。葢谓此也。",
                    "zhushu": ""
                },
                {
                    "paragraph": "鼓不灭于声，故能有声；镜不没于形，故能有形。金石有声，弗叩弗鸣；管箫有音，弗吹无声。圣人内藏，不为物先倡；事来而制，物至而应。饰其外者伤其内，扶其情者害其神，见其文者蔽其质。无须臾忘为质者，必困于性；",
                    "zhushu": "常思为质，不修自然，则性困也。"
                },
                {
                    "paragraph": "百步之中，不忘其容者，必累其形。故羽翼美者伤骨骸，",
                    "zhushu": "鹄鹰一举千里，则形如尘芳，以其翩美也。"
                },
                {
                    "paragraph": "枝叶美者害根茎，能两美者，天下无之也。",
                    "zhushu": ""
                },
                {
                    "paragraph": "天有明，不忧民之晦也，百姓穿户凿牖，自取照焉；地有财，不忧民之贫也，百姓伐木芟草，自取富焉。至徳道者，若邱山，嵬然不动，行者以为期也。",
                    "zhushu": "行道之人，指以为期。"
                },
                {
                    "paragraph": "直巳而足物，",
                    "zhushu": "己，已，山也。言山特自生万物，以足百姓，不为百姓故生之也。"
                },
                {
                    "paragraph": "不为人赣，用之者亦不受其徳，故宁而能久。天地无予也，故无夺也；日月无徳也，故无怨也。喜得者必多怨，喜予者必善夺，唯灭迹于无为，而随天地自然者，唯能胜理，",
                    "zhushu": "理，事理，情欲也，胜理去之。"
                },
                {
                    "paragraph": "而为受名。名兴则道行，道行则人无位矣。故誉生则毁随之，善见则怨从之。",
                    "zhushu": ""
                },
                {
                    "paragraph": "利则为害，始，福则为祸先。唯不求利者为无害，，唯不求福者为无祸。侯而求霸者，必失其。侯；霸而求王，者，必丧其；霸。故国以全为常，霸王其寄也；身以生为常，富贵其寄也。能不以天下伤其国，而不以国害其身者，为可以托天下也。",
                    "zhushu": "言不贪天下之利，故可以天下托也。"
                },
                {
                    "paragraph": "不知道者，释其所已有，而求其所未得也。苦心愁虑，以行曲，故，福至则喜，祸至则怖；神劳于谋，智遽于事。祸福萌生，终身不悔。已之所生，乃反愁人。",
                    "zhushu": "祸福皆生于已，非旁人也。"
                },
                {
                    "paragraph": "不喜则忧，中未尝平。持无所监，谓之狂生。",
                    "zhushu": "时无所监，所监者非元徳，故谓狂生。"
                },
                {
                    "paragraph": "人主好仁，则无功者赏，有罪者释；好刑，则有功者废，无罪者诛。及无好者，诛而无怨，施而不徳。放准循绳，身无与事，若天若地，何不覆载？故合而舍之者，君也；制而诛之者，法也。民已受诛，怨无所灭，谓之道。道胜则人无事矣。",
                    "zhushu": ""
                },
                {
                    "paragraph": "圣人无屈奇之服，",
                    "zhushu": "屈，短。奇，长也。服之不衷，身之灾也。"
                },
                {
                    "paragraph": "无瑰异之行。服不视，",
                    "zhushu": "其所服。众，不观治也。"
                },
                {
                    "paragraph": "行不观，言不议，通而不华，穷而不慑，荣而不显，隐而不穷，异而不见怪，容而与众同，无以名之，此之谓大通。",
                    "zhushu": ""
                },
                {
                    "paragraph": "升降揖让，趋翔周游，不得已而为也，非性所有于身。情无符检，",
                    "zhushu": "情无符检，非所乐也。"
                },
                {
                    "paragraph": "行所不得巳之事，",
                    "zhushu": "揖让者，不得已而为。"
                },
                {
                    "paragraph": "而不解构耳，岂加故为哉？",
                    "zhushu": "岂故者，遭时宜而制礼，非故为也。"
                },
                {
                    "paragraph": "故不得已而歌者，不事为悲；不得已而舞者，不矜为丽。歌舞而不事为悲丽者，皆无有根心者。",
                    "zhushu": "中无根心，强为悲震。"
                },
                {
                    "paragraph": "善博者不欲牟，",
                    "zhushu": "博，其棋，不伤，为之也。"
                },
                {
                    "paragraph": "不恐不胜。平心定意，捉得其齐。",
                    "zhushu": "齐得其适，"
                },
                {
                    "paragraph": "行由其理，虽不必胜，得筹必多。何则？胜在于数，不在于欲。",
                    "zhushu": "欲胜也。"
                },
                {
                    "paragraph": "駎者不贪最先，",
                    "zhushu": "驷，竞，驱也。"
                },
                {
                    "paragraph": "不恐独后。缓急调乎手，御心调乎马，虽不能必先哉，马力必尽矣。何则？先在于数，而不在于欲也。是故灭欲则数胜，弃智则道立矣。",
                    "zhushu": ""
                },
                {
                    "paragraph": "贾多端则贫，工多技则穷，心不一也。故木之大者害其条，水之大者害其深。有智而无术，虽钻之不通；",
                    "zhushu": "虽有智慧，钻之弥牢，无术不能达也。"
                },
                {
                    "paragraph": "有百技而无一道，虽得之弗能守。故诗曰：淑人君子，其仪一也；其仪一也，心如结也。君子其结于一乎？",
                    "zhushu": ""
                },
                {
                    "paragraph": "舜弹五弦之琴，",
                    "zhushu": "古琴五弦，至周有七律，增为七弦也。"
                },
                {
                    "paragraph": "而歌南风之诗，",
                    "zhushu": "南风，恺楽之风。"
                },
                {
                    "paragraph": "以治天下；周公散臑不收于前，",
                    "zhushu": "臑，前肩之美也。"
                },
                {
                    "paragraph": "钟鼓不解于县，以辅成王，而海内平；匹夫百畮一守，",
                    "zhushu": "百畮之田，一夫子妇中也；"
                },
                {
                    "paragraph": "不遑启处，",
                    "zhushu": "遑，眼。启，开。"
                },
                {
                    "paragraph": "无所移之也。以一人兼听天下，日有余而治不足，使人为之也。",
                    "zhushu": ""
                },
                {
                    "paragraph": "处尊位者如尸，守官者如祝。宰。尸虽能剥，狗烧，彘，弗为也，弗能无亏。",
                    "zhushu": "尸不能治，狗，事不亏也。"
                },
                {
                    "paragraph": "俎豆之列次，黍稷之先后，虽知，弗教也；弗能，无害也。不能祝者，不可以为祝，无害于为尸。",
                    "zhushu": "无害者，可以为尸也。"
                },
                {
                    "paragraph": "不能御者，不以为仆，无害于为佐。",
                    "zhushu": "佐，君位也。"
                },
                {
                    "paragraph": "故位愈尊而身愈佚，宫愈大而事愈少。譬如张琴，小弦虽急，大弦必缓。",
                    "zhushu": ""
                },
                {
                    "paragraph": "无为者，道之体也；执后者，道之容也。无为制有为，术也；执后之制先，数也。放于术则强，审于数则寜。今与人弁民之譬，未受者，先也；求而致之，虽怨不逆者，后也。三人同舍，二人相争，争者各自以为直，不能相听。一人虽愚，必从旁而决之。非以智，不争也。两人相斗，一羸在侧，",
                    "zhushu": "羸，劣人也。"
                },
                {
                    "paragraph": "助一人则胜，救一人则免。斗者虽强，必制一羸。非以勇也，以不斗也。内是观之，后之制先，静之胜躁，数也。倍道弃数，以求苟遇；变常易故，以知要庶；遇则自非，中则以为𠋫；暗行缪改，终身不寤，此之谓狂。有滑则诎，有福则羸；有过则悔，有功则矜，遂不知反，此谓狂。人。",
                    "zhushu": ""
                },
                {
                    "paragraph": "员之中规，方之中矩，行成兽，",
                    "zhushu": "有谓：古礼执羔、麋鹿，取其晚乳，群而不党。"
                },
                {
                    "paragraph": "止成文，",
                    "zhushu": "文，谓成仪、文采。"
                },
                {
                    "paragraph": "可以将少，而不可以将众。蓼菜成行，",
                    "zhushu": "蓼菜小，皆有行列也。"
                },
                {
                    "paragraph": "瓶瓯有堤，",
                    "zhushu": "是瓶瓯下安也。"
                },
                {
                    "paragraph": "量栗而春，数米而炊，可以治家，而不可以治国。涤杯而食，洗爵而饮，浣而后馈，",
                    "zhushu": "馈，进食也。"
                },
                {
                    "paragraph": "可以养家老，而不可以飨三军。",
                    "zhushu": ""
                },
                {
                    "paragraph": "非，易不可以治大，非简不可以合众；大乐必易，大礼必简；易故能天，简故能地；大乐无怨，大礼不责；四海之内，莫不繋统，故能帝也。心有忧者，筐床在席弗能安也，",
                    "zhushu": "在柔弱也。"
                },
                {
                    "paragraph": "菰饭犓牛弗能甘也，",
                    "zhushu": "菰，凋，胡也。"
                },
                {
                    "paragraph": "琴瑟鸣竽，弗，能楽也。患解忧除，然后食甘寝寜，居安游楽。由是观之，性有以楽也，死有以哀也。今务益性之所不能乐，而以害性之所以乐，故虽富有天下，贵为天子，而不免为哀之人。凡人之性，楽恬而憎悯，",
                    "zhushu": "悯，忧有所在也。"
                },
                {
                    "paragraph": "乐佚而憎劳。心常无欲，可谓恬矣；形常无事，可谓佚矣。游心于恬，舍形放佚，以俟天命。自楽于内，无急于外。虽天下之大，不足以易其一槩；日月廋而无漑于志。",
                    "zhushu": "廋，隐也。漑，灌也。已自隐藏，不以他欲灌其志也。"
                },
                {
                    "paragraph": "故虽賎如贵，虽贫如富。大道无形，大仁无亲，大辩无声，大廉不嗛，大勇不矜。五者无弃，而几郷方矣。",
                    "zhushu": "方，道也。庶几郷于道。"
                },
                {
                    "paragraph": "军多令则乱，酒多约则辩。乱则降北，辩则相贼。故始于都者，常大于鄙；始于乐者，常大于悲；其作始简者，其终本必调。今有美酒嘉肴以相飨，卑体婉辞以接之，欲以合欢。争盈爵之间，",
                    "zhushu": "爵所以饮，争满不满之间。"
                },
                {
                    "paragraph": "反生斗，斗而相伤，三族结怨，反其所憎，此酒之败也。",
                    "zhushu": ""
                },
                {
                    "paragraph": "诗之失僻，",
                    "zhushu": "诗者，衰世之风也，故邪而以之正。小人失其正，则入于邪。"
                },
                {
                    "paragraph": "乐之失刺，",
                    "zhushu": "郷饮酒之乐，歌鹿鸣。鹿鸣之作，君有酒肴，不召其臣，臣怨而刺上者，非也。"
                },
                {
                    "paragraph": "礼之失责。",
                    "zhushu": "礼，无往不复，有施于人则贵之。"
                },
                {
                    "paragraph": "征音非无羽声也，羽音非无征声也。五音莫不有声，而以征羽定名者，以胜者也。",
                    "zhushu": "徵音之中有羽声，而以徵音名之者，羽音，征以著言者也。"
                },
                {
                    "paragraph": "故仁义智勇，圣人之所备有也，然而皆立一名者，",
                    "zhushu": "立一名，谓仁、义、智、勇，兼以圣人之言。"
                },
                {
                    "paragraph": "言其大者也。",
                    "zhushu": ""
                },
                {
                    "paragraph": "阳气起于东北，尽于西南；阴气起于西南，尽于东北。阴阳之始，皆调适相似，日长其类，以侵相远。",
                    "zhushu": "言畅气自大寒，日月长温，以致大热，与大寒相逮也。"
                },
                {
                    "paragraph": "或热焦沙，或寒凝水。故圣人谨慎其所积。",
                    "zhushu": ""
                },
                {
                    "paragraph": "氷出于山，而入于海；稼生于野，而藏于廪，见所始则知终矣。席之先雚蕈，",
                    "zhushu": "席之先所従生，出于雚与蕈苇也。"
                },
                {
                    "paragraph": "樽之上玄樽，",
                    "zhushu": "樽，酒器。所尊者，玄水。"
                },
                {
                    "paragraph": "俎之先生鱼，",
                    "zhushu": "𥙊俎止肴，以生鱼也。"
                },
                {
                    "paragraph": "豆之先泰羹。",
                    "zhushu": "木豆谓之豆。所盈。木羹，不调五味，"
                },
                {
                    "paragraph": "此皆不快于耳目，不适于口腹，而先王贵之：",
                    "zhushu": "贵之。所𥙊，宗庙。"
                },
                {
                    "paragraph": "先本而后未。",
                    "zhushu": ""
                },
                {
                    "paragraph": "圣人之接物，干変万轸，必有不化而应化者。夫寒之与煖相反，大寒地坼水凝，火弗为襄其暑；大热铄石流金，火弗为益其烈。寒暑之変，无损益于己，质有之也。",
                    "zhushu": "言人质不可変于火。"
                },
                {
                    "paragraph": "圣常后而不先，常应而不唱；不进而求，不退而让；随时三年，时去我走；去时三年，时在我后；无去无就，中立其所。天道无亲，唯德是与。有道者不失时与人，",
                    "zhushu": "失时，失其时，非失其时以与人。"
                },
                {
                    "paragraph": "无道者失于时而取人。直已而待命之去，不可迎而反也；要遮而求合，时之去，不可追而援也。故不曰我无以为而天下远，不曰我不欲而天下不至。",
                    "zhushu": ""
                },
                {
                    "paragraph": "古之存巳者，乐德而忘賎，故名不动志；",
                    "zhushu": "不以名移志也。"
                },
                {
                    "paragraph": "乐道而忘贫，故利不动心。名利充天下，足以槪志。故兼而能乐，静而能澹。故其身治者，可与言道矣。自身以上，至于荒芒尔远矣；",
                    "zhushu": "身以上，从已生以前至于荒芒。荒芒，上古时也，故远矣。"
                },
                {
                    "paragraph": "自死而天地无穷尔滔矣。",
                    "zhushu": "从已身死之后至天地无穷。滔，曼长也。"
                },
                {
                    "paragraph": "以数杂之寿，",
                    "zhushu": "杂，匝也。人生子。从子至亥为一匝。"
                },
                {
                    "paragraph": "忧天下之乱，犹忧河水之少，泣而益之也。龟三千岁，",
                    "zhushu": "龟吐故内新，故寿三千岁。"
                },
                {
                    "paragraph": "浮游不过三日。",
                    "zhushu": "浮游，渠略也。生三日，死也。"
                },
                {
                    "paragraph": "以浮游而为龟忧养生之具，人必笑之矣。故不忧天下之乱，而乐其身之治也，可与言道矣。",
                    "zhushu": ""
                },
                {
                    "paragraph": "君子为善，不能使富必来；不为非，而不能使祸无至。福之至也，非其所求，故不伐其功；祸之来也，非其所生，故不悔其行。内修极",
                    "zhushu": "极，中。"
                },
                {
                    "paragraph": "而横祸至者，皆天也，非人也。故中心常恬漠，累积其德。狗吠而不惊，自信其情。故知道者不惑，知命者不忧。",
                    "zhushu": ""
                },
                {
                    "paragraph": "万乘之主，卒，葬其骸于旷野之中，祀其鬼神于明堂之上，",
                    "zhushu": "庙之中，谓之明堂也。"
                },
                {
                    "paragraph": "神贵于形也。",
                    "zhushu": "以人神在堂，而形骸在野。"
                },
                {
                    "paragraph": "故神制则形从，",
                    "zhushu": "神制，谓情也。情欲使不作也。而形体从心以合。"
                },
                {
                    "paragraph": "形胜则神穷。",
                    "zhushu": "形胜，谓人体躁动，胜其精神，神穷而去也。"
                },
                {
                    "paragraph": "聪明虽用，必反诸神，",
                    "zhushu": "聪明虽用，于内，以守明，神安而身全。"
                },
                {
                    "paragraph": "谓之太冲。",
                    "zhushu": "冲，调也。"
                }
            ]
        },
        {
            "name": "兵略训第十五",
            "paragraphs": [
                {
                    "paragraph": "兵略训第十五",
                    "zhushu": "兵，防也。防乱之萌，皆在略谋。解喻至论用师之意也。",
                    "type": 1
                },
                {
                    "paragraph": "古之用兵，非利土。壌之广，而贪金玉之略，",
                    "zhushu": "略，获得也。"
                },
                {
                    "paragraph": "将以存亡継绝，平天下之乱，而除万民之害也。凡有血气之虫，含牙带角，前瓜后距，有角者触，有齿者噬，有毒者螫，有蹏者趹。喜而相戏，怒而相害，天之性也。人有衣食之情，而物弗能足也。故群居杂处，分不均，求不赡，则争，争则强胁弱而勇侵怯。人无筋骨之强，瓜牙之利，故割革而为甲，铄铁而为刃。贪昧饕餮之人，残贼天下，万人慅动，莫寜其所。有。圣人敕然而起，乃讨强暴，平乱世，夷险除秽，以浊为清，以危为宁，故不得不中绝。",
                    "zhushu": "中绝，谓若般上中相绝灭。"
                },
                {
                    "paragraph": "兵之所由来者远矣，黄帝尝与炎帝战矣，",
                    "zhushu": "黄帝，神农之末世也，与黄帝战于阪泉，黄帝灭之。"
                },
                {
                    "paragraph": "颛顼尝与共工争矣。",
                    "zhushu": "共工与颛顼争为帝，触不周山。"
                },
                {
                    "paragraph": "故黄帝战于𣵠鹿之野，",
                    "zhushu": "黄帝与蚩尤战于𣵠鹿。𣵠鹿在上谷。"
                },
                {
                    "paragraph": "尧战于丹水之浦。",
                    "zhushu": "尧以楚伯受命，灭不义于丹水。丹水在南阳。"
                },
                {
                    "paragraph": "舜伐有苗，",
                    "zhushu": "有苗，三苗。"
                },
                {
                    "paragraph": "启攻有扈，",
                    "zhushu": "禹之子启伐有扈于甘。甘在右扶风郡。"
                },
                {
                    "paragraph": "自五帝而弗能偃也，又况衰世乎？",
                    "zhushu": ""
                },
                {
                    "paragraph": "夫兵者，所以禁暴讨乱也。炎帝为火灾，故黄帝擒之；共工为水害，故颛顼诛之。教之以道，导之以德而不听，则临之以威武；临之威武而不从，则制之以兵革。故圣人之用兵也，若栉发耨苗，所去者少，而所利者多。杀无罪之民，而养无义之君，害莫大焉。殚天下之财，而赡一人之欲，祸莫深焉。使夏桀、殷纣，有害于民，而立被其患，不至于为炮烙；晋厉、宋康，行一不义而身死国亡，不至于侵夺为暴。此四君者，皆有小过而莫之讨也，故至于攘天下，",
                    "zhushu": "攘，乱。"
                },
                {
                    "paragraph": "害百姓，肆一人之邪，而长海内之祸，此大论之所不取也。所为立君者，以禁暴讨乱也。今乘万民之力，而反为残贼，是为虎傅翼，曷为弗除？",
                    "zhushu": ""
                },
                {
                    "paragraph": "夫畜池鱼者，必去猵獭；",
                    "zhushu": "猵，獭之类。"
                },
                {
                    "paragraph": "飬禽兽者也，必去犲狼，又况治人乎？故覇王之兵，以论虑之，以策图之，以义扶之，非以亡存也，将以存亡也。故闻敌国之君有加虐于民者，则举兵而临其境，责之以不义，刺之以过行。兵至其郊，乃令军师曰：无伐树木，毋扣坟墓，毋𤑔五榖，",
                    "zhushu": "𤑔，烧。"
                },
                {
                    "paragraph": "母焚积聚，母捕民虏，母收六畜。乃发号施令，其国之君，傲天海鬼，决狱不辜，杀戮无罪，此天之所以诛也，民之所以仇也。兵之来也，以废不义而复有徳也。有逆天之道，帅民之贼者，身死族灭。以家听者禄以家，以里听者赏以里，以郷听者封以郷，以县听者侯以县。克国不及其民，废其君而。易其政，尊其秀士，而显其贤良，振其孤寡，恤其贫窍，出其囹圄，赏其有功，百姓开门而待之，淅米而储之，",
                    "zhushu": "淅，渍。"
                },
                {
                    "paragraph": "唯恐其不来也。此汤、武之所以致王，而齐桓、晋文之所以成霸也。故君为无道，民之思兵也，若旱而望雨，渴而求饮，夫有谁与交兵接刃乎？故义兵之至也，至于不战而止。",
                    "zhushu": ""
                },
                {
                    "paragraph": "晚世之兵，君虽无道，莫不设渠壍，傅堞而守",
                    "zhushu": "，傅，守也。堞，城上女墙。"
                },
                {
                    "paragraph": "攻者，非以禁暴除害也，欲以侵地广壌也。是故至于伏尸流血，相支以日，而霸王之功不世出者，自为之故也。夫为地战者，不能成其王；为身战者，不能立其功。举事以为人者，众助之；举事以自为者，众去之。众之所助，虽弱必强；众之所去，虽大必亡。",
                    "zhushu": ""
                },
                {
                    "paragraph": "兵失道而弱，得道而强；将失道而拙，得道而工；国得道而存，失道而亡。所谓道者，体员而法方，背阴而抱阳，左柔而右刚，履幽而戴明，变化无常，得一之原，以应无方，是谓神明。夫员者，天也；方者，地也。天员而无端，故不可得而观；地方而无垠，故莫能窥其门。天化育而无形象，地出长而无计量，浑浑沉沉，孰知其藏？凡物有朕，唯道无朕。",
                    "zhushu": "言万物可朕也，而道不可朕也。"
                },
                {
                    "paragraph": "所以无朕者，以其无常形势也。轮转而无穷，象日月之行。若春秋有代谢，若日月有昼夜，终而复始，明而复晦，莫能得其纪。",
                    "zhushu": ""
                },
                {
                    "paragraph": "制，刑而无刑，故功可成；物物而不物，故胜而不屈。刑，兵之极也，至于无刑，可谓极之矣。是故大兵无创，与鬼神通；五兵不厉，天下莫之敢当；建鼓不出库，诸侯莫不慴㥄沮胆其处。故庙战者帝，神化者王。所谓庙战者，法天道也；神化者，法四时也。修政于境内，而远方慕其德；制胜于未战，而诸侯服其威，内政治也。",
                    "zhushu": ""
                },
                {
                    "paragraph": "古得道者，静而法天地，动而顺日月，喜怒而合四时，叫呼而比雷霆，音气不戾八风，诎伸不获五度，",
                    "zhushu": "获，误也。五度，五行也。"
                },
                {
                    "paragraph": "下至介鳞，上及毛羽，条修叶贯，万物百族，由夲至未，莫不有序。是故入小而不逼，",
                    "zhushu": "逼，迫。"
                },
                {
                    "paragraph": "处大而不窕，浸乎金石，润乎草木，宇中六合，振豪之末，",
                    "zhushu": "或曰：宇中，四宇也。六合，六合内。"
                },
                {
                    "paragraph": "莫不顺比。道之浸洽，滒淖纤微，无所不在，是以胜权多也。",
                    "zhushu": ""
                },
                {
                    "paragraph": "夫射，仪度不得，则格的不中；",
                    "zhushu": "格，射之椹质也。的，的，淮也。"
                },
                {
                    "paragraph": "骥，一节不用，而千里不至。夫战而不胜者，非鼓之日也，",
                    "zhushu": "鼓之日，谓陈兵击鼓斗之日。"
                },
                {
                    "paragraph": "素行无刑久矣。故得道之兵，车不发轫，",
                    "zhushu": "轫，车不支。"
                },
                {
                    "paragraph": "骑不被鞍，鼓不振尘，旗不解卷，",
                    "zhushu": "卷，束也。"
                },
                {
                    "paragraph": "甲不离矢，刃不尝血，朝不易位，贾不去肆，农不离野。招义而责之，大国必朝，小城必下。因民之欲，乘民之力，而为之去残除贼也。故同利相死，同情相成，同欲相助。顺道而动，天下为向；因民而虑，天下为斗。猎者逐禽，车驰人趋，各尽其力，无刑罚之威，而相为斥闉要遮者，",
                    "zhushu": "斥，候也。闉，塞也。"
                },
                {
                    "paragraph": "同所利也。同舟而济于江，卒而遇风波，百族之子，捷捽招杼舡，",
                    "zhushu": "㨗、疾，取也。"
                },
                {
                    "paragraph": "若左右手，不以相得，其忧同也。故明王之用兵也，为天下除害，而与万民共享其利。民之为用，犹子之为父，弟之为兄，威之所加，若崩山决塘，敌孰敢当？故善用兵者，用其自为用也；不能用兵者，用其为已用也。用其自为用，则天下莫不可用也。用其为已用，所得者鲜矣。",
                    "zhushu": ""
                },
                {
                    "paragraph": "兵有三诋：",
                    "zhushu": "为大诋，要事也。"
                },
                {
                    "paragraph": "治国家，理境内，行仁义，布德蕙，立正法，塞邪隧，群臣亲附，百姓和辑，上下一心，君臣同力，诸侯服其威，而四方怀其德，修政庙堂之上，而折冲千里之外，拱揖指㧑，而天下响应，此用兵之上也。地广民众，主贤将忠，国富兵强，约束信，号令明，两军相当，鼓錞相望，",
                    "zhushu": "錞，錞于，大钟也。"
                },
                {
                    "paragraph": "未至兵交接刃，而敌人奔亡，此用兵之次也。知土地之宜，习险隘之利，明奇政之变，察行陈解赎之数，维抱绾而鼓之，",
                    "zhushu": "绾，贯。抱，系于臂以击鼓也。"
                },
                {
                    "paragraph": "白刃合，流矢接，涉血属肠，舆死扶伤，流血千里，暴骸盈场，乃以决胜，此用兵之下也。今夫天下皆知事治其未，而莫知务修其本，释其根而树其枝也。",
                    "zhushu": ""
                },
                {
                    "paragraph": "夫兵之所以佐，胜者众，而所以必胜者寡。甲坚兵利，车固马良，畜积给足，士卒殷轸，",
                    "zhushu": "殷，众。轸，乘，轮。多盛㒵。"
                },
                {
                    "paragraph": "此军之大资也，而胜亡焉。明于星辰日月之运，刑德奇賌之数，",
                    "zhushu": "奇賌，阴阳，奇秘之要，非常术。"
                },
                {
                    "paragraph": "背郷左右之便，此战之助也，而全亡焉。良将之所以必胜者，恒有不原之智，不遒之道，难以众同也。夫论除谨，",
                    "zhushu": "论除，为贤，除吏。谨，慎也。"
                },
                {
                    "paragraph": "动静时，吏卒辨，兵甲治，正行五，连行伯，明鼓旗，此尉之官。",
                    "zhushu": "军尉，所以尉镇众也。"
                },
                {
                    "paragraph": "前后知险易，见敌知难易，发斥不忘遗，",
                    "zhushu": "发，有所见，斥，斥，度、候，视也。"
                },
                {
                    "paragraph": "此候之官也。",
                    "zhushu": "军朕候望者也。"
                },
                {
                    "paragraph": "隧路亟，",
                    "zhushu": "隧，道也。亟，言治军。遂道疾。"
                },
                {
                    "paragraph": "行辎治，",
                    "zhushu": "行辎，道路辎重。"
                },
                {
                    "paragraph": "赋丈均，",
                    "zhushu": "赋治单垒，尺丈均平。"
                },
                {
                    "paragraph": "处军辑，井灶通，此司空之官也。",
                    "zhushu": "军司空，补空修缮者。"
                },
                {
                    "paragraph": "收藏于后，迁舍不离，无淫舆，无遗辎，此舆之官也。",
                    "zhushu": "舆，众也。候领舆众，在军之后者。"
                },
                {
                    "paragraph": "凡此五官之于将也，犹身之有股肱手足也，必择其人，技能其才，使官胜其任，人能其事，告之以政，申之以令，使之若虎豹之有爪牙，飞鸟之有六翮，莫不为用。然皆佐胜之具也，非所以必胜也。兵之胜败，本在于政。政胜其民，下附其上，则兵强矣；民胜其政，下畔其上，则兵弱矣。故德义足以怀天下之民，事业足以当天下之急，选举足以得贤士之心，谋虑足以知强弱之势，此必胜之本也。",
                    "zhushu": ""
                },
                {
                    "paragraph": "地广人众，不足以为强，坚甲利兵，不足以为胜，髙城深地，不足以为固，严令繁刑，不足以为威。为存政者，虽小必存；为亡政者，虽大必亡。昔者楚人地，南卷沅、湘，",
                    "zhushu": "卷，屈，取也。沅、湘，二水名。"
                },
                {
                    "paragraph": "北绕颍、泗，",
                    "zhushu": "颍、泗，二水名也。"
                },
                {
                    "paragraph": "西包巴、蜀，东裹郯、淮，",
                    "zhushu": "巴、蜀、郯、淮，地名。"
                },
                {
                    "paragraph": "颍、汝以为洫，",
                    "zhushu": "洫，沟。"
                },
                {
                    "paragraph": "江、汉以为池，垣之以邓林，",
                    "zhushu": "邓林，沔水，上险。"
                },
                {
                    "paragraph": "绵之以方城，",
                    "zhushu": "绵，落也。方城，楚北塞也。在南阳叶也。"
                },
                {
                    "paragraph": "山髙寻云，谿肆无景，",
                    "zhushu": "四，极也。极溪之深不见景。"
                },
                {
                    "paragraph": "地利形便，卒民勇敢。蛟革犀兕，以为甲胄，修铩短鏦，",
                    "zhushu": "铩，小矛也。"
                },
                {
                    "paragraph": "齐为前行，积弩陪后，",
                    "zhushu": "积弩、连弩。"
                },
                {
                    "paragraph": "错车卫旁，疾如锥矢，",
                    "zhushu": "锥，金蔟，箭羽之矢也。"
                },
                {
                    "paragraph": "合如雷电，解如风雨。然而兵殆于垂沙，",
                    "zhushu": "垂沙，地谷。"
                },
                {
                    "paragraph": "众破于栢举。楚国之强，大地计众，中分天下。然怀王北畏孟尝君，",
                    "zhushu": "胁于齊也。"
                },
                {
                    "paragraph": "背社稷之守，而委身强秦，",
                    "zhushu": "怀王入秦，秦留之蓝田也。"
                },
                {
                    "paragraph": "兵挫地削，身死不还。二世皇帝",
                    "zhushu": "，二世，秦始皇，少年胡亥也。"
                },
                {
                    "paragraph": "势为天子，富有天下，人迹所至，舟檝所通，莫不为郡县。然纵耳目之欲，穷侈靡之変，不顾百姓之饥寒穷匮也。兴万乘之驾，而作阿房之官，",
                    "zhushu": "阿房，地名，秦所筑也。"
                },
                {
                    "paragraph": "发闾左之戌，",
                    "zhushu": "秦皆发闾左，民，未及发而秦亡也。"
                },
                {
                    "paragraph": "收太半之赋。",
                    "zhushu": "贾民之三而税二，"
                },
                {
                    "paragraph": "百姓之随逮肆刑，挽辂首路死者，",
                    "zhushu": "随、逮、应，召也。肆刑、极刑。辂，挽辇，横木也。"
                },
                {
                    "paragraph": "一旦不知千万之数。天下敖然若焦热，倾然若苦烈，上下不相宁，吏民不相憀。",
                    "zhushu": "憀，赖。"
                },
                {
                    "paragraph": "戌卒陈胜，兴于大泽，壌臂𥘵右，",
                    "zhushu": "陈胜，字涉，汝阴人也。大泽，沛蕲县。袒右，脱右臂衣也。"
                },
                {
                    "paragraph": "称为大楚，而天下响应。当此之时，非有牢甲利兵，劲弩强冲也，伐棘枣而为矝，",
                    "zhushu": "棘枣，酸枣也。矝，矛柄同。"
                },
                {
                    "paragraph": "周锥凿而为刃，",
                    "zhushu": "周，内也。然矝以内钻凿也。"
                },
                {
                    "paragraph": "剡摲筡，奋儋镢，",
                    "zhushu": "摲，剡，𨦣也。镢，斫也。"
                },
                {
                    "paragraph": "以当修戟强弩，攻城略地，莫不降下。天下为之糜沸螘动，云彻席卷，方数千里，势位至贱，而器械甚不利。然一人唱而天下应之者，积怨在于民也。",
                    "zhushu": ""
                },
                {
                    "paragraph": "武王伐纣，东面而迎岁，",
                    "zhushu": "太𡻕在寅。"
                },
                {
                    "paragraph": "至汜而水，",
                    "zhushu": "汜之名也。水，有大雨水也。"
                },
                {
                    "paragraph": "至共头而坠，",
                    "zhushu": "共头，山名，在河曲。共山，坠，陨也。"
                },
                {
                    "paragraph": "彗星出而授殷人其柄。",
                    "zhushu": "时有彗星，柄在东方，可以扫西人也。"
                },
                {
                    "paragraph": "当战之时，十日乱于上，风雨击于中，然而前无蹈难之赏，而后无遁北之刑，白刃不毕拔，而天下传矣。是故善守者无与御，而善战者无与斗。明于禁舍开塞之道，乘时势，因民欲，而取天下。",
                    "zhushu": ""
                },
                {
                    "paragraph": "故善为政者积其德，善用兵者畜其怒。德积而民可用，怒畜而威可立也。故文之所以加者浅，则势之所胜者小；德之所施者博，则威之所制者广。威之所制者广，则我强而敌弱矣。故善用兵者，先弱敌而后战者也，故费不半而功自倍也。汤之地方七十里而王者，修德也；智伯有千里之以而亡者，穷武也。故千乘之国，行文徳者王，万乘之国，好用兵者亡。故全兵先胜而后战，",
                    "zhushu": "德先胜之而后乃战，汤、武是也。"
                },
                {
                    "paragraph": "败兵先战而后求胜。德均，则众者寡，力敌，则智者胜；愚，者侔，则有数者禽无数。",
                    "zhushu": "侔，等。"
                },
                {
                    "paragraph": "凡用兵者，必先自庙战。主孰贤，将孰能，民孰附，国孰治，蓄积孰多，士卒孰精，甲兵孰利，器备孰便。故运筹于庙堂之上，而决胜乎千里之外矣。",
                    "zhushu": ""
                },
                {
                    "paragraph": "夫有形，埒者，天下讼见之；有篇籍者，世人传学之，世此皆以形相胜者也，善形者弗法也。所贵道者，贵其无形也。无形则不可制迫，不可度量也，不可巧计也，不可规虑也。智见者，人为之谋；形见者，人为之功。众见者，人为之伏；器见者，人为之备。动作周还，倨句诎伸，可巧诈者，皆非善者也。善者之动也，神出而鬼行，星耀而玄遂，进退诎伸，不见朕整，鸾举麟振，凤飞龙腾，发如秋风，疾如骇龙。",
                    "zhushu": "龙，鱼也，飞之疾者也。"
                },
                {
                    "paragraph": "当以生系死，以盛乘衰，以疾掩遟，以饱制饥。若以水灭火，若以汤沃雪。何往而不遂，何之而不用达？在中虚神，在外漠志，运于无形，出于不意。与飘飘往，与忽忽来，莫知其所之。与条出，与间入，莫知其所集。卒如雷霆，疾如风雨。若从地出，若从天下。独出独入，莫能应圉。疾如镞矢，何可胜偶？一晦一明，孰知其端绪？未见其发，固已至矣。故善用兵者，见敌之虚，乘而勿假也，追而勿舍也，迫而勿去也。击其犹犹，陵其与与，疾雷不及塞耳，",
                    "zhushu": "用疾雷之声，不暇复塞耳。"
                },
                {
                    "paragraph": "疾霆不暇揜目。善用兵，若声之与响，若镗之与鞈，",
                    "zhushu": "鞈𩊯，鞞声。"
                },
                {
                    "paragraph": "眯不给抚，呼不给吸。当此之时，仰不见天，俯不见地，手不麾戈，兵不尽拔。击之若雷，薄之若风，炎之若火，陵之若波。敌之静不知其所守，动不知其所为，故鼓鸣旗麾，当者莫不废滞崩阤，天下孰敢厉威抗节而当其前者？故凌人者胜，待人者败，为人杓者死。",
                    "zhushu": "杓，所撃也。"
                },
                {
                    "paragraph": "兵静则固，专一则威，分决则勇，心疑则北，力分则弱，故能分人之兵，疑人之心，则锱铢有余；不能分人之兵，疑人之心，则数倍不足。故纣；之卒百万之心，武王之卒，三千人，皆专而一。故千人同心，则得千人力，万人异心，则无一人之用。将卒吏民，动静如身，乃可以应敌合战。故计定而发，分决而动，将无疑谋，卒无二心，动无堕容，已无虚言，事无尝试，应敌必敌，发动必亟。故将以民为体，而民以将为心。心诚则肢体亲刃，心疑则肢体挠北，心不专一，则体不节动。将不诚必，则卒不勇敢。故良将之卒，若虎之牙，若兕之角，若鸟之羽，若蚈之足，",
                    "zhushu": "蚈，马蠸也。"
                },
                {
                    "paragraph": "可以行，可以举，可以噬，可以触。强而不相败，众而不相害，一心以使之也。故民诚从其令，虽少无畏；民不从令，虽众为寡。故下不亲上，其心不用；卒不畏将，其刑不战。守有必固，而攻有必胜，不待交兵接刃，而存亡之机固以形矣。",
                    "zhushu": ""
                },
                {
                    "paragraph": "兵有三势，有二权。有气势，有地势，有因势。将充勇而轻敌，卒果敢而乐战，三军之众，百万之师，志厉青云，气如飘风，声加雷霆，诚积逾而威加敌人，此谓气势。硖路津关，大山名塞，龙虵蟠，",
                    "zhushu": "蟠、冕，屈也。"
                },
                {
                    "paragraph": "𨚫笠居，",
                    "zhushu": "𨚫，偃，覆也。笠，登。"
                },
                {
                    "paragraph": "羊肠道，",
                    "zhushu": "羊肠，一屈一伸。"
                },
                {
                    "paragraph": "发笱门，",
                    "zhushu": "发笱，竹笱，所以捕鱼，其门可入而不得出。"
                },
                {
                    "paragraph": "一人守隘，而千人弗敢过也，此谓地势。因其劳倦、怠乱，饥渴、冻暍，推其摿摿，挤其揭揭，",
                    "zhushu": "挤，排也。摿摿，欲卧也。揭揭，欲拔也。"
                },
                {
                    "paragraph": "此谓因势。善用间谍，",
                    "zhushu": "人浑之反间也。"
                },
                {
                    "paragraph": "审错规虑，设蔚施伏，",
                    "zhushu": "草木盛日蔚。"
                },
                {
                    "paragraph": "隐匿其形，出于不意，敌人之兵无所适备，此谓知权。陈卒正，前行选，进退俱，什伍抟，前后不相撚，",
                    "zhushu": "撚、揉，蹈也。"
                },
                {
                    "paragraph": "左右不相干，受刃者少，伤敌者众，此谓事权。权势必形，吏卒专精，选良用才，官得其人，计定谋决，明于死生，举错得失，莫不振惊。故攻不待冲隆云梯而城拔；",
                    "zhushu": "云梯，可依云而立，所以瞰敌之城中。"
                },
                {
                    "paragraph": "战不至交兵接刃而敌破，明于必胜之攻也。故兵不必胜，不苟接。刃；攻不必取，不为苟发。故胜定而后战，钤县而后动，故众聚而不虚散，兵出而不徒归。唯无一动，",
                    "zhushu": "无且。"
                },
                {
                    "paragraph": "动则凌天振地，扤泰山，荡四海，鬼神移徙，鸟兽惊骇。如此则野无校兵，",
                    "zhushu": "敌家之兵不来，相交复也。"
                },
                {
                    "paragraph": "国无守城矣。",
                    "zhushu": ""
                },
                {
                    "paragraph": "静以合躁，治以持乱，无形而制有形，无为而应变，虽未能得胜于敌，敌不可得，胜之道也。敌先我动，则是见其形也。彼躁我静，则是罢其力也。形见则胜可制也，力罢则威可立也。视其所为，因与之化。观其邪正，以制其命，饵之以所欲，以罢其足。彼若有间，急填其隙，极其变而束之，尽其节而朴之。敌若反静，为之出奇，彼不吾应，独尽其调。",
                    "zhushu": "言我尽之，调以待敌也。"
                },
                {
                    "paragraph": "若动而应，有见所为，彼持后节，",
                    "zhushu": "彼谓敌。持后节，敌在后，使失已。"
                },
                {
                    "paragraph": "与之推移。彼有所积，必有所亏。精若转左，陷其右陂，",
                    "zhushu": "右陂，西也。"
                },
                {
                    "paragraph": "敌溃而走，后必可移。敌迫而不动，名之曰奄遟。击之如雷霆，斩之若草木，燿之若火电。欲疾以遫，人不及步鋗，车不及转毂。兵如植木，弩如羊角。人虽众多，势莫敢格。诸有象者，莫不可胜也；诸有形者，莫不可应也。是以圣人藏形于无，而逰心于虚。风雨可障蔽，而寒暑不可开闭，以其无形故也。夫能滑淖精微，贯金石，穷至远，放乎九天之上，",
                    "zhushu": "放，寄。"
                },
                {
                    "paragraph": "蟠乎黄卢之下，唯无形者也。",
                    "zhushu": ""
                },
                {
                    "paragraph": "善用兵者，当击其乱，不攻其治，不袭堂堂之寇，下击填填之旗，",
                    "zhushu": "填填旗，立牢端。"
                },
                {
                    "paragraph": "容未可见，以数相持。彼有死形，因而制之。敌人执数，动则就阴，以虚应实，必为之禽。虎豹之动，不入陷阱；麋鹿不动，不离𦊨罘；飞鸟不动，不絓罔罗；鱼鼈不动，不擐唇啄，物未有不以动而制者也。是故圣人贵静，静则能应躁，后则能应先，数则能胜疏，博则能禽缺。",
                    "zhushu": ""
                },
                {
                    "paragraph": "故良将之用卒也，同其心，一其力，勇者不得独进，怯者不得独退。止如丘山，发如风雨，所凌必破，靡不毁沮，动如一体，莫之应圉。是故伤敌者众，而手战者寡矣。夫五指之更弹，不若卷手之一挃；",
                    "zhushu": "挃，捣也。"
                },
                {
                    "paragraph": "万人之更进，",
                    "zhushu": "更，代也。"
                },
                {
                    "paragraph": "不如百人之俱至也。今夫虎豹便㨗，熊罴多力，然而人食其　而席其革者，不能通其知而壹其力也。夫水势胜火，章华之台烧，",
                    "zhushu": "章华，楚之髙台。"
                },
                {
                    "paragraph": "以升勺沃而救之，虽涸井而竭池，无奈之何也。举壶㯼盆盎而以灌之，其灭可立而待也。今人之与人，非有水火之胜也，而欲以少耦众，不能成其功，亦明矣。兵家或言曰：少可以耦众。此言之所将，非言所战也。或将众而用寡者，势不齐也；",
                    "zhushu": "势不齐，土。不同力也。"
                },
                {
                    "paragraph": "将寡而用众者，用力谐也。若乃人尽其才，悉用其力，以少胜众者，自古及今，未尝闻也。神莫贵于天，势莫便于地，动莫急于时，用莫利于人。凡此四者，兵之干植也。然必待道而后行，可一用也。夫地利胜天时，巧举胜地利，势胜人。故任天者可迷也，任地者可束也，任时者可迫也，任人者可惑也。夫仁、勇、信、廉，人之美才也。然勇者可诱也，仁者可夺也，信者易欺也，廉者易谋也，将众者，有一见焉，则为人禽矣。由此观之，则兵以道理制胜，而不以人才之贤，亦自明矣。是故为麋鹿者，则可以𦊨罘设也；",
                    "zhushu": "麋鹿有兵，而不能以间，无术之军也。"
                },
                {
                    "paragraph": "为鱼鼈者，则可以罔𦊙取也；",
                    "zhushu": "鱼鼈之兵，散而不集。"
                },
                {
                    "paragraph": "为鸿鹄者，则可以矰缴加也。",
                    "zhushu": "鸿鹄之兵，髙而无被。"
                },
                {
                    "paragraph": "唯无形者，无可佘也。是故圣人藏于无原，故其情不可得而观；运于无形，故其陈不可得而经。无法无仪，来而为之宜；无名无状，变而为之象。深哉睭睭，远哉悠悠，且冬且夏，且春且秋。上穷至髙之未，下测至深之底，变化消息，无所疑滞。建心乎窈𠖇之野，而藏志乎九旋之渊，",
                    "zhushu": "九旋，九回之渊，至深者也。"
                },
                {
                    "paragraph": "虽有明目，孰能窥其情？",
                    "zhushu": ""
                },
                {
                    "paragraph": "兵之所隠议者，天道也；所图画者，地形也；所明言者，人事也；所以决胜者，钤势也。故上将之用兵也，上得天道，下得地利，中得人心，乃行之以机，发之以势，是以无破军败兵。及至中将，上不知天道，下不知地利，专用人与势，虽未必能万全，胜钤必多矣。下将之用兵也，博闻而自乱，多知而自疑，居则恐惧，发则犹豫，是以动为人禽矣。",
                    "zhushu": ""
                },
                {
                    "paragraph": "今使两人接刃，巧拙不异，而勇士必胜者，何也？其行之诚也。夫以巨斧击桐薪，不待利时良日而后破之。加巨斧于桐薪之上，而无人刃之奉，虽顺招淫，挟刑德，",
                    "zhushu": "招，摇，斗杓也。刑，十二辰也。德，十日也。"
                },
                {
                    "paragraph": "而弗能破者，以其无势也。故水激则𣵡，矢激则远。夫栝淇卫箘簵，",
                    "zhushu": "栝，翦，若也。淇卫箘簵，箭之所出也。"
                },
                {
                    "paragraph": "载以银锡，",
                    "zhushu": "载，饰也。饰箭以银。"
                },
                {
                    "paragraph": "虽有薄缟之幨，",
                    "zhushu": "缟，网缯也。"
                },
                {
                    "paragraph": "腐荷之矰，",
                    "zhushu": "荷，莲华也。矰，犹矢也。"
                },
                {
                    "paragraph": "然犹不能独䠶也。假之筋角之力，弓弩之势，则贯兕甲而径于革盾矣。夫风之疾，至于飞屋折木，虚举之下，大达，自上髙丘",
                    "zhushu": "，虚举，不驾也。风疾飞之，下大迟，复上髙丘也。"
                },
                {
                    "paragraph": "人之有所推也。是故善用兵者，势如决积水于千仞之隄，若转员石于万丈之谿。天下见吾兵之必用也，则孰敢与我战者？故百人之必死也，䝨于万人之必北也，况以三军之众，赴水火而不还踵乎？虽誂合刃于天下，谁敢在于上者？",
                    "zhushu": "誂，卒也。虽卒然合，与天下争，人谁敢在其上者。"
                },
                {
                    "paragraph": "所谓天数者，左青龙，右白虎，前朱鸟，后玄武。",
                    "zhushu": "角、亢为青龙，参、伐为日，虎，星、张为朱鸟，斗、牛为玄武。用兵者，右参、伐，左鲁、亢，背斗、牛，郷星、张，此顺北斗之铨衡也。"
                },
                {
                    "paragraph": "所谓地利者，后生而前死，左牡而右牝。",
                    "zhushu": "髙者为生，下者为死。丘陵为牡，谿谷为牝。"
                },
                {
                    "paragraph": "所谓人事者，庆赏信而刑罚必，动静时，举错疾。此世传之所以为仪表者，因也。然而非所以生仪表者，因时而变化者也。是故处于堂上之阴，而知日月之次序；见瓶中之冰，而知天下之寒暑。",
                    "zhushu": ""
                },
                {
                    "paragraph": "夫物之所以相形者微，唯圣人达其至。故鼓不与于五音，而为五音主；水不与于五味，而为五味调；将军不与于五官之事，而为五官督。故能调五音者，不与五音者也；能调五味者，不与五味者也；能治五官之事者，不可揆度者也。是故将军之心，滔滔如春，旷旷如夏，湫漻如秋，典凝如冬。",
                    "zhushu": "典，常。凝，正也。常正于冬也。"
                },
                {
                    "paragraph": "因形而与之化，随时而与之移。",
                    "zhushu": ""
                },
                {
                    "paragraph": "夫景不为曲物直，响不为清音浊，观彼之所以来，名以其胜应之。是故扶义而动，推理而行，掩节而断割，",
                    "zhushu": "掩，覆也。复其节制断割也。"
                },
                {
                    "paragraph": "因资而成功。使彼知吾所出，而不知吾所入，知吾所举，而不知吾所集。始如狐狸，彼故轻来；合如兕虎，敌故奔走。夫飞鸟之摰也，俯其首；猛兽之攫也，匿其爪。虎豹不水其爪，而噬不见齿。故用兵之道，示之以柔，而迎之以刚，示之以弱，而乘之以强，为之以歙，而应之以张，将欲西，而示之以东，先忤而后合，前冥而后明，若鬼之无迹，若水之无创。故所郷非所之也，所见非所谋也，举措动静，莫能识也，若雷之击，不可为备，所用不复，故胜可百全。与玄明通，莫知其门，是谓至神。兵之所以强者，民也。民之所以必死者，义也。义之所以能行者，威也。是故合之以文，齐之以武，是谓必取。威仪并行，是谓至强。夫人之所乐者，生也，而所憎者，死也。然而髙城深池，矢石若雨，平原广泽，白刃交接，而卒争先合者，彼非轻死而楽伤也，为其赏信而罚明也。",
                    "zhushu": ""
                },
                {
                    "paragraph": "是故上视下如子，则下视上如父；土视下如弟，则下视上如兄。上视下如子，则必王四海；下视上如父，则必正天下。上亲下如弟，则不难为之死；下事上如兄，则不难为之亡。是故父子兄弟之寇，不可与斗者，积恩先施也。故四马不调，造父不能以致远；弓矢不调，羿不能以必中。君臣乖心，则孙子不能以应敌。",
                    "zhushu": "孙子，名武，吴三阖闾之将军也。"
                },
                {
                    "paragraph": "是故内修其政，以积其德；外塞其丑，以服其威；察其劳佚，以知其饱饥。故战日有期，视死若归，故将必与卒同甘苦，俟饥寒，故其死可得而尽也。故古之善将者，必以其身先之。暑不张盖，寒不被裘，所以程寒暑也；险隘不乘，士陵必下，所以齐劳佚也。军食熟然后敢食，军井通而后敢饮，所以司饥渴也。合战必立矢射之所及，以共安危也。故良将之用兵也，常以积德击积怨，以积爱击积憎，何故而不胜？",
                    "zhushu": ""
                },
                {
                    "paragraph": "主之所求于民者二：求民为之劳也，欲民为之死也。民之所望于主者三：饥者能食之，劳者能息之，有功者能德之。民以偿其二积，而上失其三望，国虽大，人虽众，兵犹且弱也。若若者必得其乐，劳者必得其利，斩首之功必全，死事之后必赏，",
                    "zhushu": "死事，以军事赏其后子孙。"
                },
                {
                    "paragraph": "死。四者既信于民矣，主虽射云中之鸟，而钓深渊之鱼，弹琴瑟，声钟竽，敦六博，",
                    "zhushu": "敦者，致也。"
                },
                {
                    "paragraph": "投髙壶，兵犹且强，令犹且行也。是故上足仰，则下可用也，德足慕，则威可立也。",
                    "zhushu": ""
                },
                {
                    "paragraph": "将者必有三隧、四义、五行、十守。所谓三隧者，上知天道，下习地形，中察人情。",
                    "zhushu": "凡此三事者，人所从蹊隧。"
                },
                {
                    "paragraph": "所谓四义者，便国不负兵，",
                    "zhushu": "负程。"
                },
                {
                    "paragraph": "为主不顾身，见难不畏死，决疑不辟罪。所谓五行者，柔而不可卷也，刚而不可折也，仁而不可犯也，信而不可欺也，勇而不可陵也。所谓十守者，神清而不可浊也，谋远而不可慕也，操固而不可迁也，知明而不可蔽也。不食于货，不淫于物，不嚂于辩，不推于方，不可喜也，不可怒也。是谓至于窈窈冥冥，孰知其情。发必中诠，言必合数，动必顺时，解必中揍。",
                    "zhushu": "揍理。"
                },
                {
                    "paragraph": "通动静之机，明开塞之节，审举措之利害，若合符节，疾如㲿弩，势如发矢，一龙一地，动无常体，莫见其所中，莫知其所穷。攻则不可守，守则不可攻。",
                    "zhushu": ""
                },
                {
                    "paragraph": "盖间善用兵者，必先修诸已，而后求诸人，先为不可胜，而后求胜。修已于人，求胜于敌，已未能治也，而攻人之乱，是犹以火救火，以水应水也，何所能制？今使陶人化而为埴，则不能成盆盎；",
                    "zhushu": "陶人化为埴，陶人复変为埴，土，不能作埴土也。"
                },
                {
                    "paragraph": "工女化而为丝，则不能织文锦。同莫足以相治也，故以异为奇。两爵相与斗，未有死者也。鹯鹰至则为之解，以其异类也。故静为躁奇，",
                    "zhushu": "有出于人。"
                },
                {
                    "paragraph": "治为乱奇，饱为饥奇，佚为劳奇。奇，正之相应，若水火金木之代为雌雄也。善用兵者，持五杀以应，",
                    "zhushu": "五杀。五行。"
                },
                {
                    "paragraph": "故能全其胜；拙者处五死以贪，故动而为人擒。",
                    "zhushu": ""
                },
                {
                    "paragraph": "兵贵谋之不测也，形之隐匿也，出于不意，不可以设备也。谋见则穷，形见则制。故善用兵者，上隐之天，下隐之地，中隐之人，隐之天者，无不制也。何谓隐之天？大寒甚暑，疾风暴雨，大雾𠖇晦，因此而为变者也。何谓隐之地？山陵丘阜，林丛险怛，可以伏匿而不见形者也。何谓隐之人？蔽之于前，望之于后，出奇行陈之间，发如雷霆，疾如风雨，𢷘巨旗，",
                    "zhushu": "𢷘、卷，取也。"
                },
                {
                    "paragraph": "止鸣鼓，而出入无形，莫知其端绪者也。",
                    "zhushu": ""
                },
                {
                    "paragraph": "故前后正齐，四方如绳，出入解赎，不相越凌，翼轻边利，",
                    "zhushu": "翼，军之翼，在边而利。"
                },
                {
                    "paragraph": "或前或后，离合散聚，不失行伍，此善修行陈者也。明于音正賌、阴阳、刑德、五行、望气、候星、龟策、机祥，此善为天道者也。设规虑，施蔚伏，见用水火，出珍怪，鼓噪军，所以营其耳也。曳梢肆柴，扬尘起堨，",
                    "zhushu": "梢，小柴也。堨，埃。"
                },
                {
                    "paragraph": "所以营其目者，此善为诈祥者也。錞钺牢重，固植而难恐，势利不能诱，死亡不能动，此善为充干者也。",
                    "zhushu": "充盈干强。"
                },
                {
                    "paragraph": "剽疾轻悍，勇敢轻敌，疾若灭没，此善用轻出奇者也。相地形，处次舍，治壁垒，审烟斥，居髙陵，舍出处，此善为地形者也。因其饥渴、凁暍，劳倦、怠乱，恐惧、窘步，乘之以选卒，击之以宵夜，此善因时应变者也。易则用车，",
                    "zhushu": "易，平地也。"
                },
                {
                    "paragraph": "险则用骑，涉水多弓，",
                    "zhushu": "水中不可引弩，故以弓便。"
                },
                {
                    "paragraph": "隘则用弩，",
                    "zhushu": "隘，可以手弩以为距。"
                },
                {
                    "paragraph": "昼则多旌，夜则多火，晦冥多鼓，此善为设施者也。凡此八者，不可一无也，然而非兵之贵者也。",
                    "zhushu": ""
                },
                {
                    "paragraph": "夫将者，必独见独知。独见者，见人所不见也；独知者，知人所不知也。见人所不见谓之明，知人所不知谓之神。明者，先胜者也。先胜者，守不可攻，战不可。胜者，攻，不可守，虚实是也。上下有隙，将吏不相得，所持不直，卒心积不服，",
                    "zhushu": "积怨不服之也。"
                },
                {
                    "paragraph": "所谓虚也。主明将良，上下同心，气意俱起，所谓实也。若以水投火，所当者陷，所薄者移，牢柔不相通，而胜相奇者，虚实之谓也。故善战者不在少，善守者不在小，胜在得威，败在失气。",
                    "zhushu": ""
                },
                {
                    "paragraph": "夫实则斗，虚则走，盛则强，衰则北。吴王夫差地方二千里，带甲士十万，南与越战，栖之会稽；北与齐战，破之艾陵；西遇晋公，擒之黄池。",
                    "zhushu": "智公谓平俟也。擒晋，服晋。"
                },
                {
                    "paragraph": "此用民气之实也。其后骄溢纵欲，距谏，喜訷，憢悍遂过，",
                    "zhushu": "憢、勇，急也。"
                },
                {
                    "paragraph": "不可正喻，大臣怨怼，百姓不附。越王选卒三千人，擒之于隧，因制其虚也。夫气之有虚实也，若明之必晦也。故胜兵者非常实也，敢兵者非常虚也。善者能实其民气以待人之虚也，不能者虚其民气以待人之实也。故虚实之气，兵之䝿者也。",
                    "zhushu": ""
                },
                {
                    "paragraph": "凡国有难，君自宫召将，诏之日：社稷之命，在将军耳，今国有难，愿请子将而应之。将军受命，乃令祝、史、太卜齐宿三日，之太庙，钻灵龟，卜吉日，以受鼓旗。君入庙门，西面而立。将入庙门，趋至堂下，北面而立。主亲操钺，持头，授将军其柄，曰：从此上至天者，将军制之。复操斧持头，授将军其柄，曰：从此下至渊者，将军制之。将已受斧，　答，曰：国不可从外治也，军不可从中御也。二心不可以事君，疑志不可以应敌，臣既以受制于前矣，鼓旗斧　之威，臣无还请，愿君亦以垂一言之命于臣也。君若不许，臣不敢将；君若许之，臣辞而行。乃爪鬋",
                    "zhushu": "，鬋爪，送终之礼，去手足爪。"
                },
                {
                    "paragraph": "设明衣也，",
                    "zhushu": "明衣，丧衣也。在于暗冥，故言明。"
                },
                {
                    "paragraph": "凿凶门而出，",
                    "zhushu": "凶门，北出门也。将军之出，以丧礼处之，以其必死也。"
                },
                {
                    "paragraph": "乘将军车，载旌旗斧，　累君不。胜。其临敌决，战，不顾必死，无有二心。是故无天于上，无地于下，无敌于前，无主于后，进不求名，退不避罪，唯民是保，利合于主，国之实也，上将之道也。如此，则智者为之虑，勇者为之斗，气厉青云，疾如驰骛。是故兵未交接，而敌人恐惧，若战胜敌奔，毕受功赏，吏迁官，益爵禄，割地而为调，决于封外，卒论断于军中，",
                    "zhushu": "言有罪而诛。"
                },
                {
                    "paragraph": "顾反于国，放旗以入，斧，　报毕于君曰：军无后治。乃缟素辟舍，请罪于君。君曰：赦之。退齐服。大胜三年反舍，",
                    "zhushu": "大胜敌者，还，三年乃反，故舍也。"
                },
                {
                    "paragraph": "中胜二年，下胜期年。兵之所加者，必无道之国也。故能战胜而不报，取地而不反，民不疾疫，将不天死，五榖丰昌，风雨时节。战胜于外，福生于内，是故名必成而后无余害矣。",
                    "zhushu": ""
                }
            ]
        },
        {
            "name": "说山训第十六",
            "paragraphs": [
                {
                    "paragraph": "说山训第十六",
                    "zhushu": "山为道夲，仁者所処。说道之旨，委积若山，故曰说山，因以题篇。",
                    "type": 1
                },
                {
                    "paragraph": "魄问，于魂曰：道何以为体？",
                    "zhushu": "魄，人阴神也。魂，人阳神也。阴道祖于阳，故魄问魂道以何等形体也。"
                },
                {
                    "paragraph": "曰：以无有为体。",
                    "zhushu": "道无形，以无有为体也。"
                },
                {
                    "paragraph": "魄曰：无有有形乎？魂曰：无有。何得而闻也？",
                    "zhushu": "言无有形状，何以可得而知也。"
                },
                {
                    "paragraph": "魂曰：吾直有所遇之耳。",
                    "zhushu": "言遇，遭遇知之耳。"
                },
                {
                    "paragraph": "视之无形，听之无声，谓之幽冥。幽冥者，所以喻道，而非道也。",
                    "zhushu": "似道而非道也。"
                },
                {
                    "paragraph": "魄曰：吾闻得之矣。",
                    "zhushu": "得，犹知也。"
                },
                {
                    "paragraph": "乃内视而自反也。魂曰：凡得道者，形不可得而见，名不可得而扬。",
                    "zhushu": "扬，犹称也。扬，或作象也。"
                },
                {
                    "paragraph": "今汝巳有形名矣，何道之所能乎？魄曰：言者，独何为者？",
                    "zhushu": "魄谓魂曰：子尚无形，何故有言？"
                },
                {
                    "paragraph": "吾将反吾宗矣。",
                    "zhushu": "宗，夲也。魄，言将反于无有。"
                },
                {
                    "paragraph": "魄反顾，魂忽然不见，",
                    "zhushu": "不见魂也。"
                },
                {
                    "paragraph": "反而自存，亦以沦于无形矣。",
                    "zhushu": "魂反而自存，亦以入于无形之中矣。形或作有也。"
                },
                {
                    "paragraph": "人不小学，不大迷；",
                    "zhushu": "小学不博，不能通道，故大迷也。"
                },
                {
                    "paragraph": "不小慧，不大愚。",
                    "zhushu": "小慧不能通物，故大愚也。"
                },
                {
                    "paragraph": "人莫鉴于沬雨，而鉴于澄水者，以其休止不荡也。",
                    "zhushu": "沫雨，雨潦。上覆瓮也。澄，止水也。荡，动也。沬雨或作流潦。"
                },
                {
                    "paragraph": "詹公之钓，千岁之鲤不能避；",
                    "zhushu": "詹公，詹何也。古得道善钓者，有精之术，故得千岁之鲤也。"
                },
                {
                    "paragraph": "曽子攀柩车，引輴者为之止也；",
                    "zhushu": "曾子至孝，送亲丧，悲哀，攀援柩车，而挽者感之，为之止。輴，棺下轮者。輴，读若牛行輴輴之輴也。"
                },
                {
                    "paragraph": "老母行歌而动申喜，精之至也。",
                    "zhushu": "中喜，楚人也。少亡其母，闻乞人行歌声，感而出视之，则其母。故曰精之至。"
                },
                {
                    "paragraph": "瓠巴鼓瑟，而淫鱼出听；",
                    "zhushu": "瓠巴，楚人也，善鼓瑟。淫鱼喜音，出头于水而听之。淫鱼长头，身相半，长丈余。𤾁正白，身正黑，口在颔下，似鬲狱鱼，而鱼无鳞，出江中也。"
                },
                {
                    "paragraph": "百牙鼓琴，而驷马仰秣；",
                    "zhushu": "仰秣，仰头久吐，谓马笑也。"
                },
                {
                    "paragraph": "介子歌龙蛇，而文君垂泣。",
                    "zhushu": "介子，介推也。从晋文公重耳出奔翟，遭难绝粮，介子推割肌啖之。公子复国，赏从亡者，子推独不位，故歌曰：有龙矫矫，而失其所，有蛇从之，而啖其口。龙既升云，蛇独泥処。龙以喻文公也，蛇以自喻也。于是文公斍悟，求介子推不得，而号泣之。"
                },
                {
                    "paragraph": "故玉在山而草木润，",
                    "zhushu": "五，阳中之阴也，故能润泽草木。"
                },
                {
                    "paragraph": "渊生珠而岸不枯。",
                    "zhushu": "珠，阴中之阳也。有光明，故岸不枯也。"
                },
                {
                    "paragraph": "螾无筋骨之强，爪牙之利，",
                    "zhushu": "螾，一名蜷。𧍒也。"
                },
                {
                    "paragraph": "上食晞堁，下饮黄泉，用一也。",
                    "zhushu": "晞，乾也。堁，土尘也。楚人谓之堁也。一，精专也。"
                },
                {
                    "paragraph": "清，之为。明，杯水见，牟子；浊之为暗，河水不见太山。视日者眩，听雷者声。人无为则治，有为则伤。",
                    "zhushu": "道贵无为，故治也，有为则伤。道不贵有为也，故治。有为者伤。伤，犹病也。"
                },
                {
                    "paragraph": "无为而治者，载无也。",
                    "zhushu": "言无为而能致治者，常载行其无为。"
                },
                {
                    "paragraph": "为者，不能有也；",
                    "zhushu": "为者，有为也。有，谓好憎情欲，不能恬憺静汉，故曰不能无。"
                },
                {
                    "paragraph": "为不能无为者，不能有为也。",
                    "zhushu": "不能行清静无为者，不能大有所致其治，立其功也，故曰不能有为也。"
                },
                {
                    "paragraph": "人无言而神，",
                    "zhushu": "无言者，道不言也。道能化，故神也。"
                },
                {
                    "paragraph": "有言者则伤。",
                    "zhushu": "道不贵言，故言有伤。"
                },
                {
                    "paragraph": "无言而神者载无，",
                    "zhushu": "道贵无言，能致于神。载，行也，常行其无言也。"
                },
                {
                    "paragraph": "有言则伤其神。之神者，",
                    "zhushu": "道贱有言，而多反，有言，故自伤其神。"
                },
                {
                    "paragraph": "𤾁之所以息，耳之所以听，终以其无用者为用矣。",
                    "zhushu": "无用者，谓𤾁耳中空処也。"
                },
                {
                    "paragraph": "物莫不因其所有，而用其所无。",
                    "zhushu": "以其所无用为用也。"
                },
                {
                    "paragraph": "以为不信，视籁与竽。",
                    "zhushu": "籁，三孔籥也。以其官孔空処以成音也，故曰视籁与竽也。"
                },
                {
                    "paragraph": "念虑者不得卧，",
                    "zhushu": "诗曰：耿耿不寐，如有殷忧。又：日辰转伏，枕，寤寤永叹。"
                },
                {
                    "paragraph": "止念虑，则有为其所止矣。",
                    "zhushu": "止，犹去也。强自抑去念虑，非真。真无念虑，则与物所止矣。"
                },
                {
                    "paragraph": "两者俱亡，则至德约矣。",
                    "zhushu": "两者，念虑与强不念虑也。忘二者则神内守，故至德纯一也。"
                },
                {
                    "paragraph": "圣人终身言治，所用者非其言也，用所以言也。",
                    "zhushu": "非其言，非其所常言也。用所以言者，用当所治之言。"
                },
                {
                    "paragraph": "歌者有诗，然使人善之者，非其诗也。",
                    "zhushu": "善之者，善其音之清和也。不善其诗，故曰非其诗也。"
                },
                {
                    "paragraph": "鹦鹉能言，而不可使长。",
                    "zhushu": "鹦鹉，鸟名，出于蜀郡，赤喙者是。其色缥绿，能効人言。长，主也。"
                },
                {
                    "paragraph": "是何则？得其所言，而不得其所以言。",
                    "zhushu": "得其言者，知効人言也，不知所以长言教令之言，故曰不得其所以言也。"
                },
                {
                    "paragraph": "故循迹者，非能生迹者也。",
                    "zhushu": "循，随也。随人故迹，不能创基造制，自为新迹，如莺䳇知効人言，不能自为长主之言也。"
                },
                {
                    "paragraph": "神蛇能断而复续，而不能使人勿断也；神龟能见梦元王，而不能自出渔者之笼。",
                    "zhushu": "宋元王夜梦见得神龟而未获也。渔者豫且捕鱼得龟，以献元王，元王剥以卜。故曰：能见梦元王，而不能自出渔者之笼也。"
                },
                {
                    "paragraph": "四方皆道之门户牖向也，在所从闚之。故钓可以教骑，骑可以教御，御可以教刺舟。",
                    "zhushu": "此四术者，皆谨敬加顺其道，故可以相教。"
                },
                {
                    "paragraph": "越人学远射，𠫵天而发，适在五步之内，",
                    "zhushu": "越人习水便舟而不知射，射远，反直仰向天而发，矢，势尽而还，故近在五步之内。叅，犹望也。"
                },
                {
                    "paragraph": "不易仪。",
                    "zhushu": "仪，射先也。言不晓射，故不知易去𠫵天之法也。"
                },
                {
                    "paragraph": "世已変矣，而守其故，譬犹越人之䠶也。",
                    "zhushu": "言其守，故不知变也。"
                },
                {
                    "paragraph": "月望，日夺其光，阴不可以乘阳也。",
                    "zhushu": "月十五日与日相望，东西中绳则月食，故夺月光也。羌则亏，至晦则尽，故曰：阴不可以乘阳也。"
                },
                {
                    "paragraph": "日出，星不见，不能与之争光也。",
                    "zhushu": "星，阴也，不能夺日之光也。"
                },
                {
                    "paragraph": "故末不可以强于本，指不可以大于臂。下轻上重，其覆必易。一渊不两鲛。",
                    "zhushu": "鲛，鱼之长，其皮有珠，今世以为刀剑之口是也。一说：鱼二千斤为鲛。"
                },
                {
                    "paragraph": "水定则清正，动则失平，故惟不动，则所以无不动也。",
                    "zhushu": ""
                },
                {
                    "paragraph": "江、河所以能长百谷者，能下之也。夫惟能下之，是以能上之。",
                    "zhushu": "上，大也。"
                },
                {
                    "paragraph": "天下莫相憎于胶漆，",
                    "zhushu": "胶漆相持不解，故曰相憎。一说：胶入漆中则败，漆入胶亦败，以多少推之，故曰相憎也。"
                },
                {
                    "paragraph": "而莫相爱于冰炭，",
                    "zhushu": "氷得炭则解，归，小，复其性，炭得氷则保其炭，故曰相爱。"
                },
                {
                    "paragraph": "胶漆相贼，氷炭相息也。",
                    "zhushu": ""
                },
                {
                    "paragraph": "墙之壊，愈其立也；",
                    "zhushu": "坏，反夲，还为土，故曰愈其立也。"
                },
                {
                    "paragraph": "氷之泮，愈其凝也，以其反宗。",
                    "zhushu": "泮，释，反，水也。宗，夲也。"
                },
                {
                    "paragraph": "泰山之容，巍巍然髙，",
                    "zhushu": "容，刑。"
                },
                {
                    "paragraph": "去之千里，不见埵堁，远之故也。",
                    "zhushu": "埵堁犹席翳也。埵读似望，作江淮，闻人言能得耳。"
                },
                {
                    "paragraph": "秋毫之末，沦于不测。是故小不可以为内者，大不可为外矣。",
                    "zhushu": "小不可为内，复小于秋豪之末，谓无有也。无有无形者，至大不可为外也。"
                },
                {
                    "paragraph": "兰生幽宫，不为莫服而不芳；",
                    "zhushu": "性香。"
                },
                {
                    "paragraph": "舟在江海，不为莫乘而不浮；",
                    "zhushu": "性净。"
                },
                {
                    "paragraph": "君子行义，不为莫知而止休。",
                    "zhushu": "性，仁义也。"
                },
                {
                    "paragraph": "夫王润泽而有光，其声舒扬，",
                    "zhushu": "舒，缓也。扬，和也。"
                },
                {
                    "paragraph": "涣乎其有似也；",
                    "zhushu": "以君子也。涣，读人，谓富贵家为腰主之腰也。"
                },
                {
                    "paragraph": "无内无外，不匿瑕秽；",
                    "zhushu": "无内无外，表里通也。匿，藏也。"
                },
                {
                    "paragraph": "近之而濡，望之而隧。夫照镜见眸子，微察秋毫，明照晦冥。故和氏之璧、随侯之珠，出于山渊之精。君子服之，顺祥以安宁；",
                    "zhushu": "服，佩也。君子佩而象之，无有情欲，能顺善以安其身也。"
                },
                {
                    "paragraph": "侯王寳之，为天下正。",
                    "zhushu": "寳，重也。侯王重其天性，若凡民之重珠玉，故可以为天下正，无所阿私也。"
                },
                {
                    "paragraph": "陈成子恒之劫子渊捷也；",
                    "zhushu": "陈成子将杀齐简公，使勇士十六人胁其大夫子渊，㨗，欲与分国，㨗不从，故曰劫之也。"
                },
                {
                    "paragraph": "子罕之辞其所不欲，",
                    "zhushu": "不欲玉之宝也。"
                },
                {
                    "paragraph": "而得其所欲；",
                    "zhushu": "所欲不贪为宝。"
                },
                {
                    "paragraph": "孔子之见黏蝉者；白公胜之倒杖策也；",
                    "zhushu": "倒杖策，伤其颐，血流及屦而不斍，言精有所在也。"
                },
                {
                    "paragraph": "卫姫之请罪于桓公；",
                    "zhushu": "卫姬，卫女，齐桓公夫人也。桓公有伐卫之志，卫姫望见桓公色而知之，故请公杀，赎卫之罪也。"
                },
                {
                    "paragraph": "子见子夏曰：何肥也？",
                    "zhushu": "道胜无情欲，故肥也。"
                },
                {
                    "paragraph": "魏文侯见之反披裘而负刍也；",
                    "zhushu": "知其皮尽，则毛无所傅也。"
                },
                {
                    "paragraph": "貌说之为宋王解闭结也，",
                    "zhushu": "结不可解者而能解之，解之以不解。"
                },
                {
                    "paragraph": "此皆微眇可以观论者。",
                    "zhushu": "微眇，谓见始知终也。"
                },
                {
                    "paragraph": "人有嫁其子而教之曰：尔行矣，慎无为善。曰：不为善，将为不善邪？应之曰：善且由弗为，况不善乎？此全其天器者。",
                    "zhushu": "器。犹性也。孟子曰：人性善。故曰全其天性。"
                },
                {
                    "paragraph": "拘囹圄者，以日为修；当死市者，以日为短。日之修短有度也，有所在而短，有所在而修也，则中不平也。",
                    "zhushu": "中，心。"
                },
                {
                    "paragraph": "故以不平为平者，其平不平也。",
                    "zhushu": ""
                },
                {
                    "paragraph": "嫁女于病消者，夫死则后难复処也。",
                    "zhushu": "以女为妨夫，后人不敢娶，故难复嫁処也。一说：女以天下人皆消，不肯复嫁之也。"
                },
                {
                    "paragraph": "故沮舍之下，不可以坐；",
                    "zhushu": "沮、舍，壊也。"
                },
                {
                    "paragraph": "倚墙之傍，不可以立。",
                    "zhushu": "为踣，𡑅也。"
                },
                {
                    "paragraph": "执狱牢者无病，",
                    "zhushu": "执，主也。厉鬼畏之，故不病。"
                },
                {
                    "paragraph": "罪当死者𦘺泽，",
                    "zhushu": "计决心之无外思。一说：治当死者。罪已定，无忧，故肥泽也。"
                },
                {
                    "paragraph": "刑者多寿，心无累也。",
                    "zhushu": "刑者，宫人也。心无情欲之累，精神不耗，故多寿。"
                },
                {
                    "paragraph": "良医者，常治无病之病，故无病；",
                    "zhushu": "治正性，神内守，故无病也。"
                },
                {
                    "paragraph": "圣人者，常治无患之患，故无患也。",
                    "zhushu": "治也。"
                },
                {
                    "paragraph": "夫至巧不用剑，",
                    "zhushu": "巧在心手，故不用剑。"
                },
                {
                    "paragraph": "善闭者不用关楗；",
                    "zhushu": "善闭其心，闭其心，故不关揵也。"
                },
                {
                    "paragraph": "淳于髠之告失火者，此其类。",
                    "zhushu": "淳于髠，齐人也。告其邻突将失火，使曲突徙薪，邻人不从，后竟失火。言者不为功。救火者焦头烂额为上客，溂不备豫。喻凡人不知䂊闭其情欲，而恩得人，救其祸。"
                },
                {
                    "paragraph": "以清入浊，必困辱；以浊入清，必覆倾。君子之于善也，犹采薪者，见一介掇之，见青葱则拔之。",
                    "zhushu": "言无所舍也。君子行善亦如之。"
                },
                {
                    "paragraph": "天二气则成虹，地二气则泄藏，",
                    "zhushu": "阴阳相于二气也。"
                },
                {
                    "paragraph": "人二气则成病，",
                    "zhushu": "邪气千正义，故成病。"
                },
                {
                    "paragraph": "阴阳不能且冬且夏。",
                    "zhushu": "阴不能阳，阳不能阴，冬自为冬，夏自为夏也。"
                },
                {
                    "paragraph": "月不知昼，日不知夜。",
                    "zhushu": "言不能相兼也。"
                },
                {
                    "paragraph": "善䠶者发不失的，善于䠶矣，而不善所䠶。",
                    "zhushu": "所䠶者死，故曰不善。"
                },
                {
                    "paragraph": "善钓者无所失，善于钓矣，而不善所钓。",
                    "zhushu": "所钓者鱼也，于鱼不善也。"
                },
                {
                    "paragraph": "故有所善，则有不善矣。",
                    "zhushu": ""
                },
                {
                    "paragraph": "钟之与磬也，近之则钟音充，",
                    "zhushu": "充，大。"
                },
                {
                    "paragraph": "远之则磬音章。",
                    "zhushu": "磬，石也。音清明远闻而章著。"
                },
                {
                    "paragraph": "物固有近不若远，逮不如近者。",
                    "zhushu": ""
                },
                {
                    "paragraph": "今曰稻生于水，而不能生于湍瀬之流；",
                    "zhushu": "湍，急水也。"
                },
                {
                    "paragraph": "紫芝生于山，而不能生于盘石之上；",
                    "zhushu": "根无所植。"
                },
                {
                    "paragraph": "慈石能引铁，及其于铜，则不行也。",
                    "zhushu": "行，犹使也，不能使随也。"
                },
                {
                    "paragraph": "水广者鱼大，山髙者木修；广其地而薄其德，譬犹陶人为器也，揲挺其土而不益厚，破乃愈疾。",
                    "zhushu": "愈，益也。疾，速也。揲读揲脉之揲。"
                },
                {
                    "paragraph": "圣人不先风吹，不先雷毁，不得已而动，故无累。月盛衰于上，则蠃蛖应于下，同气相动，",
                    "zhushu": "动，感。"
                },
                {
                    "paragraph": "不可以为远。",
                    "zhushu": "月盛则嬴蛖内减，故曰蠃蛖应于下，月，阴精也，蠃蛖亦阴也，故曰同气也。虽能相感，故曰不可为远。"
                },
                {
                    "paragraph": "执弹而招鸟，挥捝而呼狗，欲致之，顾反走。故鱼不可以无饵钓也，兽不可以虚器召也。",
                    "zhushu": "召，犹致也。"
                },
                {
                    "paragraph": "剥牛皮鞹以为鼓，正三军之众，然为牛计者，不若服于轭也。狐白之裘，天子被之而坐庙堂，然为狐计者，不若走于泽。",
                    "zhushu": "言物贵于生也。"
                },
                {
                    "paragraph": "亡羊而得牛，则莫不利也；断指而免头，则莫不利为也。故人之情，于利之中则争取大焉，于害之中则争取小焉。",
                    "zhushu": ""
                },
                {
                    "paragraph": "将军不敢骑白马，",
                    "zhushu": "为见识者。一说曰：凶服，故不敢骑也。传曰：晋襄公与姜戎子　衰败素师于郩，言其变凶服也，故不敢骑白马也。"
                },
                {
                    "paragraph": "亡者不敢夜揭炬，",
                    "zhushu": "为人见之。"
                },
                {
                    "paragraph": "保者不敢畜噬㺃。",
                    "zhushu": "保城郭居也。保饶人也。不敢畜噬人㺃也。"
                },
                {
                    "paragraph": "鸡知将旦，鹤知夜半，而不免于鼎俎。",
                    "zhushu": "鹳，夜半而鸣也。以无知谋，不能免于鼎俎，以喻将军当兼五材，不可以无权谲。"
                },
                {
                    "paragraph": "山有猛兽，林木为之不斩；园有螫虫，藜藿为之不采。",
                    "zhushu": "言人畏也。"
                },
                {
                    "paragraph": "为儒而踞里闾，",
                    "zhushu": "儒尚礼义，踞里闾，非也。"
                },
                {
                    "paragraph": "为墨而朝吹竽，",
                    "zhushu": "道尚俭，不好楽。县名朝歌，　子，不入吹竽，非也。"
                },
                {
                    "paragraph": "欲灭迹而走雪中，拯溺者而欲无濡，是非所行，而行所非。",
                    "zhushu": ""
                },
                {
                    "paragraph": "今夫暗饮者，非尝不遗饮也，使之自以平，则虽愚无失矣。是故不同于和，而可以成事者，天下无之矣。",
                    "zhushu": "和，犹适也。"
                },
                {
                    "paragraph": "求美则不得，不求美则美矣。",
                    "zhushu": "已自求美名，则不得美名也，而自损，则有美名矣。故老子曰：𦤺数舆，无舆也。"
                },
                {
                    "paragraph": "求丑则不得丑，求不丑则有丑矣。不求美又不求丑，则无美无丑矣，是谓玄同。",
                    "zhushu": "玄，天也。天无所求也，人能尢所求，故以之同也。"
                },
                {
                    "paragraph": "申徒狄负石自沉于渊，而溺者不可以为抗。",
                    "zhushu": "中徒狄，殷末人也。不忍见纣乱，故有沉于渊。抗，髙也。"
                },
                {
                    "paragraph": "弦髙诞而存郑，诞者不可以为常。事有一应，而不可循行。",
                    "zhushu": "弦髙矫郑伯之命，以十二牛犒秦师而𨚫之。故曰：诞而存郑。诞非正也。故曰：不可以为常也。"
                },
                {
                    "paragraph": "人有多言者，犹百舌之声；",
                    "zhushu": "百舌，鸟名也。能易其舌，効百鸟之声，故曰百舌也。以喻人虽事多言，无益于事。"
                },
                {
                    "paragraph": "人有少言者，犹不脂之户也。",
                    "zhushu": "言其不鸣，故不脂之，喻无声也。一说不脂之户难开闭，亦喻人少言语也。"
                },
                {
                    "paragraph": "六畜生多耳目者不详，䜟书著之。",
                    "zhushu": "祥，善也。多耳目，人以为妖，哭也。喻人有多言而少诚实，此之于不祥也。"
                },
                {
                    "paragraph": "百人抗浮，不若一人挈而趋，",
                    "zhushu": "抗，㪯也。浮，瓠也。百人共㪯，不如一人持之走便也。"
                },
                {
                    "paragraph": "物固有众而不若少者。引车者二六而后之，",
                    "zhushu": "辕三人，两辕六人，故谓二六。一说十二人。"
                },
                {
                    "paragraph": "事固有相待而成者。两人俱溺，不能相拯，一人处陆，则可矣。故同不可相治，必待异而后成。",
                    "zhushu": "同，谓君所谓可，臣亦曰可；君所谓否，臣亦曰否。犹以水済水，谁能食之，是谓同，故不以相治。异，谓齐君之可，替君之否，引之当道，是谓异也，故可以成事也。"
                },
                {
                    "paragraph": "千年之松，下有茯苓，上有兔丝；",
                    "zhushu": "茯苓，千岁松脂也。兔丝生其上而无根，一名女萝也。"
                },
                {
                    "paragraph": "上有丛蓍，下有伏龟。圣人从外知内，以见知隐也。",
                    "zhushu": ""
                },
                {
                    "paragraph": "喜武，非侠也；",
                    "zhushu": "侠，轻。"
                },
                {
                    "paragraph": "喜文，非儒也；好方，非医也；好马，非驺也；知音，非瞽也；知味，非庖也。此有一槩而未得主名也。",
                    "zhushu": "此六术者，皆善之而未纯，无所适名，故曰一槩而未得主名。"
                },
                {
                    "paragraph": "被甲者，非为十步之内也，百步之外，则争深浅，深则达五藏，浅则至肤而止矣。死生相去，不可为道里。",
                    "zhushu": "言相远矣。"
                },
                {
                    "paragraph": "楚王亡其猿，而林木为之残；",
                    "zhushu": "楚王、庄王旅也。猿捷躁，依木而処，故残林以求之。"
                },
                {
                    "paragraph": "宋君亡其珠，池中鱼为之殚。",
                    "zhushu": "殚，尽。"
                },
                {
                    "paragraph": "故泽失火而林忧。",
                    "zhushu": "忧见及也。"
                },
                {
                    "paragraph": "上求材，臣残木；上求鱼，臣乾谷；上求揖，而下致船；上言若丝，下言若纶；",
                    "zhushu": "纶，大缴也。"
                },
                {
                    "paragraph": "上有一善，下有二誉；上有三衰，下有九杀。",
                    "zhushu": "衰、杀，皆喻逾也。传曰：上之所好，下尤甚焉，故有九杀也。"
                },
                {
                    "paragraph": "大夫种知所以强越，而不知所以存身；",
                    "zhushu": "自为越所杀也。"
                },
                {
                    "paragraph": "苌弘知周之所存，而不知身所以亡。",
                    "zhushu": "亡，为周所杀也。"
                },
                {
                    "paragraph": "知远，而不知近。",
                    "zhushu": "远，谓强越存周也。近，谓其身也。"
                },
                {
                    "paragraph": "畏马之辟也，不敢骑；",
                    "zhushu": "辟，旁。"
                },
                {
                    "paragraph": "惧车之覆也，，不敢乘，是以虚祸距公利也。",
                    "zhushu": "虚，空。"
                },
                {
                    "paragraph": "不孝弟者，或詈父母；生子者，所不能任其必孝也，然犹养而长之。",
                    "zhushu": "任，保。"
                },
                {
                    "paragraph": "范氏之败，有窃其钟负而走者，",
                    "zhushu": "范氏，范吉射、范会之玄孙，范鞅献子之子，昭子也。败者，赵简子伐之，故人切其钟也。一曰：知伯灭范氏也。"
                },
                {
                    "paragraph": "鎗然有声，惧人闻之，遽掩其耳。憎人闻之，可也，自掩其耳，悖矣。",
                    "zhushu": "悖，惑。"
                },
                {
                    "paragraph": "升之不能大于石也，升在石之中。夜之不能修于岁也，夜在岁之中。仁义之不能大于道德也，仁义在道德之包。",
                    "zhushu": "仁义小，道德大也。在道徳包裹，犹升在斛之中，夜在岁之内也。"
                },
                {
                    "paragraph": "先针而，后缕，可以成帷；先缕而后针，不可以成衣。针成幕，蔂成城，事之成败，必由小生，言有渐也。",
                    "zhushu": "幕，惟也。上曰幕，旁曰惟。缕非针无以通，故宜先也。蔂，土茏也。始一䕚以上于城，故曰：亊之成败，必由小生。"
                },
                {
                    "paragraph": "染者先青而后黑则可，先黑而后青则不可。工人下漆而上丹则可，下丹而上漆则不可。万事犹此，所先后上下，不可不审。",
                    "zhushu": "审，知。"
                },
                {
                    "paragraph": "水浊而鱼噞，",
                    "zhushu": "鱼短气，黄。噞，出口于水上。"
                },
                {
                    "paragraph": "形劳则神乱。",
                    "zhushu": "形乱，神不治也。"
                },
                {
                    "paragraph": "故国有贤君，折冲万里。",
                    "zhushu": "冲，兵车，所以冲突敌城也。言䝨君徳不可伐，故能折于远敌之衡，车于千里之外，使敌不敢至也。魏文侯礼下段干木，而秦兵不敢至，此之谓也。"
                },
                {
                    "paragraph": "因媒而嫁，而不因媒而成。",
                    "zhushu": "媒人以礼成为室家也。"
                },
                {
                    "paragraph": "因人而交，不因人而亲。",
                    "zhushu": "以德亲也。"
                },
                {
                    "paragraph": "行合趋同，千里相从；",
                    "zhushu": "虽远必至。"
                },
                {
                    "paragraph": "趣不合，行不同，对门不通。",
                    "zhushu": "诗所谓室迹人远，故曰对门不通也。"
                },
                {
                    "paragraph": "海水虽大，不受胔芥。日月不应，非其气。",
                    "zhushu": "阳燧取火，方诸取水，气相应也，非此不得，故曰不应非其气也。"
                },
                {
                    "paragraph": "君子不容非其类也。",
                    "zhushu": ""
                },
                {
                    "paragraph": "人不爱倕之手，而爱已之指；",
                    "zhushu": "倕，读诗惴惴其栗之惴也。倕，尧之巧工也。虽倕巧，人不能以倕巧，故爱其手也。谓倕手无益于已，故自爱其指也。"
                },
                {
                    "paragraph": "不爱江、汉之珠，而爱已之钩。",
                    "zhushu": "江、汉虽有美珠，不为已用，故不爱也。钩，钓也。可以得鱼，故爱之也。"
                },
                {
                    "paragraph": "以束薪为鬼，以火烟为气。以束薪为鬼，朅而走；",
                    "zhushu": "夜行见束薪，以为鬼，故去而走。"
                },
                {
                    "paragraph": "以火烟为气，杀豚烹㺃。",
                    "zhushu": "以火烟为吉凶之气，杀牲以攘之，惑也。"
                },
                {
                    "paragraph": "先事如此，不如其后。",
                    "zhushu": "此先事之人也。如此，不如徐徐出其后也。"
                },
                {
                    "paragraph": "巧者善度，知者善豫。",
                    "zhushu": "豫，备也。"
                },
                {
                    "paragraph": "羿死桃部，不给䠶；庆忌死劎锋，不给搏。",
                    "zhushu": "桃部，地名。羿，夏之诸侯有穷君也。为弟子逢蒙所杀，不及摄已而䠶也。搏，㨗也。庆忌，吴王僚之子也。要离为阖闾刺之，故死。剑，不及设其㨗疾之力。"
                },
                {
                    "paragraph": "灭非者户告之曰：我实不与我謏乱。谤乃愈起。止言以言，止事以事，譬犹扬堁而弭尘，抱薪而救火。",
                    "zhushu": "止言当以嘿，上亊当以卜。今以言止言，以事止事，犹扬堁止尘，康愈起，抱薪救火，火愈炽也。"
                },
                {
                    "paragraph": "流言雪污，譬犹以涅拭素也。",
                    "zhushu": "流，放也。雪，除也。涅，黑也。素，白也。"
                },
                {
                    "paragraph": "矢之于十步贯兕甲，于三百步不能入鲁缟。骐骥一日千里，其出致释驾而僵。",
                    "zhushu": "释，税，僵，仆也。犹矢于三百步不能穿鲁缟。言力竭势尽也。"
                },
                {
                    "paragraph": "大家攻小家则为暴，大国并小国则为贤。",
                    "zhushu": "夏世不能尚德，苟任劳力，而以辟上折境，并兼人，国为贤也？"
                },
                {
                    "paragraph": "小马，非大马之类也；小知，非大知之类也。",
                    "zhushu": "小马不可以进道致千里，故得与大马同类。小知不可以治世长民，故不得与大知同类也。"
                },
                {
                    "paragraph": "被羊裘而赁，固其事也；貂裘而负笼，甚可怪也。",
                    "zhushu": "笼，土笼也。"
                },
                {
                    "paragraph": "以絜白为污辱，譬犹沐浴而抒溷，薰燧而负。彘。",
                    "zhushu": "烧。薰自香，楚人谓之薰燧也。"
                },
                {
                    "paragraph": "治疽不择善恶丑　而并割之，农夫不察苗莠而并耘之，岂不虚哉？",
                    "zhushu": ""
                },
                {
                    "paragraph": "坏塘以取龟，发屋而求狸，掘室而求鼠，割唇而治龋，桀、跖之徒，君子不与。",
                    "zhushu": "㪯亊所施如是者，则桀跖之徒也，君子不与也。"
                },
                {
                    "paragraph": "杀戎马而求弧理，援两鼈而失霊龟，断右臂而争一毛，折镆邪而争锥力，用智如此，岂足髙乎？",
                    "zhushu": "髙，犹贵也。"
                },
                {
                    "paragraph": "宁百刺以针，无一刺以刀。宁一引重，无久持轻。寜一月饥，无一旬饿。",
                    "zhushu": "饥，食不足，饿，困乏也。"
                },
                {
                    "paragraph": "万人之蹪，愈于一人之隧。",
                    "zhushu": "楚人谓踬为迹。愈，胜也。隧，陷也。"
                },
                {
                    "paragraph": "有誉人之力俭者，春至旦，不中员呈，犹谪之，察之，乃其母也。",
                    "zhushu": "谪，责怒也。称誉人力，俭，呈作不中科员而责怒也。君子视之，乃自呈作其母，以为力快。以此誉人，孰如毁之。故谚曰：问谁毁之，小人誉之。此之谓也。"
                },
                {
                    "paragraph": "故小人之誉人，反为损。",
                    "zhushu": "损，毁。"
                },
                {
                    "paragraph": "东家母死，其子哭之不哀。西家子见之，归谓其母曰：社何爱速死，吾必悲哭社。",
                    "zhushu": "江淮谓母为社，社读虽家，谓公为阿社之社也。"
                },
                {
                    "paragraph": "夫欲其母之死者，虽死亦不能悲哭矣。谓学不暇者，虽暇亦不能学矣。",
                    "zhushu": "言有事务不暇学，如此曹人，虽闲服无务，亦不能学也。"
                },
                {
                    "paragraph": "见窽木浮而知为舟，见飞蓬转而知为车，见鸟迹而知著书，以类取之。",
                    "zhushu": "窽，穴。读曰科也。"
                },
                {
                    "paragraph": "以非义为义，以非礼为礼，譬犹倮走而追狂人，盗财而予乞者，窃简而写法律，蹲踞而诵诗、书。",
                    "zhushu": ""
                },
                {
                    "paragraph": "割而，舍之，镆邪不断，肉。执而不释，马𣯛截玉。",
                    "zhushu": "𣯛，马尾也。"
                },
                {
                    "paragraph": "圣人无止，无以岁䝨昔、曰愈昨也。",
                    "zhushu": "贤俞，犹胜，互文。言今岁胜于昔岁，今日胜于昨日，喻圣人自修进也。"
                },
                {
                    "paragraph": "马之似鹿者千金，天下无千金之鹿。玉待礛诸而成器，",
                    "zhushu": "礛诸，攻玉之石，言物有待贱而贵者也。礛，廉，或直，言蓝也。"
                },
                {
                    "paragraph": "有千金之璧，而无锱锤之礛诸。",
                    "zhushu": "六铢曰锱，八铢曰锤。言其贱也。"
                },
                {
                    "paragraph": "受光于隙，照一隅；受光于牗，照北壁；受光于户，照室中无遗物，况受光于宇宙乎？天下莫不藉明于其前矣。由此观之，所受者小，则所见者浅；所受者大，则所照者博。",
                    "zhushu": "四方上下曰宇。往古来今曰宙。谓四极之内，天地之间。故天下莫不借明于日月之前。"
                },
                {
                    "paragraph": "江出岷山，河出昆仑，济出王屋，颍出少室，汉出嶓冢，",
                    "zhushu": "已说在地形也。"
                },
                {
                    "paragraph": "分流舛驰，注于东海。所行则异，所归者一。",
                    "zhushu": "一，同也。"
                },
                {
                    "paragraph": "通于学者若车轴，转毂之中，不运于已，与之致千里，终而复始，转无穷之源。不通于学者若迷惑，告之以东西南北，所居聆聆，",
                    "zhushu": "聆聆，犹了了，言迷解也。"
                },
                {
                    "paragraph": "背而不得，不知凡要。",
                    "zhushu": "背而不得更复，或，故曰不知凡要也。"
                },
                {
                    "paragraph": "寒不能生寒，热不能生热；不寒不热，能生寒热。故有形出于无形，未有天地能生天地者也，至深微广大矣。",
                    "zhushu": "初未有天地生天地，故无形生有形也。"
                },
                {
                    "paragraph": "雨之集无能霑，待其止而能有濡；",
                    "zhushu": "集，下，比其至，未能有所霑。止者，所至，故能有濡时。"
                },
                {
                    "paragraph": "矢之发无能贯，待其止而能有穿，唯止能止众止。",
                    "zhushu": "止，喻矢止乃能穿物。一曰：止已情欲，乃能止妇众物，令不得已呼。"
                },
                {
                    "paragraph": "因髙而为台，就下而为池，各就其势，不敢更为。",
                    "zhushu": ""
                },
                {
                    "paragraph": "圣人用物，若用朱丝约刍狗，若为土龙以求雨。刍狗，待之而求福；",
                    "zhushu": "求，犹得侍刍狗之灵而待福也。"
                },
                {
                    "paragraph": "土龙，待之而得食。",
                    "zhushu": "土龙致雨，雨而成榖，故得待土龙之神而得榖食。一说：土龙待请雨之所，得食酒　者也。"
                },
                {
                    "paragraph": "鲁人身善制冠，妻善织履，往徙于越而大困穷。以其所修而游不用之郷，譬若树荷山上，",
                    "zhushu": "荷，水菜，芙蕖。其茎曰茄，其夲曰密，其根曰耦，其华曰芙蓉，其秀者曰菡蓞，其寳曰莲。莲之茂者花，花之中心曰薏。幽州总谓之光荷，读如燕人强秦言胡同也。"
                },
                {
                    "paragraph": "而畜火井中。橾钩上山，揭斧入渊，欲得所求，难也。方车而蹠越，乘桴而入胡，",
                    "zhushu": "方，出。蹠，至。桴。筏。一曰瓠，言非其所宜也。"
                },
                {
                    "paragraph": "欲无穷，不可得也。",
                    "zhushu": "无求之处也。"
                },
                {
                    "paragraph": "楚王有白蝯，王自射之，则搏矢而熙；",
                    "zhushu": "熙。戏。"
                },
                {
                    "paragraph": "使养由其射之，始调弓矫矢，未发而蝯拥柱号矣，",
                    "zhushu": "由其，楚王之臣，养姓，调张矫直，拥抱号呼。幽通赋曰：养流睇而蝯号是也。"
                },
                {
                    "paragraph": "有先中中者也。",
                    "zhushu": "有先未中，必中之征，精相动也。"
                },
                {
                    "paragraph": "呙氏之壁，夏后之璜，揖让而进之，以合欢；夜以投人，则为怨，时与不时。",
                    "zhushu": "不时谓夜。呙，古和字。"
                },
                {
                    "paragraph": "画西施之面，美而不可说；规孟贲之目，大而不可畏，君形者亡焉。",
                    "zhushu": "生气者，人形之君。规画人形，无有生气，故曰君形亡。"
                },
                {
                    "paragraph": "人有昆弟相分者，无量，",
                    "zhushu": "多不可计。"
                },
                {
                    "paragraph": "而众称义焉。夫唯无量，故不可得而量也。",
                    "zhushu": ""
                },
                {
                    "paragraph": "登髙使人欲望，临深使人欲闚，处使然也。射者使端，钓者使人恭，事使然也。",
                    "zhushu": "立然后中，恭然后得，故曰事使然也。"
                },
                {
                    "paragraph": "曰：杀罢牛可以赎良马之死。莫之为也。杀牛，必亡之数。",
                    "zhushu": "牛者，所以殖谷者，民之命，是以王法禁杀牛。民犯禁，杀之者诛，故曰必亡之数。"
                },
                {
                    "paragraph": "以必亡赎不必死，未能行之者矣。",
                    "zhushu": ""
                },
                {
                    "paragraph": "季孙氏劫公家，",
                    "zhushu": "鲁大夫季桓子斯，一曰康子肥。䝱定公而专其政。传曰：禄之去公室。"
                },
                {
                    "paragraph": "孔子说之，先顺其所为，而后与之入政。曰：与枉与直，如何而不得？与直与枉，勿与遂往。",
                    "zhushu": "直顺其谋而从，勿遂，大，与同小。"
                },
                {
                    "paragraph": "此所谓同污而异涂者。",
                    "zhushu": ""
                },
                {
                    "paragraph": "众曲不容直，众枉不容正。故人众则食狼，狼众则食人。",
                    "zhushu": ""
                },
                {
                    "paragraph": "欲为邪者，必相明正；欲为曲者，必达直。公道不立，私欲得容者，自古及今，未尝闻也。此以善托其丑。",
                    "zhushu": "托，寄。若丽姫欲杀太子申生，先称之于献公，然后得行其害，此其类也。"
                },
                {
                    "paragraph": "众议成林，无翼而飞；",
                    "zhushu": "众人皆议平地生林，无翼之为能飞，凡人信之，以为实然也。"
                },
                {
                    "paragraph": "三人成市虎，",
                    "zhushu": "三人从市中来，皆言市中有虎。市非虎处，而人信以为有虎，故曰言人成市虎。"
                },
                {
                    "paragraph": "一里挠推。",
                    "zhushu": "挠，弱。一人之人，皆有能屈推者，人则信之也。"
                },
                {
                    "paragraph": "夫游没者，不求沐浴，已自足其中矣。故食草之兽，不疾易薮；",
                    "zhushu": "疾，患。"
                },
                {
                    "paragraph": "水居之虫，不疾易水，行小变而不失常。",
                    "zhushu": "小变，易，水易草，草食故食草，水君故水中。故曰不疾，失其常也。"
                },
                {
                    "paragraph": "信有非礼而失礼。尾生死其梁拄之下，此信之非者；",
                    "zhushu": "尾生，鲁人，与妇人私期桥梁之下，故尊其誓。水至不去，没溺而死。故曰信之非也。"
                },
                {
                    "paragraph": "孔氏不丧出母，此礼之失者。",
                    "zhushu": "礼，庶子丧出母，𦚴，孔氏，子上名白，仲尼曽孙，孔汲之子。后出子白之母卒于外，配曰：子上之母死，不丧。门人问诸子思曰：子先君其丧出母乎？曰：然。子不使白，何也？曰：昔吾先君无所失，道隆从而降，道污从而污，伋则安能及乎？是不为伋妻，是不为白也。母。孔氏之不丧出母，自子思始，故曰孔氏之失也。"
                },
                {
                    "paragraph": "曽子立孝，不过胜母之闾。墨子非乐，不入朝歌之邑。曽子立廉，不饮盗泉。所谓养志者也。",
                    "zhushu": ""
                },
                {
                    "paragraph": "纣为象箸而箕子唏，",
                    "zhushu": "见象箸，知当复作。王，枉有王柸，必有熊蹯豹胎，以极庶侈，故箕子为之惊号啼也。"
                },
                {
                    "paragraph": "鲁以偶人葬而孔子叹，",
                    "zhushu": "恶其象人而用之，知后世必用殉，故孔子为之长叹也。"
                },
                {
                    "paragraph": "故圣人见霜而知冰。",
                    "zhushu": "见微霜降，大寒至，必坚氷也。"
                },
                {
                    "paragraph": "有鸟将来，张罗而待之。得鸟者，罗之一目也。今为一目之罗，则无时得鸟矣。今被甲者，以备矢之至，若使人必知所集，则悬一札而已矣。事或不可前规，物或不可虑，卒，然不戒而至，故圣人畜道以待时。",
                    "zhushu": "道能均化，无不禀受，故圣人畜养以待时，时至而应，若武王伐纣矣。"
                },
                {
                    "paragraph": "屯犁牛，既　以㹋，泱鼻而羁，",
                    "zhushu": "屯，丑牛貌。犁，牛，不纯色。　无角。㹋，无尾。泱鼻。羁头而牵。"
                },
                {
                    "paragraph": "生子而犠，尸祝斋戒，以沈诸河，",
                    "zhushu": "犠者，牲。尸，祭神之主。祝，祈福祥之辞。祀河曰沈。"
                },
                {
                    "paragraph": "河伯岂羞其所从出，辞而不享哉？",
                    "zhushu": "诗曰：采葑采菲，无以下体。是。论语曰：犁牛之子骍且角，虽欲勿用，山川其舍诸？"
                },
                {
                    "paragraph": "得万人之兵，不如闻一言之当。",
                    "zhushu": "当，谓明天时地利，知人之言，可以不战，屈人之兵。"
                },
                {
                    "paragraph": "得隋侯之珠，不若得事之所由。得呙氏之璧，不若得事之所适。",
                    "zhushu": "由，用。适。宜，适也。"
                },
                {
                    "paragraph": "撰良马者，非以遂狐狸，将以射麋鹿；砥利剑者，非以斩缟衣，将以断兕犀。故高山仰止，景行行止，乡者，其人。",
                    "zhushu": "言者髙山，我仰而止之；人有大行，我则而行之。故曰乡者其人。"
                },
                {
                    "paragraph": "见弹而求鸮炙，",
                    "zhushu": "弹可以弹鸮鸟，而我因望其求炙也。"
                },
                {
                    "paragraph": "见卵而求晨夜，",
                    "zhushu": "鸡知将旦，鹤知夜半，见其卵，因望其夜鸣，故曰求晨夜。"
                },
                {
                    "paragraph": "见黂而求成布，虽其理哉，亦不病暮。",
                    "zhushu": "黂，麻之有实者，可以为布，因求其成，故曰虽其理哉，亦不病暮，言其早也。黂，谓传曰有𧍃不为灾之𧍃。"
                },
                {
                    "paragraph": "象解其牙，不憎人之利之也；",
                    "zhushu": "利，犹取也。"
                },
                {
                    "paragraph": "死而弃其招箦，不怨人取之。",
                    "zhushu": "招箦，死者，浴床上称栭，怨亦憎，互文耳。箦读功绩之绩也。"
                },
                {
                    "paragraph": "人能以所不利利人，则可。",
                    "zhushu": "所不利，若子罕不利玉人之寳。利，若玉人自得玉以为寳，故曰可。"
                },
                {
                    "paragraph": "狂者东走，逐者亦东走，东走则同，所以东走则异。溺者入水，拯之者亦入水，入水则同，所以入水者则异。",
                    "zhushu": "异其不溺。"
                },
                {
                    "paragraph": "故圣人同死生，愚人亦同死生。圣人之同死生，通于分理；愚人之同死生，不知利害所在。",
                    "zhushu": ""
                },
                {
                    "paragraph": "徐偃王以仁义亡国，国亡者非必仁义。",
                    "zhushu": "徐国，今下邳、徐、僮是。偃，谥。居衰乱之世，修行仁义，为楚文王所灭。灭者多以不义，故曰：亡国不必仁义。"
                },
                {
                    "paragraph": "比干以忠靡其体，被诛者非必忠也。",
                    "zhushu": "比干以忠谏纣而诛之，出见谏者多以不忠，故曰：被诛者非必忠。"
                },
                {
                    "paragraph": "故寒者颤，惧者亦颤，此同名而异实。",
                    "zhushu": "同名于颤，异者，寒与惧。颤，读天寒冻颤之颤字，亦自如此。"
                },
                {
                    "paragraph": "明月之珠，出于蛖蜄；周之简圭，生于垢石；",
                    "zhushu": "珠有夜光、明月，生于蛖中。简圭、大圭、美玉出于石中，故曰生垢石。"
                },
                {
                    "paragraph": "大蔡神龟，出于沟壑。",
                    "zhushu": "大蔡，元龟之所出地名，因名其龟为大蔡，臧文仲所居。蔡是。"
                },
                {
                    "paragraph": "万乘之主，冠锱锤之冠，履百金之车。",
                    "zhushu": "六铢曰锱，八两曰锤。言贾直少。物，有贱而在上，有贵而在下。车，或作履也。"
                },
                {
                    "paragraph": "牛皮为鼓，正三军之众。",
                    "zhushu": "鼓，声气，故可以齐三军之众也。"
                },
                {
                    "paragraph": "欲学歌讴者，必先征羽乐风；",
                    "zhushu": "征，南方火。羽，北方水。五音正，乐，正得失，理情性，动天地，感鬼神，莫近于诗。乐风者，上以风化下，下以风刺上，故谓之风也。"
                },
                {
                    "paragraph": "欲美和者，必先始于阳阿、采菱。",
                    "zhushu": "阳阿、采菱，楽曲之和声。百。阳阿，古之名徘，善和也。"
                },
                {
                    "paragraph": "○此皆学其所不学，而欲至其所欲学者。",
                    "zhushu": ""
                },
                {
                    "paragraph": "燿蝉者，务在明其火；钓鱼者，务在芳其饵。明其火者，所以燿而致之也；芳其饵者，所以诱而利之也。",
                    "zhushu": "燿，明。芳，香，明火香饵，则蝉鱼至。以言治国，明其德，美其政，天下之人如蝉鱼归明火香饵也。"
                },
                {
                    "paragraph": "欲致鱼者先通水，欲𦤺鸟者先树木。水积而鱼聚，木而鸟集。好弋者先具缴与矰，",
                    "zhushu": "缴，大纶。矰，短矢。缴，所以系者。缴，射，射。注飞鸟。诗云弋凫与鴈也。"
                },
                {
                    "paragraph": "好鱼者先具罟与罘，",
                    "zhushu": "罘，细网。传曰：数罟不入于汗池。罘，大网。诗云：施罟濊濊，鳣鲔泼泼是也。"
                },
                {
                    "paragraph": "未有无其具而得其利。",
                    "zhushu": "言未见君，无道而能得民心也。"
                },
                {
                    "paragraph": "遗人马而解其羁，遗人车而税其轙。",
                    "zhushu": "轙，所以缚衡也。"
                },
                {
                    "paragraph": "所爱者少，而所亡者多。故里人谚曰：烹牛而不盐，败所为也。",
                    "zhushu": "亨羹不与监。不成羹，故曰败所为。礼记曰：客絮羹，主人辞不能烹。知烹为羹也。"
                },
                {
                    "paragraph": "桀有得事，",
                    "zhushu": "谓知作瓦以盖屋，遗后世也。"
                },
                {
                    "paragraph": "尧有遗道，",
                    "zhushu": "遗，失，谓不能放四凶，用十六相，是其一说。不传丹朱而禅舜，天下，有不慈之名，故曰有遗道也。"
                },
                {
                    "paragraph": "嫫母有所美，",
                    "zhushu": "嫫母，古之丑女，而行贞正，故曰有所美。嫫读摸范之摸。"
                },
                {
                    "paragraph": "西施有所丑。",
                    "zhushu": "西施，古之好女也，虽容仪光艳，未必贞正，故曰有所丑也。"
                },
                {
                    "paragraph": "故亡国之法，有可随者；治国之俗，有可非者。",
                    "zhushu": "有可随，犹嫫母有所美；有可非，犹西施有所丑。"
                },
                {
                    "paragraph": "琬琰之玉，在洿泥之中，虽廉者弗释；",
                    "zhushu": "琬琰，美玉。释，舍。"
                },
                {
                    "paragraph": "弊箄甑瓾，在袇茵之上，虽贪者不搏。",
                    "zhushu": "瓾，甑带。搏，取。瓾，读鼃黾之黾也。"
                },
                {
                    "paragraph": "美之所在，虽污辱，世不能賎；恶之所在，虽髙隆，世不能贵。",
                    "zhushu": "世不能贱者，喻䝨者在下位卑污之处；世不能贵者，喻小人在上位髙显之处。"
                },
                {
                    "paragraph": "春贷秋赋，民皆欣；",
                    "zhushu": "春𩚑而子，秋豊而收，故民欣也。"
                },
                {
                    "paragraph": "春赋秋贷，众皆怨。得失同，喜怒为别，其时异也。",
                    "zhushu": ""
                },
                {
                    "paragraph": "为鱼德者，非挈而入渊；为蝯赐者，非负而缘木，縦之其所而已。",
                    "zhushu": "喻为政官方定物。能文者居文官。能武者居武官。故曰纵之其利而巳也。"
                },
                {
                    "paragraph": "貂裘而杂，不若狐裘而粹，",
                    "zhushu": "杂，犹骇。粹，纯也。"
                },
                {
                    "paragraph": "故人莫恶于无常行。",
                    "zhushu": "无常行，犹论语人而无恒，不可作为巫医，故曰恶矣。"
                },
                {
                    "paragraph": "有相马而失马者，",
                    "zhushu": "失犹不知。"
                },
                {
                    "paragraph": "犹良马犹在相之中。",
                    "zhushu": "良马有夭寿骨法。非能相不知。故曰在相之中。"
                },
                {
                    "paragraph": "今人放烧，或操火往益之，或接水往救之，两者皆未有功，而怨德相去亦远矣。",
                    "zhushu": ""
                },
                {
                    "paragraph": "郢人有买屋栋者，求大三围之木，",
                    "zhushu": "郢，楚都，在今江陵北郢是也。楝，稳太材。"
                },
                {
                    "paragraph": "而人予车毂，跪而度之，巨虽可，而长不足。",
                    "zhushu": "巨，大也。长，不足，言其短。"
                },
                {
                    "paragraph": "蘧伯玉以德化，",
                    "zhushu": "伯玉，卫大夫蘧瑗。赵简子将伐卫，使史默往视之，曰：蘧伯王为政，未可以加兵。故曰：德化也。"
                },
                {
                    "paragraph": "公孙鞅以刑罪，所极一也。",
                    "zhushu": "公孙鞅，卫公子叔痤之子，自魏奔秦，相孝公，制相坐法。故曰：以形罪。秦封为商君，因曰：商鞅。商在京兆东南。瑗以德化，鞅以刑。故曰：所极一也。"
                },
                {
                    "paragraph": "病者寝席，",
                    "zhushu": "寝，卧。席，蓐。"
                },
                {
                    "paragraph": "医之用针石，巫之用糈藉，所救钧也。",
                    "zhushu": "医师在男曰觋，在女曰巫。石针所砥，弹人，雍痤，出其恶血。糈，米，所以享神。籍，管、茅。皆所以疗病，求福祚，故曰救钧。"
                },
                {
                    "paragraph": "狸头愈鼠，鸡头已瘘，",
                    "zhushu": "鼠啮人创，狸愈之。瘘头，肿疾。鸡头，水中茭，幽州谓之鴈头，亦愈之也。"
                },
                {
                    "paragraph": "虻散积血，斲木愈龋，此类之推者也。",
                    "zhushu": "推，行也。"
                },
                {
                    "paragraph": "膏之杀鼈，鹊矢中猬，",
                    "zhushu": "中亦杀矣。"
                },
                {
                    "paragraph": "烂灰生绳，",
                    "zhushu": "烂，腐。"
                },
                {
                    "paragraph": "漆见蟹而不乾，此类之不推者也。",
                    "zhushu": "乾，燥。"
                },
                {
                    "paragraph": "推与不推，若非而是，若是而非，孰能通其微？",
                    "zhushu": ""
                },
                {
                    "paragraph": "天下无粹白狐，而有粹白之裘，掇之众白也。善学者，若齐王之食鸡，必食其蹠数十而后足。",
                    "zhushu": "跖，鸡足，踵，喻学，取道众多然后优。"
                },
                {
                    "paragraph": "刀便剃毛，至伐大木，非斧不克。",
                    "zhushu": "克，截："
                },
                {
                    "paragraph": "物固有以寇适成不逮者。",
                    "zhushu": ""
                },
                {
                    "paragraph": "视方寸于牛，不知其大于羊。总视其体，乃知其大，相去之远。",
                    "zhushu": "远，犹多也。"
                },
                {
                    "paragraph": "孕妇见兔而子缺唇，见麋而不四目。小马大目，不可谓大马；大马之目眇，所谓之眇马，物固有似然而似不然者。故决指而身死，",
                    "zhushu": "决，伤。"
                },
                {
                    "paragraph": "或断臂而顾活，",
                    "zhushu": "顾，反。"
                },
                {
                    "paragraph": "类不可必推。",
                    "zhushu": ""
                },
                {
                    "paragraph": "厉利剑者必以柔砥，",
                    "zhushu": "柔，濡。"
                },
                {
                    "paragraph": "击钟磬者必以濡木，毂强必以弱辐，两坚不能相和，两强不能相服。故梧桐断角，马厘截玉。",
                    "zhushu": "言柔胜刚。"
                },
                {
                    "paragraph": "媒但者，非学谩他，但成而生不信；",
                    "zhushu": "但，犹诈也。"
                },
                {
                    "paragraph": "立慬者，非学斗争，慬立而生不让。故君子不入狱，为其伤恩也；不入市，为其侳亷。",
                    "zhushu": "侳，辱。"
                },
                {
                    "paragraph": "积不可不慎者也。",
                    "zhushu": ""
                },
                {
                    "paragraph": "走不以手，缚手，走不能疾；飞不以尾，屈尾，飞不能远。物之用者，必待不用者。故使止见者，乃不见者也；使鼓鸣者，不鸣也。",
                    "zhushu": "不鸣乃无声也。"
                },
                {
                    "paragraph": "尝一脔，　，知一镬之味；",
                    "zhushu": "有足曰鼎，无足曰镬。"
                },
                {
                    "paragraph": "悬羽与炭，而知燥湿之气，",
                    "zhushu": "燥，故炭轻，湿故炭重。"
                },
                {
                    "paragraph": "以小朋大。见一叶落，而知岁之将暮；睹瓶中之冰，而知天下之寒，以近论远。",
                    "zhushu": "论。知也。"
                },
                {
                    "paragraph": "三人比肩，不能外出户；",
                    "zhushu": "户不容，故。"
                },
                {
                    "paragraph": "一人相随，可以通天下。",
                    "zhushu": "言不并也。"
                },
                {
                    "paragraph": "足𨃨地而为迹，暴行而为影，此易而难。",
                    "zhushu": "𨃨，履。履地，迹自成，行。日中影自生，是其易；使迹正影直，是其难也。"
                },
                {
                    "paragraph": "庄王诛里史，孙叔敖制冠浣衣；",
                    "zhushu": "里史，倿臣，恶人死，叔敖自知当见用，故制冠浣衣。"
                },
                {
                    "paragraph": "文公弃荏席，后霉黑，咎犯辞归。",
                    "zhushu": "晋文弃其卧席之下霉黑者，咎犯感其捐旧物，因日：臣从君周旋，臣之罪多矣。臣犹自知之，沉君乎？请从此亡。故曰辞归。"
                },
                {
                    "paragraph": "故桑叶洛而长年悲也。",
                    "zhushu": "桑叶时既，茹落，长年，惧命尽，故感而悲也。"
                },
                {
                    "paragraph": "鼎错曰：用而不足贵，",
                    "zhushu": "错，小鼎，虽日见用，不能和五味，故不足贵。"
                },
                {
                    "paragraph": "周鼎不爨而不可贱，",
                    "zhushu": "周家大鼎，不日炊火以休朱，而能和味，故曰不可賎。"
                },
                {
                    "paragraph": "物固有以不用而为有用者。",
                    "zhushu": "不用，谓鼎不爨。为用，谓调五味。"
                },
                {
                    "paragraph": "地平则水不流，重钧则衡不倾，",
                    "zhushu": "流，行。倾，邪也。"
                },
                {
                    "paragraph": "物之尤必有所感。",
                    "zhushu": "尤，过。䡖重，则衡低昂，故日必有所感。感，动也。"
                },
                {
                    "paragraph": "物固有以不用为大用者。",
                    "zhushu": "衡行物，物所不用，然后用之，乃知物之轻重，故曰以不用为大用也。"
                },
                {
                    "paragraph": "先倮而浴则可，以浴而倮则不可。先𥙊而后飨则可，",
                    "zhushu": "礼：食必祭，示有所先。飨，犹食也。"
                },
                {
                    "paragraph": "先飨而后祭则不可。",
                    "zhushu": "为不敬，故日不可也。"
                },
                {
                    "paragraph": "物之先后，各有所宜也。",
                    "zhushu": ""
                },
                {
                    "paragraph": "祭之日而言狗生，取妇夕而言衰麻，置酒之日而言上蒙，",
                    "zhushu": "皆所不宜。"
                },
                {
                    "paragraph": "渡江、河而言阳侯之波。",
                    "zhushu": "阳陵国侯溺死，其神能为大波，为人作害，因号阳侯之波，舟人所不欲言。"
                },
                {
                    "paragraph": "或曰知其且赦也，而多杀人。",
                    "zhushu": "不仁。"
                },
                {
                    "paragraph": "或曰知其且赦也，而多活人。",
                    "zhushu": "乃仁人也。"
                },
                {
                    "paragraph": "其望赦同，所利害异。故或吹火而灭，所以吹者异也。",
                    "zhushu": ""
                },
                {
                    "paragraph": "烹牛以飨其里，而骂其东家母，德不报而见殆。",
                    "zhushu": "殆，危，害也。"
                },
                {
                    "paragraph": "文王污膺，鲍申伛背，以成楚国之治；",
                    "zhushu": "文王，楚武王子。熊疵。污膺，陷胸，鲍申，楚相。怄背，偻。成治，言贤也。"
                },
                {
                    "paragraph": "禆谌出郭而知，以成子产之事。",
                    "zhushu": "禆谌，郑大夫，谋于野则获，谋于国则否。郑国有难，子产载如野，与议四国之事。故曰：成子产之事。论语曰：禆谌草创之，世叔讨论之，东里子产润色之。"
                },
                {
                    "paragraph": "侏儒问径天高于修人，修人曰：不知。曰：子虽不知，犹近之于我。故凡问字，必于近者。",
                    "zhushu": "修人，长人也。"
                },
                {
                    "paragraph": "冦难至，躄者告盲者，盲者负而走，两人得活，得其所能也。故使盲者语，使躄者走，失其所也。",
                    "zhushu": ""
                },
                {
                    "paragraph": "邢人有鬻其母，为请于买者曰：此母老矣，幸善食之而勿苦。",
                    "zhushu": "郢，楚都。鬻，卖也。食，养也。"
                },
                {
                    "paragraph": "此行大不义而欲为小义者，",
                    "zhushu": ""
                },
                {
                    "paragraph": "介虫之动以固，",
                    "zhushu": "介，甲，龟鼈之属，动，行。"
                },
                {
                    "paragraph": "贞虫之动以毒螫，",
                    "zhushu": "贞虫，细腰，蜂。蜾蠃之属。无牝牡之合曰贞，而有毒，故能。螫。读解释之释也。"
                },
                {
                    "paragraph": "熊罴之动以攫搏，",
                    "zhushu": "攫，拨。熊罴多力，故能拨。攫，有所搏也。"
                },
                {
                    "paragraph": "兕牛之动以觝触，",
                    "zhushu": "兕，兽名。有角。牛，犁牛。"
                },
                {
                    "paragraph": "物莫措其所修，而用其所短也。",
                    "zhushu": "指置。"
                },
                {
                    "paragraph": "治国者若耨田，去害苗者而已。今沐者堕发，而犹为之不止，以所去者少，所利者多。",
                    "zhushu": ""
                },
                {
                    "paragraph": "砥石不利，而可以利金。",
                    "zhushu": "金，刀剑之属也。"
                },
                {
                    "paragraph": "擏不正，而可以正弓。",
                    "zhushu": "擏，弓之掩床。读曰檠。"
                },
                {
                    "paragraph": "物固有不正而可以正，不利而可以利。",
                    "zhushu": "又，正者擏，正者，弓也。不利者，砥；利者，金也。"
                },
                {
                    "paragraph": "力贵齊，知贵㨗。得之同，遫为上；",
                    "zhushu": "齐，读蒜韲之韲，齊捷，背疾。"
                },
                {
                    "paragraph": "胜之同，遟为下。所以贵镆邪者，以其应物而断割也。𠟣靡勿释，牛车绝辚，",
                    "zhushu": "𠟣，切，楚人谓门切之辚，车行其上则断之。孟子曰：城门之轨，非两马之力。辚，读近兰，急舌言之乃得也。"
                },
                {
                    "paragraph": "为孔子之穷于陈、蔡而废六艺，则感；",
                    "zhushu": "六㙯、礼、楽、射、御、书、数。"
                },
                {
                    "paragraph": "为医之不能自治其病，病而不就药，则勃矣。",
                    "zhushu": "不择于事曰勃也。"
                }
            ]
        },
        {
            "name": "说林训第十七",
            "paragraphs": [
                {
                    "paragraph": "说林训第十七",
                    "zhushu": "木丛生曰林。说万物承阜，若林之聚矣，故曰说林，因以题篇也。",
                    "type": 1
                },
                {
                    "paragraph": "以一出之度，制治天下，譬犹客之乘舟，中流，遗其剑，遽，𢍆其舟㧪，",
                    "zhushu": "𢍆，刻。㧪。船，弦板。堕剑于中流，刻下船弦，言其于此下失剑。㧪，读如左传襄王出居郑地泛之泛也。"
                },
                {
                    "paragraph": "暮薄而求之，其不知物类亦甚矣。",
                    "zhushu": "日暮薄岸而止，求，求剑于其所刻㧪下，故曰不不知物类。"
                },
                {
                    "paragraph": "夫随一隅之迹，而不知因天地以游，惑莫大焉。",
                    "zhushu": "随一问之迹，刻㧪之类，或无有大于此也。"
                },
                {
                    "paragraph": "虽时有所合，然而不足贵也。譬若旱岁之土龙，疾疫之刍灵，是为帝者也。",
                    "zhushu": "土龙以求雨，刍狗以求福，时见贵也。"
                },
                {
                    "paragraph": "曹氏之裂布，蛷者贵之。然非，夏后氏之，璜。",
                    "zhushu": "楚人名命为曹，今俗间以始织布繋著其旁，谓之曹布。烧以傅蝫，蛷疮则愈，故蛷者贵之。半璧曰璜，璜以发众，国家之寳，故曰然非夏后氏之璜也。"
                },
                {
                    "paragraph": "无古无今，无始无终，未有天地而生天地，至深微广大矣。",
                    "zhushu": "言其深微广大，故能生天地也。"
                },
                {
                    "paragraph": "足以𨃨者浅矣，然待所不𨃨而后行；",
                    "zhushu": "𨃨，履，持所履而行者，则不得行，故曰待所不履而后行。"
                },
                {
                    "paragraph": "智所知者褊矣，然待所不知而后明。",
                    "zhushu": "𥚹，狭。知所知所不知，以成明矣。"
                },
                {
                    "paragraph": "游者以足蹶，以手㧊，不得其数，愈蹶愈败。",
                    "zhushu": "愈，益。败，犹没也。"
                },
                {
                    "paragraph": "及其能游者，非手足者矣。",
                    "zhushu": "不用手足而白游也。"
                },
                {
                    "paragraph": "鸟飞反郷，免走归窟，狐死首丘，寒将翔水。各哀其所生。",
                    "zhushu": "寒将，水鸟。哀。犹爱也。"
                },
                {
                    "paragraph": "母贻盲者镜，毋予躄者履，毋赏越人章甫，非其用也。",
                    "zhushu": "赏，遗。章甫，冠，越人断发，无用冠。为。"
                },
                {
                    "paragraph": "椎固百柄，不能自㭬；目见百步之外，不能自见其眦。",
                    "zhushu": "喻人能有所为，而不能自为也。"
                },
                {
                    "paragraph": "狗    不择甂瓯而食，偷𦘺其体，而顾近其死。",
                    "zhushu": "偷，取也。顾，反。𦘺则享之，故近其死也。"
                },
                {
                    "paragraph": "凤皇髙翔千仞之上，故莫之能致。",
                    "zhushu": "七尺曰仞，非圣徳君不致，故曰莫之能致也。"
                },
                {
                    "paragraph": "月照天下，蚀于詹诸；腾蛇游雾，而殆于蝍蛆；",
                    "zhushu": "𦧕诸，月中虾蟆，食月，故曰食于詹诸。殆，犹畏。蝍蛆。蟋蟀，尔雅谓之蜻𧊿之大腹也，上蛇，蛇不敢动，故曰殆于蝍蛆也。"
                },
                {
                    "paragraph": "乌力胜日，而服于鵻礼，能有修短也。",
                    "zhushu": "乌在日中而见，故曰胜日。服，犹畏。鵻。礼。尔雅谓禆苙，秦人谓之祀祝。间。蚕时，农鸣人舍者，鸿鸟皆畏之，故曰能有修短也。"
                },
                {
                    "paragraph": "莫寿于殇子，而彭祖为夭矣。",
                    "zhushu": "生寄死归，殇子去所，寄，归所卜，故曰以为寿。彭祖盖楚先，寿四百岁，不早归，故曰以为夭。论语曰：窃比我于老彭。盖谓是。一说，彭祖盖黄帝时学仙者，言不如殇子早归神明矣。"
                },
                {
                    "paragraph": "短绠不可以汲深，器小不可以盛大，非其任也。",
                    "zhushu": "任，读勘任之任。"
                },
                {
                    "paragraph": "怒出于不怒，为出于不为。",
                    "zhushu": "不怒乃是怒，下为乃是为也。"
                },
                {
                    "paragraph": "视于无形，得其所见矣。听于无声，则得其所闻矣。",
                    "zhushu": "言皆易恤，无声，故得有闻。"
                },
                {
                    "paragraph": "至味不慊，至言不文，至乐不笑，至音不叫，大匠不斲，大豆不具，大勇不斗，",
                    "zhushu": "慊，快。叫，噪呼。不斲，不自断削。豆，簠簋𥸅。比之器，大勇，人闻自畏之，不复斗也。"
                },
                {
                    "paragraph": "得道而德从之矣。譬若黄钟之比宫，大簇之比商，无更调焉。",
                    "zhushu": "更，改也。"
                },
                {
                    "paragraph": "以瓦鉒者全，以金鉒者跋，以玉跓者发。",
                    "zhushu": "鉒，谓象金之铜柱，余之鉒。鉒者，提马，雒家谓之投翩。金者，金步除。跋者，刺跋走。发者，疾迅。发，读射百发之发。"
                },
                {
                    "paragraph": "是故所重者在外，则内为之掘。",
                    "zhushu": "所重，谓金与玉，掘，律气不安翔。"
                },
                {
                    "paragraph": "逐兽者目不见太山，",
                    "zhushu": "见兽而已。"
                },
                {
                    "paragraph": "嗜欲在外，则明所蔽矣。",
                    "zhushu": "蔽者，见利之物，不见其害也。"
                },
                {
                    "paragraph": "听有音之音者聋，听无音之音者听。不聋不听，与神明通。",
                    "zhushu": ""
                },
                {
                    "paragraph": "卜者操龟，筮者端策，以问于数，安所问之哉？",
                    "zhushu": "策四十九。策，可以占吉凶，可以问于数。数，欲卜筮者也。"
                },
                {
                    "paragraph": "舞者举节，坐者不期，而拚皆如一，所极同也。日出汤谷，入干虞𣾺，莫知其动。须臾之闲，俯人之颈。",
                    "zhushu": "俯，犹戾也。"
                },
                {
                    "paragraph": "人莫欲学御龙，而皆欲学御马；莫欲学治鬼，而皆欲学治人，急所用也。",
                    "zhushu": "御龙、治鬼，不益世用，故以御马、治人为急务矣。"
                },
                {
                    "paragraph": "解门以为薪，塞井以为臼，人之从事，或时相似。",
                    "zhushu": "或有也，相似似于愚。"
                },
                {
                    "paragraph": "水火相憎，䵻在其间，五味以和，",
                    "zhushu": "鏏，小鼎。一曰鼎无耳为鏏。鏏读曰彗。鏏受水而火炊之，故曰在其间。"
                },
                {
                    "paragraph": "骨肉相爱，谗贼闲之，而父子相危。",
                    "zhushu": "楚平王、晋献公是也。"
                },
                {
                    "paragraph": "夫所以养而害所养，譬犹削足而适履，杀头而便冠。",
                    "zhushu": "所以养，喻谗贼，害在养，喻骨肉。杀，亦杀之，头大冠小，不相宜，削杀其头，以便其冠，愚之至。头或作颐。"
                },
                {
                    "paragraph": "昌羊去𧎇虱而来蛉穷",
                    "zhushu": "，昌羊、昌蒲、蛉穷，虽蜒，入耳之虫也。"
                },
                {
                    "paragraph": "除小害而致大贼，故小快害大利。",
                    "zhushu": ""
                },
                {
                    "paragraph": "墙之坏也，不若无也，然逾屋之覆。",
                    "zhushu": "不若其无。为墙。屋之覆，为败屋，墙之坏，更为土，归于本，故曰逾屋之覆。"
                },
                {
                    "paragraph": "璧瑗成器，礛诸之功，",
                    "zhushu": "礛诸，治玉之石。诗云：他山之石，可以为错。礛，读一曰亷氏之亷。"
                },
                {
                    "paragraph": "镆邪断割，砥厉之力。",
                    "zhushu": "力亦功，互文也。"
                },
                {
                    "paragraph": "狡兔得而猎犬烹，髙鸟尽而强弩藏。",
                    "zhushu": "烹犹杀，藏犹残，喻不复用也。"
                },
                {
                    "paragraph": "     与骥致千里而不飞，无糗粮之资而不饥。",
                    "zhushu": ""
                },
                {
                    "paragraph": "失火而遇雨，失火则不幸，遇雨则幸也，故祸中有福也。",
                    "zhushu": ""
                },
                {
                    "paragraph": "鬻棺者，欲民之疾病也；畜粟者，欲岁之荒饥也。",
                    "zhushu": "荒，大饥，榖不熟。"
                },
                {
                    "paragraph": "水静则平，平则清，清则见物之形，弗能匿也，故可以为正。",
                    "zhushu": "匿，犹逃也。"
                },
                {
                    "paragraph": "川竭而谷虚，",
                    "zhushu": "虚，无水也。"
                },
                {
                    "paragraph": "丘夷而渊塞，",
                    "zhushu": "夷，平。塞，满。"
                },
                {
                    "paragraph": "唇竭而齿寒。",
                    "zhushu": ""
                },
                {
                    "paragraph": "河水之深，其壌在山。",
                    "zhushu": "言非一朝一夕。"
                },
                {
                    "paragraph": "钧之缟也，一端以为冠，一端以为𥿉。冠则戴致之，𥿉则𨃨履之。",
                    "zhushu": ""
                },
                {
                    "paragraph": "知己者，不可诱以物，",
                    "zhushu": "物不能惑。"
                },
                {
                    "paragraph": "明于死生者，不可却以危。",
                    "zhushu": "危，无能惧之。"
                },
                {
                    "paragraph": "故善游者不可惧以涉。",
                    "zhushu": "涉不能溺。"
                },
                {
                    "paragraph": "亲莫亲于骨     ，莭，族之属连也。",
                    "zhushu": "骨，　谓一人之身，故曰莭族之连也。"
                },
                {
                    "paragraph": "心失其制，乃反自害，",
                    "zhushu": "言心失制度，则自害身也。"
                },
                {
                    "paragraph": "况疏远乎。",
                    "zhushu": "疏远，喻他人也。"
                },
                {
                    "paragraph": "圣人之于道，犹葵之与日也，虽不能与终始哉，其郷之诚也。",
                    "zhushu": "郷，仰。诚，实。"
                },
                {
                    "paragraph": "官池涔则溢，旱则涸。",
                    "zhushu": "涔，多雨也。"
                },
                {
                    "paragraph": "江水之原，渊泉不能竭。",
                    "zhushu": "竭，尽也。"
                },
                {
                    "paragraph": "盖非橑，不能蔽，日；轮非辐，不能追疾。然而橑、辐未足恃也。",
                    "zhushu": ""
                },
                {
                    "paragraph": "金胜木者，非以一刀残林也；土胜水者，非以一璞塞江也。",
                    "zhushu": ""
                },
                {
                    "paragraph": "躄者见虎而不走，非勇，势不便也。",
                    "zhushu": ""
                },
                {
                    "paragraph": "倾者易覆也，倚者易軵也，几易助也，湿易雨也。",
                    "zhushu": "几，近。朝，读軵持之。軵，近也。"
                },
                {
                    "paragraph": "设鼠者机动，钓鱼者泛杭，任动者车鸣也。",
                    "zhushu": "动，发。发则得鼠。泛，钓浮。杭，动。动则得鱼。任者，辇，言云：我任我辇。"
                },
                {
                    "paragraph": "刍狗能立而不能行，蛇床似麋芜而不能芳。",
                    "zhushu": "蛇床臭，麋芜香。"
                },
                {
                    "paragraph": "谓许由无德，乌获无力，莫不丑于色，",
                    "zhushu": "丑，犹怒曰愧也。"
                },
                {
                    "paragraph": "人莫不奋于其所不足。",
                    "zhushu": "奋，厉也。"
                },
                {
                    "paragraph": "以兔之走，使大如马，则逮曰归风；",
                    "zhushu": "言其妄也。"
                },
                {
                    "paragraph": "及其为马，则又不能走矣。",
                    "zhushu": ""
                },
                {
                    "paragraph": "冬有雷电，夏有霜雪，然而寒暑之势不易，小变不足以防大节。",
                    "zhushu": ""
                },
                {
                    "paragraph": "黄帝生阴阳，",
                    "zhushu": "黄帝，古天神也。始造人之时，化生阴阳。"
                },
                {
                    "paragraph": "上骈生耳目，桑林生臂手，",
                    "zhushu": "上骈、桑林，皆神名。"
                },
                {
                    "paragraph": "此女娲所以七十化也。",
                    "zhushu": "女娲，王天下者也。七十変，弓，化也。此言造化治世，非一人之功。"
                },
                {
                    "paragraph": "终日言，必有圣之事，百发之中，必有羿、逢蒙之巧，然而世不与也，其守节非也。",
                    "zhushu": "非者，非其真也。"
                },
                {
                    "paragraph": "牛𨂜彘颅亦骨也，而世弗灼，必问吉凶于龟者，以其历岁久矣。",
                    "zhushu": ""
                },
                {
                    "paragraph": "近敖仓者，不为之多饭，临江河者，不为之多饮，其满腹而已。",
                    "zhushu": "敖仓，古常满仓，在荥阳北。"
                },
                {
                    "paragraph": "兰芝以芳，未尝见霜；",
                    "zhushu": "芳，香。"
                },
                {
                    "paragraph": "鼓造辟兵，寿尽五月之望。",
                    "zhushu": "鼓造，盖谓枭，一曰虾蟆。今出人五月望作枭羹，亦作虾蟆羹，言物不当为用。"
                },
                {
                    "paragraph": "舌之与齿，孰先陇也？",
                    "zhushu": "陇，摩，尽也。"
                },
                {
                    "paragraph": "錞之与刃，孰先𡚁也？",
                    "zhushu": "矜下铜鐏也。錞不朽而刃先𡚁。錞，读顿首之顿。"
                },
                {
                    "paragraph": "绳之与矢，孰先直也？",
                    "zhushu": "矢，箭。"
                },
                {
                    "paragraph": "今鱓之与蛇，蚕之与蠋，状相类而爱憎异。",
                    "zhushu": "人爱鱓与蚕，畏蛇与蠋，故曰异也。"
                },
                {
                    "paragraph": "晋以垂棘之璧得虞、虢，",
                    "zhushu": "说在齊俗篇也。"
                },
                {
                    "paragraph": "骊戎以美女亡晋国。",
                    "zhushu": "美女，骊姬也。亡犹乱。"
                },
                {
                    "paragraph": "聋者不歌，无以自乐；盲者不观，无以接物。",
                    "zhushu": "接，犹见也。"
                },
                {
                    "paragraph": "观射者遗其艺，",
                    "zhushu": "艺，事："
                },
                {
                    "paragraph": "观书者忘其爱；意有所在，则忘其所守。",
                    "zhushu": ""
                },
                {
                    "paragraph": "古之所为不可更，则推车至今无蝉匷。",
                    "zhushu": "蝉匷，车类，读如孔子射于矍相民之矍。"
                },
                {
                    "paragraph": "使但吹竽，使氐厌窍，虽中莭而不可听，",
                    "zhushu": "但，古不知吹人，但读燕，言，钮同也。"
                },
                {
                    "paragraph": "无其君形者也。",
                    "zhushu": "君，官主也。"
                },
                {
                    "paragraph": "与死者同病，难为良医；与亡国同道，难与为谋。",
                    "zhushu": "谋，或作豫也。"
                },
                {
                    "paragraph": "为客治饭而自藜藿，名尊于实。",
                    "zhushu": "尊，重，享仁义之名，重于治饭之实也。"
                },
                {
                    "paragraph": "乳狗之噬虎也，伏鸡之抟狸，恩之所加，不量其力。",
                    "zhushu": ""
                },
                {
                    "paragraph": "使景曲者形也，",
                    "zhushu": "形曲则影曲也。"
                },
                {
                    "paragraph": "使响浊者声也。",
                    "zhushu": "声浊则响浊也。"
                },
                {
                    "paragraph": "情泄者中易测，",
                    "zhushu": "不闭其情欲，发泄于外，故其中心测度知也。"
                },
                {
                    "paragraph": "华不时者，不可食也。",
                    "zhushu": "华，实，若今八九月食晚瓜，令人病虐，此之类，故曰不食。喻人多言不时适，不可聼用也。"
                },
                {
                    "paragraph": "蹠越者，或以舟，或以车，虽异路，所极一也。",
                    "zhushu": "蹠，至；极，亦至，互文耳，一，同也。"
                },
                {
                    "paragraph": "佳人不同体，羙人不同面，而皆说于目；",
                    "zhushu": "佳，美。"
                },
                {
                    "paragraph": "梨橘枣栗不同味，而皆调于己。",
                    "zhushu": "谓适。"
                },
                {
                    "paragraph": "人有盗而富者，富者未必盗；有亷而贫者，贫者未必亷。",
                    "zhushu": ""
                },
                {
                    "paragraph": "蔐苗类絮，而不可为絮；",
                    "zhushu": "蔐苗，荻秀，楚人谓之蔐。蔐，读敌战之敌。幽冀谓之荻苕也。"
                },
                {
                    "paragraph": "黂不类布，而可以为布。",
                    "zhushu": "黂，麻之有实者。黂，读左传有蜚不为灾之蜚也。"
                },
                {
                    "paragraph": "出林者不得直道，行险者不得履绳。",
                    "zhushu": "黾。道亦直。"
                },
                {
                    "paragraph": "羿之所以射远中微者，非弓矢也；造父之所以追速致远者，非辔衔也。",
                    "zhushu": ""
                },
                {
                    "paragraph": "海内其所出，故能大；",
                    "zhushu": "雷雨出于海，复随沟，沟还入，故曰内其所出。"
                },
                {
                    "paragraph": "轮复其所过，故能远。",
                    "zhushu": "其所过，转不止。"
                },
                {
                    "paragraph": "羊　不慕螘，螘慕于羊      ，羊　膻也。醯酸不慕蚋，蚋慕于醯酸。",
                    "zhushu": ""
                },
                {
                    "paragraph": "尝一脔　，而知一镬之味；悬羽与炭，知燥湿之气，以小见大，以近喻远。",
                    "zhushu": ""
                },
                {
                    "paragraph": "十顷之陂，可以灌四十顷，",
                    "zhushu": "畜水曰陂。"
                },
                {
                    "paragraph": "而一顷之陂，可以灌四顷，大小之衰然。",
                    "zhushu": "衰，差也。"
                },
                {
                    "paragraph": "明月之光，可以远望，而不可以细书；甚雾之朝，可以细书，而不可以远望寻常之外。",
                    "zhushu": ""
                },
                {
                    "paragraph": "画者谨毛而失貌，",
                    "zhushu": "谨悉微毛，留意于小，则失其大貌。"
                },
                {
                    "paragraph": "射者仪小而遗大。",
                    "zhushu": "仪望小処而射之，故能中，事各有宜。"
                },
                {
                    "paragraph": "治鼠穴而坏里闾，溃小疱而发痤疽，",
                    "zhushu": "疱，面气也。痤，疽，痈也。"
                },
                {
                    "paragraph": "若珠之有䋶，玉之有瑕，置之而全，去之而亏。",
                    "zhushu": "置其颣瑕。"
                },
                {
                    "paragraph": "榛巢者处林荗，安也；窟穴者托埵防者，便也。",
                    "zhushu": "埵、防、髙、処、防，隄也。"
                },
                {
                    "paragraph": "王子庆忌足蹑麋鹿，手搏兕虎；置之冥室之中，不能搏龟鼈，势不便也。",
                    "zhushu": "庆忌，吴王僚之子也。"
                },
                {
                    "paragraph": "汤放其主，而有荣名，",
                    "zhushu": "汤，契后十二世王癸之子，履。放其主，谓伐桀，为民除害，故有荣名也。"
                },
                {
                    "paragraph": "崔杼弑其君而被大谤，",
                    "zhushu": "崔杼，齐大夫崔野之子，弑君，齐荘公也。"
                },
                {
                    "paragraph": "所以为之则同，其所以为之则异。",
                    "zhushu": "所以为则同。汤弑君以利与民，抒以利与身，故目异。"
                },
                {
                    "paragraph": "吕望使老者奋",
                    "zhushu": "，吕望鼓刀钓鱼，年七十始学读书。九十为文王作师，佐武王伐纣，成王封之于齐。故老者慕之而自奋厉。"
                },
                {
                    "paragraph": "项托使婴儿矜，以类相慕。",
                    "zhushu": "项记年七岁。穷难孔子而为之作师。故使小儿之畴自矜大也。"
                },
                {
                    "paragraph": "使叶落者风摇之，使水浊者鱼挠之。",
                    "zhushu": ""
                },
                {
                    "paragraph": "虎豹之文来射，",
                    "zhushu": "虎豹以有文章来，使人射取之。"
                },
                {
                    "paragraph": "蝯狖之捷来乍。",
                    "zhushu": "猿，狖属，仰鼻而长尾，乍，暂疾，以其操㨗来使疾繋而取之。"
                },
                {
                    "paragraph": "行一棋，不足以见智，弹一弦，不足以见悲。",
                    "zhushu": ""
                },
                {
                    "paragraph": "三寸之管而无当，",
                    "zhushu": "当，酒底也。"
                },
                {
                    "paragraph": "天下弗能满；十石而有塞，百斗而足矣。",
                    "zhushu": ""
                },
                {
                    "paragraph": "以篙测江，篙终而以水为测，惑矣。",
                    "zhushu": "篙摘船桡，以篙渡江，篙没，因以江水为尽，故曰惑也。"
                },
                {
                    "paragraph": "渔者走渊，",
                    "zhushu": "渔，读论语之语也。"
                },
                {
                    "paragraph": "木者走山，所急者存也。朝之市则走，遇市则步，所求者亡也。",
                    "zhushu": "走，读奏记之奏。"
                },
                {
                    "paragraph": "豹裘而杂，不若狐裘之粹。",
                    "zhushu": "粹，纯。"
                },
                {
                    "paragraph": "白璧有考，不得为宝，",
                    "zhushu": "考、衅，污也。"
                },
                {
                    "paragraph": "言至纯之难也。",
                    "zhushu": ""
                },
                {
                    "paragraph": "战兵死之，鬼憎神巫，",
                    "zhushu": "兵死之鬼，善行病人，巫能祝劾杀之，憎神巫。憎，畏也。"
                },
                {
                    "paragraph": "盗贼之丑吠㺃。",
                    "zhushu": "丑，犹恶也。"
                },
                {
                    "paragraph": "无郷之社，易为黍，　；无国之禝，易为求福。",
                    "zhushu": "无祀，不禋于神，而卒祝之，故易为黍，易从求福。"
                },
                {
                    "paragraph": "鼈无耳而目不可以瞥，精于明也。",
                    "zhushu": "不可以瞥，瞥之则见也。"
                },
                {
                    "paragraph": "瞽无目",
                    "zhushu": "，目无所见。"
                },
                {
                    "paragraph": "而耳不可以察，精于聪也。",
                    "zhushu": "不可以察，察之则闻。"
                },
                {
                    "paragraph": "遗腹子不思其父，无貌于心也；",
                    "zhushu": "不知父貌。"
                },
                {
                    "paragraph": "不梦见像，无形于目也。",
                    "zhushu": "目初不见像，故曰无形于目也。"
                },
                {
                    "paragraph": "蝮蛇不可为足，虎豹不可使缘木。",
                    "zhushu": "蝮、蛇皆有毒，螫人。不为足，为足益甚。虎，猛兽，不可使，能缘木也。"
                },
                {
                    "paragraph": "马不食脂，桑扈不啄粟，非云廉也。",
                    "zhushu": "桑扈，青雀，马不窃脂。"
                },
                {
                    "paragraph": "秦通崤塞，而魏筑城也。",
                    "zhushu": "魏徙都于大梁，闻秦通治崤关，知欲来东兼之，故筑城设守备也。"
                },
                {
                    "paragraph": "饥马在廐，寂然无声，投刍其傍，争心乃生。",
                    "zhushu": ""
                },
                {
                    "paragraph": "引弓而射，非弦不能发矢；",
                    "zhushu": "引，张，引也。发，遣也。"
                },
                {
                    "paragraph": "弦之为射，百分之一也。",
                    "zhushu": ""
                },
                {
                    "paragraph": "道德可常，权不可常。故遁关不可复，亡犴不可再。",
                    "zhushu": "遁，逃也。狱尝以权変，故关塞野犴，亡逃，不可复由其入，故曰权不常也。"
                },
                {
                    "paragraph": "环可以喻员，不必以轮；绦可以为繶，不必以紃。",
                    "zhushu": "紃亦繶，婉转数也。"
                },
                {
                    "paragraph": "日月不并出，狐不二雄，神龙不匹，猛兽不群，鸷鸟不双。",
                    "zhushu": ""
                },
                {
                    "paragraph": "循绳而斲则不过，悬衡而量则不差，",
                    "zhushu": "衡，称。"
                },
                {
                    "paragraph": "植表而望则不惑。",
                    "zhushu": ""
                },
                {
                    "paragraph": "损年则嫌于弟，益年则疑于兄。不如循其理，若其当。",
                    "zhushu": "理、道。当，犹实也。"
                },
                {
                    "paragraph": "人不见龙之飞举而能髙者，风雨奉之。",
                    "zhushu": "奉，助。"
                },
                {
                    "paragraph": "蠹众则木折，隙大则墙坏。",
                    "zhushu": ""
                },
                {
                    "paragraph": "悬垂之类，有时而隧；",
                    "zhushu": "隧，堕。"
                },
                {
                    "paragraph": "枝格之属，有时而㢮。",
                    "zhushu": "㢮，落。"
                },
                {
                    "paragraph": "当冻而不死者，不失其适；",
                    "zhushu": "死乃为失适，不死，故曰不失其适也。"
                },
                {
                    "paragraph": "当暑而不暍者，不亡适；",
                    "zhushu": "亡，迹。失之。"
                },
                {
                    "paragraph": "未尝适，亡适。",
                    "zhushu": "巳无言，不冻不暍，何适之有也。"
                },
                {
                    "paragraph": "汤沐具而虮虱相吊，大厦成而燕雀相贺，",
                    "zhushu": "夏屋。"
                },
                {
                    "paragraph": "忧乐别也。",
                    "zhushu": ""
                },
                {
                    "paragraph": "柳下惠见饴，曰：可以养老。盗跖见饴，曰：可以黏牡。见物同而用之异。",
                    "zhushu": "柳下惠，鲁大夫展无骇之子，名获，字　禽，家有大柳，树，惠德，因号桞下惠。一曰：桞下，邑。牡，门户籥牡也。"
                },
                {
                    "paragraph": "蚕食而不饮，二十二日而化；蝉饮而不食，三十日而蜕；蜉游不食不饮，三日而死。",
                    "zhushu": ""
                },
                {
                    "paragraph": "人食礜石而死，蚕食之而不饥；鱼食巴菽而死，鼠食之而𦘺。类不可必推。",
                    "zhushu": "推，犹知也。"
                },
                {
                    "paragraph": "瓦以火成，不可以得火；竹以水生，不可以得水。",
                    "zhushu": "瓦得火，则被，竹得水浸则死矣。"
                },
                {
                    "paragraph": "杨堁而欲弭尘，披裘而以翣翼，岂若适衣而已哉？",
                    "zhushu": "堁，土尘，楚人谓之堁。翣肩，楚人谓之翣也。"
                },
                {
                    "paragraph": "槁竹有火，弗钻不㸐；土中有水，弗掘无泉。",
                    "zhushu": "掘，犹穷也。"
                },
                {
                    "paragraph": "蛖象之病，人之寳也。",
                    "zhushu": "蛖，大蛤，中有珠，象牙，还以自疾，故人得以为寳也。"
                },
                {
                    "paragraph": "人之病，将有谁寳之者乎？",
                    "zhushu": "人以利欲为病，无人寳之，故曰将有谁寳也。"
                },
                {
                    "paragraph": "为酒人之利，而不酤，则竭；为车人之利，而不僦，则不达。握火提人，反先之热。",
                    "zhushu": "皆一介之人物，思自守者，不欲使酒人、车人得利，不酤僦而先自竭。先不达，犹以火援人，先自热烂也。"
                },
                {
                    "paragraph": "邻之母死，往哭之，妻死而不泣，有所劫以然也。",
                    "zhushu": "嫌，犹哀。嫌于情色，故曰有所劫迫之。然，如是也。"
                },
                {
                    "paragraph": "西方之倮国，鸟兽弗辟，与为一也。",
                    "zhushu": "一，同也。倮国在西南方。"
                },
                {
                    "paragraph": "一膊炭𥼜，",
                    "zhushu": "一膊，一挺也。"
                },
                {
                    "paragraph": "掇之则烂指；万石俱𥼜，去之十步而死，",
                    "zhushu": "百二十斤为石。"
                },
                {
                    "paragraph": "同气异积。大勇小勇，有似于此。",
                    "zhushu": ""
                },
                {
                    "paragraph": "今有六尺之广，卧而越之，下林弗难；植而逾之，上材弗易，势施异也。",
                    "zhushu": ""
                },
                {
                    "paragraph": "百梅足以为百人酸，一梅不足以为一人和。",
                    "zhushu": "喻众能済少，少不能有所成也。"
                },
                {
                    "paragraph": "有以饭死者，而禁天下之食，有以车为败者，禁天下之乘，则悖矣。",
                    "zhushu": "申生雉経，晋不绝绳；子胥自沉，吴不断水也。"
                },
                {
                    "paragraph": "钓者静之，𦋯者扣舟，罩者抑之，罾者，举之，为之，异，得鱼一也。",
                    "zhushu": "𦋯者，以柴积水中以取鱼，扣，撃，鱼闻撃舟声，蔵栗下，壅而取之。𦋯读沙糁。今兖州人积栗水薄鱼为𦋯，幽州名之为涔也。"
                },
                {
                    "paragraph": "见象牙乃知其大于牛，见虎尾而知其大于貍，一节见而百节知也。",
                    "zhushu": "吴伐越，随会稽，独获骨节专车。见一节大，余节不得小，故曰百节知。"
                },
                {
                    "paragraph": "小国不斗于大国之间，",
                    "zhushu": "畏见嫌也。"
                },
                {
                    "paragraph": "两鹿不斗于伏兕之旁。",
                    "zhushu": "畏见食也。"
                },
                {
                    "paragraph": "佐祭者得尝，救斗者得伤。荫不祥之木，为雷电所扑。",
                    "zhushu": "荫，木影也。扑，撃也。"
                },
                {
                    "paragraph": "或谓家，或谓陇，或谓笠，或谓簦。头虱与空木之瑟，名同实异也。",
                    "zhushu": "头中虱、空木瑟，其音同，其实别，异也。"
                },
                {
                    "paragraph": "日月欲明，而浮云盖之，",
                    "zhushu": "盖，犹蔽也。"
                },
                {
                    "paragraph": "兰芝欲修，而秋风败之。",
                    "zhushu": "修，长。"
                },
                {
                    "paragraph": "虎有子不能搏攫者，辄杀之，为堕武也。",
                    "zhushu": "堕，废也。武，威之也。"
                },
                {
                    "paragraph": "龟纽之玺，贤者以为佩，",
                    "zhushu": "龟纽之玺，衣印也。纽，系。佩，服也。"
                },
                {
                    "paragraph": "土壊布在田，能者以为富。",
                    "zhushu": "能动者，播植嘉榖，以为饶富也。"
                },
                {
                    "paragraph": "予拯溺者金王，不若寻常之纆索。",
                    "zhushu": "金玉虽宝，非拯溺之具，故曰不如寻常之纆索。"
                },
                {
                    "paragraph": "视书。上有酒者，下必有　，上；有年者，下必有月，以类而取之。",
                    "zhushu": "类，犹事也。"
                },
                {
                    "paragraph": "蒙尘而眯，固其理也，为其不出户而理之也。",
                    "zhushu": "为不出户而尘堁眯之，非其道。"
                },
                {
                    "paragraph": "屠者羹藿，为车者步行，陶者用缺盆，匠人处狭庐，为者不得用，用者弗肯为。",
                    "zhushu": "为者不得用，以利动，用者不肯为，以富宠也。"
                },
                {
                    "paragraph": "毂立三十辐，各尽其力，不得相害。使一辐独入，众辐皆弃，岂能致千里哉？",
                    "zhushu": ""
                },
                {
                    "paragraph": "夜行者掩目而前其手，涉水者解其马载之舟。事有所宜，而有所不施。",
                    "zhushu": ""
                },
                {
                    "paragraph": "橘柚有郷，雚苇有丛，兽同足者相从游，鸟同翼者相从翔。",
                    "zhushu": "以类聚也。"
                },
                {
                    "paragraph": "田中之潦，流入于海，附耳之言，闻于千里。",
                    "zhushu": "附，近也。近耳之言。谓窃语。附于千里，千里知之。语曰：欲人不知，莫如不为。"
                },
                {
                    "paragraph": "苏袁步，",
                    "zhushu": "步，余行也。"
                },
                {
                    "paragraph": "曰：何故？",
                    "zhushu": "人问：何故？"
                },
                {
                    "paragraph": "趋，曰：何趋驰？有为则议，多事固苛。",
                    "zhushu": "苏秦为多事之人，故见议见苛也。"
                },
                {
                    "paragraph": "皮将弗睹，毛将何顾？畏首畏尾，身凡有几？",
                    "zhushu": "畏始神终中，身不畏，凡有几何，言常畏也。"
                },
                {
                    "paragraph": "欲观九用之土，足无千里之行，心无政教之原，而欲为万民之上也。",
                    "zhushu": "土足无其术，故所子曰难也。"
                },
                {
                    "paragraph": "的的者获，提提者射。",
                    "zhushu": "的的明为众所见，故，获。提提，安。言譬若鸟不飞，成放道，提提安跱，故，为人所射。"
                },
                {
                    "paragraph": "故大白若辱，大德若不足。",
                    "zhushu": "若辱，自同于众人，若不足者，实若虚也。"
                },
                {
                    "paragraph": "未尝稼穑，粟满仓，未尝桑蚕，丝满囊。得之不以道，用之必横。",
                    "zhushu": "横，放。"
                },
                {
                    "paragraph": "海不受流胔，太山不上小人。",
                    "zhushu": "骨有皮曰胔。有不义之祥，流入海，海神荡而出之，故曰不受。太山，东岳也。王者所封禅处，不令𣧑乱，小人得上其上也。"
                },
                {
                    "paragraph": "旁光不升俎，",
                    "zhushu": "旁光，胞也。俎豆之实，唯肩髀，而胁助不得外。"
                },
                {
                    "paragraph": "駠駮不入牲。",
                    "zhushu": "义牲以纯色也。"
                },
                {
                    "paragraph": "中夏用箑，快之，至冬而不知去；褰衣涉水，至陵而不知下，未可以应变。",
                    "zhushu": ""
                },
                {
                    "paragraph": "有山无林，有谷无风，有石无金，",
                    "zhushu": "林生于山，山未必皆有林；风出于谷，谷未必皆有风；金生于石，石未必皆有金。喻圣人出众人，众人未必皆圣贤也。"
                },
                {
                    "paragraph": "满堂之坐，视钩各异，",
                    "zhushu": "满堂坐人，视，其钩各异形。"
                },
                {
                    "paragraph": "于环带一也。",
                    "zhushu": "钩与环带，一法也。类虽异，所用者同。"
                },
                {
                    "paragraph": "献公之贤，欺于㛤姬；",
                    "zhushu": "杀申生也。"
                },
                {
                    "paragraph": "叔孙之知，欺于竖牛。",
                    "zhushu": "三日不食而饿死也。"
                },
                {
                    "paragraph": "故郑詹入鲁，春秋曰：佞人来，佞人来。",
                    "zhushu": "郑，鲁，郑文公大夫，以齐桓公卒，佞使郑伯朝齐，而使朝于楚。齐人执之，自齐逃至鲁，鲁谓之佞人，以方㛤姫、竖牛。故曰：佞人来，侫人来。"
                },
                {
                    "paragraph": "君子有酒，鄙人鼓缶，虽不可好，亦不见丑。",
                    "zhushu": "丑，恶。"
                },
                {
                    "paragraph": "人性便丝衣帛，或射之，则被铠甲，为其所不便，以得所便。",
                    "zhushu": "便，利。"
                },
                {
                    "paragraph": "辐之入毂，各值其凿，不得相通，犹人臣各守其职，不得相干。",
                    "zhushu": "干，乱也。"
                },
                {
                    "paragraph": "尝被甲而免射者，被而入水；尝抱壶而度水者，抱而蒙火，可谓不知类矣。",
                    "zhushu": ""
                },
                {
                    "paragraph": "君子之居民上，若以腐索御奔马；",
                    "zhushu": "雍容恐失民之意。"
                },
                {
                    "paragraph": "若𨃨薄冰，蛟在其下，",
                    "zhushu": "蛟，鱼属，皮有球，能害人，故曰蛟在其下。"
                },
                {
                    "paragraph": "若入林而遇乳虎。",
                    "zhushu": "言常惊惧恐也。化不洛于民，民不附。"
                },
                {
                    "paragraph": "善用人者，若蚈之足，众而不相害，",
                    "zhushu": "蚈，马蚈，幽州谓之秦渠。蚈，读蹊径之蹊也。"
                },
                {
                    "paragraph": "若唇之与齿，坚柔相摩而不相败。",
                    "zhushu": "摩，近。败，毁。"
                },
                {
                    "paragraph": "清𨠗之美，始于耒耜；",
                    "zhushu": "𨠗，清酒。周礼𨠗齐是。𨠗，读瓮盎之盎也。"
                },
                {
                    "paragraph": "黼黻之美，在于杼柚。",
                    "zhushu": "白与黑为黼，青与赤为黻，皆文衣也。"
                },
                {
                    "paragraph": "布之新不如纻，纻之𡚁不如布。或善为新，或善为故。",
                    "zhushu": "善，犹宜也。"
                },
                {
                    "paragraph": "𩉇䩉在颊则好，在颡则丑。",
                    "zhushu": "𩉇䩉，著颊上。窐，窐者在颡，以槃，故丑。"
                },
                {
                    "paragraph": "繍以为裳则宜，以为冠则讥。",
                    "zhushu": "诗云：衮衣繍裳，故曰宜。讥，人，讥非之也。"
                },
                {
                    "paragraph": "马齿非牛蹏，檀根非椅枝。故见其一本而万物知。",
                    "zhushu": "知，犹别也。"
                },
                {
                    "paragraph": "石生而坚，兰生而芳，少自其质，长而愈明。",
                    "zhushu": "质，性也。明，犹盛也。"
                },
                {
                    "paragraph": "扶之与提，谢之与让，故之与先，诺之与己，也，之与矣，相去千里。",
                    "zhushu": ""
                },
                {
                    "paragraph": "汗准而粉其颡；腐鼠在坛，",
                    "zhushu": "楚人谓中庭为坛。"
                },
                {
                    "paragraph": "烧薰于宫；入水而憎濡，怀臭而求芳，虽善者弗能为工。",
                    "zhushu": "善，或作巧。"
                },
                {
                    "paragraph": "再生者不获，华，大旱者，不胥时落。",
                    "zhushu": "胥时，不得秋时而零落也。"
                },
                {
                    "paragraph": "母曰：不幸，甑终不堕井；抽簪招燐，有何为惊？",
                    "zhushu": "燐，血精，似野火，招之，应声而至，血洒污人，以簪招则不至，故曰何惊也。"
                },
                {
                    "paragraph": "使人无度河，可；中河使无度，不可。",
                    "zhushu": "不可，言不能也。"
                },
                {
                    "paragraph": "见虎一文，不知其武；见骥一毛，不知善走。",
                    "zhushu": ""
                },
                {
                    "paragraph": "水虿为䗓，子子为蚊，",
                    "zhushu": "水虿化为䗓。䗓。青蜓子。子结。虿，水上。到跂虫，读亷。"
                },
                {
                    "paragraph": "兔啮为螚。",
                    "zhushu": "兔所啮，草，灵在其心中，化为螚，人，读能。而心之恶。一说兔啮，虫名。"
                },
                {
                    "paragraph": "物之所为，出于不意，弗知者惊，知者不怪。",
                    "zhushu": "怪，惑也。"
                },
                {
                    "paragraph": "铜英青，金英黄，玉英白。黂烛捔，膏烛泽也。",
                    "zhushu": "烛光捔泽，喻光明有明昧也。"
                },
                {
                    "paragraph": "以微知明，以外知内。",
                    "zhushu": ""
                },
                {
                    "paragraph": "象　之味，不知于口；鬼神之貌，不著于目；捕景之说，不形于心。",
                    "zhushu": "皆所不尝见之。"
                },
                {
                    "paragraph": "冬冰可折，夏木可结，时难得而易失。",
                    "zhushu": ""
                },
                {
                    "paragraph": "木方荗盛，终日采而不知；秋风下霜，一夕而殚。",
                    "zhushu": "殚，尽。"
                },
                {
                    "paragraph": "病热而强之餐，救㬈而饮之寒，救经而引其索，拯溺而授之石，欲救之，反为恶。",
                    "zhushu": "恶，犹害也。"
                },
                {
                    "paragraph": "虽欲谨亡马，不发户辚；",
                    "zhushu": "言马亡不可发户限而求。"
                },
                {
                    "paragraph": "虽欲豫就酒，不怀蓐。",
                    "zhushu": "辚，户限，楚人谓之辚。辚，读似邻，急气，言乃得之也。"
                },
                {
                    "paragraph": "孟贲探鼠穴，鼠无时死，必噬其指，失其势。",
                    "zhushu": "孟贲，勇士，为探鼠于穴，故曰失其势。"
                },
                {
                    "paragraph": "山云蒸，柱础润；",
                    "zhushu": "础，柱下石礩也。"
                },
                {
                    "paragraph": "伏苓掘，兔丝死。",
                    "zhushu": "所生者亡，故死。"
                },
                {
                    "paragraph": "一家失熛，百家皆烧。谗夫阴谋，百姓暴骸。",
                    "zhushu": "论语曰：恶利口之覆邦家，故曰百姓暴骸也。"
                },
                {
                    "paragraph": "粟得水湿而热，甑得火而液；水中有火，火中有水。",
                    "zhushu": ""
                },
                {
                    "paragraph": "疾雷破石，阴阳相薄。",
                    "zhushu": "自然之势。"
                },
                {
                    "paragraph": "汤沐之于河，有益不多；流潦注海，虽不能益，犹愈于已。",
                    "zhushu": ""
                },
                {
                    "paragraph": "一目之罗，不可以得鸟。无饵之钓，不可以得鱼。遇士无礼，不可以得贤。",
                    "zhushu": ""
                },
                {
                    "paragraph": "兔丝无根而生，蛇无足而行，鱼无耳而听，蝉无口而鸣，有然之者也。",
                    "zhushu": "然，如是也。"
                },
                {
                    "paragraph": "鹤寿千岁，以极其游；蜉䖻朝生而暮死，尽其楽。",
                    "zhushu": "修短各得其志。"
                },
                {
                    "paragraph": "纣醢梅伯，文王与诸侯傋之；",
                    "zhushu": "傋，谋。"
                },
                {
                    "paragraph": "桀辜谏者，汤使人哭之。",
                    "zhushu": "哭，犹吊也。"
                },
                {
                    "paragraph": "任马不触木，猘狗不自投于河，虽聋虫而不自陷，又况人乎？",
                    "zhushu": "聋，无知也。"
                },
                {
                    "paragraph": "爱熊而食之盐，爱獭而饮之酒，虽欲养之，非其道。",
                    "zhushu": "熊食盐而死，獭饮酒而败，故曰非其道也。"
                },
                {
                    "paragraph": "心所说，毁舟为枤；心所欲，毁钟为铎。",
                    "zhushu": "铎，大铃，金口木舌为木铎，金舌为金铎。枤，舟尾，读诗旨枤之杜也。"
                },
                {
                    "paragraph": "管子以小辱成大荣，",
                    "zhushu": "管仲相子纠，不能死，为鲁所囚，是其辱；卒相桓公以至霸，是其大荣也。"
                },
                {
                    "paragraph": "苏秦以百诞成一诚。",
                    "zhushu": "诚言。"
                },
                {
                    "paragraph": "质的张而弓矢集，林木荗而斧斤大，非或召之，形势所致者也。",
                    "zhushu": ""
                },
                {
                    "paragraph": "待利而后拯溺人，亦必以利溺人矣。",
                    "zhushu": "利溺人者，利人之溺，得其利也。"
                },
                {
                    "paragraph": "舟能沉能浮，愚者不加足。",
                    "zhushu": "舟船能载浮物，愚者不取，加足，畏其沉。诗云：泛泛扬舟，载沉载浮是也。"
                },
                {
                    "paragraph": "骐骥驱之不进，引之不止，人君不以取道里。",
                    "zhushu": ""
                },
                {
                    "paragraph": "刺我行者，欲与我交，訾我货者，欲与我市。",
                    "zhushu": "刺，犹非。訾，毁也。"
                },
                {
                    "paragraph": "以水和水不可食，一弦之瑟不可听。",
                    "zhushu": "以其失和，故不可听。刺专用也。"
                },
                {
                    "paragraph": "骏马以抑死，直士以正穷。贤者摈于朝，美女摈于宫，",
                    "zhushu": "摈，弃也。"
                },
                {
                    "paragraph": "行者思于道，而居者梦于床，慈母吟于巷，适子怀于荆。",
                    "zhushu": "精相往来。"
                },
                {
                    "paragraph": "赤　县则乌鹊集，鹰集　则众鸟散。物之散聚，交感以然。",
                    "zhushu": ""
                },
                {
                    "paragraph": "食其食者不毁其器，食其实者不折其枝。塞其源者竭，背其木者枯。",
                    "zhushu": ""
                },
                {
                    "paragraph": "交画不畅，连环不解，其解之不以解。",
                    "zhushu": "畅，达。不得达，至交止，解连环。言此不可解，则说德解去也。"
                },
                {
                    "paragraph": "临河而羡鱼，不若归家织网。",
                    "zhushu": "羡，愿。"
                },
                {
                    "paragraph": "明月之珠，蛖之病而我之利。虎爪象牙，禽兽之利而我之害。",
                    "zhushu": "我犹人也。"
                },
                {
                    "paragraph": "易道良马，使人欲驰；饮酒而楽，使人欲歌。",
                    "zhushu": ""
                },
                {
                    "paragraph": "是而行之，固谓之断；非而行之，必谓之乱。",
                    "zhushu": "断，犹治也。"
                },
                {
                    "paragraph": "矢疾，不过二里也，步之遟，百舍不休，千里可致。",
                    "zhushu": "步，行。"
                },
                {
                    "paragraph": "圣人处于阴，众人处于阳；圣人行于水，众人行于霜。",
                    "zhushu": "水有形而不可毁，故圣人行之，行之无迹。霜雪履有迹，故众人行之也。"
                },
                {
                    "paragraph": "异音者不可听以一律，异形者不可合于一体。",
                    "zhushu": "合，同。"
                },
                {
                    "paragraph": "农夫劳而君子养焉，",
                    "zhushu": "君子，国君。养焉，以化泽懊休之。"
                },
                {
                    "paragraph": "愚者言而知者择焉。",
                    "zhushu": "择可用者而用之也。"
                },
                {
                    "paragraph": "舍　木而集于枯，不弋鹄而弋乌，难与有图。",
                    "zhushu": "图，谋也。者，其愚也。"
                },
                {
                    "paragraph": "夤丘无壑，泉源不溥；",
                    "zhushu": "言污，小。潦，水名。夤。夤之丘，无大壑，故泉流不得溥。"
                },
                {
                    "paragraph": "寻常之谿，灌十顷之泽。",
                    "zhushu": "言有源也。"
                },
                {
                    "paragraph": "见之明白，处之如玉石；见之暗晦，必留其谋。",
                    "zhushu": "王之与石，言可别也。暗晦，不明。留，犹思谋也。"
                },
                {
                    "paragraph": "以天下之大，托于一人之才，譬若悬千钧之重于木之一枝，",
                    "zhushu": "言不能任。"
                },
                {
                    "paragraph": "负子而登墙，谓之不祥，为其一人陨而两人殇。",
                    "zhushu": "员，抱也。陨，坠也。"
                },
                {
                    "paragraph": "善举事者，若乘舟而悲歌，一人唱而千人和。",
                    "zhushu": "言能得众人之心也。"
                },
                {
                    "paragraph": "不能耕而欲黍粱，不能织而喜采裳。无事而求其功，难矣。",
                    "zhushu": ""
                },
                {
                    "paragraph": "有荣华者，必有憔悴，有罗纨者，必有麻蒯。",
                    "zhushu": "言有盛必有衰。"
                },
                {
                    "paragraph": "鸟有沸波者，河伯为之不潮，畏其诚也。",
                    "zhushu": "鸟，大雕也。翺翔水上，扇鱼令出，沸波，攫布食之。故河伯深藏于渊，畏其精诚为不见。"
                },
                {
                    "paragraph": "故一夫出死，千乘不轻。",
                    "zhushu": "主术篇曰：兵策僣，故志莫邪为下。言匹夫志意出死必战，故虽大国，兵车千乘，不轻之也。"
                },
                {
                    "paragraph": "蝮蛇螫人，传以和堇则愈。",
                    "zhushu": "和堇，野葛，毒药。"
                },
                {
                    "paragraph": "物固有重而害反为利者。",
                    "zhushu": ""
                },
                {
                    "paragraph": "圣人之处乱世，若夏暴而待暮，",
                    "zhushu": "夏，日中甚热，暮，凉时。言圣人居乱世，忍以待凉。"
                },
                {
                    "paragraph": "桑榆之间，逾易忍也。",
                    "zhushu": "言乱世将尽，如日在西方桑榆间，将夕，故曰易忍。"
                },
                {
                    "paragraph": "水虽平，必有波，衡虽正，必有差，尺寸虽齐，必有诡。",
                    "zhushu": "诡，不同。"
                },
                {
                    "paragraph": "非规。矩，不能定方圆，非准绳不能正曲直。用规矩准绳者，亦有规矩准绳焉。",
                    "zhushu": "准平绳直之人，能平直耳，故曰亦有规矩准绳焉。"
                },
                {
                    "paragraph": "舟覆乃见善游，马奔乃见良御。",
                    "zhushu": "善㳺，故覆舟不溺，良御马奔车不败，故见之。"
                },
                {
                    "paragraph": "嚼而无味者，弗能内于喉；视而无形者，不能思于心。",
                    "zhushu": "形，象。无形于目，不能思之于心。"
                },
                {
                    "paragraph": "兕虎在于后，随侯之珠在于前，弗及掇者，先避患而后就利。",
                    "zhushu": "随国在汉东，姬姓之侯。出游于野，见大蛇断在地，随侯令医以续傅断蛇，蛇得愈。去。后𠼫大珠报，盖明月之珠，因号随侯之珠，世以为宝也。"
                },
                {
                    "paragraph": "逐鹿者不顾兔，决千金之货者，不争铢两之价。",
                    "zhushu": "言在大不顾小。"
                },
                {
                    "paragraph": "弓先调而后求劲，马先驯而后求良，",
                    "zhushu": "劲，强。驯，扰。"
                },
                {
                    "paragraph": "人先信而后求能。",
                    "zhushu": "又非信不立也。"
                },
                {
                    "paragraph": "陶人弃索，车人掇之，屠者弃销，而鍜者拾之，所缓急异也。",
                    "zhushu": ""
                },
                {
                    "paragraph": "百星之明，不如一月之光，十牖毕开，不若一户之明。",
                    "zhushu": ""
                },
                {
                    "paragraph": "矢之于十步，贯兕甲，及其极，不能入鲁缟。",
                    "zhushu": "言势有极。"
                },
                {
                    "paragraph": "太山之髙，背而弗见，秋毫之未，视之可察。",
                    "zhushu": "察则言用明矣。"
                },
                {
                    "paragraph": "山生金，反自刻；木生蠹，反自食；人生事，反自贼。",
                    "zhushu": "则败也，害也，物目然也。"
                },
                {
                    "paragraph": "巧治不能铸木，工匠不能斲金者，形性然也。",
                    "zhushu": ""
                },
                {
                    "paragraph": "白玉不雕，羙珠不文，质有余也。",
                    "zhushu": "性自然，不复饰。"
                },
                {
                    "paragraph": "故跬步不休，跛鼈千里，",
                    "zhushu": "跬，犹咫尺。"
                },
                {
                    "paragraph": "累积不辍，可成丘阜。",
                    "zhushu": "辍，也。"
                },
                {
                    "paragraph": "城成于土，木直于下，非有事焉，所缘使然。",
                    "zhushu": ""
                },
                {
                    "paragraph": "凡用人之道，若以燧取火，疏之则弗得，",
                    "zhushu": "疏，犹迟也。"
                },
                {
                    "paragraph": "数之则弗中，",
                    "zhushu": "数，犹疾也。"
                },
                {
                    "paragraph": "正在疏数之间。",
                    "zhushu": "得其节，火乃生。"
                },
                {
                    "paragraph": "从朝视夕者移，从枉准直者亏。",
                    "zhushu": "枉，邪。"
                },
                {
                    "paragraph": "圣人之偶物也，若以镜视形，曲得其情。",
                    "zhushu": "偶，犹周也。"
                },
                {
                    "paragraph": "杨子见逵路而哭之，为其可以南，可以北；",
                    "zhushu": "道九达曰逵。悯其别也。"
                },
                {
                    "paragraph": "墨子见练丝而泣之，为其可以黄，可以黑。",
                    "zhushu": "练白，悯其化也。"
                },
                {
                    "paragraph": "趋舍之相合，犹金石之一调，相去千岁，合一音也。",
                    "zhushu": "金曰钟，石曰磬，虽久不変。故曰相去千岁，合一音也。"
                },
                {
                    "paragraph": "鸟不干防者，虽近弗射；",
                    "zhushu": "鸟，燕之属是也。"
                },
                {
                    "paragraph": "其当道，虽远弗释。",
                    "zhushu": "当道，为作防害者，故曰不释也。"
                },
                {
                    "paragraph": "酤酒而酸，买　而臭，然酤酒买　，不离屠沽之家。故求物必于近之者。",
                    "zhushu": ""
                },
                {
                    "paragraph": "以诈应诈，以谲应谲，若被蓑而救火，毁渎而止水，乃愈益多。",
                    "zhushu": ""
                },
                {
                    "paragraph": "西施、毛嫱，状貌不可同，世称其好，美钧也。尧、舜、禹、汤，法籍殊类，得民心一也。",
                    "zhushu": "俱一于人。"
                },
                {
                    "paragraph": "圣人者，随时而举事，因资而立功，涔则具擢对，旱则修土龙。",
                    "zhushu": "擢对，贮水器，土龙，致雨物。"
                },
                {
                    "paragraph": "临菑之女，织纨而思行者，为之悖戾；",
                    "zhushu": "临菑，齐都。悖，粗恶。"
                },
                {
                    "paragraph": "室有羙容，缯为之纂绎。",
                    "zhushu": "不密致，志有感，故。纂，读曰凌绎纂之纂。"
                },
                {
                    "paragraph": "征羽之操，不入鄙人之耳；",
                    "zhushu": "征羽，正音，小人不知，不入其耳。"
                },
                {
                    "paragraph": "于和切。适，举坐而善。",
                    "zhushu": "于转，转其和，更作急歌激楚之音，非正乐，故㪯坐而善之。"
                },
                {
                    "paragraph": "过府而负手者，希不有盗心。",
                    "zhushu": "府，藏货所生也。"
                },
                {
                    "paragraph": "故侮人之鬼者，过社而摇其枝。",
                    "zhushu": "侮，犹病也。"
                },
                {
                    "paragraph": "晋阳处父伐楚以救江，故解椊者不在于㭭格，在于批伔。",
                    "zhushu": "批，击。伔，推。撃其要矣。"
                },
                {
                    "paragraph": "木大者根欋，山髙者基扶，",
                    "zhushu": "其下趾也。"
                },
                {
                    "paragraph": "蹠巨者志远，体大者节疏。",
                    "zhushu": ""
                },
                {
                    "paragraph": "狂者伤人，莫之怨也；婴貌詈老，莫之疾也，贼心亡止。",
                    "zhushu": "贼，害。"
                },
                {
                    "paragraph": "尾生之信，不如随牛之诞，",
                    "zhushu": "尾坐効信于妇人，信之失。随牛，弦髙，矫君命为诞。虽然，以存国故，不如随牛之诞。"
                },
                {
                    "paragraph": "而又况一不信者乎？",
                    "zhushu": "一，犹常，况常不为信，不为诞乎？一，或作一。一犹待也。"
                },
                {
                    "paragraph": "忧父之疾者子，治之者医，",
                    "zhushu": "论语曰：父母唯其疾之忧，故曰忧之者子。"
                },
                {
                    "paragraph": "进献者柷，治祭者庖。",
                    "zhushu": "庖，宰也。"
                }
            ]
        },
        {
            "name": "人间训第十八",
            "paragraphs": [
                {
                    "paragraph": "人间训第十八",
                    "zhushu": "人间之事，吉凶之中，征得失之端，反存亡之几也。",
                    "type": 1
                },
                {
                    "paragraph": "清净恬愉，人之性也；仪表规矩，事之制也。知人之性，其自养不勃；知事之制，其㪯错不或。",
                    "zhushu": ""
                },
                {
                    "paragraph": "发一端，散无竟；周八极，总一筦，谓之心。见本而知末，观指而睹归，执一而应万，握要而治详，谓之术。",
                    "zhushu": ""
                },
                {
                    "paragraph": "居智所为，行智所之，事智所秉，动智所由，谓之道。道者，置之前而不𨎌，错之后而不轩，内之寻常而不塞，布之天下而不窕，是故使人髙贤称誉己者，心之力也；使人卑下诽谤己者，心之罪也。",
                    "zhushu": ""
                },
                {
                    "paragraph": "夫言出于口者，不可止于人；行发于迩者，不可禁于远。",
                    "zhushu": ""
                },
                {
                    "paragraph": "事者，难成而易败也，名者，难立而易废也。千里之隄，以蝼螘之穴漏；百寻之屋，以突隙之烟焚。",
                    "zhushu": "突，灶突也。"
                },
                {
                    "paragraph": "尧戒曰：战战栗栗，日慎一日。人莫蹪于山，而蹪于垤。",
                    "zhushu": "蹪，踬也。垤，蚁也。"
                },
                {
                    "paragraph": "是故人者轻小害，易微事，以多悔。患至而后忧之，是由病者已惓，",
                    "zhushu": "惓。"
                },
                {
                    "paragraph": "而索良医也。虽有扁鹊、俞跗之巧，犹不能生也。",
                    "zhushu": "制夫，黄帝时医。"
                },
                {
                    "paragraph": "夫祸之来也，人自生之；福之来也，人自成之。祸与福同门，利与害为邻，非神圣人，莫之能分。",
                    "zhushu": ""
                },
                {
                    "paragraph": "凡人之举事，莫不先以其知规虑揣度，",
                    "zhushu": "揣，商、量、髙，下也。"
                },
                {
                    "paragraph": "而后敢以定谋。其或利或害，比愚智之所以异也。晓自然以为智，知存亡之枢机，祸福之门户，举而用之，陷溺于难者，不可胜计也。使知所以为是者，事必可行，则天下无不达之涂矣。是故知虑者，祸福之门户也；动静者，利害之枢机也。百事之変化，国家之治乱，待而后成。是故不溺于难者成，是故不可不慎也。",
                    "zhushu": ""
                },
                {
                    "paragraph": "天下有三危：少德而多宠，一危也；才下而位髙，二危也；身无大功而有厚禄，三危也。故物或损之而益，或益之而损，何以知其然也？",
                    "zhushu": ""
                },
                {
                    "paragraph": "昔者楚荘王既胜晋于河雍之间，",
                    "zhushu": "庄王败晋荀林父之师，于。邲。邲何？雍地也。"
                },
                {
                    "paragraph": "归而封孙叔敖，而辞不受。病疽将死，谓其子曰：吾则死矣，王必封女，女必让肥饶之地，而受沙石之闲。有寝丘者，其地硧石之名丑，",
                    "zhushu": "寝丘，今汝南固始也。前有垢谷，后有㽵五，名丑。"
                },
                {
                    "paragraph": "荆人鬼，",
                    "zhushu": "人事鬼也。"
                },
                {
                    "paragraph": "越人禨，",
                    "zhushu": "禨祥："
                },
                {
                    "paragraph": "人莫之利也。孙叔敖死，王果封其子以𦘺饶之地，其子辞而不受，谓有寝之丘。楚国之俗，功臣二世而爵禄，唯孙叔敖独存。此所谓损之而益也。",
                    "zhushu": ""
                },
                {
                    "paragraph": "何谓。益之而损？昔晋厉公南伐楚，东伐齊，西伐秦，北伐燕，兵横行天下而无所绻，",
                    "zhushu": "绻屈。"
                },
                {
                    "paragraph": "威服四方而无所诎，遂合诸侯于嘉陵。气充志骄，淫侈无度，暴虐万民。内无辅拂之臣，外无诸侯之助，戮杀大臣，亲近导谀。明年出游匠骊氏，栾书、中行偃劫而幽之。",
                    "zhushu": "栾书、中行偃皆大夫。"
                },
                {
                    "paragraph": "诸侯莫之救，百姓莫之哀，三月而死。夫战胜攻取，地广而名尊，此天下之所愿也。然而终于身死国亡，此所谓益之而损者也。",
                    "zhushu": ""
                },
                {
                    "paragraph": "夫孙叔敖之请有寝之丘、沙石之地，所以累世不夺也。晋厉公之合诸侯于嘉陵，所以身死于匠骊氏也。",
                    "zhushu": ""
                },
                {
                    "paragraph": "众人皆知利利而病病也，唯圣人知病之为利，知利之为病也。夫再实之木根必伤，掘藏之家必有殃，",
                    "zhushu": "掘藏，谓发家得伏藏，无功受财。"
                },
                {
                    "paragraph": "以言大利而反为害也。",
                    "zhushu": ""
                },
                {
                    "paragraph": "张武教智伯夺韩魏之地而擒于晋阳；",
                    "zhushu": "张武，智伯臣也。擒于晋阳，为赵襄子所杀。"
                },
                {
                    "paragraph": "申叔时教荘王封陈氏之后而霸天下。",
                    "zhushu": "申叔时，楚大夫也。荘王灭陈已乃复之也。"
                },
                {
                    "paragraph": "孔子读易至损益，未尝不愤然而叹，曰：益损者，其王者之事与。事或欲以利之，适足以害之；或欲害之，乃反以利之。利害之反，祸福之门户，不可不察也。",
                    "zhushu": ""
                },
                {
                    "paragraph": "阳虎为乱于鲁，",
                    "zhushu": "阳虎，季氏之臣也。阳虎，季氏，专鲁国也。"
                },
                {
                    "paragraph": "鲁君令人闭城门而捕之，得者有重赏，失者有重罪。围二市，而阳虎将举剑而伯颐，",
                    "zhushu": "伯追。"
                },
                {
                    "paragraph": "门者止之曰：天下探之不穷，",
                    "zhushu": "不穷，言深远。"
                },
                {
                    "paragraph": "我将出子。阳虎因赴围而逐，扬剑提戈而走。门者出之，顾反取其出之者，以戈椎之，攘祛薄腋。",
                    "zhushu": "祛，袂。"
                },
                {
                    "paragraph": "出之者怨之曰：我非故与子反也，为之蒙死被罪，而乃反伤我，宜矣其有此难也！鲁君闻阳虎失，大怒，问所出之门，使有司拘之，以为伤者受重赏，而不伤者被重罪，此所谓害之而反利者也。",
                    "zhushu": ""
                },
                {
                    "paragraph": "何谓欲利之而反害之？楚恭王与晋人战于鄢陵，战酣，",
                    "zhushu": "晋人，晋厉公。"
                },
                {
                    "paragraph": "恭王伤",
                    "zhushu": "晋人射恭王，中目也。"
                },
                {
                    "paragraph": "而休。司马子反渴而求饮，竖阳榖奉酒而进之。",
                    "zhushu": "竖，小使也，阳谷其名。"
                },
                {
                    "paragraph": "子反之为人也，嗜酒而甘之，不能绝于口，遂醉而卧。恭王欲复战，使人召司马子反，子反辞以心痛。王驾而往视之，入幄中而闻酒臭。恭王大怒，曰：今日之战，不榖亲伤，",
                    "zhushu": "不榖，不禄也。人君谦以自称也。"
                },
                {
                    "paragraph": "所恃者司马也。而司马又若此，是亡楚国之社稷，而不率吾众也。不榖无与复战矣。于是罢师而去之，斩司马子反为僇。故竖阳榖之进酒也，非欲祸子反也，诚爱而欲快之也，而适足以杀之。此所谓欲利之而反害之者也。",
                    "zhushu": ""
                },
                {
                    "paragraph": "夫病温而强之。食，病暍而饮之寒，此众人之所以为养也，而良医之所以为病也。悦于目，悦于心，愚者之所利也，然而有论者之所辟也。故圣人先忤而后合，众人先合而后忤。",
                    "zhushu": ""
                },
                {
                    "paragraph": "有功者，又臣之所务也；有罪者，人臣之所辟也。或有功而见疑，或有罪而益信，何也？则有功者离恩义，有罪者不敢失仁心也。",
                    "zhushu": ""
                },
                {
                    "paragraph": "魏将楽羊攻中山，",
                    "zhushu": "楽羊，文侯之将。"
                },
                {
                    "paragraph": "其子执在城中，城中县其子以示楽羊。楽羊曰：君臣之义，不得以子为私。攻之愈急。中山因烹其子，而遗之鼎羹与其首。楽羊循而泣之曰：是吾子。已为使者跪而啜三杯。使者归报中山曰：是伏约死节者也，不可忍也。遂降之，为魏文侯。夫开地有功，自此之后，日以不信，此所谓有功而见疑者也。",
                    "zhushu": ""
                },
                {
                    "paragraph": "何谓有罪而益信？孟孙猎",
                    "zhushu": "孟孙，鲁大夫也。"
                },
                {
                    "paragraph": "而得麑，使秦西巴持归烹之，麑母随之而嗁。秦西巴弗忍，縦而予之。孟孙归，求麑安在，秦西巴对曰：其母随而嗁，臣诚弗忍，窃纵而子之。孟孙怒，逐秦西巴。居一年，取以为子傅。左右曰：秦西巴有罪于君，今以为子傅，何也？孟孙曰：夫一麑而弗忍，又何况于人乎？此谓有罪而益信者也。",
                    "zhushu": ""
                },
                {
                    "paragraph": "故趋舍不可不审也，此公孙鞅之所以抵罪于秦，而不得入魏也。",
                    "zhushu": "公孙鞅，商君也。为秦代魏，欺魏公子卭而杀之。后有罪走魏，魏人不入也。"
                },
                {
                    "paragraph": "功非不大也，然而累足无所践者，不义之故也。",
                    "zhushu": ""
                },
                {
                    "paragraph": "事或夺之而反与之，或与之而反取之。智伯求地于魏宣子，宣子弗欲与之。任登曰：智伯之强，威行于天下，求地而弗与，是为诸侯先受祸也，不若与之。宣子曰：求地不已，为之奈何？任登曰：与之使喜，必将复求地于诸侯，诸侯必植耳。",
                    "zhushu": "植耳，竦耳而听也。"
                },
                {
                    "paragraph": "与天下同心而图之，一心所得者，非直吾所亡也。魏宣子裂地而授之。又求地于韩康子，韩康子不敢不予，诸侯皆𢙢。又求地于赵襄子，襄子弗与。于是智伯乃従韩、魏围襄子于晋阳，三国通谋，擒智伯，而三分其国。此所谓夺人而反为人所夺者。",
                    "zhushu": ""
                },
                {
                    "paragraph": "何谓与之而反取之？晋献公欲假道于虞以伐虢，遗虞垂棘之壁与屈产之乘。虞公或于壁与马，而欲与之道。宫之奇谏",
                    "zhushu": "宫之奇，虞臣也。"
                },
                {
                    "paragraph": "曰：不可。夫虞之与虢，若车之有轮，轮依于车，车亦依轮。虞之与虢，相恃而势也。若假之道，虢朝亡而虞夕从之矣。虞公弗听，遂假之道。荀息伐虢，遂克之。",
                    "zhushu": "荀息，晋大夫。"
                },
                {
                    "paragraph": "还反伐虞，又拔之。此所谓与之而反取者也。",
                    "zhushu": ""
                },
                {
                    "paragraph": "圣王布德施惠，非求其报于百姓也；郊望禘尝，",
                    "zhushu": "郊，祭、大。望，祭日月星辰山川也。禘尝。𥙊宗庙也。"
                },
                {
                    "paragraph": "非求福于鬼神也。山致其髙，而云起焉；水致其深，而蛟龙生焉；君子致其道，而福禄归焉。",
                    "zhushu": ""
                },
                {
                    "paragraph": "夫有阴德者，必有阳报；有阴行者，必有昭名。古有沟防不修，水为民害。禹凿龙门，辟伊阙，平治水土，使民得陆处。百姓不亲，五品不慎，契教以君臣之义，父子之亲，夫妻之辩，长幼之序。田野不修，民食不足，后稷乃教之辟地垦草，粪土种榖，令百姓家给人足。故三后之后，无不王者，",
                    "zhushu": "谓夏、殷、周。"
                },
                {
                    "paragraph": "有阴德也。周室衰，礼义废，孔子以三代之道教导于世，其后继嗣至今不绝者，有隐行也。秦王赵政兼吞天下而已，",
                    "zhushu": "赵政，始皇生于赵，故名赵政。"
                },
                {
                    "paragraph": "智伯侵地而灭，商鞅支解，季斯车裂。",
                    "zhushu": "李斯，上蔡人也。为秦相，赵髙谓之二世，车裂之于云阳。"
                },
                {
                    "paragraph": "三代种德而王，齐桓継绝而霸。故树黍者不获稷，树怨者无报德。",
                    "zhushu": ""
                },
                {
                    "paragraph": "昔者宋人好善者，三世不解。家无故而黑牛生白犊，以问先生。先生曰：此吉祥，以飨鬼神。",
                    "zhushu": "先生，凡先人生者也，以享鬼神。白犊纯色，可以为牺牲也。"
                },
                {
                    "paragraph": "居一年，其父无故而盲，牛又复生白犊，其父又复使其子以问先生，其子曰：前聼先生言而失明，今又复问之，奈何？其父曰：圣人之言，先忤而后合，其事未究，固试往复问之。其子又复问先生，先生曰：此吉祥也，复以飨鬼神。归致命其父。其父曰：行先生之言也。居一年，其子又无故而盲。其后楚攻宋，围其城。",
                    "zhushu": "楚庄王时，围宋。九月。"
                },
                {
                    "paragraph": "当此之时，易子而食，析骸而炊之，丁壮者死，老病童貌，皆上城，牢守而不下。楚王大怒，城已破，诸城守者皆屠之。此独以父子盲之故，得无乘城。军罢围解，则父子俱视。夫祸福之转而相生，其变难见也。",
                    "zhushu": ""
                },
                {
                    "paragraph": "近塞上之人，有善术者，马无故亡而入胡，人皆吊之。其父曰：此何遽不为福乎？居数月，其马将胡骏马而归，人皆贺之。其父曰：此何遽不能为祸乎？家富良马，其子好骑，堕而折其髀，人皆吊之。其父曰：此何遽不为福乎？居一年，胡人大入塞，丁壮者引弦而战，近塞之人死者十九。此独以跛之故，父子相保。故福之为祸，祸之为福，化不可极，深不可测也。",
                    "zhushu": ""
                },
                {
                    "paragraph": "或，直于辞而，不害于事者，或亏于耳以忤于心而合于实者。髙阳魋",
                    "zhushu": "或曰：髙阳魋，宋大夫。"
                },
                {
                    "paragraph": "将为室，问匠人。匠人对曰：未可也。木尚生，加涂其上，必将桡。以生材任重涂，今虽成，后必败。髙阳魋曰：不然。夫木枯则益劲，涂乾则益轻。以劲材任轻涂，今虽恶，后必善。匠人穷于辞，无以对。受令而为室，其始成，竘然善也，",
                    "zhushu": "竘，髙壮类。"
                },
                {
                    "paragraph": "而后果败。此所谓直于辞而不可用者也。",
                    "zhushu": ""
                },
                {
                    "paragraph": "何谓亏于耳忤于心而合于实？靖郭君将城薛，",
                    "zhushu": "靖郭君，齐威王之子也，封于薛。"
                },
                {
                    "paragraph": "宾客多止之，弗听。靖郭君谓谒者曰：无为宾通言。齐人有请见者，曰：臣请道三言而已，过三言，请烹。郭君闻而见之，宾趋而进，再拜而兴，因称曰：海、大、鱼。则反走。靖郭君止之曰：愿闻其说。宾曰：臣不敢以死为熙。",
                    "zhushu": "熙戏。"
                },
                {
                    "paragraph": "靖郭君曰：先生不远道而至此，为寡人称之。宾曰：海大鱼，网弗能止也，钓弗能牵也；荡而失水，则蝼螘皆得志焉。今夫齐，君之渊也。君失齐，则薛能自存乎？靖郭君曰：善。乃止不城薛。此所谓亏于耳，忤于心而得事实者也。夫以无城薛止城薛，其于以行说，乃不若海大鱼。",
                    "zhushu": ""
                },
                {
                    "paragraph": "故物或远之而近，或近之而远。或说聼计当而身疏，或言不用、计不行而益亲。何以明之？三国伐齐，围平陆。",
                    "zhushu": "三国，韩、魏、赵也。"
                },
                {
                    "paragraph": "括子以报于牛子，",
                    "zhushu": "括子、牛子、齊臣。"
                },
                {
                    "paragraph": "曰：三国之地，不接于我，逾邻国而围平陆，利不足贪也，然则求名于我也，请以齐侯往。牛子以为善。括子出，无害子入。",
                    "zhushu": "无害子，亦齊臣。"
                },
                {
                    "paragraph": "牛子以括子言告无害子，无害子曰：异乎臣之所闻。牛子曰：国危而不安，患结而不解，何谓贵智？无害子曰：臣闻之，有裂壤土以安社稷者，闻杀身破家以存其国者，不闻出其君以为封疆者。牛子不听无害子之言，而用括子之计，三国之兵罢，而平陆之地存。自此之后，括子曰以疏，无害子日以进。故谋患而患解，图国而国存，括子之智得矣。无害子之虑，无中于策，谋无益于国，然而心调于君，有义行也。",
                    "zhushu": ""
                },
                {
                    "paragraph": "今人待冠而饰首，待履而行地。冠履之于人也，寒不能煖，",
                    "zhushu": "煖，温。"
                },
                {
                    "paragraph": "风不能障，暴不能蔽也。然而戴冠履履者，其所自托者然也。",
                    "zhushu": ""
                },
                {
                    "paragraph": "夫咎犯战胜城濮，而雍季无尺寸之功，然而雍季先赏而咎犯后存者，其言有贵者也。故义者，天下之所赏也，百言百当，不若择趋而审行也。或无功而先举，或有功而后赏。何以明之？昔晋文公将与楚战城濮，问于咎犯曰：为奈何？咎犯曰：仁义之事，君子不猒忠信；战陈之事，不猒诈伪。君其许之而已矣。辞咎犯，问雍季，雍季对曰：焚林而猎，愈多得兽，后必无兽。以诈伪遇人，虽愈利，后亦无复。君其正之而已矣。于是不听雍季之计，而用咎犯之谋。与楚人战，大破之。还归，赏有功者，先维季而后咎犯。左右曰：城濮之战也，君行赏先雍季，何也？文公曰：咎犯之言，一时之权也；雍季之言，万世之利也。吾岂可以先一时之权，而后万世之利也哉？",
                    "zhushu": ""
                },
                {
                    "paragraph": "智伯率韩、魏二国伐赵，围晋阳，决晋水而灌之，城下缘木而处，悬釜而炊。襄子谓于张孟谈曰：城中力已尽，粮食匮乏，大夫病，为之奈何？张孟谈曰：亡不能存，危弗能安，无为贵智。臣请试潜行，",
                    "zhushu": "潜行。伏出也。"
                },
                {
                    "paragraph": "见韩、魏之君而约之。乃见韩之君，说之曰：臣闻之，唇亡而齿寒。今智伯率二君而伐赵，赵将亡矣。赵亡，则君为之次矣。不及今而图之，祸将及二君。二君曰：智伯人为人也，粗中而少亲。我谋而泄，事必败，为之奈何？张孟谈曰：言出君之口，入臣之耳，人孰知之者乎？且同情相成，同利相死，君其图之！二君乃与张孟谈阴谋，与之期。张孟谈乃报襄子。至其日之夜，赵氏杀其守隄之吏，决水灌智伯。智伯军救水而乱，韩、魏翼而击之，襄子将卒犯其前，大败智伯军，败杀其身而三分其国。襄子乃赏有功者，而髙赫为赏首。群臣请曰：晋阳之存，张孟谈之功也，而赫为赏首，何也？襄子曰：晋阳之围也，寡人国家危，社稷殆，群臣无不有骄侮之心者，唯赫不失君臣之礼，吾是以先之。由此观之，义者，人之大本也，虽有战胜存亡之功，不如行义之陆。故君子曰：美言可以市尊，美行可以加人。",
                    "zhushu": ""
                },
                {
                    "paragraph": "或有罪而可赏也，或有功而可罪也。西豹治邺，",
                    "zhushu": "西门豹，文侯臣。"
                },
                {
                    "paragraph": "廪无积粟，府无储钱，库无甲兵，官无计会，人数言其过于文侯，文侯身行其县，果若人言。文侯曰：翟璜任子治邺而大乱，子能道则可，不能，将加诛于子。西门豹曰：臣闻王主富民，霸主富武，亡国富库。今君欲为霸王者也，臣故稸积于民。君以为不然，臣请升城鼓之，一鼓，甲兵粟米可立具也。于是乃升城而鼓之。一鼓，民被甲括矢，",
                    "zhushu": "甲，铠也。括，箭矢。"
                },
                {
                    "paragraph": "操兵弩而出。再鼓，负辇粟而至。",
                    "zhushu": "鼓，驾斗也。辇，檐也。"
                },
                {
                    "paragraph": "文侯曰：罢之。西门豹曰：与民约信，非一日之积，也。一举而欺之，后不可复用也。燕常侵魏八城，臣请北撃之，以复侵地。遂举兵撃燕，复地而后皮，此有罪而可赏者。",
                    "zhushu": ""
                },
                {
                    "paragraph": "解扁为东封，",
                    "zhushu": "解扁，魏臣，治东封者。"
                },
                {
                    "paragraph": "上计而入三倍，有司请赏之。文侯曰：吾土地非益广也，人民非益众也，入何以三倍？对曰：以冬伐木而积之，于春浮之河而鬻之。文侯曰：民春以力耕，暑以强耘，秋以收敛，冬间无事。以伐林而积之，负轭而浮之河，是用民不得休息也。民以弊矣，虽有三倍之入，将焉用之？此有功可罪者。",
                    "zhushu": ""
                },
                {
                    "paragraph": "贤主不苟得，忠臣不苟利，何以明之？中行穆伯攻鼓，弗能下。",
                    "zhushu": "中行穆伯，晋大夫。鼓，北翟。"
                },
                {
                    "paragraph": "餽闻论曰：鼓之啬夫，闻伦知之，",
                    "zhushu": "餽闻伦，晋人也。"
                },
                {
                    "paragraph": "请无罢武大夫，而鼓可得也。穆伯弗应。左右曰：不折一戟，不伤一卒，而鼓可得也。君奚为弗使？穆伯曰：闻伦为人，佞而不仁。若使闻伦下之，吾可以勿赏乎？若赏之，是赏佞人。佞人得志，是使晋国之武，舍仁而为佞。虽得鼓，将何所用之？攻城者，欲以广地也。得地而不取者，见其本而知其末也。",
                    "zhushu": ""
                },
                {
                    "paragraph": "秦穆公使孟盟举兵袭郑，",
                    "zhushu": "孟盟，伯里奚之子也。"
                },
                {
                    "paragraph": "过周以东。郑之贾人弦髙、蹇他",
                    "zhushu": "蹇他，弦髙之党。"
                },
                {
                    "paragraph": "相与谋曰：日师行数千里，数绝诸侯之地，其势必袭郑。凡袭国者，以为无备也。今示以知其情，必不敢进。乃矫郑伯之命，以十二牛劳之，三率相与谋",
                    "zhushu": "三率：秦将白乙、孟明、西乙。"
                },
                {
                    "paragraph": "曰：凡袭人者，以为弗知，今已知之矣，守备必固，进必无功。乃还师而反。晋先轸举兵撃之，",
                    "zhushu": "先轸，晋大夫也。"
                },
                {
                    "paragraph": "大破之。殽。郑伯乃以存国之功赏弦髙，弦髙辞之曰：诞而得赏，则郑国之信废矣。为国而无信，是俗败也。赏一人败国，俗者弗为也；以不信得厚赏，义者弗为也。遂以其属徙东夷，终身不反。故仁者不以欲伤生，知者不以利害义。",
                    "zhushu": ""
                },
                {
                    "paragraph": "圣人之思修，愚人之思叕。",
                    "zhushu": "叕矩。"
                },
                {
                    "paragraph": "忠臣者务崇君之德，謟臣者务广君之地。何以明之？陈夏征舒弑其君，楚庄王伐之，陈人听令。庄王已讨有罪，遣卒戍陈，",
                    "zhushu": "戍，守也。守欲有陈也。"
                },
                {
                    "paragraph": "大夫毕贺。申叔时使于齊，反还而不贺。庄王曰：陈为无道，寡人起九军以讨之，征暴乱，诛罪人，群臣皆贺，而子独不贺，何也？申叔时曰：牵牛蹊人之田，田主杀其人而夺之牛，罪则有之，罚亦重矣。今君王以陈为无道，㒷兵而攻，因以诛罪人，遣人戍陈。诸侯闻之，以王为非诛罪人也，贪陈国也。盖闻君子不弃义以取利。王曰：善。乃罢陈之戍，立陈之后，诸侯闻之，皆朝于楚。此务崇君之徳者也。",
                    "zhushu": ""
                },
                {
                    "paragraph": "张武为智伯谋曰：",
                    "zhushu": "张武，晋人。"
                },
                {
                    "paragraph": "晋六将军，中行文子最弱，而上下离心，可伐以广地。于是伐范、中行，灭之矣。又教智伯求地于韩、魏、赵，韩、魏裂地而授之，赵氏不与，乃率韩、魏而伐赵，围之晋阳。二年，三国阴谋同计，以击智氏，遂灭之。此务为君广地者。",
                    "zhushu": ""
                },
                {
                    "paragraph": "夫为君崇德者霸，为君广地者灭。故千乘之国，行文德者王，汤、武是也；万乘之国，好广地者亡，智伯是也。",
                    "zhushu": ""
                },
                {
                    "paragraph": "非其事；者勿仞也，非其名者勿，就也，无故。有显名者，勿处也，无功而富贵者，勿居也。夫就人之名者废，仞人之事者败，无功而大利者后将为害。譬犹缘髙木而望四方也，虽偷乐哉，然而疾风至，未尝不恐也。患及身，然后忧之，六骥追之，弗能及也。是故忠臣事君也，计功而受赏，不为苟得；积力而受官，不贪爵禄。其所能者，受之勿辞也；其所不能者，与之勿喜也。辞而能则匿，欲所不能则惑；辞所不能而受所能，则得无损堕之势，而无不胜之任矣。",
                    "zhushu": ""
                },
                {
                    "paragraph": "昔者智伯骄，伐范、中行而克之，又劫韩、魏之君而割其地，尚以为未足，遂㒷兵伐赵，韩、魏反之，军败晋阳之下，身死髙梁之东，头为饮器，国分为三，为天下笑，此不知足之祸也。老子曰：知足不辱，知止不殆，可以修久。此之谓也。",
                    "zhushu": ""
                },
                {
                    "paragraph": "或誉人，而适足以。败之，或毁人而乃反以成之，何以知其然也？费无忌从于荆平王",
                    "zhushu": "，费无忌，楚臣。复白也。"
                },
                {
                    "paragraph": "曰：晋之所以霸者，近诸夏也。",
                    "zhushu": "近诸夏，国在诸夏也。"
                },
                {
                    "paragraph": "而荆之所以不能与之争者，以其僻远也。楚王若欲从诸侯，不若大城城父，而令太子建守焉，以来北方。王自收其南，是得天下也。楚王悦之，因命太子建守城父，命伍子奢傅之。居一年，伍子奢游人于王侧，",
                    "zhushu": "伍子奢遣说于王之左侧。"
                },
                {
                    "paragraph": "言太子甚仁且勇，能得民心。王以告费无忌。无忌曰：臣固闻之，太子内抚百姓，外约诸侯，齊、晋又辅之，将以害楚，其事已构矣。王曰：为我太子，又尚何求？曰：以秦女之事怨王。王因杀太子建而诛伍子奢。此所谓见誉而为祸者也。",
                    "zhushu": ""
                },
                {
                    "paragraph": "何谓毁人而反利之？唐子短陈骈子于齊威王，",
                    "zhushu": "唐子，齊大夫也。"
                },
                {
                    "paragraph": "威王欲杀之。陈骈子与其属出亡奔薛。孟尝君闻之，",
                    "zhushu": "孟尝君封于薛。"
                },
                {
                    "paragraph": "使人以车迎之。至而豢以刍豢、黍梁，五味之膳，日三至。冬日被裘𦋺，夏日服絺纻，出则乘牢车，驾良马。孟尝君问之曰：天子生于齊，长于齊，夫子亦何思于齊？对曰：臣思夫唐子者。孟尝君曰：唐子者，非短子者耶？曰：是也。孟尝君曰：子何为思之？对曰：臣之处于齊也，粝粢之饭，藜藿之羹，冬日则寒冻，夏日则暑伤。自唐子之短臣也，以身归君，食刍豢，饭黍粢，服轻煖，乘牢良，臣故思之。此谓毁人而反利之者也。是故毁誉之言，不可不审也。",
                    "zhushu": ""
                },
                {
                    "paragraph": "或贪生而反死，或轻死而得生，或徐行而反疾，何以知其然也？鲁人有为父报雠于齊者，刳其腹而见其心。坐而正冠，起而更衣，徐行而出门，上车而步马，颜色不变。其御欲驱，抚而止之曰：今日为父报雠以出死，非为生也。今事已成矣，又何去之？追者曰：此有节行之人，不可杀也。解围而去之。使被衣不暇带，冠不及正，蒲伏而走，上车而驰，必不能自免于千步之中矣。今坐而正冠，起而更衣，徐徐而出门，上车而步马，颜色不变，此众人所以为死也，而乃反以得活，此所谓徐而驰，遟于步也。夫走者，人之所以为疾也；步者，人之所以为遟也。今反乃以人之所为遟者反为疾，明于分也。有知徐之为疾，遟之为速者，则几于道矣。故黄帝亡其玄珠，使离珠、剟索之，",
                    "zhushu": "离珠明目，剟，捷疾利搏，善拾于物。二人皆黄帝臣也。"
                },
                {
                    "paragraph": "而弗能得之也。于是使忽恍，而后能得之。",
                    "zhushu": "忽恍，黄帝臣也。怱恍，善亡之人。"
                },
                {
                    "paragraph": "圣人敬小慎微，动不失时；百射重戒，",
                    "zhushu": "射象："
                },
                {
                    "paragraph": "祸乃不滋；计福勿及，虑祸过之。",
                    "zhushu": ""
                },
                {
                    "paragraph": "同日被霜，蔽者不伤；愚者有备，与知者同功。",
                    "zhushu": ""
                },
                {
                    "paragraph": "夫爝火在缥烟之中也，一指之所能息也；塘漏若鼷穴，一扑之所能塞也。及至火之燔孟诸而炎云台，",
                    "zhushu": "孟诸，宋大泽。云台。髙至云也。"
                },
                {
                    "paragraph": "而水决九江而渐荆州，虽起三军之众，弗能救也。",
                    "zhushu": ""
                },
                {
                    "paragraph": "夫积爱成福，积怨成祸，若痈疽之必溃也，所浼者多矣。",
                    "zhushu": "浼，污。"
                },
                {
                    "paragraph": "诸御鞅复于简公",
                    "zhushu": "诸御鞅，齊臣，简公，齊君。"
                },
                {
                    "paragraph": "曰：陈成常、宰予二子者，甚相憎也。",
                    "zhushu": "宰予，孔子弟子，仕于齊。"
                },
                {
                    "paragraph": "臣恐其构难而危国也，君不如去一人。简公不听。居无几何，陈成常果攻宰予于庭中，而弑简公于朝。此不知敬小之所生也。",
                    "zhushu": ""
                },
                {
                    "paragraph": "鲁季氏与郈氏斗鸡，",
                    "zhushu": "季氏、郈氏，皆鲁大夫。"
                },
                {
                    "paragraph": "郈氏介其鸡，",
                    "zhushu": "介，以芥菜，涂其鸡翅。"
                },
                {
                    "paragraph": "而季氏为之金距。",
                    "zhushu": "金距，施今芒于距也。"
                },
                {
                    "paragraph": "季氏之鸡不胜，季平子怒，因侵郈氏之宫而筑之。郈昭伯怒，伤之鲁昭公",
                    "zhushu": "复毁谱也。"
                },
                {
                    "paragraph": "曰：祷于襄公之庙，舞者二人而已，",
                    "zhushu": "时鲁祷先君襄公，六佾之舞庭者，凡二人也。"
                },
                {
                    "paragraph": "其余尽舞于季氏。季氏之无道无上久矣，弗诛，必危社稷。公以告子家驹，",
                    "zhushu": "子家驹，鲁大夫。"
                },
                {
                    "paragraph": "子家驹曰：季氏之得众，三家为一，",
                    "zhushu": "三家：孟氏、叔氏、季氏。"
                },
                {
                    "paragraph": "其徳厚，其威强，君胡得之？昭公弗听，使郈昭伯将卒以攻之。仲孙氏、叔孙氏相与谋曰：无季氏，死亡无日矣。遂兴兵以救之。郈昭伯不胜而死，鲁昭公出奔齊。故祸之所从生者，始于鸡定，及其太也，至于亡社稷。",
                    "zhushu": ""
                },
                {
                    "paragraph": "故蔡女荡舟，齊师大侵楚；",
                    "zhushu": "齐桓公与蔡姬乘舟，姬荡舟，公惧，止之。公怒，归之蔡，蔡人嫁之。公伐楚，至召陵而胜之也。"
                },
                {
                    "paragraph": "两人构怨，廷杀宰予，简公遇杀，身死无后，陈氏伐之，齊乃无吕；两家斗鸡，季氏金距，郈氏作难，鲁昭公出走。故师之所处，生以棘楚。",
                    "zhushu": "楚，大荆也。"
                },
                {
                    "paragraph": "祸生而不蚤灭，若火之得燥，水之得湿，浸而益大。痈疽发于指，其痛徧于体，故蠹啄剖梁柱，蚊虻走牛羊，此之谓也。",
                    "zhushu": ""
                },
                {
                    "paragraph": "人皆务于救患之备，而莫能知使患无生。夫得患无生，易于救患，而莫能加务焉，则未可与言术也。晋公子重耳过曹，曹君欲见其骿脇，使之祖而补鱼。厘负羁止之曰：公子非常也，从者三人，皆霸王之佐也，",
                    "zhushu": "三人，谓孤偃、赵衰、胥臣。"
                },
                {
                    "paragraph": "遇之无礼，必为国忧。君弗听。重耳反国，起师而伐曹，遂灭之。身死人手，社稷为墟。祸生于𥘵而捕鱼。齊、楚欲救曹，不能存也。听厘负羁之言，则无亡患矣。今不务使患无生，患生而救之，虽有圣知，弗能为谋。",
                    "zhushu": ""
                },
                {
                    "paragraph": "且患祸之所由来者，万端无方。是故圣人深居以避辱，静安以待时。小人不知祸福之门户，妄动而絓罗网，虽曲为之备，何足以全其身？譬犹失火而凿池，被裘而用箑也。且塘有万穴，",
                    "zhushu": "此设随隄之有万穴。"
                },
                {
                    "paragraph": "塞有十，鱼何遽无由出？室有百户，闭其一，盗何遽无从人？夫墙之壊也于隙，剑之折必有啮。",
                    "zhushu": "啮缺。"
                },
                {
                    "paragraph": "圣人见之蚤，故万物莫能伤也。大宰予朱侍饭于令尹子国。",
                    "zhushu": "子朱、子国，皆楚大夫。"
                },
                {
                    "paragraph": "令尹子国啜羹而热，投巵浆而沃之。明日，太宰子朱辞官而归。其仆曰：楚太宰未易得也，辞官去之，何也？子朱曰：令尹轻行而简礼，其辱人不难。明年，伏郎尹而笞之三百。",
                    "zhushu": "郎尹，王即官之尹也。"
                },
                {
                    "paragraph": "夫仕者先避之，见终始微矣。",
                    "zhushu": ""
                },
                {
                    "paragraph": "夫鸿鹄之未孚于卵也，一指篾之，则靡而无形矣。及至其筋骨之已就，而羽翮之所成也，则奋翼挥䎚，",
                    "zhushu": "䎚，六翮之末也。"
                },
                {
                    "paragraph": "凌乎浮云，㫮负青天，膺摩赤霄，",
                    "zhushu": "赤霄飞亡。"
                },
                {
                    "paragraph": "翶翔乎忽荒之上，析惕乎虹霓之间，虽有劲弩、利矰、微缴，蒲沮之子巧，亦弗能加也。",
                    "zhushu": ""
                },
                {
                    "paragraph": "江水之始出于岷山也，可攓衣而越也，及至其下洞庭，骛石城，",
                    "zhushu": "洞庭在长沙，石城在丹阳。"
                },
                {
                    "paragraph": "经丹徒，",
                    "zhushu": "丹徒，在会稽。"
                },
                {
                    "paragraph": "起波涛，",
                    "zhushu": "潮者涌起，运者为涛。"
                },
                {
                    "paragraph": "舟杭一日不能済也。是故圣人者，常从事于无形之外，而不留思尽虑于成事之内，是故患祸弗能伤也。",
                    "zhushu": ""
                },
                {
                    "paragraph": "人或，问孔子曰：颜回何如。人也？曰：仁人也，丘弗如也。子贡何如人也？曰：辨人也，丘弗如也。子路何如人也？曰：勇人也，丘弗如也。宾曰：三人皆贤夫子，而为夫子役，何也？孔子曰：丘能仁且忍，辨且讷，勇且怯。以三子之能，易丘一道，丘弗为也。孔子知所施之也。",
                    "zhushu": ""
                },
                {
                    "paragraph": "秦牛缺径于山中",
                    "zhushu": "牛缺，隐士也。"
                },
                {
                    "paragraph": "而遇盗，夺之车马，解其槖笥，施其衣被。",
                    "zhushu": "施，夺。"
                },
                {
                    "paragraph": "盗还反顾之，无惧色忧志，驩然有以自得也。盗遂问之曰：吾夺子财货，劫子以刀，而志不动，何也？秦牛缺曰：车马所以载身也，衣被所以揜形也，圣人不以所养害其养。盗相视而笑曰：夫不以欲伤生，不以利累形者，世之圣人也。以此而见王者，必且以我为事也。还反杀之。此能以知知矣，而未能以知不知也；能勇于敢，而未能勇于不敢也。凡有道者，应卒而乏，遭难而能免，故天下贵之。今知所以自行也，而未知所以为人行也，其所论未之究者也。人能由昭昭于冥冥，则几于道矣。诗曰：人亦有言，无哲不愚。此之谓也。",
                    "zhushu": ""
                },
                {
                    "paragraph": "事或为，之，适足以。败之；或备之，适足以致之。何以知其然也？秦皇挟录图",
                    "zhushu": "，挟，铺也。秦博士卢生使入海，还，秦，录图书于始皇帝。"
                },
                {
                    "paragraph": "见其传曰：亡秦者，胡也。因发卒五十万，使蒙公、杨翁子",
                    "zhushu": "蒙公，蒙恬也。杨翁子，秦将。"
                },
                {
                    "paragraph": "将，筑修城。西属流沙，",
                    "zhushu": "起陇西临洮县。"
                },
                {
                    "paragraph": "北击辽水，",
                    "zhushu": "辽水、辽东。"
                },
                {
                    "paragraph": "东结朝鲜，",
                    "zhushu": "朝鲜，楽痕。"
                },
                {
                    "paragraph": "中国内郡挽车而饷之。又利越之犀角、象齿、翡翠、",
                    "zhushu": "翡，赤雀、翠，青雀。"
                },
                {
                    "paragraph": "珠玑，",
                    "zhushu": "员者为珠，类者为㡬。"
                },
                {
                    "paragraph": "乃使尉屠雎",
                    "zhushu": "尉屠雎，秦将。"
                },
                {
                    "paragraph": "发卒五十万，为五军：一军塞镡城之岭，",
                    "zhushu": "镡城在武陵西，南，接郁林。"
                },
                {
                    "paragraph": "一军守九嶷之塞，",
                    "zhushu": "九嶷，在零陵也。"
                },
                {
                    "paragraph": "一军处番禺之都，",
                    "zhushu": "番禺，南海。"
                },
                {
                    "paragraph": "一军守南野之界，",
                    "zhushu": "南野在豫，章。"
                },
                {
                    "paragraph": "一军结余。干之水，",
                    "zhushu": "余干召𤩪，竟。"
                },
                {
                    "paragraph": "三年不解甲㢮弩。使监禄无以转饷，又以卒凿渠",
                    "zhushu": "监禄，秦将也。凿通、歌水、离水之渠也。"
                },
                {
                    "paragraph": "而通粮道，以与越人战，杀西呕君译吁宋。",
                    "zhushu": "西呕，赵人。译吁宋，臣。呕君，名也。"
                },
                {
                    "paragraph": "而越人皆入丛薄中，与禽兽处，莫肯为秦虏。相置桀骏以为将，而夜攻秦人，大破之，杀尉屠睢，伏尸流血数十万，乃发适戍以备之。当此之时，男子不得修农𠭇，妇人不得剡麻考缕，",
                    "zhushu": "考，成："
                },
                {
                    "paragraph": "羸弱服格于道，大夫箕会于衢。",
                    "zhushu": "箕会，以箕于衢。会敛。"
                },
                {
                    "paragraph": "病者不得养，死者不得葬。于是陈胜起于大泽，奋臂大呼，天下席卷，而至于戏。",
                    "zhushu": "戏，地名，在新丰。"
                },
                {
                    "paragraph": "刘、项㒷义兵，随，而定，若折槁振落，遂失天下。祸在备胡而利越也。欲知筑修城以备亡，而不知筑修城之所以亡也。发适戌以备越，而不知难之从中发也。",
                    "zhushu": ""
                },
                {
                    "paragraph": "夫鹊先识岁之多风也，去髙木而巢扶枝，",
                    "zhushu": "扶，旁。"
                },
                {
                    "paragraph": "大人过之则探鷇，婴儿过之则恌其卵，知备远难而忘近患。故秦之设备也，乌鹊之智也。",
                    "zhushu": ""
                },
                {
                    "paragraph": "或争利而。反强之，或听从而反止之，何以知其然也？鲁哀公欲西益宅，史争之，以为西益宅不祥。",
                    "zhushu": "西，益宅，筑旧居之西，更以为田宅，不止益。"
                },
                {
                    "paragraph": "哀公作色而怒，左右数谏，不听，乃以问其傅宰折睢",
                    "zhushu": "宰折睢，傅名姓。"
                },
                {
                    "paragraph": "曰：吾欲益宅，而史以为不祥，子以为何如？宰折睢曰：天下有三不祥：西益宅不与焉。哀公大悦而喜。顷复问曰：何谓三不祥？对曰：不行礼义，一不祥也；嗜欲无止，二不祥也；不听强谏，三不祥也。哀公默然深念，愤然自反，遂不西益宅。夫史以争为可以止之，而不知不争而反取之也。",
                    "zhushu": ""
                },
                {
                    "paragraph": "知者离路而得道，愚者守道而失路。夫儿说之巧，于闭结无不解，",
                    "zhushu": "儿说，宋大夫也。"
                },
                {
                    "paragraph": "非能闭结而尽解之也，不解不可解也。至乎以弗解之者，可与及言论矣。",
                    "zhushu": ""
                },
                {
                    "paragraph": "或明礼义，推道礼而不行，或解构妄言而反当，何以明之？孔子行游，马失，食农夫之稼，野人怒，取马而繋之。子贡往说之，卑辞而不能得也。孔子曰：夫以人之所不能听说人，譬犹以大牢享野兽，",
                    "zhushu": "大牢，三牲。"
                },
                {
                    "paragraph": "以九韶楽飞鸟也，予之罪也，非彼人之过也。乃使马圉往说之。",
                    "zhushu": "圉，养马者。"
                },
                {
                    "paragraph": "至见野人，曰：子耕于东海，至于西海，吾马之失，安得不食子之苗？野人大喜，解马而与之。",
                    "zhushu": ""
                },
                {
                    "paragraph": "说若此其无方也，而反行；亊有所至，而巧不若拙。故圣人量凿而正枘。夫歌采菱，发阳阿，鄙人听之，不若此延路、阳局，",
                    "zhushu": "延路、阳局，鄙歌曲也。"
                },
                {
                    "paragraph": "非歌者拙也，听者异也。",
                    "zhushu": ""
                },
                {
                    "paragraph": "故交画不畅，",
                    "zhushu": "畅，申。"
                },
                {
                    "paragraph": "连环不解，物之不通者，圣人不争也。",
                    "zhushu": ""
                },
                {
                    "paragraph": "仁者，百姓之所慕也；义者，众庶之所髙也。为人之所慕，行人之所髙，此严父之所以教子，而忠臣之所以事君也。然世或用之而身死国亡者，不同于时也。",
                    "zhushu": ""
                },
                {
                    "paragraph": "昔徐偃王好行仁义，陆地之朝者三十二国。王孙厉谓楚荘王",
                    "zhushu": "王孙厉，楚臣也。"
                },
                {
                    "paragraph": "曰：王不伐徐，必反朝徐。王曰：偃王，有道之君也，好行仁义，不可伐。王孙厉曰：臣闻之，大之与小，强之与弱也，犹石之投卯，虎之啖豚，又何疑焉？且也为文而不能达其德，为武而不能任其力，乱莫大焉。楚王曰：善。乃㪯兵而伐徐，遂灭之。此知仁义而不知世変者也。",
                    "zhushu": ""
                },
                {
                    "paragraph": "申茮、杜    ，",
                    "zhushu": "申，茮、杜，　皆香申也。"
                },
                {
                    "paragraph": "美，人之所怀服也，及惭之于滫，",
                    "zhushu": "滫，臭汁也。"
                },
                {
                    "paragraph": "则不能保其芳矣。古者五帝贵德，三五用义，五霸任力。今取帝王之道，而施之五霸之世，是由乘骥遂人于榛薄，而蓑笠盘旋也。",
                    "zhushu": ""
                },
                {
                    "paragraph": "今霜降而树榖，冰泮而求获，欲其食则难矣。故易曰：濳龙勿用者，言时之不可以行也。故君子终日乾乾，夕惕若厉，无咎。终日乾乾，以阳动也。夕惕若厉，以阴息也。因日以动，因夜以息，唯有道者能行之。",
                    "zhushu": ""
                },
                {
                    "paragraph": "夫徐偃王为义而灭，燕子哙行仁而亡，",
                    "zhushu": "子哙，燕王也。苏代说子哙让国，遂専政。齊伐燕，大败之，哙死也。"
                },
                {
                    "paragraph": "哀公好儒则削，",
                    "zhushu": "哀公，鲁君。"
                },
                {
                    "paragraph": "代君为墨而残。",
                    "zhushu": "代君，赵之别国。"
                },
                {
                    "paragraph": "灭亡削残，暴乱之所致也。而四君独以为仁、义、儒、墨而亡者，遭之时务异也，非仁、义、儒、墨不行。非其世而用之，则为之擒矣。",
                    "zhushu": ""
                },
                {
                    "paragraph": "夫戟者，所以攻城也，镜者，所以照形也。宫人得戟，则以刈葵；",
                    "zhushu": "宫人，官侍。"
                },
                {
                    "paragraph": "盲者得镜，则以盖巵，不知所施之也。故善鄙不同，诽誉在俗；趋舍不同，逆顺在君。",
                    "zhushu": ""
                },
                {
                    "paragraph": "狂谲不受禄而诛，",
                    "zhushu": "狂谲，东海之上人也。耕田而食，让不受禄。大公以为节，虚乱民而诛。"
                },
                {
                    "paragraph": "段干木辞相而显，所行同也，而利害异者，时使然也。故圣人虽有其志，不遇其世，仅足以容身，何功名之可致也？",
                    "zhushu": ""
                },
                {
                    "paragraph": "知天之所为，知人之所行，则有以任于世矣。知天而不知人，则无以与俗交；知人而不知天，则无以与道游。",
                    "zhushu": ""
                },
                {
                    "paragraph": "单豹倍世离俗，",
                    "zhushu": "单豹，隐士。"
                },
                {
                    "paragraph": "岩居谷饮，不衣丝麻，不食五榖，行年七十，犹有童子之色。卒而遇饥虎，杀而食之。张毅好恭，",
                    "zhushu": "张毅，好礼之人。"
                },
                {
                    "paragraph": "过宫室廊庙必趋，见门闾聚众必下，斯徒马圉，皆与伉礼，不终其寿，内热而死。豹养其内，而虎食其外，毅修其外，而疾攻其内。故直意适情，坚强贼之；以身役物，则阴阳食之。此皆载务而戏乎其调者也。",
                    "zhushu": ""
                },
                {
                    "paragraph": "得道之士，外化而内不化。外化，所以入人也，内不化，所以全其身也。故内有一定之操，而外能诎伸，嬴缩、卷舒，与物推移，故万㪯而不陷。所以贵圣人者，以其能龙変也。今卷卷然守一节，推一行，虽以毁碎灭沉，犹且弗易者，此察于小好，而塞于大道也。",
                    "zhushu": ""
                },
                {
                    "paragraph": "赵宣孟活饥人于委桑之下，而天下称仁焉。荆佽非犯河中之难，不失其守，而天下称勇焉。是故见小行，则可以论大体矣。田子方见老马于通，",
                    "zhushu": "田子方，魏人也。通道。"
                },
                {
                    "paragraph": "喟然有志焉，以问其御曰：比何马也？其御曰：此故公家畜也，老罢而不为用，出而鬻之。田子方曰：少而贪其力，老而弃其身，仁者弗为也。束帛以赎之。罢武闻之，知所归心矣。",
                    "zhushu": ""
                },
                {
                    "paragraph": "齊庄公出猎，有一虫㪯足，将搏其轮，问其御曰：此何虫也？对曰：此谓螳螂者也。其为虫也，知进而不知𨚫，不量力而䡖敌。庄公曰：此为人，必为天下勇武矣。回车而避之。勇武闻之，知所尽死矣。",
                    "zhushu": ""
                },
                {
                    "paragraph": "故田子方隐一老马，",
                    "zhushu": "隐哀。"
                },
                {
                    "paragraph": "而魏国载之；㪯荘公避一螳螂，而勇武归之。汤教祝网者，而四十国朝；",
                    "zhushu": "昔汤出。见四面张网者。汤教去其三面。祝曰。欲上者上，欲下者下。无入吾网。"
                },
                {
                    "paragraph": "文王葬死人之骸，而九夷归之。",
                    "zhushu": "文王治灵台，得死人之骨。夜梦死人呼而请葬于。且。文王反葬以五大夫之礼。"
                },
                {
                    "paragraph": "武王荫暍人于樾下，",
                    "zhushu": "武王哀暍者之热，故荫之于樾下。樾下，众树之虚地。"
                },
                {
                    "paragraph": "左拥而右扇之，而天下怀其德；越王句践一决狱不辜，援龙渊而切其股，血流至足，以自罚也，而战武士必其死。故圣人行之于小，则可以覆大矣；审之于近，则可以怀远矣。",
                    "zhushu": ""
                },
                {
                    "paragraph": "孙叔敖决期思之水，而灌雩娄之野，",
                    "zhushu": "雩娄，今庐江是。"
                },
                {
                    "paragraph": "庄王知其可以为令尹也；子发辨击剧而劳佚齊，",
                    "zhushu": "辨，次第也。击剧，次第，罢劳之赏，各有齊等也。或曰：子发辨击之劳佚齊，子发筑设劳佚之莭，是以楚知可为兵。齊，同。"
                },
                {
                    "paragraph": "楚国知其可以为兵主也。此皆形于小微而通于大理者也。圣人之㪯事，不加忧焉，察其所以而已矣。",
                    "zhushu": ""
                },
                {
                    "paragraph": "今万人调钟，不能比之律，诚得知者，一人而足矣。说者之论，亦犹此也。诚得其数，则无所用多矣。夫车之所以能转千里者，以其要在三寸之辖。夫劝人而弗能使也，禁人而弗能止也，其所由者非理也。",
                    "zhushu": ""
                },
                {
                    "paragraph": "昔者卫君朝于吴，",
                    "zhushu": "卫君、卫侯转也。"
                },
                {
                    "paragraph": "吴王囚之，",
                    "zhushu": "吴王，夫差。"
                },
                {
                    "paragraph": "欲流之于海者，说者冠盖相望而弗能止。鲁君闻之，",
                    "zhushu": "鲁君，哀公。"
                },
                {
                    "paragraph": "撤钟鼓之县，缟素而朝。仲尼入见，曰：君胡为有忧色？鲁君曰：诸侯无亲，以诸侯为亲；大夫无党，以大夫为党。今卫君朝于吴王，吴王囚之，而欲流之于海，孰卫君之仁义而遭此难也？吾欲免之而不能，为，奈何？仲尼曰：若欲免之，则请子贡行。鲁君召子贡，授之将军之印。子贡辞曰：贵无益于解患，在所由之道。敛躬而行，至于吴，见太宰噽。太宰噽甚悦之，欲荐之于王。子贡曰：子不能行能行说于王，奈何？吾因子也。太宰噽曰：子焉知噽之不能也？子贡曰：卫君之来也，卫国之半曰：不若朝于晋。其半曰：不若朝于吴。然卫君以为吴可以归骸骨也，故束身以受命。今子受卫君而囚之，又欲流之于海，是赏言朝于晋者，而罚言朝于吴也。且卫君之来也，诸侯皆以为蓍龟。",
                    "zhushu": "以为蓍龟，以卜朝吴之吉凶也。"
                },
                {
                    "paragraph": "兆。今朝于吴而不利，则皆移心于晋矣。子之欲成霸王之业，不亦难乎？太宰噽入，复之于王，王报出今于百官曰：比十日，而卫君之礼不具者，死。子贡可谓知所以说矣。",
                    "zhushu": ""
                },
                {
                    "paragraph": "鲁哀公为室，而太，公宣子谏：",
                    "zhushu": "公宣子，鲁大夫。"
                },
                {
                    "paragraph": "室大，众与人処则哗，少与人処则悲。愿公之适。公曰：寡人闻命矣。筑室不辍。公宣子复见，曰：国小而室大，百姓闻之，必怨吾君。诸侯闻之，必轻吾国。鲁君曰：闻命矣。筑室不辍。公宣子复见，曰：左昭而右穆，",
                    "zhushu": "昭穆：先君宗庙。"
                },
                {
                    "paragraph": "为大室以临二先君之庙，得无害于子乎？公乃令罢役，除版而去之。鲁君之欲为室，诚矣；公宣子止之，必矣。然三说而一聼者，其二者非其道也。",
                    "zhushu": ""
                },
                {
                    "paragraph": "夫临河而钧，日入而不能得一儵鱼者，非江河鱼不食也，所以饵之者，非其欲也。及至良工执竿，投而擐唇吻者，能以其所欲而钓者也。夫物无不可奈何，",
                    "zhushu": "言物皆可术而治也。"
                },
                {
                    "paragraph": "有人无奈何。",
                    "zhushu": "事，有人材所不及，无奈之何也。"
                },
                {
                    "paragraph": "鈆之与丹，异类殊色，而可以为丹者，得其数也。故繁称文辞，无益于说，审其所由而已矣。",
                    "zhushu": ""
                },
                {
                    "paragraph": "物类之相摩近而异门户者，众而难识也。故或类之而非，或不类之而是；或若然而不然者，或不若然而然者。",
                    "zhushu": ""
                },
                {
                    "paragraph": "谚曰：鸢堕腐鼠，而虞氏以亡。何谓也？曰：虞氏，梁之大富人也。",
                    "zhushu": "梁，今之陈留俊仪也。"
                },
                {
                    "paragraph": "家充盈殷富，金钱无量，财货无赀。升髙楼，临大路，设楽陈酒，积博其上。游侠相随而行楼下，博上者，射朋张中，反两",
                    "zhushu": "射朋张上祺中之，以一反两也。"
                },
                {
                    "paragraph": "而笑，飞鸢适堕其腐鼠，而中游侠。游侠相与言曰：虞氏富楽之日久矣，而常有䡖易人之志。吾不敢侵犯，而乃辱我以腐鼠。如此不报，无以立务于天下。",
                    "zhushu": "务，势。"
                },
                {
                    "paragraph": "请与公僇力一志，悉率徒属，而必以灭其家。此所谓类之而非者也。",
                    "zhushu": ""
                },
                {
                    "paragraph": "何谓非类而是？屈建告石乞",
                    "zhushu": "屈建，楚大夫也。石乞，白公之党也。"
                },
                {
                    "paragraph": "曰：白公胜将为乱。石乞曰：不然。白公胜卑身下士，不敢骄贤，其家无筦籥之信，関楗之固，大斗斛以出，轻斤两以内，而乃论之，以不宜也。屈建曰：此乃所以反也。居三年，白公胜果为乱，杀令尹子椒、司马子期。",
                    "zhushu": "子椒、子期，皆白公之季父。"
                },
                {
                    "paragraph": "此所谓弗𩔗而是者也。",
                    "zhushu": ""
                },
                {
                    "paragraph": "何谓若然而不然？子发为上蔡令，民有罪当刑，狱断论定，决于令尹前。子发喟然有凄怆之心。罪人巳刑，而不忘其恩。此其后，子发盘罪威王",
                    "zhushu": "盘，辟也。发得罪，辟于威王也。"
                },
                {
                    "paragraph": "而出奔，刑者遂袭恩者，恩者逃之于城下之庐，踹足而怒",
                    "zhushu": "踹足，蹀足。"
                },
                {
                    "paragraph": "曰：子发视决吾罪而被吾刑，吾怨之憯于骨髓，",
                    "zhushu": "憯，痛。"
                },
                {
                    "paragraph": "使我得其肉而食之，其知猒乎！追者皆以为然，而不索其内，果活子发。此所谓若然而不若然者。",
                    "zhushu": ""
                },
                {
                    "paragraph": "何谓不然而若然者？昔越王句践卑下吴王夫差，请身为臣，妻为妾；奉四时之祭祀，而入春秋之贡职；委社禝，効民力；居隐为蔽，而战为锋行；礼甚卑，辞甚服，其离叛之心远矣。然而甲卒三千人，以擒夫差于姑胥。",
                    "zhushu": "姑胥，地名。"
                },
                {
                    "paragraph": "此四策者，不可不审也。夫事之所以难知者，以其窜端匿迹，立私于公，倚邪于正，而以胜惑人之心者也。若使人之所懐于内者，与所见于外者，若合符节，则天下无亡国破家矣。夫狐之捕雉也，必先卑体弭耳，以待其来也。雉见而信之，故可得而擒也。使狐瞋目植睹，",
                    "zhushu": "植睹枉尾。"
                },
                {
                    "paragraph": "见必杀之势，雉亦知惊惮远飞，以避其怒矣。夫人伪之相欺也，非直禽兽之诈计也。物类相似若然，而不可従外论者，众而难识矣。是故不可不察也。",
                    "zhushu": ""
                }
            ]
        },
        {
            "name": "修务训第十九",
            "paragraphs": [
                {
                    "paragraph": "修务训第十九",
                    "zhushu": "修，勉。务，趋。圣人趋时，冠鼓弗顾，履遗不取，必用仁义之道，以济万民，故曰修务。用以题篇。",
                    "type": 1
                },
                {
                    "paragraph": "或曰：无为者，寂然无声，漠然不动，引之不来，推之不往，如此者，乃得道之像。",
                    "zhushu": "或人以为先为术，如此，乃可谓为得道之法也。"
                },
                {
                    "paragraph": "吾以为不然，尝试问，之矣。",
                    "zhushu": "以为不如或人之言，尝，问之于圣人矣。"
                },
                {
                    "paragraph": "若夫神农、尧、舜、禹、汤，可谓圣人乎？有论者必不能废。",
                    "zhushu": "言五人可谓圣人邪？有论者何能废其道也？"
                },
                {
                    "paragraph": "以五圣观之，则莫得无为明矣。",
                    "zhushu": "言不得无为也。"
                },
                {
                    "paragraph": "古者，民茹草饮水，采树木之实，食蠃蛖之　，时多疾病毒伤之。害。",
                    "zhushu": "害，患也。"
                },
                {
                    "paragraph": "于是神农乃如教民播种五榖，",
                    "zhushu": "菽、麦、黍、稷、稻也。"
                },
                {
                    "paragraph": "相土地宜，燥湿肥墝髙下，",
                    "zhushu": "相，视也。燥，乾也。墝，埆，髙陵也。下湿也。"
                },
                {
                    "paragraph": "尝百草之滋味，水泉之甘苦，令民知所避就。当此之时，一日而遇七十毒。",
                    "zhushu": "此神农之为也。"
                },
                {
                    "paragraph": "尧立孝慈仁爱，使民如子弟。",
                    "zhushu": "言虽伇使其民，必加仁爱，遇之，如己之子弟也。"
                },
                {
                    "paragraph": "西教沃民，东至黑齿，北抚幽都，南道交趾。",
                    "zhushu": "沃民，西方之国。黑齿，东方之国。阴气所聚，故曰幽都。今鴈门以北是。交趾，南方之国。四者远裔，不睹圣人之化，故亲往行教导，抚之以仁义也。"
                },
                {
                    "paragraph": "放讙兜于崇山，窜三苗于三危，",
                    "zhushu": "放，弃也。谁兜，尧倿已。崇，南极之山。三苗，盖谓帝鸿氏之裔子浑敦，少昊氏之裔子穷奇，缙云氏之裔子饕餮，三族之苗裔，故谓之三苗。三危，西极之山名。一曰放三苗国民于三危也。"
                },
                {
                    "paragraph": "流共工于幽州，殛鲧于羽山。",
                    "zhushu": "尧时有共工官。鲧，禹父，为治水，绩用不成。尧殛之。羽山，东极之山。是则尧之为。洪范曰：鲧则殛死。然则浑敦、穷奇、饕餮生至四裔可知也。"
                },
                {
                    "paragraph": "舜作室，筑墙茨屋，辟地树榖，令民皆知去岩穴，各有家室。南征三苗，道死苍梧。",
                    "zhushu": "三苗之国在彭蠡，舜时不服，故往征之。书曰：舜步方乃死。时舜死苍梧，葬于九嶷之山。在苍梧冯乘县东北，零陵之南千里也。"
                },
                {
                    "paragraph": "禹沐浴霪雨，栉扶风，",
                    "zhushu": "禹劳力天下，不避风雨，以久雨为沐浴；扶风，疾风，以疾风为疏㮰也。"
                },
                {
                    "paragraph": "决江疏河，凿龙门，辟伊阙；",
                    "zhushu": "决巫山，令江水得东过，故言决。疏道东注于海，故言疏。龙门本有水门，䱵鱼游其中，上行得上过者使为龙，故曰龙门。禹辟而大之，故言凿。伊阙，山谷，禹开截山体，令伊水得北过入雒水，故言阙也。"
                },
                {
                    "paragraph": "修彭蠡之防，乘四载，随山栞木，平治水土，定千八百国。",
                    "zhushu": "修，治也。彭蠡，泽名，在豫章彭泽县西。防，隄。四载，山行用蔂，水行用舟，陆行用车，泽行用蕝。随，循也。栞，石判识之。四海之内凡万国，禹定千八百国，是禹之所为也。"
                },
                {
                    "paragraph": "汤夙兴夜寐，以致聪明，轻赋薄敛，以宽民氓；",
                    "zhushu": "早起夜寐，以思万事，能得其精，故曰以致聪明。宽，犹富，野民曰氓也。"
                },
                {
                    "paragraph": "布德施惠，以振困穷；吊死问疾，以养孤孀；",
                    "zhushu": "幼无父曰孤。孀，寡妇。维家。谓寡妇为孀妇。"
                },
                {
                    "paragraph": "百姓亲附，政令流行。乃整兵鸣条，困夏南巢，谯以其过，放之历山。",
                    "zhushu": "鸣条，地名。南巢，今庐江居巢是。谁。责让其罪过于历山。历山，盖历阳之山，是汤为之也。"
                },
                {
                    "paragraph": "此五圣者，天下之盛主，劳形尽虑，为民兴利除害而不懈。",
                    "zhushu": "懈，堕也。"
                },
                {
                    "paragraph": "奉一爵酒，不知于色；",
                    "zhushu": "言其轻也。"
                },
                {
                    "paragraph": "挈一石之尊，则白汗交流。",
                    "zhushu": "言其重也。"
                },
                {
                    "paragraph": "又况赢天下之忧，而海内之事者乎？其重于尊亦远矣。",
                    "zhushu": "远，犹多也。"
                },
                {
                    "paragraph": "且夫圣人者，不耻身之贱，而愧道之不行；不忧命之短，而忧百姓之穷。是故禹之为水，以身解于阳眄之河；",
                    "zhushu": "为，治水。解，祷，以身为质。解，读解除之解。阳眄河在秦地。"
                },
                {
                    "paragraph": "汤旱，以身祷于桑山之林。",
                    "zhushu": "桑山之林，能兴云致雨，故祷之。"
                },
                {
                    "paragraph": "圣人忧民如此其明也，而称以无为，岂不悖哉？",
                    "zhushu": "悖，缪也。"
                },
                {
                    "paragraph": "且古之立帝王者，非以奉养其欲也；圣人践位者，非以逸乐其身也。",
                    "zhushu": "逸，安也。"
                },
                {
                    "paragraph": "为天下强掩弱，众暴寡；诈欺愚，勇侵怯；懐知而不以相教，积财而不以相分，故立天子以齐之。",
                    "zhushu": "齐、䓁。一，同也。"
                },
                {
                    "paragraph": "为一人聪明而不足以徧烛海内，故立三公九𡖖以辅翼之。",
                    "zhushu": "辅，正也。翼，佐也。"
                },
                {
                    "paragraph": "绝国殊俗，僻远幽间之处，不能被徳承泽，故立诸侯以教诲之。",
                    "zhushu": "绝，远。殊，异，能犹及也。立置以为远国君。"
                },
                {
                    "paragraph": "是以地无不任，时无不应，官无隐事，国无遗利，",
                    "zhushu": "言官无隐病失职之事以利民，故无所遗亡也。"
                },
                {
                    "paragraph": "所以衣寒食饥，养老弱而息劳倦也。",
                    "zhushu": ""
                },
                {
                    "paragraph": "若以布衣徒步之人观之，则伊尹负鼎而干汤，",
                    "zhushu": "伊尹处于有莘之野，执鼎徂，和五味以干汤，欲其讽阴阳，行其道。诗云：实惟阿衡，实左右商王是也。"
                },
                {
                    "paragraph": "吕望鼓刀而入周，",
                    "zhushu": "吕望，姜姓，四岳之后。四岳佐禹治水有功，赐姓曰姜氏。有吕望。其后居殷，乃屠于朝歌，故曰鼓刀。入周，息股而往，为文王太师，佐武王伐纣，成王封之于齊也。"
                },
                {
                    "paragraph": "伯里奚转鬻，",
                    "zhushu": "伯里奚，虞臣，自知虞公不可谏而去，转行自卖于秦，为穆公相，而秦具也。"
                },
                {
                    "paragraph": "管仲束缚，",
                    "zhushu": "管仲傅相齐公子纠，不死子纠之难而奔鲁，束缚以归，齐，桓公用之而霸也。"
                },
                {
                    "paragraph": "孔子无默突，墨子无煖席。",
                    "zhushu": "默，言其突灶不至于黑，坐席不至于温，历行诸国，汲汲于行道也。"
                },
                {
                    "paragraph": "是以圣人不髙山，不广河，蒙耻辱以干世主，非以贪禄慕位，欲事起天下利，而除万民之害。",
                    "zhushu": "圣人盖谓禹、稷。不以山为髙，不以河为广，言必逾渡之事治也。"
                },
                {
                    "paragraph": "盖闻传书曰：神农憔悴，尧瘦臞，舜霉黑，禹胼胝。由此观之，则圣人之忧劳百姓甚矣。",
                    "zhushu": "甚，重也。"
                },
                {
                    "paragraph": "故自天子以下至于庶人，四胑不动，思虑不用，事治求赡者，未之闻也。",
                    "zhushu": ""
                },
                {
                    "paragraph": "夫地势水东流，人必事焉，然后水潦得谷行；",
                    "zhushu": "水势虽东流，人必事而通之，使得循谷而行也。"
                },
                {
                    "paragraph": "禾稼春生，人必加功焉，故五榖得遂长。",
                    "zhushu": "加功谓是，是　耘耔之也。遂，成也。"
                },
                {
                    "paragraph": "听其自流，待其自生，则鲧禹之功不立，而后稷之智不用。若吾所谓无为者，私志不得入公道，耆欲不得枉正术；循理而举事，因资而立；权，自然之势，而曲故不得容者；",
                    "zhushu": "曲故，巧诈。"
                },
                {
                    "paragraph": "政事而身弗伐，",
                    "zhushu": "伐，自矜大其善。"
                },
                {
                    "paragraph": "功立而名弗有。",
                    "zhushu": "不名，有其功也。"
                },
                {
                    "paragraph": "非谓其感而不应，攻而不动者。若夫以火熯井，以淮灌山，此用已而背自然，故谓之有为。",
                    "zhushu": "火不可以熯井，淮不可以灌山，而以用之非其道，故谓之有为也。"
                },
                {
                    "paragraph": "若夫水之用舟，沙之用肆，泥之用輴，山之用蔂；夏渎而冬陂；因髙为田，因下为池，此非吾所谓为之。",
                    "zhushu": "比。皆因其宜用之，故曰非吾所谓为，言无为。"
                },
                {
                    "paragraph": "圣人之从事也，殊体而合于理，",
                    "zhushu": "殊，异。体，行。理，道也。"
                },
                {
                    "paragraph": "其所由异路而同归，其存危定倾若一，志不忘于欲利人。何以明之？",
                    "zhushu": ""
                },
                {
                    "paragraph": "昔者楚欲攻宋，墨子闻而悼之。",
                    "zhushu": "墨子，名翟，宋大夫。倬，伤也。"
                },
                {
                    "paragraph": "自鲁趋而十日十夜，足重茧而不休息，裂衣裳褁足，至于郢，见楚王",
                    "zhushu": "自从趋走。郢，楚都也，今南郡江陵北里郢是也。"
                },
                {
                    "paragraph": "曰：臣闻大王举兵将攻宋，计必得宋而后攻之乎？忘其苦众劳民，顿兵剉𨦣，负天下以不义之名，而不得咫尺之地，犹且攻之乎？",
                    "zhushu": "顿，罢。剉，辱，折。𨦣，精。攻无罪之宋，故负天下以不义之名，犹且必攻也。"
                },
                {
                    "paragraph": "王曰：必不得宋，又且为不义，曷为攻之？墨子曰：臣见大王之必伤义而不得宋。王曰：公输，天下之巧士，作为云梯之械，设以攻宋，曷为弗取？",
                    "zhushu": "公输，鲁班号。时在楚。云梯，攻城具，髙长上与云齐。故曰：云梯。械，器。设，施也。"
                },
                {
                    "paragraph": "墨子曰：今公输设攻，臣请守之。于是公输般设攻宋之械，墨子设守宋之备。九攻而墨子九却之，弗能入。",
                    "zhushu": "入，犹下也。"
                },
                {
                    "paragraph": "于是乃偃兵，辍不攻宋。",
                    "zhushu": "辍，止也。"
                },
                {
                    "paragraph": "段干木辞禄而处家，魏文侯过其闾而轼之。",
                    "zhushu": "闾，里。周礼：二十五家为闾。轼，伏轼，敬有徳。曲礼曰：轼视马尾。又曰：兵车不轼，尚威武也。"
                },
                {
                    "paragraph": "其仆曰：君何为轼？文侯曰：叚干木在，是，以轼。其仆曰：叚干木布衣之士，君轼其闾，不已甚乎？文侯曰：段干木不趋势利，懐君子之道，隐处穷巷，声施千里，",
                    "zhushu": "声，名也。施，行也。"
                },
                {
                    "paragraph": "寡人敢勿轼乎？",
                    "zhushu": "勿，无也。"
                },
                {
                    "paragraph": "叚干木光于德，寡人光于势；段干木富于义，寡人富于财；势不若徳尊，财不若义髙。干木虽以已易寡人，不为。",
                    "zhushu": "使干木之已贤，易寡人之尊，不肯为之矣。"
                },
                {
                    "paragraph": "吾日悠悠惭于影，",
                    "zhushu": "影，形影也。"
                },
                {
                    "paragraph": "子何以轻之哉？其后秦将起兵伐魏，司马庾谏曰：叚干木贤者，",
                    "zhushu": "庾，秦大夫也。或作唐。"
                },
                {
                    "paragraph": "其君礼之，天下莫不知，诸侯莫不闻，举兵伐之，无乃妨于义乎？于是秦乃偃兵，辍不攻魏。",
                    "zhushu": ""
                },
                {
                    "paragraph": "夫墨子跌蹏而趋千里，以存楚、宋；",
                    "zhushu": "跌，疾行也。蹏，趋步也。"
                },
                {
                    "paragraph": "叚干木阖门不出，以安秦、魏。夫行与止也，其势相反，而皆可以存国，此所谓异路而同归者也。",
                    "zhushu": "异路，谓行与止也。同归，谓归于存国。"
                },
                {
                    "paragraph": "今夫救火者，汲水而趣之，或以瓮瓴，或以盆盂，其方员𨦣椭不同，盛水各异，其于灭火，钧也。故秦、楚、燕、魏之歌也，异转而皆乐；",
                    "zhushu": "转，音声也。"
                },
                {
                    "paragraph": "九夷八狄之哭也，殊声而皆悲，一也。",
                    "zhushu": "东方之夷九种，北方之狄八类。"
                },
                {
                    "paragraph": "夫歌者，乐之征也，哭者，悲之效也。",
                    "zhushu": "征，应也。效，騐也。"
                },
                {
                    "paragraph": "愤于中则应于外，",
                    "zhushu": "愤，发也。"
                },
                {
                    "paragraph": "故在所以感。",
                    "zhushu": "感，丨也。"
                },
                {
                    "paragraph": "夫圣人之心，日夜不忘于欲利人，其泽之所及者，効亦大矣。",
                    "zhushu": "効，功也。"
                },
                {
                    "paragraph": "世俗废衰，而非学者多，",
                    "zhushu": "非者，不善之辞，故曰非也。"
                },
                {
                    "paragraph": "人性各有所修短，若鱼之跃，若鹊之駮，此自然者，不可损益。",
                    "zhushu": "推此揆之，故不欲学。"
                },
                {
                    "paragraph": "吾以为不然。",
                    "zhushu": ""
                },
                {
                    "paragraph": "夫鱼者跃，鹊者駮也，犹人马之为马，䈥骨形体，所受于天，不可変。以此论之，则不类矣。",
                    "zhushu": "言人自为人，马自为马，不相类也。"
                },
                {
                    "paragraph": "夫，马之为草驹之时，跳跃杨蹏，翘尾而走，人不能制；",
                    "zhushu": "马五尺已下为驹，放在草中，故曰草驹。翘，举也。制，禁也。"
                },
                {
                    "paragraph": "龁咋足以噆肌碎骨，蹶蹏足以破卢陷匈。",
                    "zhushu": "咋，啮也。替，穿也。"
                },
                {
                    "paragraph": "及至圉人扰之，良御教之，",
                    "zhushu": "圉，飬，马官。扰，顺也。"
                },
                {
                    "paragraph": "掩以衡扼，连以辔衔，则虽历险超壍，弗敢辞。故其形之为马，马不可化；其可驾御，教之所为也。马，聋虫也，",
                    "zhushu": "虫，喻无知也。"
                },
                {
                    "paragraph": "而可以通气志，犹待教而成，又况人乎？",
                    "zhushu": ""
                },
                {
                    "paragraph": "且夫身正性善，发愤而成，帽凭而为义，",
                    "zhushu": "帽凭，盈满积思之貌。"
                },
                {
                    "paragraph": "性命可说，不待学问而合于道者，尧、舜、文王；",
                    "zhushu": "言有善性命可教说者，圣人不学而知之者，尧、舜、文王。诗云：不识不知，顺帝之则是也。"
                },
                {
                    "paragraph": "沉䤄耽荒，不可教以道，不可喻以徳，严父弗能正，贤师不能化，丹朱、商均也。",
                    "zhushu": "丹朱，尧子，商均，舜子。弗能化。诗云：诲尓谆谆，听我邀邈。是其类也。"
                },
                {
                    "paragraph": "曼颊皓齿，形夸骨佳，不待脂粉芳泽而性可说者，西施、阳文也。",
                    "zhushu": "曼颊者，细理也。肌弱佳，好，性，犹姿也。西施、阳文，古之好女也。"
                },
                {
                    "paragraph": "啳𦝢哆噅，籧蒢戚施，虽粉白黛黑，弗能为美者，嫫毋、仳倠也。",
                    "zhushu": "啳，读权衡之权，急气言之。𦝢，读䕫。哆，读大口之哆。噅，读楚䓕氏之䓕。籧蒢偃，戚施偻，皆丑。嫫母、仳倠，吉之丑女。嫫，读如模范之模。仳，读人得风病之靡。倠，读近虺。仳倠，一说读曰庄维也。"
                },
                {
                    "paragraph": "夫上不及尧、舜，下不及商均，美不及西施，恶不若嫫母，此教训之所俞，",
                    "zhushu": "俞，导也。"
                },
                {
                    "paragraph": "而芳泽之施。",
                    "zhushu": ""
                },
                {
                    "paragraph": "且子有弑父者，然而天下莫疏其子，何也？爱父者众也。儒有邪辟者，而先王之道不废，何也？其行之者多也。今以为学者之有过而非学者，则是以一饱之故，绝榖不食；以一蹪之难，辍足不行，惑也。",
                    "zhushu": "蹪，踬，楚人谓踬也。言以饱而不食，蹪而不行，喻丹朱、商均不可教化而复学，故谓之惑也。"
                },
                {
                    "paragraph": "今曰良马，不待𠕋錣而行，驽马虽两錣之不能进。为此不用𠕋錣而御，则愚矣。",
                    "zhushu": "为良马能自走，不复用箠，得驽马无以行之，故曰愚也。"
                },
                {
                    "paragraph": "夫怯夫操利剑，击则不能断，刺则不能人；及至勇武，攘卷一捣，则折胁伤干。",
                    "zhushu": "武，士也。楚人谓士为武。折，折也。"
                },
                {
                    "paragraph": "为此弃干将、镆邪而以手战，则悖矣。所为言者，齐于众而同于俗。今不称九天之顶，则言黄泉之底，",
                    "zhushu": "九天，八方中央，故曰九。顶，极髙，底，极卑也。"
                },
                {
                    "paragraph": "是两未之端义，何可以公论乎？",
                    "zhushu": "公，平也。"
                },
                {
                    "paragraph": "夫橘柚冬生，而人曰冬死，死者众；荠麦夏死，人曰夏生，生者众多。江、河之回曲，亦时有南北者，而人谓江、河东流；摄提镇星，日月东行，而人谓星辰日月西移者，以大氐为本。",
                    "zhushu": "岁星在寅，日摄提。镇星，中央土星镇四方，故曰镇氐。犹更言其余星辰皆西行，故曰大氐为夲也。"
                },
                {
                    "paragraph": "胡人有知利者，而人谓之駤；",
                    "zhushu": "駤，忿戾恶，理不通，达。胡人性皆然，亦举多。駤读似质，缓气言之者，在舌头乃得。"
                },
                {
                    "paragraph": "越人有重遟者，而人谓之訬，",
                    "zhushu": "訬，轻利急，亦以多者言。訬，读燕人言躁操善趋者谓之訬，同也。"
                },
                {
                    "paragraph": "以多者名之。",
                    "zhushu": ""
                },
                {
                    "paragraph": "若夫尧眉八彩，九窍通洞，而公正无私，",
                    "zhushu": "尧母庆都，盖天帝之女，寄伊长孺家。年二十无夫，出观于河，有赤龙负图而至，曰：赤龙受天下之图。有人赤衣光面，八彩，鬓𩓿长。赤帝起，成元寳，奄然阴云：赤龙与庆都合而生尧，视如图，故眉有八彩之色。洞达，圣道也。无私，无所爱憎也。"
                },
                {
                    "paragraph": "一言而万民齐；",
                    "zhushu": "一言，仁，言齐无倦。"
                },
                {
                    "paragraph": "舜二瞳子，是谓重明，",
                    "zhushu": "言能知人，举十六相。"
                },
                {
                    "paragraph": "作事成法，出言成章。",
                    "zhushu": "作事为后世所法。论语：舜有天下，焕乎其有文章。巍巍乎！此之谓也。"
                },
                {
                    "paragraph": "禹耳参漏，是谓大通，",
                    "zhushu": "参，三。漏，穴也。大通天下，摧下滞之物。"
                },
                {
                    "paragraph": "兴利除害，疏河决江；",
                    "zhushu": "传曰：刘子观于雒汭，云：微禹，吾其鱼乎？故曰：兴利除害也。"
                },
                {
                    "paragraph": "文王四乳，是谓大仁，",
                    "zhushu": "乳所以养人，故曰大仁也。"
                },
                {
                    "paragraph": "天下所归，百姓所亲；",
                    "zhushu": "文王为西伯，遭纣之虐，三分天下而有二，受命而主，故百姓所亲。"
                },
                {
                    "paragraph": "皋陶马喙，是谓至信，",
                    "zhushu": "喙若马口，出言皆不虚，故曰至信。"
                },
                {
                    "paragraph": "决狱明白，察于人情；",
                    "zhushu": "察，犹知也。"
                },
                {
                    "paragraph": "禹生于石；",
                    "zhushu": "禹母修纪，感石而生，禹，折胸而出。"
                },
                {
                    "paragraph": "𢍆生于卵；",
                    "zhushu": "𢍆母有娀氏之女简翟，吞燕卵而生𢍆，愊背而出。诗云：天命玄鸟，降而生商是也。"
                },
                {
                    "paragraph": "史皇产而能书；",
                    "zhushu": "史皇，苍颉，生而见鸟迹，知著书，号曰：史皇。或曰颉皇。"
                },
                {
                    "paragraph": "羿左臂修而善射。",
                    "zhushu": "羿，有穷之君也。"
                },
                {
                    "paragraph": "若此九贤者，千岁而一出，犹継踵而生。",
                    "zhushu": "以千岁为近，明圣贤之难。"
                },
                {
                    "paragraph": "今无五圣之天奉，",
                    "zhushu": "尧、舜、禹、汤、周文王也。奉，助也。"
                },
                {
                    "paragraph": "四俊之才难，",
                    "zhushu": "才千人为俊，谓皋陶、稷、𢍆、史皇。"
                },
                {
                    "paragraph": "欲弃学而循性，是谓犹释船而欲𨃨水也。",
                    "zhushu": "𨃨，履也。"
                },
                {
                    "paragraph": "夫纯钧、鱼肠，剑之始下型，击则不能断，刺则不能入，",
                    "zhushu": "纯钧，利剑名。鱼肠，文理屈辟若鱼肠者，良剑也。型或作卢也。"
                },
                {
                    "paragraph": "及加之砥砺，摩其锋㓵，则水断龙舟，",
                    "zhushu": "龙舟：大舟。"
                },
                {
                    "paragraph": "陆剸犀甲。",
                    "zhushu": "言利也。"
                },
                {
                    "paragraph": "明镜之始下型，蒙然未见形容，及其粉以玄锡，摩以白旃，鬓眉微毫，可得而察。",
                    "zhushu": "于摩。微，细。察，见。"
                },
                {
                    "paragraph": "夫学，亦人之砥锡也，而谓学无益者，所以论之过。",
                    "zhushu": "以，用也。过，非也。"
                },
                {
                    "paragraph": "知者之所短，不若愚者之所修；",
                    "zhushu": "短，谓缺。修。长，明有所不足，谓愚有所不远也。"
                },
                {
                    "paragraph": "贤者之所不足，不若众人之有余。",
                    "zhushu": "众，凡也。"
                },
                {
                    "paragraph": "何以知其然？",
                    "zhushu": ""
                },
                {
                    "paragraph": "夫宋画吴冶，刻刑镂法，乱修曲出，",
                    "zhushu": "宋人之画，吴人之治，刻𨩐刑法，乱理之文，修饰之功，曲出于不意也。"
                },
                {
                    "paragraph": "其为微妙，尧、舜之圣不能及；",
                    "zhushu": "及，犹如也。"
                },
                {
                    "paragraph": "蔡之幼女，卫之稚质，",
                    "zhushu": "蔡国，今南阳胡曲。卫故在河内，后徙顿丘。今东阳郡。稚质，亦少女。"
                },
                {
                    "paragraph": "梱纂组，杂奇彩，抑黑质，杨赤文，",
                    "zhushu": "梱，叩核。纂，织。组，邪文，如今之短没黑耳，亦言其巧也。"
                },
                {
                    "paragraph": "禹、汤之智不能逮。",
                    "zhushu": "言不能及二国之女巧也。"
                },
                {
                    "paragraph": "夫天之所覆，地之所载，包于六合之内，托于宇宙之间，阴阳之所生，血气之精，含牙戴角，前爪后距，奋翼攫肆，蚑行蛲动之虫，喜而合，怒而斗，",
                    "zhushu": "攫，搏也。肆，极。蚑，渎，车跂之跂。蛲，读饶多之饶。"
                },
                {
                    "paragraph": "见利而就，避害而去，其情一也。虽所好恶，其与人无以异。",
                    "zhushu": "一，同。人亦避害就利，有不相如，故言虽也。"
                },
                {
                    "paragraph": "然其爪牙虽利，䈥骨虽强，不免制于人者，知不能相通，才力不能相一也。各有其自然之势，",
                    "zhushu": "势，及也。"
                },
                {
                    "paragraph": "无禀受于外，",
                    "zhushu": "无有学问，受谋虑于外，以益其思也。"
                },
                {
                    "paragraph": "故力竭功沮。",
                    "zhushu": "竭，尽也。沮，败也。"
                },
                {
                    "paragraph": "夫鴈顺风，以爱气力；衔芦而翔，以备矰弋。",
                    "zhushu": "未秀曰芦，已秀曰苇。矰，矢，弋，缴。衔芦，所以令缴不得截其翼也。"
                },
                {
                    "paragraph": "螘知为垤，貛貉为曲穴，虎豹有荗草，野彘有艽莦，槎栉堀虚，连比以像宫室，阴以防雨，",
                    "zhushu": "防，卫也。"
                },
                {
                    "paragraph": "景以蔽日，",
                    "zhushu": "蔽，拥也。"
                },
                {
                    "paragraph": "此亦鸟兽之所以知求合于其所利。今使人生于辟陋之国，",
                    "zhushu": "辟、远、陋、鄙，小也。"
                },
                {
                    "paragraph": "长于穷櫩漏室之下，长无兄弟，少无父母，目未尝见礼节，耳未尝闻先古，",
                    "zhushu": "先古，谓圣贤之道也。"
                },
                {
                    "paragraph": "独守专室而不出门，",
                    "zhushu": "专室、小室。"
                },
                {
                    "paragraph": "使其性虽不愚，然其知者必寡矣。",
                    "zhushu": ""
                },
                {
                    "paragraph": "昔者仓颉作书，容成造历，",
                    "zhushu": "容成，皇帝臣。造作历，知日月星辰之行度。"
                },
                {
                    "paragraph": "胡曹为衣，",
                    "zhushu": "易曰：黄帝垂衣裳。胡曹，亦黄帝臣也。"
                },
                {
                    "paragraph": "后稷耕稼，",
                    "zhushu": "诗曰：播厥百谷。"
                },
                {
                    "paragraph": "仪狄作酒，",
                    "zhushu": "见世本。"
                },
                {
                    "paragraph": "奚仲为车，",
                    "zhushu": "传曰：奚仲为夏车正，封于薛也。"
                },
                {
                    "paragraph": "此六人者，皆有神明之道，圣智之迹。故人作一事而遗后世，非能一人而独兼有之。各悉其知，贵其所欲达，",
                    "zhushu": "达，通也。"
                },
                {
                    "paragraph": "遂为天下备。",
                    "zhushu": "备，犹用也。"
                },
                {
                    "paragraph": "今使六子者易事，而明弗能见者何？",
                    "zhushu": "见，犹知。言人，各有所不能。"
                },
                {
                    "paragraph": "万物至众，而知不足以奄之。",
                    "zhushu": "奄，盖之也。"
                },
                {
                    "paragraph": "周室以后，无六子之贤，",
                    "zhushu": "贤，才也。"
                },
                {
                    "paragraph": "而皆修其业；当世之人，无一人之才，而知其六贤之道者何？教顺施续，而知能流通。",
                    "zhushu": "施，设。续，犹传也。"
                },
                {
                    "paragraph": "由此观之，学不可已，明矣。",
                    "zhushu": "已，止也。"
                },
                {
                    "paragraph": "今夫盲者，目不能别昼夜，分白黑，然而搏琴抚弦，𠫵弹复徽，攫援摽拂，手若薎蒙，不失一弦。",
                    "zhushu": "叅弹，无弦，复徽，上下，手。攫援，掇，摽拂，敷，薎。家言其疾学之习。徽，读繀车之繀，攫，读屈直木令句，欲句此木之句，摽，读刀摽之摽。"
                },
                {
                    "paragraph": "使未尝鼓瑟者，虽有离朱之明，攫掇之捷，犹不能屈伸其指，",
                    "zhushu": "离朱，黄帝时人，明目，能见百步之外，秋毫之末。攫掇，亦黄帝时捷疾者也。"
                },
                {
                    "paragraph": "何则？服习积贯之所致。",
                    "zhushu": "谓上不失一弦。"
                },
                {
                    "paragraph": "故弓待擏而后能调，剑待砥而后能利。",
                    "zhushu": "擏，矫弓之材。读曰敬。砥，砺石。"
                },
                {
                    "paragraph": "玉坚无敌，镂以为兽；首尾成形，礛诸之功。",
                    "zhushu": "礛诸，治玉之石。诗云：他山之石，可以为错。是礛读廉氏之廉，一日滥也。"
                },
                {
                    "paragraph": "木直中绳，楺以为轮；其曲中规，",
                    "zhushu": "规，员之也。"
                },
                {
                    "paragraph": "隐栝之力。唐碧坚忍之类，犹可刻镂，揉以成器用，",
                    "zhushu": "唐碧，石似玉，皆坚钻之物。"
                },
                {
                    "paragraph": "又况心意乎？",
                    "zhushu": ""
                },
                {
                    "paragraph": "且夫精神滑淖纤微，倏忽变化，与物推移，",
                    "zhushu": "推移，犹转易也。"
                },
                {
                    "paragraph": "云蒸风行，在所设施。",
                    "zhushu": "施，用。"
                },
                {
                    "paragraph": "君子有能精摇摩监，砥砺其才，自试神明，览物之博，通物之壅，观始卒之端，见无外之境，",
                    "zhushu": "所观以远。"
                },
                {
                    "paragraph": "以逍遥仿佯于尘埃之外，",
                    "zhushu": "尘埃，犹窈冥也。"
                },
                {
                    "paragraph": "超然独立，卓然离世，",
                    "zhushu": "不群于俗。"
                },
                {
                    "paragraph": "此圣人之所以诗心。若此而不能，闲居静思，鼓琴读书；追观上古及贤大夫，学问讲辩，日以自娱；",
                    "zhushu": "讲论辩别，然否，自娱乐。"
                },
                {
                    "paragraph": "苏援世事，分白黑利害，",
                    "zhushu": "苏犹索。援，别，分别白黑，知利害之所在。"
                },
                {
                    "paragraph": "筹策得失，以观祸福；",
                    "zhushu": "筹策曰视，非常曰观。"
                },
                {
                    "paragraph": "设仪立度，可以为法则；穷道本末，究事之情；",
                    "zhushu": "穷，尽也。究，极也。"
                },
                {
                    "paragraph": "立是废非，明示后人；",
                    "zhushu": "是，善也，非，恶也。"
                },
                {
                    "paragraph": "死有遗业，生有荣名。",
                    "zhushu": "遗，余功业，荣，宠也。"
                },
                {
                    "paragraph": "如此者，人才之所能逮。",
                    "zhushu": "逮，及也。"
                },
                {
                    "paragraph": "然而莫能至焉者，偷慢懈惰，多不暇日之故。",
                    "zhushu": "偷，薄。慢，易，薄，易，人人懈惰于庶几，多言而不暇，日，而不学，推此故也。"
                },
                {
                    "paragraph": "夫瘠地之吴多有心者，劳也；",
                    "zhushu": "心，句。义之心也。"
                },
                {
                    "paragraph": "沃地之民多不才者，饶也。",
                    "zhushu": "饶，逸也。"
                },
                {
                    "paragraph": "由此观之，知人无务，不若愚而好学。自人君公𡖖至于庶人，不自强而功成者，天下未之有也。诗云：日就月将，学有缉熙于光明。此之谓也。",
                    "zhushu": "诗颂敬之篇。言为善者日有所成就，月有所奉行，当学之是明。此勉学之谓矣。"
                },
                {
                    "paragraph": "名可务立，功可强成。",
                    "zhushu": "务，事也。强，勉也。"
                },
                {
                    "paragraph": "故君子积志委正，以趣明师；",
                    "zhushu": "师。所以取法则。"
                },
                {
                    "paragraph": "励节亢髙，以绝世俗。",
                    "zhushu": "不群于众也。"
                },
                {
                    "paragraph": "何以明之？",
                    "zhushu": ""
                },
                {
                    "paragraph": "昔于南荣畴耻圣道之独亡于已，身淬霜露，敕蹻趹，跋涉山川，冒蒙荆棘，",
                    "zhushu": "淬，俗欶，犹箸。蹻，复。趹。趣不从蹊。蹊日跋涉，故触犯荆棘。南，姓。荣畴，字，盖鲁人也。"
                },
                {
                    "paragraph": "百舍重跰，不敢休息，",
                    "zhushu": "百里一合，跰，足胝生。"
                },
                {
                    "paragraph": "南见老耼，受教一言。",
                    "zhushu": "元明老子，字伯阳，楚苦县瀬郷曲里人，今陈国蒙瀬郷存祠存。据在鲁南，故曰南见老子。耼，一言，道合也。"
                },
                {
                    "paragraph": "精神晓泠，钝闻条达，",
                    "zhushu": "晓，明。泠，犹了，钝闻，犹钝贤。"
                },
                {
                    "paragraph": "欣若七日不食，如飨大牢。",
                    "zhushu": "丈夫七日不食则毙，故以七日为极。三牲具曰大牢也。"
                },
                {
                    "paragraph": "是以明照四海，名施后世，",
                    "zhushu": "施，延也。"
                },
                {
                    "paragraph": "达略天地，",
                    "zhushu": "达，通也。略。犹数也。"
                },
                {
                    "paragraph": "察分秋毫，",
                    "zhushu": "察，明。"
                },
                {
                    "paragraph": "称誉叶语，至今不休。",
                    "zhushu": "叶，世。言：荣畴见称文，世传相语，至今不止。"
                },
                {
                    "paragraph": "此所谓名可强立者。",
                    "zhushu": ""
                },
                {
                    "paragraph": "吴与楚战，",
                    "zhushu": "吴王阖闾与楚昭王战于伯㪯。"
                },
                {
                    "paragraph": "莫嚣大心抚其御之手曰：今日距强敌，犯白刃，蒙矢石，",
                    "zhushu": "莫，大也。嚣，众也。主大众之官。楚卿大夫。心，楚成得臣子玉之孙。强谓吴蒙冒。五矢，弩也。一曰矢石也。"
                },
                {
                    "paragraph": "战而身死，卒胜民治，全我社稷，可以庶㡬乎？",
                    "zhushu": "庶几得安。"
                },
                {
                    "paragraph": "遂入不返，决腹断头，不旋踵运轨而死。",
                    "zhushu": "言入吴不旋踵，因轨而死，勇。然不如申包胥之功也。"
                },
                {
                    "paragraph": "申包胥竭筋力以赴严敌，伏尸流血，不过一卒之才，",
                    "zhushu": "在车曰士，步曰卒，而此者，一人之功也。"
                },
                {
                    "paragraph": "不如约身早辞，求救于诸侯。",
                    "zhushu": "申包胥，楚大夫，与伍子胥友者。子胥之亡，谓申包胥曰：我心复楚国。申包胥曰：子能复之，我必兴之。及昭王败于伯举，奔随，申包胥如秦乞师。故曰：不如求救于诸侯。"
                },
                {
                    "paragraph": "于是乃赢粮跣走，跋涉谷行。",
                    "zhushu": "赢，里，一曰囊。跣。走不及著履，不蹊隧为跋涉。"
                },
                {
                    "paragraph": "上峭山，赴深谿，游川水，",
                    "zhushu": "峭山，髙山，深谿，大壑，游，渡。自楚至秦所经由也。"
                },
                {
                    "paragraph": "犯津关，猎蒙笼，蹶沙石，蹠达膝，曽茧重胝，七日七夜，至于秦庭。",
                    "zhushu": "犯，触。触津閞，则倦，猎蒙笼之山。一曰葛蔂所蒙笼，言非人所由。蹶，僵，蹠，足。达，穿。幽通赋曰：申重茧以存荆是也。"
                },
                {
                    "paragraph": "鹤跱而不食，昼吟宵哭，面若死灰，颜色霉黑，",
                    "zhushu": "禅。峙，跱立，言不动不食，霉黑其面色，欲速得秦救也。"
                },
                {
                    "paragraph": "涕液来集，以见秦王，",
                    "zhushu": "秦王，秦哀公也。"
                },
                {
                    "paragraph": "曰：吴为封豨修蛇，蚕食上国，虐始于楚。",
                    "zhushu": "封、修，皆大。豨、蛇，喻贪。蚕食，尽无余。上国、中国，虐，害。始先，言将以次至秦也。"
                },
                {
                    "paragraph": "寡君失社稷，越在草茅。",
                    "zhushu": "寡君，昭王。越，远在于随矣。"
                },
                {
                    "paragraph": "百姓离散，夫妇男女，不遑启处，",
                    "zhushu": "遑，暇也。启，跪也。处，安。"
                },
                {
                    "paragraph": "使下臣告急。秦王乃发车千乘，步卒七万，属之子虎。",
                    "zhushu": "秦大夫子车针虎。传曰：率车五百乘以救楚，凡三万七千五百人。此曰千乘，步卒七万，不合也。"
                },
                {
                    "paragraph": "逾塞而东，",
                    "zhushu": "塞，函谷，一曰武关塞也。"
                },
                {
                    "paragraph": "击吴浊水之上，果大破之，以存楚国。",
                    "zhushu": "浊水，盖江水。传曰：败吴于公壻之谿。公壻之溪，楚地。"
                },
                {
                    "paragraph": "烈藏庙堂，著于宪法，此功之可强成者也。",
                    "zhushu": "烈、功、宪，法也。"
                },
                {
                    "paragraph": "夫七尺之形，心致忧愁劳苦，肤之知痛疾寒暑，人情一也。",
                    "zhushu": "一，同也。"
                },
                {
                    "paragraph": "圣人知时之难得，务之可趣也，苦身劳形，焦心怖肝，不避烦难，不违危殆。",
                    "zhushu": "怖肝，犹戒惧。"
                },
                {
                    "paragraph": "盖闻子发之战，",
                    "zhushu": "子发，楚威王之将也。"
                },
                {
                    "paragraph": "进如激矢，合如雷电，解如风雨，员之中规，方之中矩，破敌陷陈，莫能壅御，泽战必克，",
                    "zhushu": "克，胜也。"
                },
                {
                    "paragraph": "攻城必下。彼非轻身而乐死，务在于前，遗利于后。故名立而不堕，",
                    "zhushu": "名，武中寜国之名。堕，废也。"
                },
                {
                    "paragraph": "此自强而成功者也。",
                    "zhushu": "成，犹立也。"
                },
                {
                    "paragraph": "是故田者不强，囷仓不盈；",
                    "zhushu": "强，力也。"
                },
                {
                    "paragraph": "官御不厉，心意不精；",
                    "zhushu": "精，专。"
                },
                {
                    "paragraph": "将相不强，功烈不成；",
                    "zhushu": "烈，业也。"
                },
                {
                    "paragraph": "侯王懈惰，后出无名。",
                    "zhushu": "世，犹身也。"
                },
                {
                    "paragraph": "诗云：我马唯骐，六国如丝。",
                    "zhushu": "诗云：小雅皇皇者华之篇。六辔四马。如丝，言调匀也。"
                },
                {
                    "paragraph": "载驰载驱，周爰咨谟。以言人之有所务也。",
                    "zhushu": "咨难曰谟，言当驰驱，以忠信往，谟难。事之不自惠，已慎之至，乃圣人之务也。"
                },
                {
                    "paragraph": "通于物者，不可惊怪，",
                    "zhushu": "通，达，言怪物不能惊之也。"
                },
                {
                    "paragraph": "喻于道者，不可动以奇，",
                    "zhushu": "喻明非常曰奇。"
                },
                {
                    "paragraph": "察于辞者，不可燿以名，",
                    "zhushu": "燿，眩名，虚实之名也。"
                },
                {
                    "paragraph": "审于形者，不可遯以状。",
                    "zhushu": "遯，欺也。状，貌也。"
                },
                {
                    "paragraph": "世俗之人，多尊古而贱今。故为道者，必托之于神农、黄帝，而后能入说。",
                    "zhushu": "说，言也。言为二圣所作，乃能入其说于人，人乃用之。"
                },
                {
                    "paragraph": "乱世暗主，髙远其所从来，因而贵之。为学者，蔽于论而尊其所闻，相与危坐而称之，正领而诵之，此见是非之分不明。",
                    "zhushu": "诵之，喻若影之随形，响之应声，功也。之不知其理，故曰不明也。"
                },
                {
                    "paragraph": "夫无规矩，琟奚仲不能以定方圆；无准绳，虽鲁班不能以定曲直。是故钟子期死，而伯牙绝弦被琴，知世莫赏也；",
                    "zhushu": "针，宫氏子通称。期，名，达于音律。伯牙，楚人，睹世无有知音，若子期，故绝弦破其琴也。"
                },
                {
                    "paragraph": "惠施死而庄子寑说言，见世莫可为语者也。",
                    "zhushu": "惠施，宋人，仕于梁，为惠王相。庄子，名周，宋蒙县人。作者三十三篇，为道家之言也。"
                },
                {
                    "paragraph": "夫项托年七岁为孔子师，孔子有以听其言也。以年之少，为闾丈人说，救敲不给，何道之能明也。",
                    "zhushu": "间道敲横。夫人，长者年少，为之说事者，人为其头，自救不暇，何能明道也。"
                },
                {
                    "paragraph": "昔者谢子见于秦惠王，惠王说之，以问唐姑梁。唐姑梁曰：谢子，山东辨士，固权说以取少主。",
                    "zhushu": "谢，姓也。子，通称也。唐，姓，名姑梁，秦大夫。言谢子，辨士也，常𤼵其巧说，以取少主之权。少主，谢子之君。一曰谓惠王。惠王，荣孝公之子也。"
                },
                {
                    "paragraph": "惠王因藏怒而待之，后日复见，逆而弗听。",
                    "zhushu": "听，犹说是也。"
                },
                {
                    "paragraph": "非其说异也，所以听者易。",
                    "zhushu": "易，革也。"
                },
                {
                    "paragraph": "夫以征为羽，非弦之罪；",
                    "zhushu": "罪在听也。"
                },
                {
                    "paragraph": "以甘为苦，非味之过。",
                    "zhushu": "过在尝也。"
                },
                {
                    "paragraph": "楚人有烹猴而召其隣人，以为㺃羹也而甘之。",
                    "zhushu": "召，犹请也。"
                },
                {
                    "paragraph": "后闻其猴也，据地而吐之，尽写其食。此未始知味者也。",
                    "zhushu": "喻以惠王初说谢子、唐姑梁间之，因藏怒也。"
                },
                {
                    "paragraph": "邯郸师有出新曲者，托之李奇，",
                    "zhushu": "师，乐，师古也。出，犹作也。新曲，非雅乐也。李奇，古之名倡也。"
                },
                {
                    "paragraph": "诸人皆争学之，",
                    "zhushu": "诸，众也。"
                },
                {
                    "paragraph": "后知其非也，而皆弃其曲。此未始知音者也。",
                    "zhushu": "知非李奇所作，而皆弃之，故未始知也。"
                },
                {
                    "paragraph": "鄙人有得玉璞者，喜其状，以为寳而藏之。",
                    "zhushu": "鄙人，小人。"
                },
                {
                    "paragraph": "以示人，人以为石也，因而弃之。此未始知玉者也。",
                    "zhushu": ""
                },
                {
                    "paragraph": "故有符于中，则贵是而同今古。",
                    "zhushu": "符，验，验者，有明也。是，实也。言中心能明实是者，则贵之，古今一也，故曰同也。"
                },
                {
                    "paragraph": "无以听其说，则所従来者远而贵之耳。",
                    "zhushu": "言无中心明验，无以听人说之是否，但见其言远古之事，便珍贵之耳。近世之事，有可贵者，亦有不贵之也。"
                },
                {
                    "paragraph": "此和氏之所以泣血于荆山之下。",
                    "zhushu": "荆人和氏得美玉之璞于荆山之下，献楚武王。武王以为石，刖其左趾。及文王即位，复献之。如是乃泣血证之为璧。文王曰：先王轻于刖足而重剖石。遂为剖之，毕，如和言，因号为和氏之璧也。"
                },
                {
                    "paragraph": "今剑或绝侧羸文，啮缺卷銋，而称以顷襄之剑，则贵之；争带之；",
                    "zhushu": "绝无侧羸，无，文啮，缺卷銋，钝弊无刃。托之。为楚顷襄王所服剑，故贵人慕而争带之。一说顷襄王善为剑，人，名銋，钻犀之稔也。"
                },
                {
                    "paragraph": "琴或拨刺枉桡，阔解漏越，而称以楚庄之琴，侧室争鼓之。",
                    "zhushu": "拨刺，不止，枉桡，曲弱，濶解，坏。漏，越，音声散。托之为楚庄王琴，则侧室之宠人争鼓之也。侧室或作庙堂也。"
                },
                {
                    "paragraph": "苗山之鋋，羊头之销，虽水断龙舟，陆剸兕甲，莫之服带；",
                    "zhushu": "苗山、楚山，利金所出，羊头之销，自羊子刀，虽有利用，无所称托，故无人服带也。"
                },
                {
                    "paragraph": "山桐之琴，涧梓之腹，虽鸣廉隅修营，唐牙。",
                    "zhushu": "伐山桐以为琴，谿涧之梓以为腹，言其鸣音声有廉隅。修营，音清凉，声和调。唐犹堂。营读营，正急之营也。"
                },
                {
                    "paragraph": "通人则不然，服剑者期于铦利，而不期于墨阳、莫邪；",
                    "zhushu": "通人，通于事类，不然，不如众人责远慕声，不期得铦利而已。墨阳，莫邪，美剑名也。"
                },
                {
                    "paragraph": "乘马者期于千里，而不期于华骝、绿耳；鼓琴者期于鸣廉、修营，而不期于滥胁号钟；",
                    "zhushu": "滥胁，音不和，号钟，髙声，非耳所及也。"
                },
                {
                    "paragraph": "诵诗书者期于通道略物，而不期于洪范、商颂。",
                    "zhushu": "略，达物事也。颂或作容。"
                },
                {
                    "paragraph": "圣人见是非，若白黑之于目辨，",
                    "zhushu": "辨，别也。"
                },
                {
                    "paragraph": "清浊之于耳听。",
                    "zhushu": "清，商也。浊，宫也。"
                },
                {
                    "paragraph": "众人则不然。",
                    "zhushu": "然，如是也。"
                },
                {
                    "paragraph": "中无主以受之，譬若遗腹子之上陇，以礼哭泣之，而无所归心。",
                    "zhushu": "自不识父之颜，心不哀也。"
                },
                {
                    "paragraph": "故夫㝈子之相似者，唯其毋能知之；",
                    "zhushu": "知独别也。"
                },
                {
                    "paragraph": "玉石之相类者，唯良工能识之；",
                    "zhushu": "卞和是也。"
                },
                {
                    "paragraph": "书传之微者，唯圣人能论之。",
                    "zhushu": "微，妙。论，叙也。"
                },
                {
                    "paragraph": "今取新圣人书，名之孔、墨，则弟子句指而受者必众矣。",
                    "zhushu": "眩于孔、墨之名，而或不知其实非孔、墨所作也。"
                },
                {
                    "paragraph": "故羙人者，非必西施之种；通士者，不必孔、墨之类。晓然意有所通于物，故作书以喻意，以为知者也。",
                    "zhushu": "喻，明也。作书者以明古今传代之事，以为知者施也。"
                },
                {
                    "paragraph": "诚得清明之士，执玄鉴于心，照物明白，不为古今易意，",
                    "zhushu": "玄，水也。鉴，镜也。皆以自见。能自易，故能见物，言反易也。"
                },
                {
                    "paragraph": "櫖书明指以示之，",
                    "zhushu": "櫖，书也。指书。"
                },
                {
                    "paragraph": "虽阖棺亦不恨矣。",
                    "zhushu": "朝闻道，夕死可矣，何恨之有乎？"
                },
                {
                    "paragraph": "昔晋平公今官为钟，",
                    "zhushu": "钟。"
                },
                {
                    "paragraph": "成而示师旷，师旷曰：钟音不调。",
                    "zhushu": "平公，晋悼公之子彪。师旷识音，故知其不调也。"
                },
                {
                    "paragraph": "平公曰：寡人以示工，工皆以为调，而以为不调，何也？",
                    "zhushu": "而，汝言也。"
                },
                {
                    "paragraph": "师旷曰：使后世无知音者则己，若有知音者，必知钟之不调。故师旷之欲善调钟也，以为后之有知音者也。",
                    "zhushu": "喻上句作书为知音施也。"
                },
                {
                    "paragraph": "三代与我同行，五伯与我齐智，",
                    "zhushu": "我，谓作书。"
                },
                {
                    "paragraph": "彼独有圣知之实，我曾无有闾里气闻、穷巷之知者何？",
                    "zhushu": "曾，则也。我则无声名宣闻于闾里，穷巷之人无有知我之贤，何故也？"
                },
                {
                    "paragraph": "彼并身而立节，我诞谩而悠忽。",
                    "zhushu": "彼谓三代、五伯并身同行，而五伯也立节。我谓诞谩倨敖，悠悠忽，游荡轻物。"
                },
                {
                    "paragraph": "今夫毛墙、西施，天下之美人，若使人衔腐鼠，蒙猬皮，衣豹裘，带死蛇，则布衣韦带之人，过者，莫不左右睥睨而掩鼻。",
                    "zhushu": "言虱有美姿，人恐闻其𦤀，故睥睨掩其鼻。孟子曰：西子之蒙不洁，则人皆掩鼻而过之。是也。"
                },
                {
                    "paragraph": "尝试使之施芳泽，正娥眉，设笄珥，衣阿锡，曳齐纨，",
                    "zhushu": "笄，妇人首饰。珥、瑱。阿、细縠、锡、细布、纨、素。齊所出。"
                },
                {
                    "paragraph": "粉白黛黑，佩玉环，榆步，",
                    "zhushu": "体摇，动，挠足行。"
                },
                {
                    "paragraph": "杂芝若，笼蒙目视，",
                    "zhushu": "杂佩芝，若，香草。笼蒙，由妙睧目视也。"
                },
                {
                    "paragraph": "冶由笑，目流眺，",
                    "zhushu": "冶，犹笑。巧笑，诗云巧笑倩兮是也。流眺，不精眄，诗云美目盻兮是也。"
                },
                {
                    "paragraph": "口曾挠，奇牙出，𩉇䩉摇，",
                    "zhushu": "曾，则也。挠，弱也。口则弱挠，冒若将笑，故好齿出。诗云齿如瓠犀是也。𩉇䩉，颊边丈，妇人之媚也。"
                },
                {
                    "paragraph": "则虽王公大人，有严志颉颃之行者，无不憛悇痒心而悦其色矣。",
                    "zhushu": "憛悇，贪欲。痒。心，烦闷也。憛悇，探读，傣尊之探也。"
                },
                {
                    "paragraph": "今以中人之才，蒙愚惑之智，被污辱之行，无本业所修，方术所务，焉得无有睥面掩鼻之容哉？",
                    "zhushu": ""
                },
                {
                    "paragraph": "今鼓舞者，",
                    "zhushu": "鼓舞，或作，郑舞。郑者，郑神，楚怀王之幸姬，善哥攻舞，因名攻舞。一说郑重攻舞也。"
                },
                {
                    "paragraph": "绕身若环，",
                    "zhushu": "车轮倒也。"
                },
                {
                    "paragraph": "曾挠摩地，扶于猗那，动容转曲，",
                    "zhushu": "曾挠摩地，鼓车平解，故转周还更曲，意更为之。"
                },
                {
                    "paragraph": "便媚拟神，",
                    "zhushu": "拟，象也。"
                },
                {
                    "paragraph": "身若秋药被风，",
                    "zhushu": "药，白芷，香草，被风，言其弱。"
                },
                {
                    "paragraph": "发若结旌，",
                    "zhushu": "屈而复舒。"
                },
                {
                    "paragraph": "骋驰若骛。",
                    "zhushu": "骋驰，言其疾也。"
                },
                {
                    "paragraph": "木熙者，举梧槚，据句枉，",
                    "zhushu": "熙，戏，学，援也。梧，桐、槚、梓，皆大木也。句枉，曲枝也。枉或作掘也。"
                },
                {
                    "paragraph": "蝯自纵，好　叶，",
                    "zhushu": "言舞者若蝯，不复践地，好上　木之枝叶。"
                },
                {
                    "paragraph": "龙夭矫，燕枝拘，",
                    "zhushu": "言纉蕴若蟠龙。燕枝拘，言其著树如燕附枝也。"
                },
                {
                    "paragraph": "援丰条，舞扶疏，",
                    "zhushu": "援，持。持大条，以木舞。扶疏，槃跚。"
                },
                {
                    "paragraph": "龙从鸟集，搏援攫肆，薎蒙踊跃。",
                    "zhushu": "言其舞体如龙附云，如鸟集山，持捷大，极其巧，薎蒙踊跃，明其疾也。"
                },
                {
                    "paragraph": "且夫观者莫不为之损心酸足。",
                    "zhushu": "观者见其微妙，危险，皆为之损动，中心，酸酢其足也。"
                },
                {
                    "paragraph": "彼乃始徐行㣲笑，被衣修擢。",
                    "zhushu": "彼，彼舞者，更复徐行小笑，被倡衣，修擢舞为后曲也。"
                },
                {
                    "paragraph": "夫鼓者非柔纵，",
                    "zhushu": "言非其人，生自柔弱，屈句委縦也。"
                },
                {
                    "paragraph": "而木熙者非眇劲，",
                    "zhushu": "眇绝，言其非能也，自有绝眇之强力也。"
                },
                {
                    "paragraph": "淹浸渍渐靡使然也。",
                    "zhushu": "淹，久。浸渍，渐于教久，使之柔；縦眇劲靡，教化使之然也。"
                },
                {
                    "paragraph": "是故生木之长，莫见其益，有时而修；",
                    "zhushu": "长者，令长之长。"
                },
                {
                    "paragraph": "砥砺䃺监，莫见其损，有时而薄。",
                    "zhushu": "有时，积时，言非一日，教化亦然也。"
                },
                {
                    "paragraph": "藜藿之生，蝡蝡然日加数寸，不可以为栌栋；",
                    "zhushu": "加，犹益也。栌，屋也。"
                },
                {
                    "paragraph": "楩栅。豫章之生也，七年而后知，故可以为棺舟。",
                    "zhushu": "知，犹斍，斍其大也。"
                },
                {
                    "paragraph": "夫事有易成者名小，难成者功大。君子修美，虽未有利，福将在后至。",
                    "zhushu": "美，善也。"
                },
                {
                    "paragraph": "故诗云：日就月将，学有缉熙于光明。此之谓也。",
                    "zhushu": "巳。说在上章也。"
                }
            ]
        },
        {
            "name": "泰族训第二十",
            "paragraphs": [
                {
                    "paragraph": "泰族训第二十",
                    "zhushu": "秦言古今之道，万物之指，族于一理，明其所谓也。",
                    "type": 1
                },
                {
                    "paragraph": "天设日月，列星辰，调阴阳，张四时。日以暴之，夜以息之，风以乾之，雨露以濡之。其生物也，莫见其所养而物长；其杀物也，莫见其所丧而物亡。此之谓神明。圣人象之，故其起福也，不见其所由而福起；其除祸也，不见其所以而祸除。远之则迩，延之则疏，稽之弗得，察之不虚，日计无筭，岁计有余。",
                    "zhushu": ""
                },
                {
                    "paragraph": "夫湿之至也，莫见其形，而炭已重矣。风之至也，莫见其象，而木已动矣。日之行也，不见其移，骐骥倍日而驰，草木为之靡，县熢未转，",
                    "zhushu": "县熢，边候，见虏㪯熢，转相受。行道里最疾者。"
                },
                {
                    "paragraph": "而日在其前。故天之且风，草木未动，而鸟已翔矣；",
                    "zhushu": "鸟巢居，知风也。"
                },
                {
                    "paragraph": "其且雨也，阴曀未集，而鱼已噞矣。",
                    "zhushu": "鱼潜居，知雨也。"
                },
                {
                    "paragraph": "以阴阳之气相动也，故寒暑燥湿，以类相从，声响疾徐，以音相应也。故易曰：鸣鹤在阴，其子和之。",
                    "zhushu": ""
                },
                {
                    "paragraph": "髙宗谅暗，三年不言，四海之内，寂然无声，一言声然，大动天下。是以天心呿唫者也。故一动其本，而百枝皆应，若春雨之　万物也，浑然而流，沛然而施，无地而不澍，无物而不生。",
                    "zhushu": ""
                },
                {
                    "paragraph": "故圣人者，怀天心，声然能动化天下者也。故精诚感于内，形气动于天，则景星见，黄龙下，祥凤至，醴泉出，嘉榖生，河不满溢，海不溶波。故诗云：怀柔百神，及河峤岳。逆天暴物，则日月薄蚀，五星失行，四时千乘，昼冥宵光，山崩川涸，冬雷夏霜。诗曰：正月繁霜，我心忧伤。天之与人，有以相通也。故国危亡而天文変，世惑乱而虹霓见。万物有以相连，精祲有以相荡也。",
                    "zhushu": "精祲，气之侵入者也。"
                },
                {
                    "paragraph": "故神明之事，不可以智巧为也，不可以䈥力致也。天地所包，阴阳所呕，雨露所濡，以生万物。瑶碧玉珠，翡翠玳𤦛，文彩明朗，润泽若濡，摩而不玩，久而不渝。奚仲不能旅，",
                    "zhushu": "旅，部旅也。"
                },
                {
                    "paragraph": "鲁般不能造，此之谓大巧。",
                    "zhushu": ""
                },
                {
                    "paragraph": "宋人有以象为其君，为楮叶者，",
                    "zhushu": "象，象牙也。"
                },
                {
                    "paragraph": "三年而成，茎柯豪芒，锋杀颜泽，乱之楮华之中而不可知也。列子曰：使天地三年而成一叶，则万物之有叶者寡矣。夫天地之施化也，呕之而生，吹之而落，岂此𢍆𢍆哉。故凡可度者小也，可数者少也。至大，非度之所能及也，至众，非数之所能领也。故九州不可顷亩也，八极不可道里也，太山不可丈尺也，江海不可斗斛也。故大人者，与天地合德，日月合明，与鬼神合灵，与四时合信。故圣人怀天气，抱天心，执中含和，不下庙堂而衍四海，変习易俗，民化而迁善，若性诸己，能以神化也。诗云：神之听之，终和且平。夫鬼神视之无形，听之无声，然而郊天，望山川，祷祠而求福，雩兑而请雨，",
                    "zhushu": "兑，说也。"
                },
                {
                    "paragraph": "卜筮而决事。诗曰：神之格思，不可度思，矧可射思。此之谓也。",
                    "zhushu": ""
                },
                {
                    "paragraph": "天致其髙，地致其厚，月照其夜，日照其昼。阴阳化，列星期，非有道而物自然。故阴阳四时，非生万物也；雨露时降，非养草木也；神明接，阴阳和，而万物生矣。故髙山深林，非为虎豹也；大木　枝，非为飞鸟也；流源千里，渊深百仞，非为蛟龙也。致其髙崇，成其广大。山居木栖，巢枝穴藏，冰潜陆行，各得其所宁焉。夫大生小，多生少，天之道也。故丘阜不能生云雨，荥水不能生鱼鼈者，小也。牛马之气，蒸生虮虱，虮虱之　蒸，不能生牛马。故化生于外，非生于内也。",
                    "zhushu": ""
                },
                {
                    "paragraph": "夫蛟龙伏寝于渊，而卵剖于陵；",
                    "zhushu": "蛟龙，鼈属也。乳于陵而伏于渊，其卵自孕也。"
                },
                {
                    "paragraph": "螣蛇雄鸣于上风，雌鸣于下风，而化成形，精之至也。故圣人养心，莫善于诚，至诚而能动化矣。今夫道者，藏精于内，栖神于心，静漠活淡，讼缪匈中，",
                    "zhushu": "讼，容也。缪，静也。"
                },
                {
                    "paragraph": "邪气无所留滞。四枝莭族，毛蒸理泄，则机枢调利，百脉九窍，莫不顺比，其所居神者，得其位也，岂莭柎而毛修之哉？",
                    "zhushu": ""
                },
                {
                    "paragraph": "圣主在上位，廓然无形，寂然无声，官府若无事，朝廷若无人，无隐士，无轶民，无劳役，无𡨚刑，四海之内，莫不仰上之德，象主之指。夷狄之国，重译而至，非户辨而家说之也，推其诚心，施之天下而已矣。诗曰：惠此中国，以绥四方。内顺而外宁矣。",
                    "zhushu": ""
                },
                {
                    "paragraph": "大王亶父処邠，狄人攻之，杖策而去。百姓携幼扶老，负釜甑，逾梁山，而国乎歧周，非令之所能召也。秦穆公为野人，食骏马　之伤也，饮之美酒，韩之战，以其死力报，非劵之所责也。",
                    "zhushu": "劵，契也。"
                },
                {
                    "paragraph": "密子治亶父，巫马期往观化焉，见夜渔者，得小即释之，非刑之所能禁也。孔子为鲁司寇，道不拾遗，市买不豫贾，田渔皆瀼长，",
                    "zhushu": "长，分别。长者得多。"
                },
                {
                    "paragraph": "而班白不戴负，",
                    "zhushu": "班白，头有白发。"
                },
                {
                    "paragraph": "非法之所能致也。夫矢之所以射远贯牢者，弩力也；其所以中的剖微者，正心也；赏善罚暴者，政令也；其所以能行者，精诚也。故弩虽强，不能独中；令虽明，不能独行，必自精气，所以与之施道。故摅道以被民，而民弗従者，诚心弗施也。",
                    "zhushu": ""
                },
                {
                    "paragraph": "天地四时，非生万物也，神明接，阴阳和，而万物生之。圣人之治天下，非易民性也，柎循其所有而涤荡之，故因则大，化则细矣。",
                    "zhushu": "能循则必大也，化而欲作则小矣。"
                },
                {
                    "paragraph": "禹凿龙门，辟伊阙，决江濬河，东注之海，因水之流也。后稷垦草发菑，粪土树榖，使五种各得其宜，因地之势也。汤、武革车三百乘，甲卒三千人，讨暴乱，制夏，商，因民之欲也。故能因，则无敌于天下矣。夫物有以自然，而后人亊有治也。故良匠不能斲金，巧冶不能铄木。金之势不可斲，而木之性不可铄也。埏埴而为器，窬木而为舟，铄铁而为刀，铸金而为钟，因其可也。驾马服牛，令鸡司夜，令狗守门，因其然也。民有好色之性，故有大㛰之礼；有饮食之性，故有大飨之𧨏；有喜楽之性，故有钟鼓筦弦之音；有悲哀之性，故有衰绖哭踊之莭。故先王之制法也，因民之所好，而为之莭文者也。因其好色而制㛰姻之礼，故男女有别；因其喜音而正雅、颂之声，故风俗不流；因其宁家室，楽妻子，教之以顺，故父子有亲；因其喜朋友而教之以悌，故长幼有序。然后修朝聘以明贵賎，飨饮习射以明长幼，时搜振旅以习用兵也，",
                    "zhushu": "搜，简车马也。出曰治兵，入日振旅也。"
                },
                {
                    "paragraph": "入学庠序以修人伦。此皆人之所有于性，而圣人之所匠成也。",
                    "zhushu": ""
                },
                {
                    "paragraph": "故无其。性不可教训，有其性，无其养，不能遵道。茧之性，为丝，然非得工女煑以热汤而抽其统纪，则不能成丝。卵之化为雏，非慈雌呕煖覆伏，累日积久，则不能为雏。人之性有仁乂之资，非圣王为之法度而教导之，则不可使郷方。故先王之教也，因其所喜以劝善，因其所恶以禁奸。故刑罚不用而威行如流，政令约省而化燿如神。故因其性，则天下听从，拂其性，则法县而不用。",
                    "zhushu": ""
                },
                {
                    "paragraph": "昔者五帝三王之莅政施教，必用叅五。何谓叅五？仰取象于天，俯取度于地，中取法于人。乃立明堂之朝，行明堂之令，",
                    "zhushu": "明堂布政之宫，有十二月之政令也。"
                },
                {
                    "paragraph": "以调阴阳之，　而，和四时之莭，以辟疾病之菑。俯视地理，以制度量，察陵陆水泽肥墽髙下之宜；立亊生财，以除饥寒之患。中考乎人德，以制礼楽，行仁义之道，以治人伦，而除暴乱之祸。乃澄列金、木、水火土之性，",
                    "zhushu": "澄，清也。"
                },
                {
                    "paragraph": "故立父子之亲而成家；别清浊五音六律相生之数，以立君臣之乂而成国；察四时季孟之序，以立长幼之礼而成官，此之谓叅。制君臣之义，父子之亲，夫妇之辨，长幼之序，朋友之际，此之谓五。乃裂地而州之，分职而治之，筑城而居之，割宅而异之，分财而衣食之，立大学而教诲之，夙㒷夜寐而劳力之，此治之纪纲已。然得其人则㪯，失其人则废。尧治天下，政教平，德润洽，在位七十载，乃求所属天下之统，令四岳扬侧陋。四岳㪯舜而荐之尧，尧乃妻以二女，以观其内，",
                    "zhushu": "二女：娥皇、女英。"
                },
                {
                    "paragraph": "任以百官，以观其外。既入大麓，烈风雷雨而不迷。",
                    "zhushu": "林属于山曰麓。尧使舜入林麓之中，遭大风雨不迷也。"
                },
                {
                    "paragraph": "乃属以九子，",
                    "zhushu": "尧有九男。"
                },
                {
                    "paragraph": "赠以昭华之玉，",
                    "zhushu": "昭华，玉名。"
                },
                {
                    "paragraph": "而传天下焉，以为虽有法度，而朱弗能统也。",
                    "zhushu": "朱，尧子也。"
                },
                {
                    "paragraph": "夫物未尝有张而不弛，成而不毁者也，唯圣人能盛而不衰，盈而不亏。神农之初作琴也，以归神，及其淫也，反其天心。夔之初作楽也，",
                    "zhushu": "夔，尧典楽臣也。"
                },
                {
                    "paragraph": "皆合六律而调五音，以通八风。及其衰也，以沉湎淫康，不顾政治，至于灭亡。苍颉之初作书，以辩治百官，领圣万事，愚者得以不忘，智者得以志远。至其衰也，为奸刻伪书，以解有罪，以杀不辜。汤之初作囿也，以奉宗庙鲜犞之具，",
                    "zhushu": "生肉为鲜，乾肉为犞。"
                },
                {
                    "paragraph": "简士卒，习射御，以戒不虞。及至其衰也，驰骋猎射，以夺民时，罢民之力。尧之㪯，禹、𢍆、后稷、皋陶，政教平，奸宄息，狱讼止而衣食足，䝨者劝善，而不肖者怀其德。及至其末，朋党比周，各推其与，废公趋私，外内相推㪯，奸人在朝，而䝨者隐処。故易之失也，卦，书之失也，敷，楽之失也，淫，诗之失也，辟，礼之失也，责，春秋之失也，刺。天地之道，极则反，盈则损。五色虽㓪，有时而渝，茂木豊草，有时而落。物有降杀，不得自若。故圣人亊穷而更为，法弊而改制，非楽変古易常也，将以救败扶衰，黜淫済非，以调天地之气，顺万物之宜也。",
                    "zhushu": ""
                },
                {
                    "paragraph": "圣人天覆地载，日月照，阴阳调，四时化，万物不同，无故无新，无疏无亲，故能法天。天不一时，地不一利，人不一亊，是以绪业不得不多端，趋行不得不殊方。五行异气，而皆适调，六艺异科，而皆同道。温惠柔良者，诗之风也。淳厖敦厚者，书之教也。清明条达者，易之乂也。恭俭尊让者，礼之为也。宽裕简易者，楽之化也。刺几辩义者，春秋之靡也。故易之失，鬼，",
                    "zhushu": "易以　定吉凶，故鬼也。"
                },
                {
                    "paragraph": "楽之失，淫，",
                    "zhushu": "楽変之于郑，声，淫也。"
                },
                {
                    "paragraph": "诗之失，愚，",
                    "zhushu": "诗人怒，怒近愚也。"
                },
                {
                    "paragraph": "书之失，拘，",
                    "zhushu": "书有典漠之制，拘以法也。"
                },
                {
                    "paragraph": "礼之失，忮，",
                    "zhushu": "礼，尊尊，卑；卑，尊不下卑，故忮也。"
                },
                {
                    "paragraph": "春秋之失，訾？",
                    "zhushu": "春秋贬绝，不避王人，书人之过，相訾也。"
                },
                {
                    "paragraph": "六者，圣人兼用而财制之。失本则乱，得本则治，其美在调，其失在权。水、火、金、木、土、榖，异物而皆任；规、矩、权、衡、准、绳，异形而皆施。丹、青、胶、漆，不同而皆用。各有所适，物各有宜。轮员舆方，辕从衡横，势施便也。骖欲驰，服欲步，",
                    "zhushu": "骖，騑。服，车中马也。"
                },
                {
                    "paragraph": "带不猒新，钩不猒故，処地宜也。関睢㒷于鸟，而君子羙之，为其雌雄之不乖居也。鹿鸣㒷于兽，君子大之，取其见食而相呼也。泓之战，军败君获，",
                    "zhushu": "宋襄公与楚战于泓，楚人败之，襄公获也。"
                },
                {
                    "paragraph": "而春秋大之，取其不鼓不成列也。宋伯姫坐烧而死，",
                    "zhushu": "伯姫，宋共公夫人。夜失火，待傅母不至，不下堂而及，大死之也。"
                },
                {
                    "paragraph": "春秋大之，取其不逾礼而行也。成功立亊，岂足多哉。方指所言，而取一槩焉尔。",
                    "zhushu": ""
                },
                {
                    "paragraph": "王乔、赤松去尘埃之闲，离群慝之纷，",
                    "zhushu": "慝，恶也。"
                },
                {
                    "paragraph": "及阴阳之和，食天地之精，呼而出故，吸而入新，喋虚轻㪯，乘云游雾，可谓养性矣，而未可谓孝子也。周公诛管叔、蔡叔，以平国弭乱，可谓忠臣也，而未可谓弟也。汤放桀，武王诛纣，以为天下去残除贼，可谓惠君，而未可谓忠臣矣。楽羊攻中山未能下，中山烹其子，而食之以示威，可谓良将，而未可谓慈父也。故可乎可，而不可乎不可，不可乎不可，而可乎可。",
                    "zhushu": ""
                },
                {
                    "paragraph": "舜、许由异行而皆圣，伊尹、伯夷异道而皆仁，箕子、比干异趋而皆䝨。故用兵者，或轻或重，或贪或廉，此四者相反，而不可一无也。轻者欲发，重者欲止，贪者欲取，廉者不利非其有。故勇者可贪进斗，而不可令持牢。重者可令埴固，而不可令凌敌。贪者可令进取，而不可令守职。廉者可令守分，而不可令进取。信者可令持约，而不可令应変。五者相反，圣人兼用而财使之。夫天地不包一物，阴阳不生一类，海不让水潦以成其大，山不让土石以成其髙。夫守一隅而遗万方，取一物而弃其余，则其所得者鲜，而所治者浅矣。",
                    "zhushu": ""
                },
                {
                    "paragraph": "治大者道不可以小；地广者制不可以狭；位髙者事不可以烦；民众者，教不可以苟。夫事碎难治也，法烦难行也，求多难赡也。寸而度之，至丈必差；铢而称之，至石必过；石秤丈量，径而寡失；简丝数米，烦而不察。",
                    "zhushu": "言事当因大法，如简阅丝数米，则烦而无功也。"
                },
                {
                    "paragraph": "故大较易为智，曲辩难为惠。故无益于治，而有益于烦者，圣人不为；无益于用，而有益于费者，智者弗行也。故功不猒约，事不猒省，求不猒寡。功约，易成也，亊省，易治也，求寡，易赡也。众易之，于以任人，易矣。孔子曰：小辩破言，小利破义，小义破道，小见不达，必简。",
                    "zhushu": ""
                },
                {
                    "paragraph": "河以逶蛇，故能远；山以陵遟，故能髙；阴阳无为，故能和；道以优游，故能化。夫彻于一亊，察于一辞，审于一投，可以曲说，而未可广应也。蓼菜成行，甂瓯有，　，称薪而爨，数米而炊，可以治小，而未可以治大也。员中规，方中矩，动成兽，止成文，可以愉舞，而不可以陈军。涤杯而食，洗爵而饮，盥而后馈，可以养少，而不可以飨众。今夫祭者，屠割烹杀，剥狗烧豕，调平五味者，庖也；陈簠簋，",
                    "zhushu": "器方中者为簠，圆中者为簋也。"
                },
                {
                    "paragraph": "列樽俎，设笾豆者，祝也；齊明盛服，渊默而不言，神之所依者，尸也。宰祝虽不能，尸不越樽俎而代之。故张瑟者，小弦急而大弦缓，立事者，贱者劳而贵者逸。舜为天子，弹五弦之琴，歌南风之诗，而天下治。周公肴臑不收于前，钟鼓不解于悬，而四夷服。赵政昼决狱，夜理书，",
                    "zhushu": "赵政，秦始皇帝。"
                },
                {
                    "paragraph": "御史冠盖接于郡县，覆稽趋留，戍五岭以备越，筑修城以守胡，然奸邪萌生，盗贼群居，事愈烦而乱愈生。故法者，治之具也，而非所以为治也，而犹弓矢，中之具，而非所以中也。",
                    "zhushu": ""
                },
                {
                    "paragraph": "黄帝曰：芒芒昧昧，因天之威，与元同气。故同气者帝，同乂者王，同力者霸，无一焉者亡。故人主有伐国之志，邑犬群嗥，",
                    "zhushu": "伐国逆天之行，则时必有大祸。"
                },
                {
                    "paragraph": "雄鸡夜鸣，库兵动而戎马惊。",
                    "zhushu": "戎马，兵马也。鸡夜鸣而兵马起，气之感动也。"
                },
                {
                    "paragraph": "今日解怨偃兵，家老甘卧，巷无聚人，妖菑不生，非法之应也，精气之动也。故不言而信，不施而仁，不怒而威，是以天心动化者也。施而仁，言而信，怒而威，具以精诚感之者也。施而不仁，言而不信，怒而不威，是以外貌为之者也。故有道以统之，法虽少，足以化矣。无道以行之，法虽众，足以乱矣。",
                    "zhushu": ""
                },
                {
                    "paragraph": "治身，太上养神，其次养形；治国，太上养化，其次正法。神清志平，百莭皆宁，养性之本也。𦘺肌肤，充肠腹，供嗜欲，养生之末也。民交让争処卑，委利争受寡，力事争就劳，曰化上迁善，而不知其所以然，此治之上也。利赏而劝善，畏刑而不为非，法令正于上，而百姓服于下，此治之未也。上世养本，而下世亊末，此太平之所以不起也。夫欲治之主不世出，而可与㒷治之臣不万一，以万一求不世出，此所以千岁不一会也。",
                    "zhushu": ""
                },
                {
                    "paragraph": "水之性淖以清，穷谷之污，生以青苔，",
                    "zhushu": "青苔，水垢也。"
                },
                {
                    "paragraph": "不治其性也。掘其所流而深之，茨其所决而髙之，",
                    "zhushu": "茨，积土填满也。"
                },
                {
                    "paragraph": "使得循势而行，乘衰而流，",
                    "zhushu": "衰，下也。"
                },
                {
                    "paragraph": "虽有腐髊流渐，弗能污也。",
                    "zhushu": "腐，髊，骨也。渐，水也。"
                },
                {
                    "paragraph": "其性非异也，通之与不通也，风俗犹此也。诚决其善志，防其邪心，启其善道，塞其奸路，与同出一道，则民性可善，而风俗可美也。",
                    "zhushu": ""
                },
                {
                    "paragraph": "所以贵扁鹊者，非贵其随病而调药，贵其擪息脉血，知疾之所従生也。",
                    "zhushu": "言人之喘息，脉之病可知。"
                },
                {
                    "paragraph": "所以贵圣人者，非贵随罪而鉴刑也，贵其知乱之所由起也。若不修其风俗，而縦之淫辟，乃随之以刑，绳之法，法，虽残贼，天下，弗能禁也。禹以夏王，桀以夏止；汤以殷王，纣以殷亡。非法度不存也，纪纲不张，风俗坏也。",
                    "zhushu": ""
                },
                {
                    "paragraph": "三代，之法不亡，而世不治者，无三代之智也。六律具存，而莫能听者，无师旷之耳也。故法虽在，必待圣而后治；律虽具，必待耳而后听。故国之所以存者，非以有法也，以有䝨人也。其所亡者，非以无法也，以无圣人也。晋献公欲伐虞，宫之奇存焉，为之寝不安席，食不甘味，而不敢加兵焉。赂以宝玉骏马，宫之奇谏而不听，　而不用，越疆而去。荀息伐之，兵不血刃，抱宝牵马，而　　。守不待渠壍而固，攻不待冲降而拔，得䝨之与失。臧武仲以其智存鲁，而天下莫能亡也。璩伯玉以其仁宁卫，而天下莫能危也。易曰：丰其屋，蔀其家，窥其户，𨵙其无人。无人者，非无众庶也，言无圣人以统理之也。",
                    "zhushu": ""
                },
                {
                    "paragraph": "民无廉耻，不可治也。非修礼乂，廉耻不立，民不知礼乂，法弗能正也。非崇善废丑，而向礼乂，无法不可以为治也，不知礼乂，不可以行法。法能杀不孝者，而不能使人为孔、曾之行；法能刑窃盗者，而不能使人为伯夷之廉。孔子弟子七十，养徒三千人，皆入孝出悌，言为文章，行为仪表，教之所以成也。墨子服役百八十人，皆可使赴火蹈刃，死不还踵，化之所致也。夫刻肌肤，镵皮革，被创流血，至难也，然越为之，以求荣也。",
                    "zhushu": "越人以箴刺皮为龙文，所以为尊荣之也。"
                },
                {
                    "paragraph": "圣王在上，明好恶以示之，经诽誉以尊之，亲䝨而进之，賎不肖而退之，无被创流血之苦，而有髙世尊𩔰之名，民孰不从？",
                    "zhushu": ""
                },
                {
                    "paragraph": "古者法设而不犯，刑错而不用，非可，刑而不刑也，百工维时，庶绩咸熙，礼乂修而任䝨得也。故㪯天下之髙以为三公，一国之髙以为九𡖖，一县之髙以为二十七大夫，一郷之髙以为八十一元士。故知过万人者谓之英，千人者谓之俊，百人者谓之豪，十人者谓之杰。明于天道，察于地理，通于人情，大足以容众，德足以怀远，信足以一异，知足以知変者，人之英也。德足以教化，行足以隐乂，仁足以得众，明足以照下者，人之俊也。行足以为仪表，知足以决嫌疑，廉可以分财，信可使守约，作事可法，出言可道者，人之豪也。守职而不废，処乂而不比，见难不苟免，见利不苟得者，人之杰也。英俊豪杰，各以小大之材，処其位，得其宜，由本流，未，以重制轻，上唱而民和，上动而下随，四海之内，一心同归，背贪鄙而向乂理，其于化民也，若风之摇草木，无之而不靡。",
                    "zhushu": ""
                },
                {
                    "paragraph": "今使愚教知，便，不肖临䝨，虽严刑罚，民弗従也，小不能制大，弱不能使强也。故圣主者㪯䝨以立功，不肖主㪯其所与同。文王㪯大公望、召公奭而王，桓公任管仲、隰朋而霸，此㪯䝨以立功也。夫差用太宰噽而灭，秦任李斯、赵髙而亡，此㪯所与同。故观其所㪯，而治乱可见也；察其党与，而䝨不肖可论也。",
                    "zhushu": ""
                },
                {
                    "paragraph": "夫圣人，之屈者，以求伸也；枉者，以求直也。故虽出邪辟之道，行幽昧之涂，将欲以直大道，成大功，犹出林之中，不得直道，极溺之人，不得不濡足也。伊尹忧天下之不治，调和五味，负鼎俎而行，",
                    "zhushu": "伊尹七十说汤而不用，于是负鼎俎，调五未仅，然后得用。"
                },
                {
                    "paragraph": "五就桀，五就汤，将欲以浊为清，以危为宁也。周公股肱周室，辅翼成王，管叔、蔡叔奉公子禄父而欲为乱，周公诛之，以定天下，缘不得已也。管子忧周室之卑，诸侯之力征，夷狄伐中国，民不得宁処，故蒙耻辱而不死，将欲以忧夷狄之患，平夷狄之乱也。孔子欲行王道，东西南北，七十说而无所偶，故因卫夫人、弥子瑕而欲通其道。",
                    "zhushu": "卫夫人，卫灵公夫人南子也。弥子瑕，卫之嬖臣。"
                },
                {
                    "paragraph": "此皆欲平险除秽，由冥冥至炤炤，动于权而统于善者也。",
                    "zhushu": ""
                },
                {
                    "paragraph": "夫观逐者于，其反也，而观行者于其终也。故舜放弟，周公杀兄，犹之为仁也；文公树米，",
                    "zhushu": "文公，晋文公也。树米而欲生之。"
                },
                {
                    "paragraph": "曾子架羊，",
                    "zhushu": "架，连架，所以备知也。"
                },
                {
                    "paragraph": "犹之为知也。当今之世，丑必托善以自为解，邪必蒙正以自为辟。游不论国，仕不择官，行不辟污，曰伊尹之道也。分别争财，亲戚兄弟搆怨，骨　相贼，曰周公之乂也。行无亷耻，辱而不死，曰管子之趋也。行货赂，趣势门，立私废公，比周而取容，曰孔子之术也。此使君子小人纷然殽乱，莫知其是非者也。故百川并流，不注海者，不为川谷；趋行踳驰，不归善者，不为君子。故善言归乎可行，善行归乎仁乂。田子方、段干木轻爵禄而重其身，不以欲伤生，不以利累形。李克竭股肱之力，领理百官，辑穆万民，使其君生无废事，死无遗忧。此异行而归于善者。",
                    "zhushu": "田子方、段干木、李克，皆魏文侯臣，故皆归于善。"
                },
                {
                    "paragraph": "张仪、苏秦家无常居，身无定君，约从衡之亊，为倾覆之谋，浊乱天下，挠滑诸侯，使百姓不遑启居，或从㦯横，或合众弱，㦯辅富强。此异行而归于丑者也。故君子之过也，犹日月之蚀，何害于明？小人之可也，犹狗之昼吠，鸱之夜见，何益于善？夫知者不妄发，择善而为之，计乂而行之，故事成而功足赖也，身死而名足称也。虽有知能，必以仁乂为之本，然后可立也。知能踳驰，百亊并行，圣人一以仁乂为之准绳，中之者谓之君子，弗中者谓之小人。君子，虽死亡，其名不灭；小人虽得势，其罪不除。使人左据天下之图而右刎喉，愚者不为也，身贵于天下也，死君亲之难，视死若归，乂重于身也。天下，大利也，比之身则小，身，所重也，比之乂则轻，乂，所全也。诗曰：恺悌君子，求福不回。言以信乂为准绳也。",
                    "zhushu": ""
                },
                {
                    "paragraph": "欲成霸王之业者，必得胜者也。能得胜，必强者也。能强者，必用人力者也。能用人力者，必得人心者也。能得人心者，必自得者也。故心者，身之本也；身者，国之本也。未有得已而失人者也，未有失已而得人者也。故为治之本，务在宁民；宁民之本，在于足用；足用之本，在于勿夺时；勿夺时之本，在于省亊；省亊之本，在于莭用；莭用之本，在于反性。未有能摇其本而静其末，浊其源而清其流者也。",
                    "zhushu": ""
                },
                {
                    "paragraph": "故知性之情者，不务性之所无以为；知命之情者，不忧命之所无奈何。故不髙宫室者，非爱木也；不大钟鼎者，非爱金也。直行性命之情，而制度可以为万民仪。令自悦五色，口嚼滋味，耳淫五声，七窍交争，以害其性，日引邪欲，而浇其身，夫调身弗能治，奈天下何？故自养得其莭，则养民得其心矣。",
                    "zhushu": ""
                },
                {
                    "paragraph": "所谓有天下者，非谓其履势位，受传藉，称尊号也，言运天下之力，而得天下之心。纣之地，左东海，右流沙，前交阯，后幽都，师起容阅，至浦水，士亿有余万，然皆倒矢而射，傍戟而战。武左左操黄，　右执白旄以麾之，则瓦解而走，遂土崩而下。纣有南面之名，而无一人之德，此失天下也。故桀、纣不为王，汤、武不为放。周処鄷、镐之地，方不过百里，而誓纣牧之野，入据殷国，朝成汤之庙，表商容之闾，封比干之墓，解箕子之囚，乃折抱毁鼓，偃五兵，縦牛马，挺曶而朝天下，百姓歌讴而乐之，诸侯执禽而朝之，得民心也。",
                    "zhushu": ""
                },
                {
                    "paragraph": "阖闾伐楚，五战入郢，烧髙府之粟，破九龙之钟，",
                    "zhushu": "楚为大能之𥵂，以县钟也。"
                },
                {
                    "paragraph": "鞭荆平王之墓，",
                    "zhushu": "荆平王杀子胥之父，故鞭其墓以复雠。"
                },
                {
                    "paragraph": "舍昭王之宫；",
                    "zhushu": "吴之人楚君舍乎君室，大夫舍大夫室也。"
                },
                {
                    "paragraph": "昭王奔随，百姓父兄携幼扶老而随之，乃相率而为致勇之寇，皆方面奋臂而为之斗。当此之时，无将卒以行列之，各致其死，𨚫吴兵，复楚地。灵王作章华之台，",
                    "zhushu": "灵王，楚君。"
                },
                {
                    "paragraph": "发乾谿之役，",
                    "zhushu": "灵王伐徐以恐吴，次于乾谿。"
                },
                {
                    "paragraph": "外内搔动，百姓罢弊，弃疾乘民之怨，而立公子比，",
                    "zhushu": "弃疾，皆灵，五之兄弟。"
                },
                {
                    "paragraph": "百姓放臂而去之，饿于乾谿，食莽饮水，",
                    "zhushu": "莽，草。"
                },
                {
                    "paragraph": "枕块而死。楚国山川不変，土地不易，民性不殊，昭王则相率而殉之，灵王则倍畔而去之，得民之与失民也。故天子得道，守在四夷；天子失道，守在诸侯。诸侯得道，守在四邻；诸侯失道，守在四境。故汤処亳七十里，文王処礼百里，皆令行禁止于天下。周之衰也，戎伐凡伯于楚丘以归。",
                    "zhushu": "凡伯，周大夫。使于鲁，而戎伐之楚丘。"
                },
                {
                    "paragraph": "故得道，则以百里之地，令于诸侯；失道，则以天下之大，畏于冀州。故曰：无恃其不吾夺也，恃吾不可夺。行可夺之道，而非篡弑之行，无益于恃天下矣。",
                    "zhushu": ""
                },
                {
                    "paragraph": "凡人之所以生者，衣与食也。今囚之冥室之中，虽养之以刍豢，衣之以绮繍，不能楽也，以目之无见，耳之无闻。穿隙穴，见雨零，则快然而叹之，况开户发牖，从冥冥见炤炤乎？従冥冥，犹尚肆然而喜，又况出室坐堂，见日月光？见日月光，旷然而楽，又况登太山，履石封，以望八荒，视天都若盖，江河若带，又况万物在其闲者乎？其为楽岂不大哉！",
                    "zhushu": ""
                },
                {
                    "paragraph": "且聋者耳形具而无能闻也，盲者目形存而无能见也。夫言者所以通己于人也，闻者所以通人于己也。瘖者不言，聋者不闻，既瘖且聋，人道不通。故有瘖聋之病者，虽破家求医，不顾其费，岂独形骸有瘖聋哉，心志亦有之。夫指之拘也，莫不亊申也；心之塞也，莫知务通也，不明于类也。夫观六艺之广崇，穷道德之渊深，达乎无上，至乎无下，运乎无极，翔乎无形，广于四海，崇于太山，富于江河，旷然而通，昭然而明，天地之闲，无所系戾，其于以监观，岂不大哉。",
                    "zhushu": ""
                },
                {
                    "paragraph": "人之所知者浅，而物変无穷，曩不知而今知之，非知益多也，问学之所加也。夫物常见则识之，尝为则能之。故因其患则造其备，犯其难则得其便。夫以一出之寿，而观千𡻕之知，今古之论，虽未尝更也，其道理素具，可不谓有术乎。",
                    "zhushu": ""
                },
                {
                    "paragraph": "人欲知髙下而不能，教之用管准则说；欲知轻重而无以，予之权衡则喜；欲知远近而不能，教之以金目则射快。",
                    "zhushu": "金目，深目，所以望远，近射准也。"
                },
                {
                    "paragraph": "又况知应无方而不穷哉。犯大难而不摄，见烦缪而不惑，晏然自得，其为楽也，岂直一说之快哉！夫道，有形者皆生焉，其为亲亦戚矣；享榖食气者皆受焉，其为君亦患矣；诸有智者皆学焉，其为师亦博矣。射者数发不中，人教之以仪则喜矣，又况生仪者乎？",
                    "zhushu": ""
                },
                {
                    "paragraph": "人莫不知学之有益于己也，然而不能者，嬉戏害人也。人皆多以无用害有用，故知不博而日不足。以凿观池之力耕，则田野必辟矣；以积土山之髙修隄防，则水用必足矣；以食狗马鸿鴈之费养士，则名誉必荣矣；以弋猎博弈之日，诵诗读书，闻识必博矣。故不学之与学也，犹瘖聋之比于人也。",
                    "zhushu": ""
                },
                {
                    "paragraph": "凡学者，能明于天下之分，通于治乱之本，澄心清意以存之，，见其终始，可谓知略矣。天之所为，禽兽草木，人之所为，礼节制度，构而为宫室，制而为舟舆是也。治之所以为本者，仁义也；所以为末者，法度也。凡人之所以事生者，本也；其所以亊死者，末也。本末，一体也，其两爱之，一，性也。先本后末，谓之君子；以末害本，谓之小人。君子与小人之性非异也，所在先后而已矣。草木洪者为本，而杀者为末；禽兽之性，大者为首，而小者为尾。末大于本则折，尾大于要则不掉矣。故食其口而百莭𦘺，　其本而枝叶美，天地之性也。天地之生物也有本末，其养物也有先后，人之于治也，岂得无终始哉？故仁义者，治之本也。令不知事修其本，而务治其末，是释其根而　其枝也。",
                    "zhushu": ""
                },
                {
                    "paragraph": "且法之生也，以辅仁义，今重法而弃义，是贵其冠履而忘其头足也。故仁乂者，为厚基者也，不益其厚而张其广者毁，不广其基而增其髙者覆。赵政不增其德而累其髙，故灭；知伯不行仁乂而务广地，故亡其国。语曰：不大其栋，不能任重，重莫若国，栋莫若德。国主之有民也，犹城之有基，木之有根，根深即本固，基美则上宁。",
                    "zhushu": ""
                },
                {
                    "paragraph": "五帝三王之道，天下之纲纪，治之仪表也。今商鞅之启塞，",
                    "zhushu": "启之以利，塞之以禁，商鞅之术也。"
                },
                {
                    "paragraph": "申子之三符，",
                    "zhushu": "申不害治韩，有三符验之术也。"
                },
                {
                    "paragraph": "韩非之孤愤，",
                    "zhushu": "韩非说孤生之愤志。"
                },
                {
                    "paragraph": "张仪、苏秦之従衡，",
                    "zhushu": "苏秦合六国为従，张仪说为衡。"
                },
                {
                    "paragraph": "皆掇取之权，一切之术也，非治之大本、亊之恒常、可博内而世传者也。子囊北而全楚，北，不可以为庸；",
                    "zhushu": "子囊，楚大夫也。北，逐走。庸，常也。"
                },
                {
                    "paragraph": "弦髙诞而存郑，诞，不可以为常。今夫雅颂之声，皆发于词，本于情，故君臣以睦，父子以亲。故韶夏之楽也，声浸乎金石，润乎草木。今取怨思之声，施之于弦管，闻其音者，不淫则悲。淫则，乱男女之，辩，悲则感怨思之气，岂所谓楽哉。赵王迁流于房陵，",
                    "zhushu": "秦灭赵，王迁之汉中房陵也。"
                },
                {
                    "paragraph": "思故郷，作为山水之呕，",
                    "zhushu": "山水之呕，歌曲。"
                },
                {
                    "paragraph": "闻者莫不殒涕。荆轲西刺秦王，",
                    "zhushu": "无朝，燕人，太子丹之客也。丹怨秦王，故遣轲刺之也。"
                },
                {
                    "paragraph": "髙渐离、宋意为击筑而歌于易水之上，",
                    "zhushu": "髙渐离、宋意，皆太子丹之客也，筑曲二十一弦。易水，燕之南水也。"
                },
                {
                    "paragraph": "闻者莫不瞋目裂眦，发植穿冠，因以此声为乐而入宗庙，岂古之所谓乐哉？故弁冕辂舆，可服而不可好也；",
                    "zhushu": "弁，冕，冠也。"
                },
                {
                    "paragraph": "大羹之和，可食而不可嗜也；",
                    "zhushu": "大羹不和五味。"
                },
                {
                    "paragraph": "朱弦漏越，",
                    "zhushu": "朱弦，练丝。漏，穿。越，琴瑟两头也。"
                },
                {
                    "paragraph": "一唱而三叹，可听而不可快也。故无声者，正其可听者也，其无味者，正其足味者也。吠声清于耳，兼味快于口，非其贵也。",
                    "zhushu": ""
                },
                {
                    "paragraph": "故亊不本于道德者，不可以为仪；言不合乎先王者，不可以为道；音不调乎雅颂者，不可以为楽。故五子之言，",
                    "zhushu": "五子，谓商鞅、申子、韩非、苏秦、张仪也。"
                },
                {
                    "paragraph": "所以便说掇取也，非天下之通义也。圣王之设政施教也，必察其终始，其县法立仪，必原其本末，不苟以一亊备一物而已矣。见其造而思其功，观其源而知其流，故博施而不竭，弥久而不垢。夫水出于山而入于海，稼生于田而藏于仓，圣人见其所生，则知其所归矣。故舜深藏黄金于崭嵒之山，所以塞贪鄙之心也，仪狄为酒，禹饮而甘之，遂疏仪狄而绝嗜酒，所以遏流湎之行也。师延为平公鼓朝歌北鄙之音，",
                    "zhushu": "卫灵公宿于濮水之上，闻琴音，召师涓而写之。葢师延所为纣作朝歌北鄙之音也。"
                },
                {
                    "paragraph": "师旷曰：此亡国之楽也。",
                    "zhushu": "灵公进新声平公，平公以问师旷。师旷曰：纣子师延作靡靡之楽，纣亡，师延东走，自投濮水而死。得此音必于濮上也。"
                },
                {
                    "paragraph": "大息而抚之，所以防淫辟之风也。故民知书而德衰，知数而厚衰，知券契而信衰，知械机而空衰也。",
                    "zhushu": "空，质也。"
                },
                {
                    "paragraph": "巧诈藏于胸中，则纯白不备，而神德不全矣。",
                    "zhushu": ""
                },
                {
                    "paragraph": "琴不鸣，而二十五弦各以其声应，轴不运，而三十辐各以其力疾。弦有缓急小大，然后成曲。车有劳轶动静，而后能致远。使有声者，乃无声者也，能致千里者，乃不动者也。故上下异道则治，同道则乱。位髙而道大者従，亊大而道小者凶，故小快害义，小慧害道，小辩害治，苟削伤徳。大政不险，故民易道，至治宽裕，故下不相贼；至中复素，故民无匿情。",
                    "zhushu": ""
                },
                {
                    "paragraph": "商鞅为秦立相坐之法，",
                    "zhushu": "相坐之法，一家有罪，三家坐之。"
                },
                {
                    "paragraph": "而百姓怨矣；吴起为楚减爵禄之令，",
                    "zhushu": "减爵者，收减群臣之爵禄。"
                },
                {
                    "paragraph": "而功臣畔。商鞅之立法也，吴起之用兵也，天下之善者也。然商鞅以法亡秦，察于刀笔之迹，而不知治乱之本也。吴起以兵弱楚，习于行陈之亊，而不知庙战之权也。晋献公之伐骊，得其女，非不善也，然而史苏叹之，",
                    "zhushu": "晋献公得骊姬，使史苏占之。史苏曰：侠以衔骨，齿牙为祸也。"
                },
                {
                    "paragraph": "见其四世之被祸也。吴王夫差破齊艾陵，胜晋黄地，非不捷也，",
                    "zhushu": "库之所获为捷。"
                },
                {
                    "paragraph": "而子胥忧之，见其必擒于越也。小白奔莒，",
                    "zhushu": "小白，齊桓公也。"
                },
                {
                    "paragraph": "重耳奔曹，非不困也，而鲍叔、咎犯随而辅之，知其可与至于霸也。句践捷于会稽，修政不殆，谟虑不休，知祸之为福也。襄子𠕅胜而有忧色，",
                    "zhushu": "赵襄子𠕅胜，谓伐狄、胜二邑也。"
                },
                {
                    "paragraph": "畏福之为祸也。故齊桓公亡汶阳之田而霸，",
                    "zhushu": "鲁荘公使曹子劫桓公，取汶阳之田。桓公不背信，诸侯朝之也。"
                },
                {
                    "paragraph": "知伯兼三晋之地而亡。圣人见祸福于重闭之内，而虑患于九拂之外者也。",
                    "zhushu": "九拂，九曲是折，投拂不见処也。"
                },
                {
                    "paragraph": "螈蚕一岁𠕅收，",
                    "zhushu": "螈，𠕅也。"
                },
                {
                    "paragraph": "非不利也，然而王法禁之者，为其残桑也。离先稻熟而农夫耨之，",
                    "zhushu": "稻米随而生者为离，与稻相似，耨之，为其少寔。"
                },
                {
                    "paragraph": "不以小利伤大获也。家老异饭而食，殊器而享，子妇跣而上堂，跪而斟羹，非不费也，然而不可省者，为其害乂也。得媒而结言，聘纳而取妇，初絻而亲迎，非不烦也，然而不可易者，所以防淫也。使民居処相司，有罪相斍，于以㪯奸，非不掇也，然而伤和睦之心，而构仇雠之怨。故亊有凿一孔而生百隙，树一物而生万叶者。所凿不足以为便，而所开足以为败；所树不足以为利，而所生足以为濊。愚者惑于小利，而忘其大害。昌羊去蚤虱，而人弗庠者，为其来蛉穷也；貍执鼠，而不可脱于庭者，为搏鸡也。故事有利于小而害于大，得于此而亡于彼者。故行棋者，或食两而路穷，",
                    "zhushu": "行棋，谓大博也。"
                },
                {
                    "paragraph": "或子踦而取胜。",
                    "zhushu": "子踦，子对家奇一棋也。"
                },
                {
                    "paragraph": "偷利不可以为行，而知术可以为法。故仁、知，人材之美者也，所谓仁者，爱人也；所谓知者，知人也。爱人则天虐刑矣，知人则无乱政矣。治由文理，则无悖谬之事矣；刑不侵滥，则无暴虐之行矣。上无烦乱之治，下无怨望之心，则百残除而中和作矣。此三代之所昌。故书曰：能哲且惠，黎民怀之，何忧讙兜，何迁有苗！",
                    "zhushu": "讙兜、有苗，舜所放佞也。"
                },
                {
                    "paragraph": "知伯有五过人之材，",
                    "zhushu": "知伯美须长大，一材也；射御足力也。材，二材艺毕给，三材也；功文辩慧，四材也；强毅果敢，五材也。"
                },
                {
                    "paragraph": "而不免于身死人手者，不爱人也；齊王建有三过人之巧，",
                    "zhushu": "力能引强，走先驰马，超能越高，"
                },
                {
                    "paragraph": "而身虏于秦者，不知贤也。",
                    "zhushu": "王建任用后胜之计，不用淳于越之言也。"
                },
                {
                    "paragraph": "故仁莫大于爱人，知莫大于知人，二者不立，虽察慧捷巧，劬禄疾力，不免于乱也。",
                    "zhushu": ""
                }
            ]
        },
        {
            "name": "要略闲诂第二十一",
            "paragraphs": [
                {
                    "paragraph": "要略",
                    "zhushu": "凡鸿列之书二十篇，略数其要，明其所指，字其微妙，论其大体。",
                    "type": 1
                },
                {
                    "paragraph": "夫作为书论者，所以纪纲道德，经纬人事，上考之天，下揆之地，中通诸理。虽未能抽引玄妙之中才，繁然足以观终始矣。总要举凡，而语不剖判纯朴，靡散大宗，",
                    "zhushu": "纯朴，太素也。太宗，事本也。"
                },
                {
                    "paragraph": "则为人之惽惽然弗能知也，故多为之辞，博为之说。又恐人之离本就末也，故言道而不言事，则无以与世浮沉；言事而不言道，则无以与化游息。故著二十篇，有原道，有俶真，有天文，有地形，有时则，有冥览，有精神，有本经，有主术，有缪称，有齐俗，有道应，有汜论，有诠言，有兵略，有说山，有说林，有人闲，有修务，有泰族也。原道者，卢牟六合，　　混沌万物，象太一之容，",
                    "zhushu": "太一之容，北极之气，合为一体也。"
                },
                {
                    "paragraph": "测窈冥之深，以翔虚无之轸；",
                    "zhushu": "轸，道畛也。"
                },
                {
                    "paragraph": "托小以苞大，守约以治广，使人知先后之祸福，动静之利害。诚通其志，浩然可以大观矣。欲一言而寤",
                    "zhushu": "寤，斍。"
                },
                {
                    "paragraph": "时，则尊天而保真；欲再言而通，则贱物而贵身；欲参言而究，则外欲而反情。执其大指，以内洽",
                    "zhushu": "洽，淍。"
                },
                {
                    "paragraph": "五藏，瀐濇肌肤，被服法则，而与之终身。所以应待万方，览耦",
                    "zhushu": "耦，通。"
                },
                {
                    "paragraph": "百变也。若转丸掌中，足以自乐也。",
                    "zhushu": ""
                },
                {
                    "paragraph": "俶真者，穷逐终始之化，嬴垀有无之精，",
                    "zhushu": "嬴，绕帀也。埒，摩烦也。"
                },
                {
                    "paragraph": "离别万物之变，合同死生之形，使人知遗物反巳。审仁义之闲，通同异之理，观至德之统，知变化之纪，说符玄妙之中，通回造化之母也。",
                    "zhushu": "造化之母，元气太一，初也。"
                },
                {
                    "paragraph": "天文者，所以和阴阳之气，理日月之光；节开塞之时，列星辰之行；知逆顺之変，避忌讳之殃；顺时运之应，法五神之常。使人有以仰天承顺，而不乱其常者也。",
                    "zhushu": ""
                },
                {
                    "paragraph": "地形者，所以穷南北之修，极东西之广，经山陵之形，区川谷之居，明万物之主，知生类之众，列山渊之数，规远近之路，使人通迵周备，不可动以物，不可惊以怪者也。",
                    "zhushu": ""
                },
                {
                    "paragraph": "时则者，所以上因天时，下尽地力；据度行当，合诸人则；刑十二节，",
                    "zhushu": "一月为人一节也。"
                },
                {
                    "paragraph": "以为法式；终而复始，",
                    "zhushu": "岁终十二月。从正月始也。"
                },
                {
                    "paragraph": "转于无极；因循倣依，以知祸福；操舍开塞，各有龙忌；",
                    "zhushu": "中国以鬼神之士曰忌，北胡、南越皆谓之请龙。"
                },
                {
                    "paragraph": "发号施令，以时教期。使君人者知所以从事。览冥者，所以言至精之通九天也，至微之沦无形也，纯粹之入至清也，昭昭之通冥冥也。乃始揽物物引类，览取挢掇，",
                    "zhushu": "桥，取也。掇，拾也。"
                },
                {
                    "paragraph": "浸想宵类。",
                    "zhushu": "浸，微视也。宵，物似也。类，众也。"
                },
                {
                    "paragraph": "物之可以喻意象形者，乃以穿通窘𣻉，决渎壅塞，引人之意，系之无极，乃以明物类之感，同气之应。阴阳之合，形埒之朕，所以令人远观博见者也。",
                    "zhushu": ""
                },
                {
                    "paragraph": "精神者，所以原夲人之所由生，而晓寤：其形骸九窍，取象，于天，合同；其血气，与雷霆风雨比类；其喜怒，与昼宵",
                    "zhushu": "宵夜。"
                },
                {
                    "paragraph": "寒暑并明。审死生之分，别同异之迹，节动静之机，以反其性命之宗。所以使人爱养其精神，抚静其魂魄，不以物易已，而坚守虚无之宅者也。",
                    "zhushu": ""
                },
                {
                    "paragraph": "夲经者，所以明大圣之德，通维初之道，埒略衰世古今之变，以襃先圣之隆盛，而贬末世之曲政也。所以使人黜耳目之聪明，静精神之感动，樽流遁之观，",
                    "zhushu": "樽，止也。流遁，披散也。"
                },
                {
                    "paragraph": "节养性之和，分帝王之操，列小大之差者也。主术者，君人之事也，所以因作任督责，使群臣各尽其能也。明摄权操柄，以制群下；提名",
                    "zhushu": "提，挈也。"
                },
                {
                    "paragraph": "责实，考之叅伍，所以使人主秉数持要，不妄喜怒也。其数直施而正邪，外私而立公；使百官条通而辐凑，名务其业，人致其功。此主术之明也。",
                    "zhushu": ""
                },
                {
                    "paragraph": "缪称者，破碎道德之论，差次仁义之分，略杂人间之事，总同乎神明之德。假象取耦，以相譬喻；断短为节，以应小具。所以曲说攻论，应感而不匮者也。",
                    "zhushu": "匮，乏。"
                },
                {
                    "paragraph": "齊俗者，所以一群生之短修，同九夷之风气，通古今之论，贯万物之理，财制礼义之宜，擘画人事之终始者也。",
                    "zhushu": "擘，分。"
                },
                {
                    "paragraph": "道应者，揽掇遂事之踪，追观往古之迹，察祸福利害之反，考验乎老、庄之术，而以合得失之势者也。泛论者，所以箴缕縩𦃏之间，",
                    "zhushu": "縩、绡，杀也。"
                },
                {
                    "paragraph": "楔唲齵之郄也。",
                    "zhushu": "薛也。揳，塞也。唲齵，错，梧也。"
                },
                {
                    "paragraph": "接径直施，",
                    "zhushu": "施邪。"
                },
                {
                    "paragraph": "以推夲朴，而兆见得失之変，利病之文，所以使人不妄没于势利，不诱惑于事态，有符曮晲，兼稽时世之変，而与化推移者也。",
                    "zhushu": ""
                },
                {
                    "paragraph": "诠言者，所以譬类人事之指，解喻治乱之体也；差择微言之眇，诠以至理之文，而补缝过失之阙者也。",
                    "zhushu": ""
                },
                {
                    "paragraph": "兵略者，所以明战胜攻取之数，形机之势，诈谲之変，体因循之道，操持后之论也。",
                    "zhushu": "持后者，不敢为主而为客也。"
                },
                {
                    "paragraph": "所以知战阵分争之非道不行也，知攻取坚守之非德不强也。诚明其意，进退左右，无所撃危，乘势以为资，清静以为常，避实就虚，若驱群羊，此所以言兵也。",
                    "zhushu": ""
                },
                {
                    "paragraph": "说山、说林者，所以窍窕穿凿百事之壅遏，而通行贯扃万物之窒塞者也。假譬取象，异类殊形，以领理人之意，懈堕结细，说捍抟囷，",
                    "zhushu": "抟，圆也。囷，芼也。"
                },
                {
                    "paragraph": "而以明事埒事者也。",
                    "zhushu": "埒、兆，朕也。"
                },
                {
                    "paragraph": "人间者，所以观祸福之変，察利害之反，钻脉得失之迹，标㪯终始之坛也。",
                    "zhushu": "标，未也。坛。场也。"
                },
                {
                    "paragraph": "分别百事之微，敷陈存亡之机，使人知祸之为福，亡之为得，成之为败，利之为害也。诚喻至意，则有以倾侧偃仰世俗之间，而无伤乎谗贼螫毒者也。",
                    "zhushu": ""
                },
                {
                    "paragraph": "修务者，所以为人之于道未淹，味论未深，见其文辞，反之以清净为常，恬惔为本，则懈随分学，縦欲适情，欲以偷自佚，而塞于大道也。今夫狂者无忧，圣人亦无忧。圣人无忧，和以德也；狂者无忧，不知祸福也。故通而无为也，与塞而无为也同，其无为则通，其所以无为则异。故为之浮称流说，其所以能听，所以使学者孳孳以自几也。",
                    "zhushu": "几，庶几也。"
                },
                {
                    "paragraph": "泰族者，横八极，致髙崇，上明三光，下和水土，经古今之道，治伦理之序，总万方之指，而归之一本，以经纬治道，纪纲王事。乃原心术，理情性，以馆清平之虚，",
                    "zhushu": "馆，舍。"
                },
                {
                    "paragraph": "澄澈神明之精，",
                    "zhushu": "澄，清也。澈，澄别清浊也。"
                },
                {
                    "paragraph": "以与天和相婴薄。",
                    "zhushu": "婴、绕，抱也。"
                },
                {
                    "paragraph": "所以覧五帝三王，怀天气，抱天心，执中含和；德形于内，以莙凝天地，发起阴阳；序四时之正流，方；绥之斯宁，推之斯行。乃以陶冶万物，游化群生；唱而和，动而随；四海之内，一心同归。故景星见，",
                    "zhushu": "景星在月之旁，则助月之明也。"
                },
                {
                    "paragraph": "祥风至，",
                    "zhushu": "风不鸣条也。"
                },
                {
                    "paragraph": "黄龙下，凤巢列树，麟止郊野。德不内形，而行其法藉，用制度，神祇弗应，福祥不归，四海弗宾，兆民弗化。故德形于内，治之大本。此鸿烈之泰族也。",
                    "zhushu": "鸿，大也。烈，功也。凡二十篇。总谓之鸿烈。"
                },
                {
                    "paragraph": "凡属书者，所以窥道开塞，庶后世使知㪯错取舍之宜适，外与物接而不眩，内有以処神养气，宴炀至和，而已，自楽，所受乎天地者也。故言道而不明终始，则不知所倣依；言终始而不明天地四时，则不知所避讳；言天地四时而不引譬援类，则不识精微；言至精而不原人之神，　则不知养生之机；原人情而不言大圣之德，则不知五行之差；言帝道而不言君事，则不知小大之衰；言君事而不为称喻，则不知动静之宜；以称喻而不言俗変，则不知合同大指；已言俗変而不言往事，则不知道德之应；知道德而不知世曲，则无以耦万方；知泛论而不知诠言，则无以从容；通书文而不知兵指，则无以应卒；已知大略而不知譬谕，则无以推明事；知公道而不知人间，则无以应祸福；知人间而不知修务，则无以使学者劝力。欲强省其辞，覧总其要，弗曲行区入，则不足以穷道德之意。故著书二十篇，则天地之理究矣，人间之事接矣，帝王之道备矣。其言有小有巨，有微有粗，指奏卷异，各有为语。今专言道，则无不在焉。然而能得本知末者，其唯圣人也。今学者无圣人之才，而不为详说，则终身颠顿乎混溟之中，而不知斍寤乎昭明之术矣。",
                    "zhushu": ""
                },
                {
                    "paragraph": "今易之乾、坤，足以穷道通意也，八卦可以识吉凶、知祸福矣，然而伏戏为之六十四変，",
                    "zhushu": "八八変为六十四卦，伏牺示其象。"
                },
                {
                    "paragraph": "周室増以六爻，",
                    "zhushu": "周室，谓文王也。"
                },
                {
                    "paragraph": "所以原测淑清之道，而𢹲逐万物之祖也。夫五音之数，不过宫、商、角、征、羽，然而五铉之琴不可鼓也，必有细大驾和，而后可以成曲。今画龙首，观者不知其何兽也，具其形，则不疑矣。今谓之道则多，谓之物则少；谓之术则博，谓之事则浅，推之以论，则无可言者。所以为学者，固欲致之不言而已也。",
                    "zhushu": ""
                },
                {
                    "paragraph": "夫道论至深，故多为之辞，以抒其情；万物至众，故博为之说，以通其意。辞虽坛卷连漫，绞纷远援，所以洮汰涤荡至意，",
                    "zhushu": "洮、汰，润也。"
                },
                {
                    "paragraph": "使之无凝竭厎滞，卷握而不散也。夫江、河之腐胔不可胜数，然祭者汲焉，大也；一杯酒白，蝇渍其中，匹夫弗尝者，小也。诚通乎二十篇之论，睹凡得要，以通九野，",
                    "zhushu": "九野，八方、中央也。"
                },
                {
                    "paragraph": "俓十门，",
                    "zhushu": "八方上下也。"
                },
                {
                    "paragraph": "外天地，捭山川，",
                    "zhushu": "捭、屏，去也。"
                },
                {
                    "paragraph": "其于逍遥一世之间，宰匠万物之形，亦优游矣。若然者，挟日月而不烑，",
                    "zhushu": "挟，至也。烑，光也。"
                },
                {
                    "paragraph": "润万物而不耗。曼兮洮兮，足以覧矣；藐兮浩浩，旷旷兮，可以游矣。",
                    "zhushu": ""
                },
                {
                    "paragraph": "文王之时，纣为天子，赋敛无度，戮杀无止，康梁沉湎，宫中成市，",
                    "zhushu": "康梁，耽楽也。沉沔，淫酒也。成市，言集者多。"
                },
                {
                    "paragraph": "作为炮格之刑，刳谏者，剔孕妇，天下同心而苦之；文王四世累善，",
                    "zhushu": "大王、王季、文王、武王，凡四世也。"
                },
                {
                    "paragraph": "修德行义，処歧周之间，地方不过百里，天下二垂归之。文王欲以卑弱制强暴，以为天下去残余贼而成王道，故太公之谋生焉。",
                    "zhushu": "太公为周陈阴符兵谋也。"
                },
                {
                    "paragraph": "文王业之而不卒，武王継文王之业，用太公之谋，悉索薄赋，",
                    "zhushu": "薄，少也。赋，兵也。"
                },
                {
                    "paragraph": "躬擐甲胄，",
                    "zhushu": "擐、贯，著也。"
                },
                {
                    "paragraph": "以伐无道而讨不义，誓师牧野，以践天子之位。天下未定，海内未辑，武王欲昭文王之令德，使夷狄各以其贿来贡。辽远未能至，故治三年之丧，𣩵文王于两楹之间，",
                    "zhushu": "𣩵，大敛也。两楹，堂柱之间，宾主夹之。"
                },
                {
                    "paragraph": "以俟远方。武王立三年而崩，成王在褓繈之中，未能用事。蔡叔、管叔，辅公子禄父，",
                    "zhushu": "禄父，纣之兄子，周封之以为殷后，使管、蔡监之也。"
                },
                {
                    "paragraph": "而欲为乱。周公继文王之业，持天子之政，以股肱周室，辅翼成王。惧争道之不塞，臣下之危上也，故縦马华山，放牛桃林，败鼓折抱，搢笏而朝，以宁静王室，镇抚诸侯。成王既壮，能从政事，周公受封于鲁，以此移风易俗。孔子修成、康之道，述周公之训，以教七十子。使服其衣冠，修其篇藉，故儒者之学生焉。",
                    "zhushu": ""
                },
                {
                    "paragraph": "墨子学儒者之业，受孔子之术，以为其礼烦扰而不悦，",
                    "zhushu": "悦，易也。"
                },
                {
                    "paragraph": "厚葬靡财而贫民，服，伤生而害亊。故背周道而用夏政。禹之时，天下大水，禹身执蔂垂，以为民先，剔河而道九歧，",
                    "zhushu": "剔，泄去也。九歧，河水播歧为九，以入海也。"
                },
                {
                    "paragraph": "凿江而通九路，",
                    "zhushu": "江水通别为九。"
                },
                {
                    "paragraph": "辟五湖",
                    "zhushu": "使水辟人而相従也。"
                },
                {
                    "paragraph": "而定东海。当此之时，烧不暇撌，",
                    "zhushu": "撌，排去也。"
                },
                {
                    "paragraph": "濡不给扢，",
                    "zhushu": "扢，拭也。"
                },
                {
                    "paragraph": "死陵者葬陵，死泽者葬泽，故节财、薄葬、间服生焉。",
                    "zhushu": ""
                },
                {
                    "paragraph": "齊桓公之时，天子卑弱，诸侯力征，南夷北狄，交伐中国，中国之不绝如线。",
                    "zhushu": "线，细丝也。"
                },
                {
                    "paragraph": "齊国之地，东负海而北鄣河，地狭田少，而民多智巧。桓公忧中国之患，苦夷狄之乱，欲以存亡继绝，崇天子之位，广文、武之业，故管子之书生焉。齊景公内好声色，外好狗马，猎射忘归，好色无辨，",
                    "zhushu": "辨，引也。"
                },
                {
                    "paragraph": "作为路寝之台，族铸大钟，",
                    "zhushu": "族，众也。"
                },
                {
                    "paragraph": "撞之庭下，郊雉皆呴，",
                    "zhushu": "大钟，声似雷震，雉应而呴鸣也。"
                },
                {
                    "paragraph": "一朝用三千钟赣，",
                    "zhushu": "钟，十斛也。赣，赐也。一朝赐郡臣之费三万斛也。"
                },
                {
                    "paragraph": "梁丘据、子家哙导于左右，",
                    "zhushu": "二人者，公臣也。导，谦也。"
                },
                {
                    "paragraph": "故晏子之谏生焉。",
                    "zhushu": ""
                },
                {
                    "paragraph": "晩世之时，六国诸侯，谿异谷别，水绝山隔，各自治其境内，守其分地，握其权柄，擅其政令，下无方伯，上无天子，力征争权，胜者为右，恃连与国，",
                    "zhushu": "恃性连与之国。"
                },
                {
                    "paragraph": "约重致，剖信符，结远援，以守其国家，持其社稷，故縦横修短生焉。",
                    "zhushu": ""
                },
                {
                    "paragraph": "申子者，韩昭厘之佐。韩，晋别国也。地墽民险，而介于大国之间。晋国之故礼未灭，韩国之新法重出；先君之令未収，后君之今又下。新故相反，前后相缪，百官背乱，不知所用，故刑名之书生焉。秦国之俗，贪狼",
                    "zhushu": "狼，荒也。"
                },
                {
                    "paragraph": "强力，寡义而趋利；可威以刑，而不可化以善；可劝以赏，而不可厉以名。被险而带河，四塞以为固；地利形便，畜积殷富。孝公欲以虎狼之势，而吞诸侯，故商鞅之法生焉。",
                    "zhushu": ""
                },
                {
                    "paragraph": "若刘氏之书，",
                    "zhushu": "淮南正自谓也。"
                },
                {
                    "paragraph": "观天地之象，通古今之论，权事而立制，度形而施宜，原道之心，合三王之风，以储与扈冶。",
                    "zhushu": "储与，犹摄业、扈、冶、广，大也。"
                },
                {
                    "paragraph": "玄眇之中，精摇靡覧，",
                    "zhushu": "楚人谓精进为精猺，靡小皆覧之。"
                },
                {
                    "paragraph": "弃其畛挈，",
                    "zhushu": "楚人谓泽浊为畛挈也。"
                },
                {
                    "paragraph": "斟其淑静，以统天下，理万物，应変化，通殊类。非循一迹之路，守一隅之指，拘系牵连于物，而不与世推移也。故置之寻常而不塞，市之天下而不窕。",
                    "zhushu": "窕，援也。布之天下，虽大不窕也。"
                }
            ]
        }
    ]
}