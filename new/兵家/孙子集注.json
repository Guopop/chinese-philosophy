{
    "name": "孙子集注",
    "author": "南宋·吉天保注",
    "loadChapterCount": 1,
    "hasZhushu": true,
    "chapters": [
        {
            "name": "孙子集注序",
            "paragraphs": [
                {
                    "paragraph": "孙子集注序",
                    "type": 1
                },
                {
                    "paragraph": "欧阳文忠公撰四库书目，言《孙子》注二十余家，予所见仅此。汉有曺操，唐有杜牧、李筌、陈皥、孟氏、贾林、杜佑，宋有张预、梅尧臣、王晢、何氏诸家，多托之空言，而曺操则见之行事者也。操尝为《新书》，诸将征伐，即以《新书》授之，㴀者胜，违者负。今《新书》不传，而见于李肃公问答者，机权应变，寔夲之孙子。其注多隐辞，引而不彂，操之所以如鬼也。杜牧自序云：孙武死后凡千岁，将兵者有成有败，勘其事迹，皆与武所著书一一相拞当，犹印圈模刻，一不差跌。予觧犹盘中赱丸，横斜曲直，计于临时，不可尽知。其必可知者，知丸之不能出于盘也。牧未尝用兵，观其与时宰论兵二书，谓尚古兵柄，本出儒术。援古证今，若绳裁刀觧，使其言用，山东不足平矣。陈皥注多指謪杜之谬误。人各有见，未必为樊川病也。李筌注依《太乙遁甲》，杂引诸史以证《太乙遁甲》。与今所存书，往往不同。意古书散逸久矣。孟氏、贾林、杜佑，即唐纪爕所集者。岐公相业足称，而文章议论，亦炳焕杰出。其注里居时撰，见通典。张预承历代名将用兵制胜。有合于《孙子》者，编次为传，于《孙子》多所发明。梅尧臣注文忠公谓其当与三家并传。晦翁有定论矣。孟氏、贾林、王晢、何氏，虽言人人殊，而皆于观者有所禆益，此注之所以集也。夫兵，㐫器也，不得已而用之者也。然不素习于承平之时，而姑试于有事之日，吾不知其可也。故生而悬弧，长而习射，冬而讲武，凡人之所当知者也。诗云：文武吉甫，万邦为宪。孔子曰：有文事者必有武备。又曰：戚战则克。圣人之所以教者也。余夙有四方之志，每涉猎群书，而尤嗜《孙子》。孙子上谋而后攻，修道而保法。论将则曰仁智信勇严，与孔子合。至于战守攻围之道，批抗捣虚之术，山林险阻之势，料敌用间之谋，靡不毕具。其他韬钤机略，孰能过之。然其言约而该，近而远，未易窥测。今观诸家所注，或本隐以之显，或由粗而识精，或援史而证之以事，或因言而实之以人。于是《孙子》之微词奥义，彰彰明矣。故曰：《孙子》十三篇，不惟武人根本，文士亦当尽心焉。旨哉言乎！予奉命督军虔䑓，进武弁及生儒，问之，无有知是书者，故授之以梓，以广其传。"
                }
            ]
        },
        {
            "name": "计篇",
            "paragraphs": [
                {
                    "paragraph": "计篇",
                    "zhushu": "曹操曰：计者，选将、量敌、度地、料子，远近险易，计于庙堂也。○李筌曰：计者，兵之上也。《太一遁甲》先以计神加德宫，以断主客成败，故《孙子》论兵，亦以计为篇首。○杜牧曰：计，筭也。曰：计筭何事？曰：下之五事，所谓道、天、地、将、法也。于庙堂之上，先以彼我之五事计筭优劣，然后定胜负。胜负既定，然后兴师动众。用兵之道，莫先此五事，故著为篇首耳。○王晳曰：计者，谓计主将天地法令、兵众。士卒赏罚也。○张预曰：管子曰：计先定于内，而后兵出境，故用兵之道，以计为首也。或曰：兵贵临敌制宜，曹公谓计于庙堂者，何也？曰：将之贤愚，敌之强弱，地之远近，兵之众寡，安得不先计之。及乎两军相临，变动相应，则在于将之所裁，非可以隃度也。",
                    "type": 1
                },
                {
                    "paragraph": "孙子曰：兵者，国之大事。",
                    "zhushu": ""
                },
                {
                    "paragraph": "",
                    "zhushu": "杜牧曰：《传》曰：“国之大事，在祀与戎。”"
                },
                {
                    "paragraph": "",
                    "zhushu": "○张预曰：国之安危在兵，故讲武练兵，实先务也。"
                },
                {
                    "paragraph": "死生之地，存亡之道，不可不察也。",
                    "zhushu": ""
                },
                {
                    "paragraph": "",
                    "zhushu": "李筌曰：兵者㐫器，死生存亡，系于此矣，是以重之，恐人轻行者也。"
                },
                {
                    "paragraph": "",
                    "zhushu": "○杜牧曰：国之存亡，人之死生，皆由于兵，故须审察也。"
                },
                {
                    "paragraph": "",
                    "zhushu": "○贾林曰：地犹所也，亦谓陈师振旅战陈之地，得其利则生，失其便则死，故曰死生之地。道者，权机立胜之道，得之则存，失之则亡，故曰不可不察也。《书》曰：“有存道者，辅而固之，有亡道者，推而亡之。”"
                },
                {
                    "paragraph": "",
                    "zhushu": "○梅尧臣曰：地有死生之势，战有存亡之道。"
                },
                {
                    "paragraph": "",
                    "zhushu": "○王晳曰：兵举则死生存亡繋之。"
                },
                {
                    "paragraph": "",
                    "zhushu": "○张预曰：民之死生兆于此，则国之存亡见于彼。然死生曰地，存亡曰道者，以死生在胜负之地，而存亡繋得失之道也，得不重慎审察乎！"
                },
                {
                    "paragraph": "故经之以五事，校之以计，而索其情。",
                    "zhushu": ""
                },
                {
                    "paragraph": "",
                    "zhushu": "曹操曰：谓下五事七计，求彼我之情也。"
                },
                {
                    "paragraph": "",
                    "zhushu": "○李筌曰：谓下五事也。校，量也。量计远近，而求物情以应敌。"
                },
                {
                    "paragraph": "",
                    "zhushu": "○杜牧曰：经者，经度也。五者，即下所谓五事也。校者，校量也。计者，即篇首计筭也。索者，搜索也。情者，彼我之情也。此言先须经度五事之优劣，次复校量计筭之得失，然后始可搜索彼我胜负之情状。"
                },
                {
                    "paragraph": "",
                    "zhushu": "○贾林曰：校量彼我之计谋，搜索两军之情实，则长短可知，胜负易见。"
                },
                {
                    "paragraph": "",
                    "zhushu": "○梅尧臣曰：经纪五事，校定计利。"
                },
                {
                    "paragraph": "",
                    "zhushu": "○王晳曰：经，常也，又经，纬也。计者，谓下七计。索，尽也。兵之大经，不出道、天、地、将法耳。就而校之以七计，然后能尽彼已胜负之情状也。"
                },
                {
                    "paragraph": "",
                    "zhushu": "○张预曰：经，经纬也。上先经纬五事之次序，下乃用五事以校计彼我之优劣，探索胜负之情状。"
                },
                {
                    "paragraph": "一曰道。",
                    "zhushu": ""
                },
                {
                    "paragraph": "",
                    "zhushu": "张预曰：恩信使民。"
                },
                {
                    "paragraph": "二曰天。",
                    "zhushu": ""
                },
                {
                    "paragraph": "",
                    "zhushu": "张预曰：上顺天时。"
                },
                {
                    "paragraph": "三曰地。",
                    "zhushu": ""
                },
                {
                    "paragraph": "",
                    "zhushu": "张预曰：下知地利。"
                },
                {
                    "paragraph": "四曰将。",
                    "zhushu": ""
                },
                {
                    "paragraph": "",
                    "zhushu": "张预曰：委任贤能。"
                },
                {
                    "paragraph": "五曰法。",
                    "zhushu": ""
                },
                {
                    "paragraph": "",
                    "zhushu": "杜牧曰：此之谓五事也。"
                },
                {
                    "paragraph": "",
                    "zhushu": "○王晳曰：此经之五事也。夫用兵之道，人和为本，天时与地利，则其助也。三者具，然后议举兵，兵举必须将能，将能然后法修，孙子所次，此之谓矣。"
                },
                {
                    "paragraph": "",
                    "zhushu": "○张预曰：节制严明。夫将与法在五事之末者，凡举兵伐罪庙堂之上，先察恩信之厚薄，后度天时之逆顺，次审地形之险易。三者巳熟，然后命将征之。兵既出境，则法令一从于将，此其次序也。"
                },
                {
                    "paragraph": "道者，令民与上同意也。",
                    "zhushu": ""
                },
                {
                    "paragraph": "",
                    "zhushu": "张预曰：以恩信道义抚众，则三军一心，乐为其用。《易》曰：“悦以犯难，民忘其死。”"
                },
                {
                    "paragraph": "故可以与之死，可以与之生，而不畏危。",
                    "zhushu": ""
                },
                {
                    "paragraph": "",
                    "zhushu": "曹操曰：谓道之以教令。危者，危，疑也。"
                },
                {
                    "paragraph": "",
                    "zhushu": "○李筌曰：危，亡也。以道理众，人自化之，得其同用，何亡之有？"
                },
                {
                    "paragraph": "",
                    "zhushu": "○杜牧曰：道者，仁义也。李斯问兵于荀卿，答曰：彼仁义者，所以修政者也。政修则民亲其上，乐其君，轻为之死。复对赵孝成王论兵曰：百将一心，三军同力。臣之于君也，下之于上也，若子之事父，弟之事兄，若手臂之捍头目而覆胸臆也。如此始可令与上下同意，死生同致，不畏惧于危疑也。"
                },
                {
                    "paragraph": "",
                    "zhushu": "○陈皥注同杜牧。"
                },
                {
                    "paragraph": "",
                    "zhushu": "○孟氏曰：一作人不疑，谓始终无二志也。一作人不危道，谓道之以政令，齐之以礼教，故能化服士民，与上下同一也。故用兵之妙，以权术为道。大道废而有法，法废而有权，权废而有势，势废而有术，术废而有数。大道沦替，人情讹伪，非以权数而取之，则不得其欲也。故其权术之道，使民上下同进趋，共爱憎，一利害，故人心归于德，得人之力，无私之至也。故百万之众，其心如一，可与俱同死力，动而不至危亡也。臣之于君，下之于上，若子之事父，弟之事兄，若手臂之捍头目而覆胸臆也。如此始可与上同意，死生同致，不畏惧于危疑。"
                },
                {
                    "paragraph": "",
                    "zhushu": "○贾林曰：将能以道为心，与人同利共患，则士卒服，自然心与上者同也。使士卒懐我如父母，视敌如仇雠者，非道不能也。黄石公云：得道者昌，失道者亡。"
                },
                {
                    "paragraph": "",
                    "zhushu": "○杜佑曰：谓导之以政令，齐之以礼教也。危者，疑也，上有仁施，下能致命也。故与处存亡之难，不畏倾危之败，若晋阳之围，沈灶产蛙，人无叛疑心矣。"
                },
                {
                    "paragraph": "",
                    "zhushu": "○梅尧臣曰：危，戾也。主有道则政教行，人心同则危戾去，故主安与安，主危与危。"
                },
                {
                    "paragraph": "",
                    "zhushu": "○王晳曰：道，谓主有道能得民心也。夫得民之心者，所以得死力也。得死力者，所以济患难也。《易》曰：“悦以犯难，民忘其死。”如是则安畏危难之事乎？"
                },
                {
                    "paragraph": "",
                    "zhushu": "○张预曰：危，疑也。士卒感恩，死生存亡，与上同之，决然无所疑惧。"
                },
                {
                    "paragraph": "天者，阴阳、寒暑、时制也。",
                    "zhushu": ""
                },
                {
                    "paragraph": "",
                    "zhushu": "曹操曰：顺天行诛，因阴阳四时之制，故司马法曰：冬夏不兴师，所以兼爱民也。"
                },
                {
                    "paragraph": "",
                    "zhushu": "○李筌曰：应天顺人，因时制敌。"
                },
                {
                    "paragraph": "",
                    "zhushu": "○杜牧曰：阴阳者，五行刑德向背之类是也。今《五纬行止》最可据验，巫咸、甘氏、石氏、唐蒙、史墨、梓慎、禆灶之徒，皆有著述，咸称秘奥，察其指归，皆本人事。《准星经》曰：岁星所在之分不可攻，攻之反受其殃也。《左传昭三十二年》，夏，吴伐越，始用师于越。史墨曰：“不及四十年，越其有吴乎！”越得岁而吴伐之，必受其㐫。注曰：存亡之数，不过三纪，岁月三周，三十六岁，故曰不及四十年也。此年岁在星纪。星纪，吴分也。岁星所在，其国有福。吴先用兵，故反受其殃。哀二十二年，越灭吴，至此三十八岁也。李淳风曰：天下诛秦，岁星聚于东井。秦政暴虐，失岁星仁和之理，违岁星恭肃之道，拒谏信谗，是故胡亥终于灭亡。复曰：岁星清明润泽，所在之国分大吉。君令合于时，则岁星光喜，年丰人安。君尚暴虐，令人不便，则岁星色芒角而怒，则兵起。由此言之，岁星所在，或有福德，或有灾祥，岂不皆本于人事乎？夫吴越之君，德均势敌，阖闾兴师，志于吞灭，非为拯民，故岁星福越而祸吴。秦之残酷，天下诛之，上合天意，故岁星祸秦而祚汉。荧惑，罚星也。宋景公出一善言，荧惑退移三舍，而延二十七年。以此推之，岁为善，星不福无道，火为罚星，不罚有德。举此二者，其他可知。况所临之分，随其政化之善恶，各变其本色，芒角大小，随为祸福，各随时而占之。淳风曰：夫形器著于下，精象系于上。近取之身，耳目为肝肾之用，鼻口实心腹所资。彼此影响，岂不然欤？《易》曰：“在天成象，在地成形。变化见矣。”盖本于人事而已矣。刑德向背之说，尤不足信。夫刑德，天官之陈，背水陈者为绝纪，向山坂陈者为废军。武王伐纣，背清水向山坂而陈，以二万二千五百人撃纣之亿万而灭之。今可目睹者，国家自元和已至今三十年间，凡四伐赵，寇昭义军，加以数道之众，常号十万，围之临城县，攻其南不拔，攻其北不拔，攻其东不拔，攻其西不拔。其四度围之，通有十岁。十岁之内，东西南北，岂有刑德向背，王相吉辰哉？其不拔者，岂不曰城坚池深，粮多人一哉？复以往事验之，秦累世战胜，竟灭六国，岂天道二百年间，常在乾方，福德常居鹑首，岂不曰穆公已还，卑身趋士，务耕战，明法令而致之乎？故梁惠王问尉缭子曰：“黄帝有刑德，可以百战百胜，其有之乎？”尉缭子曰：“不然。黄帝所谓刑德者，刑以伐之，德以守之，非世之所谓刑德也。夫举贤用能者，不时日而利；明法审令者，不卜筮而吉；贵功养劳者，不祷祠而福。周武王伐纣，师次于汜水共头山，风雨疾雷，鼓旗毁折，王之骖乘惶惧欲死。”太公曰：“夫用兵者，顺天道未必吉，逆之未必㐫。若失人事，则三军败亡。且天道鬼神，视之不见，听之不闻，故智者不法，愚者拘之。若乃好贤而任能，举事而得时，此则不看时日而事利，不假卜筮而事吉，不待祷祠而福从。”遂命驱之前进。周公曰：“今时逆太岁，龟灼言㐫，卜筮不吉，星㐫为灾，请还师。”太公怒曰：“今纣剖比干，囚箕子，以飞廉为政，伐之有何不可？枯草朽骨，安可知乎？”乃焚龟折蓍，率众先涉。武王从之，遂灭纣。宋高祖围慕容超于广固，将攻城，诸将咸谏曰：今往亡之日，兵家所忌。高祖曰：“我往彼亡，吉孰大焉。”乃命悉登，遂克广固。后魏太祖武帝讨后燕慕容麟，甲子晦日进军。太史令鼌崇奏曰：“昔纣以甲子日亡。”帝曰：“周武岂不以甲子日胜乎？”崇无以对，遂战破之。后魏太武帝征夏赫连昌于统万城，师次城下，昌鼓噪而前，会有风雨，从贼后来。太史进曰：“天不助人，将士饥渴，愿且避之。”崔浩曰：“千里制胜，一日岂得变易？风道在人，岂有常也？”帝从之，昌军大败。或曰：“如此者，阴阳向背，定不足信。”孙子叙之，何也？答曰：“夫暴君昏主，或为一珤一马，则必残人逞志，非以天道鬼神，谁能制止？故孙子叙之，盖有深旨。寒暑时气，节制其行止也。”周瑜为孙权数曹公四败，一曰：今盛寒，马无藁草，驱中国士众远涉江湖，不习水土，必生疾病，此用兵之忌也。寒暑同归于天时，故联以叙之也。"
                },
                {
                    "paragraph": "",
                    "zhushu": "○孟氏曰：兵者，法天运也。阴阳者，刚柔盈缩也。用阴则沉虚固静，用阳则轻捷猛厉，后则用阴，先则用阳，阴无蔽也。阳无察也。阴阳之象无定形，故兵法天。天有寒暑，兵有生杀，天则应杀而制物，兵则应机而制形，故曰天也。"
                },
                {
                    "paragraph": "",
                    "zhushu": "○贾林曰：读时制为时气，谓从其善时，占其气候之利也。"
                },
                {
                    "paragraph": "",
                    "zhushu": "○杜佑曰：谓顺天行诛，因阴阳四时刚柔之制。"
                },
                {
                    "paragraph": "",
                    "zhushu": "○梅尧臣曰：兵必参天道，顺气候，以时制之，所谓制也。《司马法》曰：“冬夏不兴师，所以兼爱民也。”"
                },
                {
                    "paragraph": "",
                    "zhushu": "○王晳曰：谓阴阳总天道五行四时风云气象也。善消息之，以助军胜。然非异人，特授其诀，则末由也。若黄石授书张良，乃太公兵法是也。意者岂天机神宻，非常人所得知耶？其诸十数家纷纭，抑未足以取审矣。寒暑，若吴起云：疾风大寒，盛夏。炎热之类。时制，因时利害而制宜也。范蠡云：“天时不作，弗为人客”是也。"
                },
                {
                    "paragraph": "",
                    "zhushu": "○张预曰：夫阴阳者，非孤虚向背之谓也，盖兵自有阴阳耳。范蠡曰：后则用阴，先则用阳，尽敌阳节，盈吾阴节而夺之。又云：设右为牝，益左为牝，早晏以顺天道。李卫公解曰：左右者，人之阴阳。早晏者，天之阴阳；奇正者，天人相变之阴阳。此皆言兵自有阴阳刚柔之用，非天官日时之阴阳也。今观《尉缭子天官》之篇，则义最明矣。《太白阴经》亦有天无阴阳之篇，皆著为卷首，欲以决世人之惑也。太公曰：圣人欲止后世之乱，故作为谲书，以寄胜于天道，无益于兵也。是亦然矣。唐太宗亦曰：㐫器无甚于兵，行兵苟便于人事，岂以避忌为疑也。寒暑者，谓冬夏兴师也。汉征匈奴，士多堕指，马援征蛮，卒多疫死，皆冬夏兴师故也。时制者，谓顺天时而制征讨也。《太白阴经》言天时者，乃水旱蝗雹荒乱之天时，非孤虚向背之天时也。"
                },
                {
                    "paragraph": "地者，远近、险易、广狭、死生也。",
                    "zhushu": ""
                },
                {
                    "paragraph": "",
                    "zhushu": "曹操曰：言以九地形势不同，因时制利也。论在九地篇中。"
                },
                {
                    "paragraph": "",
                    "zhushu": "○李筌曰：得形势之地，有死生之势。"
                },
                {
                    "paragraph": "",
                    "zhushu": "○梅尧臣曰：知形势之利害。"
                },
                {
                    "paragraph": "",
                    "zhushu": "○张预曰：凡用兵贵先知地形。知远近，则能为迃直之计；知险易，则能审步骑之利；知广狭，则能度众寡之用；知死生，则能识战散之势也。"
                },
                {
                    "paragraph": "将者，智、信、仁、勇、严也。",
                    "zhushu": ""
                },
                {
                    "paragraph": "",
                    "zhushu": "曹操曰：将宜五德备也。"
                },
                {
                    "paragraph": "",
                    "zhushu": "○李筌曰：此五者为将之德，故师有丈人之称也。"
                },
                {
                    "paragraph": "",
                    "zhushu": "○杜牧曰：先王之道，以仁为首，兵家者流，用智为先。盖智者能机权识变通也。信者，使人不惑于刑赏也，仁者爱人悯物，知勤劳也。勇者决胜乘势，不逡巡也。严者，以威刑肃三军也。椘申包胥使于越，越王勾践将伐吴，问战焉。夫战，智为始，仁次之，勇次之。不智则不能知民之极，无以诠度天下之众寡。不仁则不能与三军共饥劳之殃。不勇则不能断疑以发大计也。"
                },
                {
                    "paragraph": "",
                    "zhushu": "○贾林曰：专任智则贼，偏施仁则懦，固守信则愚，恃勇力则暴，令过严则残。五者兼备，各适其用，则可为将帅。"
                },
                {
                    "paragraph": "",
                    "zhushu": "○梅尧臣曰：智能发谋，信能赏罚，仁能附众，勇能果断，严能立威。"
                },
                {
                    "paragraph": "",
                    "zhushu": "○王晳曰：智者先见而不惑，能谋虑，通权变也。信者号令一也。仁者惠抚恻隐，得人心也。勇者徇义不惧，能果毅也。严者以威严肃众心也。五者相须，阙一不可。故曹公曰：将宜五德备也。"
                },
                {
                    "paragraph": "",
                    "zhushu": "○何氏曰：非智不可以料敌应机，非信不可以训人率下，非仁不可以附众抚士，非勇不可以决谋合战，非严不可以服强齐众，全此五才，将之体也。"
                },
                {
                    "paragraph": "",
                    "zhushu": "○张预曰：智不可乱，信不可欺，仁不可暴，勇不可惧，严不可犯，五德皆备，然后可以为大将。"
                },
                {
                    "paragraph": "法者，曲制、官道、主用也。",
                    "zhushu": ""
                },
                {
                    "paragraph": "",
                    "zhushu": "曹操曰：部曲，旛帜金鼓之制也。官者，百官之分也。道者，粮路也。主者，主军费用也。"
                },
                {
                    "paragraph": "",
                    "zhushu": "○李筌曰：曲，部曲也。制，节度也。官，爵赏也。道，路也。主，掌也。用者，军资用也。皆师之常法，而将所治也。"
                },
                {
                    "paragraph": "",
                    "zhushu": "○杜牧曰：曲者，部曲队伍有分画也。制者，金鼓旌旗有节制也。官者，偏禆校列，各有官司也。道者，营陈开阖，各有道径也。主者，管库厮养职守，主张其事也。用者，车马器械，三军须用之物也。荀卿曰：械用有数。夫兵者以食为本，须先计粮道，然后兴师。"
                },
                {
                    "paragraph": "",
                    "zhushu": "○梅尧臣曰：曲制，部曲队伍分画，必有制也。官道禆校，首长统率，必有道也。主用，主军之资粮百物，必有用度也。"
                },
                {
                    "paragraph": "",
                    "zhushu": "○王晳曰：曲者卒伍之属。制者节制其行列进退也。官者群吏偏禆也。道者军行及所舍也。主者，主守其事。用者，凡军之用，谓辎重粮积之属。"
                },
                {
                    "paragraph": "",
                    "zhushu": "○张预曰：曲，部曲也。制，节制也。官谓分偏禆之任，道谓利粮饷之路。主者职掌军资之人。用者计度费用之物。六者，用兵之要宜，处置有其法。"
                },
                {
                    "paragraph": "凡此五者，将莫不闻；知之者胜，不知者不胜。",
                    "zhushu": ""
                },
                {
                    "paragraph": "",
                    "zhushu": "张预曰：巳上五事，人人同闻，但深晓变极之理则胜，不然则败。"
                },
                {
                    "paragraph": "故校之以计，而索其情。",
                    "zhushu": ""
                },
                {
                    "paragraph": "",
                    "zhushu": "曹操曰：同闻五者，将知其变极。即，胜也。索其情者，胜负之情。"
                },
                {
                    "paragraph": "",
                    "zhushu": "○杜牧曰：谓上五事，将欲闻知，校量计筭彼我之优劣，然后搜索其情状，乃能必胜，不尔则败。"
                },
                {
                    "paragraph": "",
                    "zhushu": "○贾林曰：《书》云：“非知之艰，行之惟难。”"
                },
                {
                    "paragraph": "",
                    "zhushu": "○王晳曰：当尽知也。言虽周知五事，待七计以尽其情也。"
                },
                {
                    "paragraph": "",
                    "zhushu": "○张预曰：上巳陈五事，自此而下，方考校彼我之得失，探索胜负之情状也。"
                },
                {
                    "paragraph": "曰：主孰有道？",
                    "zhushu": ""
                },
                {
                    "paragraph": "",
                    "zhushu": "曹操曰：道德智能。"
                },
                {
                    "paragraph": "",
                    "zhushu": "○李筌曰：孰，实也。有道之主，必有智能之将。范增辞楚，陈平归汉，即其义也。"
                },
                {
                    "paragraph": "",
                    "zhushu": "○杜牧曰：孰，谁也。言我与敌人之主，谁能远倿亲贤任人不疑也。杜佑曰：主，君也。道，道德也。必先考校两国之君，谁知谁否也。若荀息料虞公贪而好寳，宫之奇懦而不能强谏是也。"
                },
                {
                    "paragraph": "",
                    "zhushu": "○梅尧臣曰：谁能得人心也。"
                },
                {
                    "paragraph": "",
                    "zhushu": "○王晳曰：若韩信言项王，匹夫之勇，妇人之仁，名虽为霸，实失天下心。谓汉王入武关，秋毫无所害，除秦苛法，秦民亡不欲大王王秦者是也。"
                },
                {
                    "paragraph": "",
                    "zhushu": "○何氏曰：《书》曰：“抚我则后，虐我则雠，抚虐之政，孰有之也。”"
                },
                {
                    "paragraph": "",
                    "zhushu": "○张预曰：先校二国之君，谁有恩信之道，即上所谓令民与上同意者之道也。若淮阴料项王仁勇过高祖，而不赏有功，为妇人之仁，亦是也。"
                },
                {
                    "paragraph": "将孰有能？",
                    "zhushu": ""
                },
                {
                    "paragraph": "",
                    "zhushu": "杜牧曰：将孰有能者，上所谓智信仁勇严，若汉高祖料魏将柏直不能当韩信之类也。"
                },
                {
                    "paragraph": "天地孰得？",
                    "zhushu": ""
                },
                {
                    "paragraph": "",
                    "zhushu": "曹操、李筌并曰：天时地利。"
                },
                {
                    "paragraph": "",
                    "zhushu": "○杜牧曰：天者，上所谓阴阳寒暑时制也；地者，上所谓远近、险易、广狭、死生也。"
                },
                {
                    "paragraph": "",
                    "zhushu": "○杜佑曰：视两军所据，知谁得天时地利。"
                },
                {
                    "paragraph": "",
                    "zhushu": "○梅尧臣曰：稽合天时，审察地利。"
                },
                {
                    "paragraph": "",
                    "zhushu": "○王晳同杜牧注。"
                },
                {
                    "paragraph": "",
                    "zhushu": "○张预曰：观两军所举，谁得天时地利。若魏武帝盛冬伐吴，慕容超不据大岘，则失天时地利者也。"
                },
                {
                    "paragraph": "法令孰行？",
                    "zhushu": ""
                },
                {
                    "paragraph": "",
                    "zhushu": "曹操曰：设而不犯，犯而必诛。"
                },
                {
                    "paragraph": "",
                    "zhushu": "○杜牧曰：县法设禁，贵贱如一，魏绛戮仆，曹公断发是也。"
                },
                {
                    "paragraph": "",
                    "zhushu": "○杜佑曰：发号出令，校孰下不敢犯。"
                },
                {
                    "paragraph": "",
                    "zhushu": "○梅尧臣曰：齐众以法，一众以令。"
                },
                {
                    "paragraph": "",
                    "zhushu": "○王晳曰：孰能法明令便，人听而从？"
                },
                {
                    "paragraph": "",
                    "zhushu": "○张预曰：魏绛戮扬千，穰苴斩荘贾，吕蒙诛乡人，卧龙刑马谡，玆所谓设而不犯，犯而必诛，谁为如此？"
                },
                {
                    "paragraph": "兵众孰强？",
                    "zhushu": ""
                },
                {
                    "paragraph": "",
                    "zhushu": "杜牧曰：上下和同，勇于战为强，卒众车多为强。"
                },
                {
                    "paragraph": "",
                    "zhushu": "○梅尧臣曰：内和外附。"
                },
                {
                    "paragraph": "",
                    "zhushu": "○王晳曰：强弱足以相刑而知。"
                },
                {
                    "paragraph": "",
                    "zhushu": "○张预曰：车坚马良，士勇兵利，闻鼓而喜，闻金而怒，谁者为然。"
                },
                {
                    "paragraph": "士卒孰练？",
                    "zhushu": ""
                },
                {
                    "paragraph": "",
                    "zhushu": "杜牧曰：辨旌旗，审金鼓，明开合，知进退，闲驰逐，便弓矢，习击刺也。"
                },
                {
                    "paragraph": "",
                    "zhushu": "○杜佑曰：知谁兵器强利，士卒简练者。故王子曰：士不素习，当陈惶惑；将不素习，临陈暗变。"
                },
                {
                    "paragraph": "",
                    "zhushu": "○梅尧臣曰：车骑闲习，孰国精粗？"
                },
                {
                    "paragraph": "",
                    "zhushu": "○王晳曰：孰训之精？"
                },
                {
                    "paragraph": "",
                    "zhushu": "○何氏曰：勇怯强弱，岂能一槩？"
                },
                {
                    "paragraph": "",
                    "zhushu": "○张预曰：离合聚散之法，坐作进退之令，谁素闲习？"
                },
                {
                    "paragraph": "赏罚孰明？",
                    "zhushu": ""
                },
                {
                    "paragraph": "",
                    "zhushu": "杜牧曰：赏不僣，刑不滥。"
                },
                {
                    "paragraph": "",
                    "zhushu": "○杜佑曰：赏善罚恶，知谁分明者。故王子曰：“赏无度则费而无恩，罚无度则戮而无威。”"
                },
                {
                    "paragraph": "",
                    "zhushu": "○梅尧臣曰：赏有功，罚有罪。"
                },
                {
                    "paragraph": "",
                    "zhushu": "○王晳曰：孰能赏必当功，罚必称情？"
                },
                {
                    "paragraph": "",
                    "zhushu": "○张预曰：当赏者虽仇怨必录，当罚者虽父子不舍。又《司马法》曰：“赏不逾时，罚不迁列，于谁为明？”"
                },
                {
                    "paragraph": "吾以此知胜负矣。",
                    "zhushu": ""
                },
                {
                    "paragraph": "",
                    "zhushu": "曹操曰：以七事计之，知胜负矣。"
                },
                {
                    "paragraph": "",
                    "zhushu": "○贾林曰：以上七事量校彼我之政，则胜败可见。"
                },
                {
                    "paragraph": "",
                    "zhushu": "○梅尧臣曰：能索其情，则知胜负。"
                },
                {
                    "paragraph": "",
                    "zhushu": "○张预曰：七事俱优，则未战而先胜；七事俱劣，则未战而先败，故胜负可预知也。"
                },
                {
                    "paragraph": "将听吾计，用之必胜，留之；将不听吾计，用之必败，去之。",
                    "zhushu": ""
                },
                {
                    "paragraph": "",
                    "zhushu": "曹操曰：不能定计，则退而去也。"
                },
                {
                    "paragraph": "",
                    "zhushu": "○杜牧曰：若彼自备护，不从我计，形势均等，无以相加，用战必败，引而去之。故《春秋传》曰：“允当则归也。”"
                },
                {
                    "paragraph": "",
                    "zhushu": "○陈皥曰：孙武以书千阖闾曰：“听用吾计，策必能胜敌，我当留之不去。不听吾计，策必当负败，我去之不留。”以此感动阖闾，庶必见用。故阖闾曰：“子之十三篇，寡人尽观之矣。其时阖闾行军用师，多自为将，故不言主而言将也。”"
                },
                {
                    "paragraph": "",
                    "zhushu": "○孟氏曰：将，禆将也。听吾计划而胜，则留之，违吾计划而败，则除去之。"
                },
                {
                    "paragraph": "",
                    "zhushu": "○梅尧臣曰：武以十三篇千吴王阖闾，故首篇以此辞动之，谓王将听吾计而用战必胜，我当留此也。王将不听我计而用战必败，我当去此也。"
                },
                {
                    "paragraph": "",
                    "zhushu": "○王晳曰：将，行也。用，谓用兵耳。言行听吾此计用兵，则必胜，我当留行；不听吾此计用兵，则必败，我当去也。"
                },
                {
                    "paragraph": "",
                    "zhushu": "○张预曰：将，辞也。孙子谓今将听吾所陈之计而用兵，则必胜，我乃留此矣。将不听吾所陈之计而用兵，则必败，我乃去之他国矣。以此辞激吴王而求用。"
                },
                {
                    "paragraph": "计利以听，乃为之势，以佐其外。",
                    "zhushu": ""
                },
                {
                    "paragraph": "",
                    "zhushu": "曹操曰：常法之外也。"
                },
                {
                    "paragraph": "",
                    "zhushu": "○李筌曰：计利既定，乃乘形势之势也。佐其外者，常法之外也。"
                },
                {
                    "paragraph": "",
                    "zhushu": "○杜牧曰：计筭利害，是军事根本，利害巳见听用，然后于常法之外，更求兵势，以助佐其事也。贾林曰：计其利，听其谋，得敌之情，我乃设奇谲之势以动之。外者，或傍攻，或后蹑，以佐正陈。"
                },
                {
                    "paragraph": "",
                    "zhushu": "○梅尧臣曰：定计于内，为势于外，以助成胜。"
                },
                {
                    "paragraph": "",
                    "zhushu": "○王晳曰：吾计之利巳听复，当知应变以佐其外。"
                },
                {
                    "paragraph": "",
                    "zhushu": "○张预曰：孙子又谓吾所计之利，若巳听从，则我当复为兵势，以佐助其事于外。盖兵之常法，即可明言于人。兵之利势，须因敌而为。"
                },
                {
                    "paragraph": "势者，因利而制权也。",
                    "zhushu": ""
                },
                {
                    "paragraph": "",
                    "zhushu": "曹操曰：制由权也，权因事制也。"
                },
                {
                    "paragraph": "",
                    "zhushu": "○李筌曰：谋因事势。"
                },
                {
                    "paragraph": "",
                    "zhushu": "○杜牧曰：自此便言常法之外势。夫势者不可先见，或因敌之害，见我之利；或因敌之利，见我之害，然后始可制机权而取胜也。"
                },
                {
                    "paragraph": "",
                    "zhushu": "○梅尧臣曰：因利行权以制之。"
                },
                {
                    "paragraph": "",
                    "zhushu": "○王晳曰：势者，乘其变者也。"
                },
                {
                    "paragraph": "",
                    "zhushu": "○张预曰：所谓势者，须因事之利，制为权谋，以胜敌耳，故不能先言也。自此而后，略言权变。"
                },
                {
                    "paragraph": "兵者，诡道也。",
                    "zhushu": ""
                },
                {
                    "paragraph": "",
                    "zhushu": "曹操曰：兵无常形，以诡诈为道。"
                },
                {
                    "paragraph": "",
                    "zhushu": "○李筌曰：军不厌诈。"
                },
                {
                    "paragraph": "",
                    "zhushu": "○梅尧臣曰：非谲不可以行权，非权不可以制敌。"
                },
                {
                    "paragraph": "",
                    "zhushu": "○王晳曰：诡者，所以求胜敌，御众必以信也。"
                },
                {
                    "paragraph": "",
                    "zhushu": "○张预曰：用兵虽本于仁义，然其取胜必在诡诈。故曳柴扬尘，栾枝之谲也；万弩齐发，孙膑之奇也；千牛俱奔，田单之权也；囊沙壅水，淮阴之诈也。此皆用诡道而制胜也。"
                },
                {
                    "paragraph": "故能而示之不能。",
                    "zhushu": ""
                },
                {
                    "paragraph": "",
                    "zhushu": "张预曰：实强而示之弱，实勇而示之怯，李牧败匈奴，孙膑斩厐㳙之类也。"
                },
                {
                    "paragraph": "用而示之不用。",
                    "zhushu": ""
                },
                {
                    "paragraph": "",
                    "zhushu": "李筌曰：言已实用师，外示之怯也。汉将陈豨反，连兵匈奴，高祖遣使十辈视之，皆言可击。复遣娄敬报曰：“匈奴不可击。”上问其故，对曰：“夫两国相制，宜矜夸其长。今臣往，徒见羸老，此必能而示之不能，臣以为不可击也。”高祖怒曰：“齐虏以口舌得官，今妄沮吾众！”械娄敬于广武，以三十万众至白登。高祖为匈奴所围，七日乏食，此师外示之以怯之义也。"
                },
                {
                    "paragraph": "",
                    "zhushu": "○杜牧曰：此乃诡诈蔵形。夫形也者，不可使见于敌，敌人见形必有应。《传》曰：“鸷鸟将击，必蔵其形。如匈奴示羸老于汉，使之义也。”"
                },
                {
                    "paragraph": "",
                    "zhushu": "○杜佑曰：言巳实能用，外示之以不能不用，使敌不我备也。若孙膑减灶而制厐㳙。"
                },
                {
                    "paragraph": "",
                    "zhushu": "○王晳曰：强示弱，勇示怯，治示乱，实示虚，智示愚，众示寡，进示退，速示迟，取示舍，彼示此。"
                },
                {
                    "paragraph": "",
                    "zhushu": "○何氏曰：能而示之不能者，如单于羸师诱高祖围于平城是也。用而示之不用者，如李牧按兵于云中，大败匈奴是也。"
                },
                {
                    "paragraph": "",
                    "zhushu": "○张预曰：欲战而示之退，欲速而示之缓，班超击莎车，赵奢破秦军之类也。"
                },
                {
                    "paragraph": "近而示之远，远而示之近。",
                    "zhushu": ""
                },
                {
                    "paragraph": "",
                    "zhushu": "李筌曰：令敌失备也。汉将韩信虏魏王豹，初陈舟欲渡临晋，乃濳师浮木甖，从夏阳袭安邑，而魏失备也。耿弇之征张步，亦先攻临淄，皆示远势也。"
                },
                {
                    "paragraph": "",
                    "zhushu": "○杜牧曰：欲近袭敌，必示以远去之形，欲远袭敌，必示以近进之形。韩信盛兵临晋而渡于夏阳，此乃示以近形而远袭敌也。后汉末，曹公、袁绍相持官渡，绍遣将郭图、淳于琼、颜良等攻东郡太守刘延于白马，绍引兵至黎阳，将渡河。曹公北救延津。荀攸曰：今兵少不敌，分兵势乃可。公致兵延津，将欲渡兵向其后，绍必西应之，然后轻兵袭白马，掩其不备，颜良可擒也。公从之。绍闻兵渡即留，分兵西应之。公乃引军行趋白马，未至十余里，良大惊，来战，使张辽、关羽前进，击破，斩颜良，解白马围。此乃示以远形而近袭敌也。"
                },
                {
                    "paragraph": "",
                    "zhushu": "○贾林曰：去就在我，敌何由知？"
                },
                {
                    "paragraph": "",
                    "zhushu": "○杜佑曰：欲近而设其远也，欲远而设其近也。诳耀敌军，示之以远，本从其近，若韩信之袭安邑。"
                },
                {
                    "paragraph": "",
                    "zhushu": "○梅尧臣曰：使其不能赜。"
                },
                {
                    "paragraph": "",
                    "zhushu": "○王晳同上注。"
                },
                {
                    "paragraph": "",
                    "zhushu": "○何氏曰：远而示之近者，韩信陈舟临晋而渡夏阳是也。近而示之远者，晋侯伐虢，假道于虞是也。"
                },
                {
                    "paragraph": "",
                    "zhushu": "○张预曰：欲近袭之，反示以远。吴与越夹水相矩，越为左右句卒，相去各五里，夜争鸣鼓而进，吴人分以御之，越乃濳涉，当吴中军而袭之，吴大败是也。欲远攻之，反示以近，韩信陈兵临晋而渡于夏阳是也。"
                },
                {
                    "paragraph": "利而诱之。",
                    "zhushu": ""
                },
                {
                    "paragraph": "",
                    "zhushu": "杜牧曰：赵将李牧大纵畜牧，人众满野，匈奴小人徉北不胜，以数千人委之。单于闻之大喜，率众大至，牧多为奇陈，左右夹击，大破杀匈奴十余万骑也。"
                },
                {
                    "paragraph": "",
                    "zhushu": "○贾林曰：以利动之，动而有形，我所以因形制胜也。"
                },
                {
                    "paragraph": "",
                    "zhushu": "○梅尧臣曰：彼贪利，则以货诱之。"
                },
                {
                    "paragraph": "",
                    "zhushu": "○何氏曰：利而诱之者，如赤眉委辎重而饵邓禹是也。"
                },
                {
                    "paragraph": "",
                    "zhushu": "○张预曰：示以小利，诱而克之。若楚人伐绞，莫敖曰：“绞小而轻，请无扞采樵者以诱之。”于是绞人获楚三十人。明日，绞人争出，驱楚役徒于山中，楚人设伏兵于山下而大败之是也。"
                },
                {
                    "paragraph": "乱而取之。",
                    "zhushu": ""
                },
                {
                    "paragraph": "",
                    "zhushu": "李筌曰：敌贪利，必乱也。秦王姚兴征秃发傉檀，悉驱部内牛羊散放于野，纵秦人虏掠。秦人得利，既无行列，傉檀阴分十将掩而击之，大败秦人，斩首七千余级，乱而取之之义也。"
                },
                {
                    "paragraph": "",
                    "zhushu": "○杜牧曰：敌有昏乱，可以乘而取之。《传》曰：“兼弱攻昧，取乱侮亡，武之善经也。”"
                },
                {
                    "paragraph": "",
                    "zhushu": "○贾林曰：我令奸智乱之，候乱而取之也。"
                },
                {
                    "paragraph": "",
                    "zhushu": "○梅尧臣曰：彼乱则乘而取之。"
                },
                {
                    "paragraph": "",
                    "zhushu": "○王晳曰：乱谓无节制，取言易也。"
                },
                {
                    "paragraph": "",
                    "zhushu": "○张预曰：诈为纷乱，诱而取之。若吴越相攻，吴以罪人三千示不整，以诱越罪人，或奔或止，越人争之，为吴所败是也。言敌乱而后取者，非也。春秋之法，凡书取者，言易也，鲁师取邿是也。"
                },
                {
                    "paragraph": "实而备之。",
                    "zhushu": ""
                },
                {
                    "paragraph": "",
                    "zhushu": "曹操曰：敌治实须备之也。"
                },
                {
                    "paragraph": "",
                    "zhushu": "○李筌曰：备敌之实。蜀将关羽欲围魏之樊城，惧吴将吕蒙袭其后，乃多留备兵守荆州。蒙阴知其旨，遂诈之以疾，羽乃撤去备兵，遂为蒙所取，而荆州没吴，则其义也。"
                },
                {
                    "paragraph": "",
                    "zhushu": "○杜牧曰：对垒相持，不论虚实，常须为备。此言居常无事，邻封接境，敌若修政治实，上下相爱，赏罚明信，士卒精练，即须备之，不待交兵。然后为备也。"
                },
                {
                    "paragraph": "",
                    "zhushu": "○陈皥曰：敌若不动完实，我当谨备，亦自实以备敌也。"
                },
                {
                    "paragraph": "",
                    "zhushu": "○梅尧臣曰：彼实则不可不备。"
                },
                {
                    "paragraph": "",
                    "zhushu": "○王晳曰：彼将有以击吾之不备也。"
                },
                {
                    "paragraph": "",
                    "zhushu": "○何氏曰：彼敌但见其实，而未见其虚之形，则当蓄力而备之也。"
                },
                {
                    "paragraph": "",
                    "zhushu": "○张预曰：《经》曰：“角之而知有余不足之处，有余则实也，不足则虚也。”言敌人兵势既实，则我当为不可胜之计以待之，勿轻举也。李靖《军镜》曰：“观其虚则进，见其实则止。”"
                },
                {
                    "paragraph": "强而避之。",
                    "zhushu": ""
                },
                {
                    "paragraph": "",
                    "zhushu": "曹操曰：避其所长也。"
                },
                {
                    "paragraph": "",
                    "zhushu": "○李筌曰：量力也。楚子伐随，随之臣季梁曰：“楚人上左，君必左，无与王遇。且攻其右，右无良焉，必败。偏败，众乃携矣。”少师曰：“不当王，非敌也。”不从。随师败绩，随侯逸，攻强之败也。"
                },
                {
                    "paragraph": "",
                    "zhushu": "○杜牧曰：逃避所长，言敌人乘兵强气锐，则当须且囬避之，待其衰懈，候其间隙而击之。晋未，岭南贼卢循、徐道覆乘虚袭建邺，刘裕御之曰：“贼若新亭直上，且当避之，囬泊蔡洲，乃成擒耳。”徐道覆欲焚舟直上，循以为不可，乃泊于蔡洲，竟以败灭。"
                },
                {
                    "paragraph": "",
                    "zhushu": "○贾林曰：以弱制强，理须待变。"
                },
                {
                    "paragraph": "",
                    "zhushu": "○杜佑曰：彼府库充实，士卒锐盛，则当退避，以伺其虚懈，观变而应之。"
                },
                {
                    "paragraph": "",
                    "zhushu": "○梅尧臣曰：彼强则我当避其锐。"
                },
                {
                    "paragraph": "",
                    "zhushu": "○王晳曰：敌兵精锐，我势寡弱，则须退避。"
                },
                {
                    "paragraph": "",
                    "zhushu": "○张预曰：《经》曰：“无邀正正之旗，无击堂堂之陈。”言敌人行陈修整，节制严明，则我当避之，不可轻肆也。若秦晋相攻，交绥而退，盖各防其失败也。"
                },
                {
                    "paragraph": "怒而挠之。",
                    "zhushu": ""
                },
                {
                    "paragraph": "",
                    "zhushu": "曹操曰：待其衰懈也。"
                },
                {
                    "paragraph": "",
                    "zhushu": "○李筌曰：将之多怒者，权必易乱，性不坚也。汉相陈平谋挠楚权，以太牢具进，楚使惊曰：“是亚父使邪，乃项王使邪？”此怒挠之者也。"
                },
                {
                    "paragraph": "",
                    "zhushu": "○杜牧曰：大将刚戾者，可激之令怒，则逞志快意，志气挠乱，不顾本谋也。"
                },
                {
                    "paragraph": "",
                    "zhushu": "○孟氏曰：敌人盛怒，当屈扰之。"
                },
                {
                    "paragraph": "",
                    "zhushu": "○梅尧臣曰：彼偏急易怒，则挠之使愤激轻战。"
                },
                {
                    "paragraph": "",
                    "zhushu": "○王晳曰：敌持重，则激怒以挠之。"
                },
                {
                    "paragraph": "",
                    "zhushu": "○何氏曰：怒而挠之者，汉兵击曹咎于汜水是也。"
                },
                {
                    "paragraph": "",
                    "zhushu": "○张预曰：彼性刚忿，则辱之令怒，志气挠惑，则不谋而轻进，若晋人执宛春以怒楚是也。尉缭子曰：宽不可激而怒，言性宽者，则不可激怒而致之也。"
                },
                {
                    "paragraph": "卑而骄之。",
                    "zhushu": ""
                },
                {
                    "paragraph": "",
                    "zhushu": "李筌曰：币重而言甘，其志不小。后赵石勒称臣于王浚，左右欲击之，浚曰：“石公来，欲奉我耳，敢言击者斩。”设飨礼以待之。勒乃驱牛羊数万头，声言上礼，实以填诸街巷，使浚兵不得发。乃入蓟城，擒浚于厅，斩之。而幷燕卑而骄之，则其义也。"
                },
                {
                    "paragraph": "",
                    "zhushu": "○杜牧曰：秦末，匈奴冒顿初立，东胡强使使谓冒顿曰：“欲得头曼时千里马。”冒顿以问群臣，群臣皆曰：“千里马，国之寳，勿与。”冒顿曰：“奈何与人邻国爱一马乎？”遂与之。居顷之，东胡使使来曰：“愿得单于一阏氏。”冒顿问群臣，皆怒曰：“东胡无道，乃求阏氏，请击之。”冒顿曰：“与人邻国，爱一女子乎？”与之。居顷之，东胡复曰：“匈奴有弃地千里，吾欲有之。”冒顿问群臣，群臣皆曰：“与之亦可，不与亦可。”冒顿大怒曰：“地者，国之本也，本何可与！”诸言与者，皆斩之。冒顿上马，令国中有后者斩。东袭东胡，东胡轻冒顿，不为之备，冒顿击灭之，冒顿遂西击月氏，南幷楼烦、白羊、河南，北侵燕、代，悉复收秦所使蒙恬所夺匈奴地也。"
                },
                {
                    "paragraph": "",
                    "zhushu": "○陈皥曰：所欲必无所顾，恡子女以惑其心，玉帛以骄其志，范蠡、郑武之谋也。"
                },
                {
                    "paragraph": "",
                    "zhushu": "○杜佑曰：彼其举国兴师，怒而欲进，则当外示屈挠，以高其志，俟惰归，要而击之。故王子曰：善用法者，如狸之与鼠，力之与智，示之犹卑，静而下之。"
                },
                {
                    "paragraph": "",
                    "zhushu": "○梅尧臣曰：示以卑弱，以骄其心。"
                },
                {
                    "paragraph": "",
                    "zhushu": "○王晳曰：示卑弱以骄之，彼不虞我而击其间。"
                },
                {
                    "paragraph": "",
                    "zhushu": "○张预曰：或卑辞厚赂，或羸师佯北，皆所以令其骄怠。吴子伐齐，越子率众而朝，王及列士皆有赂，吴人皆喜，惟子胥惧曰：“是豢吴也。”后果为越所灭。楚伐庸，七遇皆比。庸人曰：“椘不足与战矣。”遂不设备。椘子乃为二队以伐之，遂灭庸，皆其义也。"
                },
                {
                    "paragraph": "佚而劳之。",
                    "zhushu": ""
                },
                {
                    "paragraph": "",
                    "zhushu": "一本作引而劳之。"
                },
                {
                    "paragraph": "",
                    "zhushu": "○曹操曰：以利劳之。"
                },
                {
                    "paragraph": "",
                    "zhushu": "○李筌曰：敌佚而我劳之者，善功也。吴伐椘，公子光问计于伍子胥，子胥曰：“可为三师以肄焉。”我一师至，彼必尽众而出，彼出我归，亟肄以疲之，多方以误之，然后三师以继之，必大克从之。椘于是乎始病吴矣。○杜牧曰：吴公子光问伐椘于伍员，员曰：“可为三军以肄焉，我一师至，彼必尽出，彼出则归，亟肄以疲之，多方以误之，然后三师以继之，必大克从之。”于是子重一岁七奔命，于是乎始病吴，终入郢。后汉末，曹公既破刘备，备奔袁绍，引兵欲与曹公战。别驾田丰曰：“操善用兵，未可轻举，不如以久持之。”将军据山河之固，有四州之地，外结英豪，内修农战，然后㨂其精锐，分为奇兵，乘虚迭出，以扰河南，救右则击其左，救左则击其右，使敌疲于奔命，人不安业，我未劳而彼巳困矣，不及三年，可坐克也。今释庙胜之荣，而决成败于一战，悔无及也。绍不从，故败。"
                },
                {
                    "paragraph": "",
                    "zhushu": "○梅尧臣曰：以我之佚，待彼之劳。"
                },
                {
                    "paragraph": "",
                    "zhushu": "○王晳曰：多奇兵也。彼出则归，彼归则出，救左则右，救右则左，所以罢劳之也。"
                },
                {
                    "paragraph": "",
                    "zhushu": "○何氏曰：孙子有治力之法，以佚而待劳，故论敌佚，我宜多方以劳弊之，然后可以制胜。"
                },
                {
                    "paragraph": "",
                    "zhushu": "○张预曰：我则力全，彼则道敝。若晋椘争郑，久而不决，晋知武子乃分四军为三部，晋各一动而椘三来，于是三驾而椘不能与之争。又申公巫臣教吴伐椘，于是子重一岁七奔命，是也。"
                },
                {
                    "paragraph": "亲而离之。",
                    "zhushu": ""
                },
                {
                    "paragraph": "",
                    "zhushu": "曹操曰：以间离之。"
                },
                {
                    "paragraph": "",
                    "zhushu": "○李筌曰：破其行约，间其君臣，而后攻也。昔秦伐赵，秦相应侯间于赵王曰：“我惟惧赵用括耳，廉颇易与也。”赵王然之，乃用括代颇，为秦所坑卒四十万于长平，则其义也。"
                },
                {
                    "paragraph": "",
                    "zhushu": "○杜牧曰：言敌若上下相亲，则当以厚利啖而离间之。陈平言于汉王曰：“今项王骨鲠之臣，不过亚父、钟离昧、龙且，周、殷之属，不过数人，大王诚能捐数万斤金，间其君臣，彼必内相诛，汉因举兵而攻之，灭椘必矣。”汉王然之，出黄金四万斤与平，使之反间。项王果疑亚父，不急击下荥阳，汉王遁去。"
                },
                {
                    "paragraph": "",
                    "zhushu": "○陈皥曰：“彼恡爵禄，此必捐之；彼啬财货，此必轻之；彼好杀罚，此必缓之。”因其上下相猜，得行离间之说。由余所以归秦，英布所以佐汉也。"
                },
                {
                    "paragraph": "",
                    "zhushu": "○杜佑曰：以利诱之，使五间并入，辩士驰说，亲彼君臣，分离其形势。若秦遣反间，欺诳赵君，使废廉颇而任赵奢之子，卒有长平之败。"
                },
                {
                    "paragraph": "",
                    "zhushu": "○梅尧臣同杜牧注。"
                },
                {
                    "paragraph": "",
                    "zhushu": "○王晳曰：敌相亲，当以计谋离间之。"
                },
                {
                    "paragraph": "",
                    "zhushu": "○张预曰：或间其君臣，或间其交援，使相离贰，然后图之。应侯间赵而退廉颇，陈平间椘而逐范增，是君臣相离也。秦晋相合以伐郑，烛之武夜出说秦伯曰：“今得郑则归于晋，无益于秦也。不如舍郑以为东道主。”秦伯悟而退师，是交援相离也。"
                },
                {
                    "paragraph": "攻其无备，出其不意。",
                    "zhushu": ""
                },
                {
                    "paragraph": "",
                    "zhushu": "曹操曰：击其懈怠，出其空虚。"
                },
                {
                    "paragraph": "",
                    "zhushu": "○李筌曰：击懈怠，袭空虚。"
                },
                {
                    "paragraph": "",
                    "zhushu": "○杜牧曰：击其空虚，袭其懈怠。"
                },
                {
                    "paragraph": "",
                    "zhushu": "○孟氏曰：击其空虚，袭其懈怠，使敌不知所以备也。故曰兵者无形为妙。太公曰：动莫神于不意，谋莫善于不识。"
                },
                {
                    "paragraph": "",
                    "zhushu": "○梅尧臣、王晳二注同上。"
                },
                {
                    "paragraph": "",
                    "zhushu": "○何氏曰：攻其无备者。魏太祖征乌栢，郭嘉曰：“胡恃其远，必不设备，因其无备，卒然击之，可破灭也。”太祖行至易水，嘉曰：“兵贵神速，今千里袭人，辎重多，难以趋利。不如轻兵兼道以出，掩其不意。”乃宻出卢龙塞，直指单于庭，合战大破之。唐李靖、陈十荣以图萧铣，总管三军之任，一以委靖。八月，集兵夔州，铣以时属秋潦，江水泛涨，三峡路危，必谓靖不能进，遂不设备。九月，靖率兵而进曰：“兵贵神速，机不可失。今兵始集，铣尚未知，乘水涨之势，倏忽至城下，所谓疾雷不及掩耳。纵使知我，仓卒无以应敌，此必成擒也。”进兵至夷陵，铣始惧，召兵江南，果不能至，勒兵围城，铣遂降，出其不意者。魏末，遣将钟会、邓艾伐蜀，蜀将姜维守剑阁，钟会攻维未克。艾上言请从阴平，由邪径出剑阁，西入成都。奇兵冲其腹心，剑阁之军必还赴涪，则会方轨而进，剑阁之军不还，则应涪之兵寡矣。《军志》云：“攻其无备，出其不意。”今掩其空虚，破之必矣。冬，十月，艾自阴平行无人之地七百余里，凿山通道，造作桥阁。山高谷深，至为艰险，又粮运将匮，濒于危殆。艾以氊自里推转而下，将士皆攀木缘崖，鱼贯而进。先登至江油，蜀守将马邈降。诸葛瞻自涪还，线行列陈相拒，大败之，斩瞻及尚书张遵等。进军至成都，蜀主刘禅降。又齐神武为东魏将，率兵伐西魏，屯军蒲坂，造三道浮桥渡河。又遣其将窦泰趣潼关，高敖曹围洛州。西魏将周文帝出军广阳，召诸将谓曰：“贼今掎吾三面，又造桥于河，示欲必渡，欲缀吾军，使窦泰得西入耳。”久与相持，其计得行，非良荣也。且高欢用兵，常以泰为先驱，其下多锐卒，屡胜而骄。今出其不意，袭之必克。克泰，则欢不战而自走矣。诸将咸曰：“贼在近舍而远袭，事若蹉跌，悔无可及。”周文曰：“欢前再袭潼关，吾军不过霸上。今者大来，兵未出郊，贼顾谓吾但自守耳，无远斗意。”又狃于得志，有轻我心。乘此击之，何往不克！贼虽造桥，未能征渡。比五日中，吾取窦泰必矣。公等勿疑。周文遂率骑六千还长安，声言欲往陇右。辛亥，濳出军。癸丑，晨，至潼关。窦泰卒闻军至，惶惧，依山为陈，未及成列，周文击破之，斩泰，传首长安。高敖曹适陷洛州，闻泰没，烧辎重，弃城而走。"
                },
                {
                    "paragraph": "",
                    "zhushu": "○张预曰：攻无备者，谓懈怠之处，敌之所不虞者则击之。若燕人畏郑三军，而不虞制人，为制人所败是也。出不意者，谓虚空之地，敌不以为虑者，则袭之。若邓艾伐蜀，行无人之地七百余里是也。"
                },
                {
                    "paragraph": "此兵家之胜，不可先传也。",
                    "zhushu": ""
                },
                {
                    "paragraph": "",
                    "zhushu": "曹操曰：传犹泄也。兵无常势，水无常形，临敌变化，不可先传也。故料敌在心，察机在目也。"
                },
                {
                    "paragraph": "",
                    "zhushu": "○李筌曰：无备不意，攻之必胜，此兵之要，秘而不传也。"
                },
                {
                    "paragraph": "",
                    "zhushu": "○杜牧曰：传，言也。此言上之所陈，悉用兵取胜之荣，固非一定之制。见敌之形，始可施为，不可先事而言也。"
                },
                {
                    "paragraph": "",
                    "zhushu": "○梅尧臣曰：临敌应变制宜，岂可预前言之。"
                },
                {
                    "paragraph": "",
                    "zhushu": "○王晳曰：夫校计行兵，是谓常法，若乘机决胜，则不可预传述也。"
                },
                {
                    "paragraph": "",
                    "zhushu": "○张预曰：言上所陈之事，乃兵家之胜荣，须临敌制宜，不可以预先传言也。"
                },
                {
                    "paragraph": "夫未战而庙筭胜者，得筭多也；未战而庙筭不胜者，得筭少也。多筭胜，少筭不胜，而况于无筭乎？吾以此观之，胜负见矣。",
                    "zhushu": ""
                },
                {
                    "paragraph": "",
                    "zhushu": "曹操曰：以吾道观之矣。"
                },
                {
                    "paragraph": "",
                    "zhushu": "○李筌曰：夫战者，决胜庙堂，然后与人争利。凡伐叛怀远，推亡固存，兼弱攻昧，皆物情之所出，中外离心，如摘周之师者，是为未战而庙筭胜。太一遁甲置筭之法，因六十筭已上为多筭，六十筭已下为少筭，客多筭临少筭，主人败；客少筭临多筭，主人胜，此皆胜败易见矣。"
                },
                {
                    "paragraph": "",
                    "zhushu": "○杜牧曰：庙筭者，计筭于庙堂之上也。"
                },
                {
                    "paragraph": "",
                    "zhushu": "○梅尧臣曰：多筭故未战而庙谋先胜，少筭故未战而庙谋不胜，是不可无筭矣。"
                },
                {
                    "paragraph": "",
                    "zhushu": "○王晳曰：此惧学者惑，不可先传之说，故复言计篇义也。"
                },
                {
                    "paragraph": "",
                    "zhushu": "○何氏曰：计有巧拙，成败击焉。"
                },
                {
                    "paragraph": "",
                    "zhushu": "○张预曰：古者兴师命将，必致斋于庙，授以成筭，然后遣之，故谓之庙筭。筹荣深远，则其计所得者多，故未战而先胜。谋虑浅近，则其计所得者少，故未战而先负。多计胜少计，其无计者安得无败，故曰胜兵先胜而后求战，败兵先战而后求胜。有计无计，胜负易见。"
                }
            ]
        },
        {
            "name": "作战篇",
            "paragraphs": [
                {
                    "paragraph": "作战篇",
                    "zhushu": "曹操曰：欲战必先筭其费，务因粮于敌也。○李筌曰：先定计，然后修战具，是以战次计之篇也。○王晳曰：计以知胜，然后兴战而具军费，犹不可以久也。○张预曰：计筭已定，然后完车马，利器械，运粮草，约费用，以作战备，故次计。",
                    "type": 1
                },
                {
                    "paragraph": "孙子曰：凡用兵之法，驰车千驷，革车千乘，带甲十万，",
                    "zhushu": ""
                },
                {
                    "paragraph": "",
                    "zhushu": "曹操曰：驰车，轻车也，驾驷马；革车，重车也，言万骑之重。车驾四马。率三万军，养二人主炊家子，一人主保固，守衣装；廐二人主养马，凡五人；步兵十人，重以大车，驾牛，养二人主炊家子，一人主守衣装，凡三人也。带甲十万，士卒数也。"
                },
                {
                    "paragraph": "",
                    "zhushu": "○李筌曰：驰车，战车也。革车，轻车也。带甲步卒，车一两，驾以驷马，步卒七十人，计千驷之军，带甲七万，马四千匹。孙子约以军资之数，以十万为率，则百万可知也。"
                },
                {
                    "paragraph": "",
                    "zhushu": "○杜牧曰：轻车乃战车也。古者车战，革车、辎车，重车也，载器械财货衣装也。司马法曰：一车甲士三人，步卒七十二人。炊家子十人，固守衣装五人，廐养五人，樵汲五人，轻车七十五人，重车二十五人，故二乘兼一百人为一队，举十万之众，革车千乘，校其费用支计，则百万之众皆可知也。"
                },
                {
                    "paragraph": "",
                    "zhushu": "○梅尧臣曰：驰车，轻车也。革车，重车也。凡轻车一乘，甲士步卒二十五人，重车一乘，甲士步卒七十五人，举二车各千乘，是带甲者十万人。"
                },
                {
                    "paragraph": "",
                    "zhushu": "○王晳曰：曹公曰：轻车也。驾驷马，凡千乘。晳谓驰车，谓驾革车也。一乘四马为驷，千驷则革车千乘。曹公曰：重车也。晳谓革车，兵车也。有五戎千乘之赋，诸侯之大者。曹公曰：带甲十万，步卒数也。晳谓井田之法，甸出兵车一乘，甲士三人，步卒七十二人，千乘总七万五千人。此言带甲十万，岂当时权制欤。"
                },
                {
                    "paragraph": "",
                    "zhushu": "○何氏曰：十万，举成数也。"
                },
                {
                    "paragraph": "",
                    "zhushu": "○张预曰：驰车即攻车也，革车即守车也。按曹公新书云：攻车一乘，前拒一队，左右角二队，共七十五人。守车一乘，炊子十人，守装五人，廐飬五人，樵汲五人，共二十五人。攻守二乘，凡一百人。兴师十万，则用车二千，轻重各半，与此同矣。"
                },
                {
                    "paragraph": "千里馈粮，",
                    "zhushu": ""
                },
                {
                    "paragraph": "",
                    "zhushu": "曹操曰：越境千里。"
                },
                {
                    "paragraph": "",
                    "zhushu": "○李筌曰：道理县远，"
                },
                {
                    "paragraph": "则内外之费，宾客之用，胶漆之材，车甲之奉，日费千金，然后十万之师举矣。",
                    "zhushu": ""
                },
                {
                    "paragraph": "",
                    "zhushu": "曹操曰：谓购赏犹在外。"
                },
                {
                    "paragraph": "",
                    "zhushu": "○李筌曰：夫军出于外，则帑藏竭于内，举千金者，言多费也。千里之外，赢粮，则二十人奉一人也。"
                },
                {
                    "paragraph": "",
                    "zhushu": "○杜牧曰：军有诸侯交聘之礼，故曰宾客也。车甲器械，完缉修缮。言胶漆者，举其微细。千金者，言费用多也，犹赠赏在外也。"
                },
                {
                    "paragraph": "",
                    "zhushu": "○贾林曰：计费不足，未可以兴师动众。故李太尉曰：三军之门，必有宾居论议。"
                },
                {
                    "paragraph": "",
                    "zhushu": "○梅尧臣曰：举师十万，馈粮千里，日费如此，师久之戒也。"
                },
                {
                    "paragraph": "",
                    "zhushu": "○王晳曰：内谓国中，外谓军所也。宾客，若诸侯之使，及军中宴飨吏士也。胶漆车甲，举细与大也。"
                },
                {
                    "paragraph": "",
                    "zhushu": "○何氏曰：老师费财，智者虑之。"
                },
                {
                    "paragraph": "",
                    "zhushu": "○张预曰：去国千里，即当因粮，若须供饷，则内外骚动，疲困于路，蠹耗无极也。宾客者，使命与游士也。胶漆者，修饰器械之物也。车甲者，膏辖金革之类也。约其所费，日用千金，然后能兴十万之师。千金，言重费也。购赏犹在外。"
                },
                {
                    "paragraph": "其用战也胜，久则钝兵挫锐，攻城则力屈。",
                    "zhushu": ""
                },
                {
                    "paragraph": "",
                    "zhushu": "曹操曰：钝，弊也。屈，尽也。"
                },
                {
                    "paragraph": "",
                    "zhushu": "○杜牧曰：胜久，谓淹久而后能胜也。言与敌相持，久而后胜，则甲兵钝弊，锐气挫衄，攻城则人力殚尽屈折也。"
                },
                {
                    "paragraph": "",
                    "zhushu": "○贾林曰：战虽胜人，久则无利，兵贵全胜。钝兵挫锐，士伤马疲则屈。"
                },
                {
                    "paragraph": "",
                    "zhushu": "○梅尧臣曰：虽胜且久，则必兵仗钝弊，而军气挫锐。攻城而久，则力必殚屈。"
                },
                {
                    "paragraph": "",
                    "zhushu": "○王晳曰：屈，穷也。求胜以久，则钝弊折挫，攻城则益甚也。"
                },
                {
                    "paragraph": "",
                    "zhushu": "○张预曰：及交兵合战也。久而后能胜，则兵疲气沮矣。千里攻城，力必困屈。"
                },
                {
                    "paragraph": "久暴师则国用不足。",
                    "zhushu": ""
                },
                {
                    "paragraph": "",
                    "zhushu": "孟氏曰：久暴师露众千里之外，则军国费用不足相供。"
                },
                {
                    "paragraph": "",
                    "zhushu": "○梅尧臣曰：师久暴于外，则输用不给。"
                },
                {
                    "paragraph": "",
                    "zhushu": "○张预曰：日费千金。师久暴则国用岂能给。若汉武帝穷征深讨，久而不解，及其国用空虚，乃下哀痛之诏是也。"
                },
                {
                    "paragraph": "夫钝兵挫锐，屈力殚货，则诸侯乘其弊而起，虽有智者，不能善其后矣。",
                    "zhushu": ""
                },
                {
                    "paragraph": "",
                    "zhushu": "李筌曰：十万众举，日费千金，非唯顿挫于外，亦财殚于内，是以圣人无暴师也。隋大业初，炀帝重兵好征，力屈鴈门之下，兵挫辽水之上，疏河引淮，转输弥广，出师万里，国用不足。于是杨玄感、李宻乘其弊而起，纵苏威、高颎，岂能为之谋也。"
                },
                {
                    "paragraph": "",
                    "zhushu": "○杜牧曰：盖以师久不胜，财力俱困，诸侯乘之而起，虽有智能之士，亦不能于此之后，善为谋画也。"
                },
                {
                    "paragraph": "",
                    "zhushu": "○贾林曰：人离财竭，虽伊吕复生，亦不能救此亡败也。"
                },
                {
                    "paragraph": "",
                    "zhushu": "○杜佑曰：虽当时有用兵之术，不能防其后患。"
                },
                {
                    "paragraph": "",
                    "zhushu": "○梅尧臣曰：取胜攻城，暴师且久，则诸侯乘此弊而起袭我，我虽有智将，不能制也。"
                },
                {
                    "paragraph": "",
                    "zhushu": "○王晳曰：以其弊甚，必有危亡之忧。"
                },
                {
                    "paragraph": "",
                    "zhushu": "○何氏曰：其后，谓兵不胜而敌乘其危殆，虽智者不能尽其善计而保全。"
                },
                {
                    "paragraph": "",
                    "zhushu": "○张预曰：兵巳疲矣，力巳困矣，财巳匮矣，隣国因其罢弊，起兵以袭之，则纵有智能之人，亦不能防其后患。若吴伐楚入郢，久而不归，越兵遂入吴。当是时，虽有伍员，孙武之徒，何尝能为善谋于后乎。"
                },
                {
                    "paragraph": "故兵闻拙速，未睹巧之久也。",
                    "zhushu": ""
                },
                {
                    "paragraph": "",
                    "zhushu": "曹操：李筌曰：虽拙有以速胜。未睹者，言其无也。"
                },
                {
                    "paragraph": "",
                    "zhushu": "○杜牧曰：攻取之间，虽拙于机智，然以神速为上，盖无老师费财钝兵之患，则为巧矣。"
                },
                {
                    "paragraph": "",
                    "zhushu": "○孟氏曰：虽拙有以速胜。"
                },
                {
                    "paragraph": "",
                    "zhushu": "○陈皥曰：所谓疾雷不及掩耳，卒电不及瞬目。"
                },
                {
                    "paragraph": "",
                    "zhushu": "○杜佑注同孟氏。"
                },
                {
                    "paragraph": "",
                    "zhushu": "○梅尧臣曰：拙尚以速胜，未见工而久可也。"
                },
                {
                    "paragraph": "",
                    "zhushu": "○王晳曰：晳谓久则师老财费，国虚人困，巧者保无所患也。"
                },
                {
                    "paragraph": "",
                    "zhushu": "○何氏曰：速虽拙，不费财力也；久虽巧，恐生后患也。后秦姚苌与符登相持，苌将苟曜据逆万堡，宻引符登，苌与登战，败于马头原，收众复战。姚硕德谓诸将曰：上慎于轻战，毎欲以计取之。今战既失利，而更逼贼，必有由也。苌闻而谓硕德曰：登用兵迟缓，不识虚实，今轻兵直进，径据吾东，必苟曜与之连结也。事久变成，其祸难测。所以速战者，欲使苟曜竖子谋之未就，好之未深耳。果大败之。武后初，徐敬业举兵于江都，称匡复皇家，以𥂕厔尉魏思恭为谋主，问计于思恭。对曰：明公既以太后幽絷少主，志在匡复，兵贵拙速，宜早渡淮北，亲率大众，直入东都。山东将士知公有勤王之举，必以死从。此则指日刻期，天下必定。敬业欲从其策，薛璋又说曰：金陵之地，王气已见，宜早应之。兼有大江设险，足可以自固。请且攻取常、润等州，以为王霸之业，然后率兵北上，鼓行而前，此则退有所归，进无不利，实良策也。敬业以为然，乃自率兵四千人南渡，以击润州。思恭宻谓杜求仁曰：兵势宜合不可分，今敬业不知幷力，渡淮率山东之众以合洛阳，必无能成，事果败。"
                },
                {
                    "paragraph": "",
                    "zhushu": "○张预曰：但能取胜，则宁拙速而无巧久。若司马宣王伐上庸，以一月图一年，不计死伤与粮竞者，斯可谓欲拙速也。"
                },
                {
                    "paragraph": "夫兵久而国利者，未之有也。",
                    "zhushu": ""
                },
                {
                    "paragraph": "",
                    "zhushu": "李筌曰：春秋曰：兵犹火也，弗戢将自焚。"
                },
                {
                    "paragraph": "",
                    "zhushu": "○贾林曰：兵久无功，诸侯生心。"
                },
                {
                    "paragraph": "",
                    "zhushu": "○杜佑曰：兵者㐫器，久则生变。若智伯围赵，逾年不归，卒为襄子所擒，身死国分。故新序传曰：好战穷武，未有不亡者也。"
                },
                {
                    "paragraph": "",
                    "zhushu": "○梅尧臣曰：力屈货殚，何利之有！"
                },
                {
                    "paragraph": "",
                    "zhushu": "○张预曰：师老财竭，于国何利！"
                },
                {
                    "paragraph": "故不尽知用兵之害者，则不能尽知用兵之利也。",
                    "zhushu": ""
                },
                {
                    "paragraph": "",
                    "zhushu": "李筌曰：利害相依之所生，先知其害，然后知其利也。"
                },
                {
                    "paragraph": "",
                    "zhushu": "○杜牧曰：害之者劳人费财，利之者吞敌拓境，苟不顾巳之患，则舟中之人尽为敌国，安能取利于敌人哉。"
                },
                {
                    "paragraph": "",
                    "zhushu": "○贾林曰：将骄卒惰，贪利忘变，此害最甚也。"
                },
                {
                    "paragraph": "",
                    "zhushu": "○杜佑曰：言谋国动军行师，不先虑危亡之祸，则不足取利也。若秦伯见袭郑之利，不顾崤函之败；吴王矜伐齐之功，而忘姑苏之祸也。"
                },
                {
                    "paragraph": "",
                    "zhushu": "○梅尧臣曰：不再籍，不三载，利也；百姓虚，公家费，害也。苟不知害，又安知利。"
                },
                {
                    "paragraph": "",
                    "zhushu": "○王晳曰：久而能胜，未免于害，速则利斯尽也。"
                },
                {
                    "paragraph": "",
                    "zhushu": "○张预曰：先知老师殚货之害，然后能知擒敌制胜之利。"
                },
                {
                    "paragraph": "善用兵者，役不再籍，粮不三载；",
                    "zhushu": ""
                },
                {
                    "paragraph": "",
                    "zhushu": "曹操曰：籍，犹赋也，言初赋民而便取胜，不复归国发兵也。始载粮，后遂因食于敌，还兵入国，不复以粮迎之也。"
                },
                {
                    "paragraph": "",
                    "zhushu": "○李筌曰：籍，书也。不再籍书，恐人劳怨生也。秦发关中之卒，是以有陈、吴之难也。军出，度远近馈之，军人载粮迎之，谓之三载。越境则馆榖于敌，无三载之义也。"
                },
                {
                    "paragraph": "",
                    "zhushu": "○杜牧曰：审敌可攻，审我可战，然后起兵，便能胜敌而还。郑司农周礼注曰：役谓发兵起役。籍，乃伍籍也。比参为伍，因内政寄军令，以伍籍发军起役也。○陈皥曰：籍，借也，不再借民而役也。粮者，往则载焉，归则迎之，是不三载也。不困乎兵，不竭乎国，言速而利也。"
                },
                {
                    "paragraph": "",
                    "zhushu": "○梅尧臣同陈皥注。"
                },
                {
                    "paragraph": "",
                    "zhushu": "○王晳同曹操注。"
                },
                {
                    "paragraph": "",
                    "zhushu": "○张预曰：役谓兴兵动众之役，故师卦注曰：任大役重，无功则㐫。籍谓调兵之符籍，故汉制有尺籍伍符，言一举则胜，不可再籍兵役于国也。粮始出则载之，越境则掠之，归国则迓之，是不三载也。此言兵不可久暴也。"
                },
                {
                    "paragraph": "取用于国，因粮于敌，故军食可足也。",
                    "zhushu": ""
                },
                {
                    "paragraph": "",
                    "zhushu": "曹操曰：兵甲战具，取用国中，粮食因敌也。"
                },
                {
                    "paragraph": "",
                    "zhushu": "○李筌曰：具我戎器，因敌之食，虽出师千里，无匮乏也。"
                },
                {
                    "paragraph": "",
                    "zhushu": "○杜佑曰：兵甲战具，取用国中，粮食因敌也。取资用于我国，因粮食于敌家也。晋师馆谷于楚是也。"
                },
                {
                    "paragraph": "",
                    "zhushu": "○梅尧臣曰：军之须用取于国，军之粮饷因于敌。"
                },
                {
                    "paragraph": "",
                    "zhushu": "○何氏曰：因谓兵出境钞聚掠野，至于克敌拔城，得其储积也。"
                },
                {
                    "paragraph": "",
                    "zhushu": "○张预曰：器用取于国者，以物轻而易致也。粮食因于敌者，以粟重而难运也。夫千里馈粮，则士有饥色，故因粮则食可足。"
                },
                {
                    "paragraph": "国之贫于师者远输，远输则百姓贫；",
                    "zhushu": ""
                },
                {
                    "paragraph": "",
                    "zhushu": "李筌曰：兵役数起，而赋敛重。"
                },
                {
                    "paragraph": "",
                    "zhushu": "○杜牧曰：管子曰：粟行三百里，则国无一年之积。粟行四百里，则国无二年之积，粟行五百里，则众有饥色。此言粟重物轻也。不可推移，推移之则农夫耕牛俱失南亩，故百姓不得不贫也。"
                },
                {
                    "paragraph": "",
                    "zhushu": "○贾林曰：远输则财耗于道路，弊于转运，百姓日贫。"
                },
                {
                    "paragraph": "",
                    "zhushu": "○孟氏曰：兵车转运千里之外，财则费于道路，人有困穷者。"
                },
                {
                    "paragraph": "",
                    "zhushu": "○张预曰：以七十万家之力，供饷十万之师于千里之外，则百姓不得不贫。"
                },
                {
                    "paragraph": "近于师者贵卖，贵卖则百姓财竭。",
                    "zhushu": ""
                },
                {
                    "paragraph": "",
                    "zhushu": "曹操曰：军行巳出界，近师者贪财，皆贵卖，则百姓虚竭也。"
                },
                {
                    "paragraph": "",
                    "zhushu": "○李筌曰：夫近军必有货易，百姓徇财殚产而从之竭也。"
                },
                {
                    "paragraph": "",
                    "zhushu": "○贾林曰：师徒所聚，物皆暴贵，人贪非常之利，竭财物以卖之，初虽获利殊多，终当力疲货竭。又云：既有非常之敛，故卖者求价无厌，百姓竭力买之，自然家国虚尽也。"
                },
                {
                    "paragraph": "",
                    "zhushu": "○杜佑曰：言近军师市多非常之卖，当时贪贵以趋未利，然后财货殚尽，家国虚也。"
                },
                {
                    "paragraph": "",
                    "zhushu": "○梅尧臣曰：远者供役以转馈，近者贪利而贵卖，皆贫国匮民之道也。"
                },
                {
                    "paragraph": "",
                    "zhushu": "○王晳曰：夫远输则人劳费，近市则物腾贵，是故久师则为国患也。曹公曰：军行巳出界，近于师者贪财皆贵卖。晳，谓将出界也。"
                },
                {
                    "paragraph": "",
                    "zhushu": "○张预曰：近师之民，必贪利而贵货其物于远来输饷之人，则财不得不竭，"
                },
                {
                    "paragraph": "财竭则急于丘役。",
                    "zhushu": ""
                },
                {
                    "paragraph": "",
                    "zhushu": "张预曰：财力殚竭，则丘井之役急迫而不易供也。或曰：丘役，谓如鲁成公作丘甲也。国用急迫，乃使丘出甸赋，违常制也。丘十六井，甸六十四井，"
                },
                {
                    "paragraph": "力屈财殚，中原内虚于家，百姓之费，十去其七。",
                    "zhushu": ""
                },
                {
                    "paragraph": "",
                    "zhushu": "曹操曰：丘十六井也。百姓财弹尽而兵不解，则运粮尽力于原野也。十去其七者，所破费也。"
                },
                {
                    "paragraph": "",
                    "zhushu": "○李筌曰：兵久不止，男女怨旷，困于输挽，丘役力屈财殚，而百姓之费，十去其七。"
                },
                {
                    "paragraph": "",
                    "zhushu": "○杜牧曰：司马法曰：六尺为步，步百为亩，亩百为夫，夫三为屋，屋三为井，四井为邑，四邑为丘，四丘为甸。丘盖十六井也。丘有戎马一匹，牛四头，甸有戎马四匹，牛十六头。丘车一乘，甲士三人，步卒七十二人。今言兵不解，则丘役益急，百姓粮尽财竭，力尽于原野，家业十耗其七也。"
                },
                {
                    "paragraph": "",
                    "zhushu": "○陈皥曰：丘，聚也，聚敛赋役，以应军须，如此则财竭于人，人无不困也。"
                },
                {
                    "paragraph": "",
                    "zhushu": "○王晳曰：急者暴于常赋也，若鲁成公作丘甲是也。如此则民费太半矣。要见公费差减，故云十七。曹公曰：丘十六井，兵不解则运粮尽力于原野。"
                },
                {
                    "paragraph": "",
                    "zhushu": "○何氏曰：国以民为本，民以食为天，居人上者，宜乎重惜。"
                },
                {
                    "paragraph": "",
                    "zhushu": "○张预曰：运粮则力屈，输饷则财殚。原野之民，家产内虚，度其所费，十无其七也。"
                },
                {
                    "paragraph": "公家之费，破车罢马，甲胄矢弩，戟楯蔽橹，丘牛大车，十去其六。",
                    "zhushu": ""
                },
                {
                    "paragraph": "",
                    "zhushu": "一本作十去其七。"
                },
                {
                    "paragraph": "",
                    "zhushu": "○曹操曰：丘牛，谓丘邑之。"
                },
                {
                    "paragraph": "",
                    "zhushu": "○大车，乃长毂车也。"
                },
                {
                    "paragraph": "",
                    "zhushu": "○李筌曰：丘，大也。此数器者，皆军之所须，言远近之费，公家之物，十损于七也。"
                },
                {
                    "paragraph": "",
                    "zhushu": "○梅尧臣曰：百姓以财粮力役奉军之费，其资十损乎七；公家以牛马器仗奉军之费，其资十损乎六。是以竭赋穷兵，百姓弊矣；役急民贫，国家虚矣。"
                },
                {
                    "paragraph": "",
                    "zhushu": "○王晳曰：楯，干也。蔽，可以屏蔽。橹，大楯也。丘牛，古所谓匹马丘牛也。大车，牛车也。易曰：大车以载。"
                },
                {
                    "paragraph": "",
                    "zhushu": "○张预曰：兵以车马为本，故先言车马疲敝也。蔽，橹楯也，今谓之彭排。丘牛，大牛也。大车必革车也。始言破车疲马者，谓攻战之驰车也。次言丘牛大车者，即，辎重之革车也。公家车马器械，亦十损其六。"
                },
                {
                    "paragraph": "故智将务食于敌，食敌一钟，当吾二十钟；𦮼秆一石，当吾二十石。",
                    "zhushu": ""
                },
                {
                    "paragraph": "",
                    "zhushu": "曹操曰：六斛四㪷为钟。𦮼，豆稭也。秆，禾藁也。石者，一百二十斤也。转输之法，费二十石得一石。一云：𦮼，音忌，豆也。七十斤为一石，当吾二十，言远费也。"
                },
                {
                    "paragraph": "",
                    "zhushu": "○杜牧曰：六石四㪷为一钟，一石一百二十斤。𦮼，豆稭也。秆，禾藁也。或言𦮼，秆藁也。秦攻匈奴，使天下运粮，起于黄腄、瑯琊负海之郡，转输北河，率三十钟而致一石。汉武建元中，通西南夷，作者数万人，千里负担馈粮，率十余钟致一石。今校孙子之言，食敌一钟当吾二十钟，盖约平地千里转输之法，费二十石得一石，不约道里，盖漏阙也。黄腄音直瑞反，又音谁，在东莱北河，即今之朔方郡。"
                },
                {
                    "paragraph": "",
                    "zhushu": "○李筌曰：远师转一钟之粟，费二十钟方可远，军将之智也，务食于敌，以省巳之费也。"
                },
                {
                    "paragraph": "",
                    "zhushu": "○孟氏曰：十斛为钟，计千里转运道路，耗费二十钟，可致一钟于军中矣。"
                },
                {
                    "paragraph": "",
                    "zhushu": "○梅尧臣注同曹操。"
                },
                {
                    "paragraph": "",
                    "zhushu": "○王晳曰：曹公曰：𦮼，豆稭也。秆，藁也。石者，百二十斤也。转输之法，费二十乃得一晳，谓上文千里馈粮，则转输之法谓千里耳。𦮼今作萁秆，故书为芉当作秆。"
                },
                {
                    "paragraph": "",
                    "zhushu": "○张预曰：六石四㪷为钟，一百二十斤为石。𦮼，豆稭也。秆，禾藁也。千里馈粮，则费二十钟石而得一钟石到军所，若越险阻，则犹不啻。故秦征匈奴，率三十钟而致一石。此言能将必因粮于敌也。"
                },
                {
                    "paragraph": "故杀敌者，怒也。",
                    "zhushu": ""
                },
                {
                    "paragraph": "",
                    "zhushu": "曹操曰：威怒以致敌。"
                },
                {
                    "paragraph": "",
                    "zhushu": "○李筌曰：怒者，军威也。"
                },
                {
                    "paragraph": "",
                    "zhushu": "○杜牧曰：万人非能同心皆怒，在我激之以势使然也。田单守即墨，使燕人劓降者，拙城中人坟墓之类是也。"
                },
                {
                    "paragraph": "",
                    "zhushu": "○贾林曰：人之无怒，则不肯杀。"
                },
                {
                    "paragraph": "",
                    "zhushu": "○王晳曰：兵主威怒。"
                },
                {
                    "paragraph": "",
                    "zhushu": "○何氏曰：燕围齐之即墨，齐之降者尽劓，齐人皆怒，愈坚守。田单又纵反间曰：吾惧燕人掘吾城外蒙墓，戮辱先人，可为寒心。燕军尽掘垅墓，烧死人，即墨人从城上望见，皆泣涕，其欲出战，怒自十倍。单知士卒可用，遂破燕师。后汉班超使西域，到鄯善，会其吏士三十六人，与共饮，酒酣，因激怒之曰：今俱在绝域，欲立大功以求。富贵。虏使到裁数日，而王礼貌即废，如收吾属送匈奴，骸骨长为犲狼食矣。官属皆曰：今在危亡之地，死生从司马。超曰：不入虎穴，不得虎子。当今之计，独有因夜以火攻虏，使彼不知我多少，必大震怖，可殄尽也。灭此虏，则功成事立矣。众曰：善。初夜，将吏士奔虏营。会天大风，超令十人持鼓藏虏舍后，约曰：见火然，皆当鸣鼓大呼。余人悉持弓弩，夹门而伏。超顺风纵火，虏众惊乱，众悉烧死。蜀庞统劝刘备袭益州牧刘璋，备曰：此大事，不可仓卒。及璋使备击张鲁，乃从璋求万兵及资寳，欲以东行。璋但许兵四千，其余皆给半。备因激怒其众曰：吾为益州征强敌，师徒勤瘁，不遑宁居。今积帑藏之财而恡于赏功，望士大夫为出死力战，其可得乎！由是相与破璋。"
                },
                {
                    "paragraph": "",
                    "zhushu": "○张预曰：激吾士卒，使上下同怒，则敌可杀。尉缭子曰：民之所以战者，气也。谓气怒则人人自战。"
                },
                {
                    "paragraph": "取敌之利者，货也。",
                    "zhushu": ""
                },
                {
                    "paragraph": "",
                    "zhushu": "曹操曰：军无财，士不来；军无赏，士不往。"
                },
                {
                    "paragraph": "",
                    "zhushu": "○李筌曰：利者，益军实也。"
                },
                {
                    "paragraph": "",
                    "zhushu": "○杜牧曰：使士见取敌之利者，货财也。谓得敌之货财，必以赏之，使人皆有欲，各自为战。后汉荆州刺史度尚讨桂州贼帅卜阳、潘鸿等，入南海，破其三屯，多获珍寳。而鸿等党聚犹众，士卒骄富，莫有斗志。尚曰：卜阳、潘鸿作贼十年，皆习于攻守，当须诸郡倂力可攻之。今军恣听射猎，兵士喜悦，大小相与从禽。尚乃宻，使人潜焚其营，珍积皆尽。猎者来还，莫不泣涕。尚曰：卜阳等财货足富数世，诸卿但不倂力耳。所亡少少，何足介意！众闻，咸愤踊愿战。尚令秣马蓐食，明晨径赴贼屯。阳、鸿不设备，吏士乘锐，遂破之。此乃是也。"
                },
                {
                    "paragraph": "",
                    "zhushu": "○孟氏同杜牧注。"
                },
                {
                    "paragraph": "",
                    "zhushu": "○杜佑曰：人知胜敌有厚赏之利，则冒白刃，当矢石，而乐以进战者，皆货财酬勋赏劳之诱也。"
                },
                {
                    "paragraph": "",
                    "zhushu": "○梅尧臣曰：杀敌则激吾人以怒，取敌则利吾人以货。"
                },
                {
                    "paragraph": "",
                    "zhushu": "○王晳曰：谓设厚赏耳。若使众贪利自取，则或违节制耳。"
                },
                {
                    "paragraph": "",
                    "zhushu": "○张预曰：以货啖士，使人自为战，则敌利可取。故曰：重赏之下，必有勇夫。○皇朝太祖命将伐蜀，谕之曰：所得州邑，当与我倾竭帑库，以飨士卒。国家所欲，惟土疆耳。于是将吏死战，所至皆下，遂平蜀。"
                },
                {
                    "paragraph": "故车战得车十乘已上，赏其先得者。",
                    "zhushu": ""
                },
                {
                    "paragraph": "",
                    "zhushu": "曹操曰：以车战能得敌车十乘巳上，赏赐之。不言车战得车十乘已上者赏之，而言赏得者何？言欲开示赏其所得车之卒也。陈车之法，五车为队，仆射一人；十车为官，卒长一人；车满十乘，将吏二人，因而用之。故别言赐之，欲使将恩下及也。或曰：言使自有车十乘巳上与敌战，但取其有功者赏之，其十乘巳下，虽一乘独得，余九乘，皆赏之，所以率进励士也。"
                },
                {
                    "paragraph": "",
                    "zhushu": "○李筌曰：重赏而劝进也。"
                },
                {
                    "paragraph": "",
                    "zhushu": "○杜牧曰：夫得车十乘巳上者，盖众人用命之所致也。若徧赏之，则力不足，与其所获之车，公家仍自以财货赏其唱谋先登者，此所以劝励士卒。故上文云取敌之利者货也。言十乘者，举其纲目也。"
                },
                {
                    "paragraph": "",
                    "zhushu": "○贾林曰：劝未得者，使自勉也。"
                },
                {
                    "paragraph": "",
                    "zhushu": "○梅尧臣：徧赏则难周，故奨一而劝百也。"
                },
                {
                    "paragraph": "",
                    "zhushu": "○王晳曰：以财赏其所先得之卒。"
                },
                {
                    "paragraph": "",
                    "zhushu": "○张预曰：车一乘凡七十五人，以车与敌战，吾士卒能获敌车十乘已上者，吾士卒必不下千余人也。以其人众，故不能徧赏，但以厚利赏其陷，陈先获者，以劝余众。古人用兵，必使车夺车，骑夺骑，步夺步。故吴起与秦人战，令三军曰：若车不得车，骑不得骑，徒不得徒，虽破军皆无功，"
                },
                {
                    "paragraph": "而更其旌旗。",
                    "zhushu": ""
                },
                {
                    "paragraph": "",
                    "zhushu": "曹操曰：与吾同也。"
                },
                {
                    "paragraph": "",
                    "zhushu": "○李筌曰：恶色与吾同。"
                },
                {
                    "paragraph": "",
                    "zhushu": "○贾林曰：令不识也。"
                },
                {
                    "paragraph": "",
                    "zhushu": "○张预曰：变敌之色，令与巳同。"
                },
                {
                    "paragraph": "车杂而乘之。",
                    "zhushu": ""
                },
                {
                    "paragraph": "",
                    "zhushu": "曹操曰：不独任也。"
                },
                {
                    "paragraph": "",
                    "zhushu": "○李筌曰：夫降虏之旌旗，必更其色而杂其事，车乃可用也。"
                },
                {
                    "paragraph": "",
                    "zhushu": "○杜牧曰：士卒自获敌车，任杂然自乘之，官不录也。"
                },
                {
                    "paragraph": "",
                    "zhushu": "○梅尧臣曰：车许杂乘，旗无因故。"
                },
                {
                    "paragraph": "",
                    "zhushu": "○王晳曰：谓得敌车，可与我车杂用之也。"
                },
                {
                    "paragraph": "",
                    "zhushu": "○张预曰：巳车与敌车参杂而用之，不可独任也。"
                },
                {
                    "paragraph": "卒善而养之。",
                    "zhushu": ""
                },
                {
                    "paragraph": "",
                    "zhushu": "张预曰：所获之卒，必以恩信抚养之，俾为我用，"
                },
                {
                    "paragraph": "是谓胜敌而益强。",
                    "zhushu": ""
                },
                {
                    "paragraph": "",
                    "zhushu": "曹操曰：益巳之强。"
                },
                {
                    "paragraph": "",
                    "zhushu": "○李筌曰：后汉光武破铜马贼于南阳，虏众数万，各配部曲，然人心未安。光武令各归本营，乃轻行其间以劳之，相谓曰：萧王推赤心置人腹中，安得不投死乎？于是汉益振，则其义也。"
                },
                {
                    "paragraph": "",
                    "zhushu": "○杜牧曰：得敌卒也，因敌之资，益已之强。"
                },
                {
                    "paragraph": "",
                    "zhushu": "○梅尧臣曰：获卒则任其所长，养之以恩，必为我用也。"
                },
                {
                    "paragraph": "",
                    "zhushu": "○王晳曰：得敌卒则养之，与吾卒同善者，谓勿侵辱之也。若厚抚初附，或失人心。"
                },
                {
                    "paragraph": "",
                    "zhushu": "○何氏曰：因敌以胜敌，何往不强。"
                },
                {
                    "paragraph": "",
                    "zhushu": "○张预曰：胜其敌而获其车与卒，既为我用，则是増巳之强，光武推赤心，人人投死之类也。"
                },
                {
                    "paragraph": "故兵贵胜，不贵久。",
                    "zhushu": ""
                },
                {
                    "paragraph": "",
                    "zhushu": "曹操曰：久则不利，兵犹火也，不戢将自焚也。"
                },
                {
                    "paragraph": "",
                    "zhushu": "○孟氏曰：贵速胜疾还也。"
                },
                {
                    "paragraph": "",
                    "zhushu": "○梅尧臣曰：上所言皆贵速也，速则省财用。息民力也。"
                },
                {
                    "paragraph": "",
                    "zhushu": "○何氏曰：孙子首尾言兵久之理，盖知兵不可玩，武不可黩之深也。"
                },
                {
                    "paragraph": "",
                    "zhushu": "○张预曰：久则师老财竭，易以生变，故但贵其速胜疾归，"
                },
                {
                    "paragraph": "故知兵之将，生民之司命，国家安危之主也。",
                    "zhushu": ""
                },
                {
                    "paragraph": "",
                    "zhushu": "曹操曰：将贤则国安也。"
                },
                {
                    "paragraph": "",
                    "zhushu": "○李筌曰：将有杀伐之权，威欲却敌，人命所系，国家安危。在于此矣。"
                },
                {
                    "paragraph": "",
                    "zhushu": "○杜牧曰：民之性命，国之安危，皆由于将也。"
                },
                {
                    "paragraph": "",
                    "zhushu": "○梅尧臣曰：此言任将之重。"
                },
                {
                    "paragraph": "",
                    "zhushu": "○王晳曰：将贤则民保其生，而国家安矣，否则民被毒杀，而国家危矣。明君任属，可不精乎！"
                },
                {
                    "paragraph": "",
                    "zhushu": "○何氏曰：民之性命，国之治乱，皆主于将。将之材难，古今所患也。"
                },
                {
                    "paragraph": "",
                    "zhushu": "○张预曰：民之死生，国之安危，系乎将之贤否。"
                }
            ]
        },
        {
            "name": "谋攻篇",
            "paragraphs": [
                {
                    "paragraph": "谋攻篇",
                    "zhushu": "曹操曰：欲攻敌，必先谋。○李筌曰：合陈为战，围城曰攻。以此篇次战之下。○杜牧曰：庙堂之上，计算已定，战争之具，粮食之费，悉巳用备，可以谋攻，故曰谋攻也。○王晳曰：谋攻敌之利害，当全策以取之，不锐于伐兵攻城也。○张预曰：计议巳定，战具巳集，然后可以智谋攻，故次作战。",
                    "type": 1
                },
                {
                    "paragraph": "孙子曰：凡用兵之法，全国为上，破国次之；",
                    "zhushu": ""
                },
                {
                    "paragraph": "",
                    "zhushu": "曹操曰：兴师深入长驱，距其城郭，绝其内外，敌举国来服为上；以兵击破，败而得之，其次也。"
                },
                {
                    "paragraph": "",
                    "zhushu": "○李筌曰：不贵杀也。韩信虏魏王豹，擒夏说，斩成安君，此为破国者。及用广武君计，北首燕路，遣一介之使，奉咫尺之书，燕从风而靡，则全国也。"
                },
                {
                    "paragraph": "",
                    "zhushu": "○贾林曰：全得其国，我国亦全，乃为上。"
                },
                {
                    "paragraph": "",
                    "zhushu": "○杜佑曰：敌国来服为上，以击破为次。"
                },
                {
                    "paragraph": "",
                    "zhushu": "○王晳曰：若韩信举燕是也。"
                },
                {
                    "paragraph": "",
                    "zhushu": "○何氏曰：以方略气势，令敌人以国降上策也。"
                },
                {
                    "paragraph": "",
                    "zhushu": "○张预曰：尉缭子曰：讲武料敌，使敌气失而师散，虽形全而不为之用，此道胜也。破军杀将，乘堙发机，会众夺地，此力胜也。然则所谓道胜力胜者即？全国破国之谓也。夫吊民伐罪，全胜为上，为不得已而至于破，则其次也。"
                },
                {
                    "paragraph": "全军为上，破军次之；",
                    "zhushu": ""
                },
                {
                    "paragraph": "",
                    "zhushu": "曹操、杜牧曰：《司马法》曰：一万五千五百人为军。"
                },
                {
                    "paragraph": "",
                    "zhushu": "○何氏曰：降其城邑，不破我军也。"
                },
                {
                    "paragraph": "全旅为上，破旅次之；",
                    "zhushu": ""
                },
                {
                    "paragraph": "",
                    "zhushu": "曹操曰：五百人为旅。"
                },
                {
                    "paragraph": "全卒为上，破卒次之；",
                    "zhushu": ""
                },
                {
                    "paragraph": "",
                    "zhushu": "曹操曰：一校巳上至一百人也。"
                },
                {
                    "paragraph": "",
                    "zhushu": "○李筌曰：百人巳上为卒。"
                },
                {
                    "paragraph": "",
                    "zhushu": "○杜佑曰：一校，下至百人也。"
                },
                {
                    "paragraph": "全伍为上，破伍次之；",
                    "zhushu": ""
                },
                {
                    "paragraph": "",
                    "zhushu": "曹操曰：百人已下至五人。"
                },
                {
                    "paragraph": "",
                    "zhushu": "○李筌曰：百人已下为伍。"
                },
                {
                    "paragraph": "",
                    "zhushu": "○杜牧曰：五人为伍。"
                },
                {
                    "paragraph": "",
                    "zhushu": "○梅尧臣曰：谋之大者全得之。"
                },
                {
                    "paragraph": "",
                    "zhushu": "○王晳曰：国军卒伍，不间小大，全之则威德为优，破之则威德为劣。"
                },
                {
                    "paragraph": "",
                    "zhushu": "○何氏曰：自军至伍，皆次序上下言之。此意以策略取之为妙，不惟一军，至于一伍，不可不全。"
                },
                {
                    "paragraph": "",
                    "zhushu": "○张预曰：周制，万二千五百人为军，五百人为旅，百人为卒，五人为伍。自军至伍，皆以不战而胜之为上。"
                },
                {
                    "paragraph": "是故百战百胜，非善之善者也；",
                    "zhushu": ""
                },
                {
                    "paragraph": "",
                    "zhushu": "曹操曰：未战而战，自屈胜善也。"
                },
                {
                    "paragraph": "",
                    "zhushu": "○李筌曰：以计胜敌也。"
                },
                {
                    "paragraph": "",
                    "zhushu": "○陈皥曰：战必杀人故也。"
                },
                {
                    "paragraph": "",
                    "zhushu": "○贾林曰：兵威远振，全来降伏，斯为上也。诡诈为谋，摧破敌众，残人伤物，然后得之，又其次之。"
                },
                {
                    "paragraph": "",
                    "zhushu": "○杜佑曰：未战而敌自屈服。"
                },
                {
                    "paragraph": "",
                    "zhushu": "○梅尧臣曰：恶乎杀伤。残害也。"
                },
                {
                    "paragraph": "",
                    "zhushu": "○张预曰：战而不能胜，必多杀伤，故云非善。"
                },
                {
                    "paragraph": "不战而屈人之兵，善之善者也。",
                    "zhushu": ""
                },
                {
                    "paragraph": "",
                    "zhushu": "曹操曰：未战而敌自屈服。"
                },
                {
                    "paragraph": "",
                    "zhushu": "○杜牧曰：以计胜敌。"
                },
                {
                    "paragraph": "",
                    "zhushu": "○陈皥曰：韩信用李左车之计，驰咫尺之书，不战而下燕城也。"
                },
                {
                    "paragraph": "",
                    "zhushu": "○孟氏曰：重庙胜也。"
                },
                {
                    "paragraph": "",
                    "zhushu": "○王晳曰：兵贵伐谋，不务战也。"
                },
                {
                    "paragraph": "",
                    "zhushu": "○何氏曰：后汉王霸讨周建，苏茂既战归营，贼复聚挑战，霸坚卧不出，方飨士作倡乐，茂雨射营中，中霸前酒樽，霸安坐不动。军吏曰：茂已破，今易击。霸曰：不然。茂客兵远来，粮食不足，故挑战以徼一时之胜。今闭营休士，所谓不战而屈人兵，善之善也。茂乃引退。"
                },
                {
                    "paragraph": "",
                    "zhushu": "○张预曰：明赏罚，信号令，完器械，练士卒，暴其所长，使敌从风而靡，则为大善。若吴王黄地之会，晋人畏其有法而服之者是也。"
                },
                {
                    "paragraph": "故上兵伐谋。",
                    "zhushu": ""
                },
                {
                    "paragraph": "",
                    "zhushu": "曹操曰：敌始有谋，伐之易也。"
                },
                {
                    "paragraph": "",
                    "zhushu": "○李筌曰：伐其始谋也。后汉寇恂围高峻，峻遣谋臣皇甫文谒恂，词礼不屈，恂斩之，报峻曰：军师无礼，巳斩之。欲降，急降，不欲，固守。峻即日开壁而降。诸将曰：敢问杀其使而降其城，何也？恂曰：皇甫文，峻之心腹，其取谋者留之，则文得其计，杀之则峻亡其胆，所谓上兵伐谋，诸将曰：非所知也。"
                },
                {
                    "paragraph": "",
                    "zhushu": "○杜牧曰：晋平公欲攻齐，使范昭往观之，景公觞之，酒酣，范昭请君之樽酌。公曰：寡人之樽进客。范昭巳饮，晏子彻樽，更为酌，范昭佯醉不悦而起舞，谓太师曰：能为我奏成周之乐乎，吾为舞之。太师曰：瞑臣不习。范昭起出。景公曰：晋，大国也，来观吾政。今子怒大国之使者，将奈何？晏子曰：观范昭非陋于礼者，且欲惭于国，臣故不从也。太师曰：夫成周之乐，天子之乐也，惟人主舞之。今范昭人臣，而欲舞天子乐，臣故不为也。范昭归，报晋平公曰：齐未可伐，臣欲辱其君；晏子知之，臣欲犯其礼。太师识之。仲尼曰：不越樽俎之间，而折冲千里之外，晏子之谓也。春秋时，秦伐晋，晋将赵盾御之。上军佐臾騈曰：秦不能久，请深垒固军以待之。秦人欲战，秦伯谓士会曰：若何而战？对曰：赵氏新出，其属曰臾騈，必实为此谋，将以老我师也。赵有侧室曰穿，晋君之壻也，有宠而弱，不在军事，好勇而狂，且恶臾騈之佐上军。若使轻者肆焉，其可。秦军掩晋上军，赵穿追之不及，返，怒曰：里粮坐甲，固敌是求。敌至不击，将何俟焉？军吏曰：将有待也。穿曰：我不知谋，将独出。乃以其属出。赵盾曰：秦获穿也，获一卿矣。秦以胜归，我何以报？乃皆出战，交绥而退。夫晏子之对，是敌人将谋伐我，我先伐其谋，故敌人不得而伐我。士会之对，是我将谋伐敌，敌人有谋拒我，乃伐其谋，敌人不得与我战。斯二者，皆伐谋也。故敌欲谋我，伐其未形之谋，我若伐敌，败其巳成之计，固非止于一也。○孟氏曰：九攻九拒，是其谋也。"
                },
                {
                    "paragraph": "",
                    "zhushu": "○杜佑曰：敌方设谋，欲举众师伐而抑之，是其上。故太公云：善除患者，理于未生，善胜敌者，胜于无形也。"
                },
                {
                    "paragraph": "",
                    "zhushu": "○梅尧臣曰：以智胜。"
                },
                {
                    "paragraph": "",
                    "zhushu": "○王晳曰：以智谋屈人最为上。"
                },
                {
                    "paragraph": "",
                    "zhushu": "○何氏曰：敌始谋攻我，我先攻之易也。揣知敌人谋之趣向，因而加兵，攻其彼心之发也。"
                },
                {
                    "paragraph": "",
                    "zhushu": "○张预曰：敌始发谋，我从而攻之，彼必丧计而屈服，若晏子之沮范昭是也。或曰：伐谋者，用谋以伐人也。言以奇策秘筭取胜于不战，兵之上也。"
                },
                {
                    "paragraph": "其次伐交。",
                    "zhushu": ""
                },
                {
                    "paragraph": "",
                    "zhushu": "曹操曰：交将合也。"
                },
                {
                    "paragraph": "",
                    "zhushu": "○李筌曰：伐其始交也。苏秦约六国不事秦，而秦闭关十五年，不敢窥山东也。"
                },
                {
                    "paragraph": "",
                    "zhushu": "○杜牧曰：非止将合而巳，合之者皆可伐也。张仪愿献秦地六百里于楚，懐王请绝齐交，随何于黥布坐上杀楚使者，以绝项羽，曹公与韩遂交马语，以疑马超，高洋以萧深明请和于梁，以疑𫢑景，终陷台城。此皆伐交权道变化，非一途也。陈皥曰：或云敌巳兴师交合，伐而胜之，是其次也。若晋文公敌宋，携离曹、卫也。"
                },
                {
                    "paragraph": "",
                    "zhushu": "○孟氏曰：交合强国，敌不敢谋。"
                },
                {
                    "paragraph": "",
                    "zhushu": "○梅尧臣曰：以威胜。"
                },
                {
                    "paragraph": "",
                    "zhushu": "○王晳曰：谓未能全屈敌谋，当且间其交，使之解散。彼交则事巨敌坚，彼不交则事小敌脆也。"
                },
                {
                    "paragraph": "",
                    "zhushu": "○何氏曰：杜称已上四事，乃亲而离之之义也。伐交者，兵欲交合，设疑兵以惧之，使进退不得，因来屈服，旁邻既为我援，敌不得不孤弱也。"
                },
                {
                    "paragraph": "",
                    "zhushu": "○张预曰：兵将交，战将合，则伐之。传曰：先人有夺人之心，谓两军将合，则先薄之。孙叔敖之败晋师，厨人濮之破华氏是也。或曰：伐交者，用交以伐人也。言欲举兵伐敌，先结隣国为掎角之势，则我强而敌弱。"
                },
                {
                    "paragraph": "其次伐兵。",
                    "zhushu": ""
                },
                {
                    "paragraph": "",
                    "zhushu": "曹操曰：兵形已成也。"
                },
                {
                    "paragraph": "",
                    "zhushu": "○李筌曰：临敌对陈，兵之下也。"
                },
                {
                    "paragraph": "",
                    "zhushu": "○贾林曰：善于攻取，举无遗筞，又其次也。故太公曰：争胜于白刃之前者，非良将也。"
                },
                {
                    "paragraph": "",
                    "zhushu": "○梅尧臣曰：以战胜。"
                },
                {
                    "paragraph": "",
                    "zhushu": "○王晳曰：战者危事。"
                },
                {
                    "paragraph": "",
                    "zhushu": "○张预曰：不能败其始谋，破其将合，则犀利兵器以胜之。兵者，器械之总名也。太公曰：必胜之道，器械为寳，"
                },
                {
                    "paragraph": "其下攻城。",
                    "zhushu": ""
                },
                {
                    "paragraph": "",
                    "zhushu": "曹操曰：敌国巳收其外粮，城守攻之，为下攻也。"
                },
                {
                    "paragraph": "",
                    "zhushu": "○李筌曰：夫王师出境，敌则开壁送款，举衬辕门，百姓怡悦，攻之上也。若顿兵坚城之下，师老卒惰，攻守势殊，客主力倍，以此攻之为下也。"
                },
                {
                    "paragraph": "",
                    "zhushu": "○杜佑曰：言攻城屠邑，攻之下者，所𡧱者多。"
                },
                {
                    "paragraph": "",
                    "zhushu": "○梅尧臣曰：费财役为最下。"
                },
                {
                    "paragraph": "",
                    "zhushu": "○王晳曰：士卒杀伤，城或未克。"
                },
                {
                    "paragraph": "",
                    "zhushu": "○张预曰：夫攻城屠邑，不惟老师费财，兼亦所𡧱者多，是为攻之下也。"
                },
                {
                    "paragraph": "攻城之法，为不得已。",
                    "zhushu": ""
                },
                {
                    "paragraph": "",
                    "zhushu": "张预曰：攻城则力屈，所以必攻者，盖不获已耳。"
                },
                {
                    "paragraph": "修橹轒辒，具器械，三月而后成，距闉，又三月而后已。",
                    "zhushu": ""
                },
                {
                    "paragraph": "",
                    "zhushu": "曹操曰：修，治也。橹，大楯也。轒辒者，轒床也。轒床其下，四轮，从中推之至城下也。具，备也。器械者，机关攻守之总名，飞楼。云梯之属。距闉者，踊土稍高而前，以附其城也。"
                },
                {
                    "paragraph": "",
                    "zhushu": "○李筌曰：橹，楯也，以蒙首而趋城下。轒辒者，四轮车也，其下藏兵数十人，填隍推之，直就其城，木石所不能壊也。器械，飞楼、云梯、板屋、木幔之类也。距闉者，土木山乘城也。东魏高欢之围晋州，侯景之攻台城，则其器也。役约三月，恐兵久而人疲也。"
                },
                {
                    "paragraph": "",
                    "zhushu": "○杜牧曰：橹即，今之所谓彭排轒。辒，四轮车，排大木为之，上蒙以生牛皮，下可容十人，往来运土填壍，木石所不能伤，今俗所谓木驴是也。距闉者，积土为之。即，今之所谓垒道也。三月者，一时也。言修治器械，更其距闉，皆须经时精好成就，恐伤人之甚也。管子曰：不能致器者困。言无以应敌也。太公曰：必胜之道，器械为寳。汉书志曰：兵之伎巧，一十有三家，习手足，便器械机关，以立攻守之胜者。夫攻城者，有撞车、刬钩车、飞梯、虾蟆木、解合车、狐鹿车、影车、高障车、马头车独行车运土豚鱼车。"
                },
                {
                    "paragraph": "",
                    "zhushu": "○陈皥曰：杜称橹为彭排，非也。若是彭排，即当用此樐字。曹云大楯，庶或近之。盖言候器械全具，须三月距闉，又三月巳计六月将，若不待此而生忿，速必多杀士卒，故下云将不胜其忿而蚁附之灾也。"
                },
                {
                    "paragraph": "",
                    "zhushu": "○杜佑曰：轒辒，上汾下温，距闉者，踊土积高而前以附于城也。积土为山曰堙，以距敌城，观其虚实。春秋传曰：楚司马子反乘堙而闚宋城也。"
                },
                {
                    "paragraph": "",
                    "zhushu": "○梅尧臣曰：威智不足以屈人，不获巳而攻城也。治攻具须经时也。曹公曰：橹，大楯也。轒辒者，轒床也，其下四轮，从中推至城下也。器械机关，攻守之总名，蜚梯之属也。谓橹为大楯，非也。兵之具甚众，何独言修大楯耶？今城上守御楼曰橹，橹是轒床上革屋，以蔽矢石者欤。"
                },
                {
                    "paragraph": "",
                    "zhushu": "○张预曰：修橹，大楯也。传曰：晋侯登巢车以望楚军。注云：巢车，车上为橹。又晋师围偪阳，鲁人建大车之轮，蒙之以甲以为橹，左执之，右拔戟，以成一队。注云：橹，大楯也。以此观之，修橹为大楯明矣。轒辒，四轮车，其下可覆数十人。运土以实隍者，器械攻城总名也。三月者，约经时成也。或曰：孙子戒心忿而亟攻之，故权言以三月成器械，三月起距堙，其实不必三月也。城尚不能下，则又积土与城齐，使士卒上之，或观其虚实，或毁其楼橹，欲必取也。土山曰堙，楚子反乘堙而闚宋城是也。器械言成者，取其久而成就也。距堙言已者，以其经时而毕上也。皆不得已之谓。"
                },
                {
                    "paragraph": "将不胜其忿而蚁附之，杀士三分之一，而城不拔者，此攻之灾也。",
                    "zhushu": ""
                },
                {
                    "paragraph": "",
                    "zhushu": "曹操曰：将忿，不待攻城器，而使士卒缘城而上，如蚁之缘墙，杀伤士卒也。"
                },
                {
                    "paragraph": "",
                    "zhushu": "○李筌曰：将怒而不待攻城，而使士卒肉薄登城，如蚁之所附墙，为木石所杀之者，三有一焉，而城不拔者，此攻城灾也。"
                },
                {
                    "paragraph": "",
                    "zhushu": "○杜牧曰：此言为敌所辱，不胜忿怒也。后魏太武帝率十万众宼宋臧质千盱眙，太武帝始就质求酒，质封溲便与之。太武大怒，遂攻城，乃命肉薄登城，分番相代，坠而复升，莫有退者。尸与城平，复杀其高梁王。如此三旬，死者过半。太武闻彭城断其归路，见疾病甚众，乃解退。传曰：一女乘城，可敌十夫。以此校之，尚恐不啻。"
                },
                {
                    "paragraph": "",
                    "zhushu": "○贾林曰：但使人心外附，士卒内离，城乃自拔。"
                },
                {
                    "paragraph": "",
                    "zhushu": "○杜佑曰：守过二时，敌人不服，将不胜心之忿，多使士卒蚁附其城，杀伤我士民三分之一也。言攻趣不拔，还为已𡧱。故韩非曰：夫一战不胜，则过暨矣。"
                },
                {
                    "paragraph": "",
                    "zhushu": "○何氏曰：将心忿急，使士卒如蚁缘而登，死者过半，城且不下，斯害也巳。"
                },
                {
                    "paragraph": "",
                    "zhushu": "○张预曰：攻逾二时，敌犹不服，将心忿躁，不能持久，使战士蚁缘而登城，则其士卒为敌人所杀三中之一，而坚城终不可拔，玆攻城之害也已。或曰：将心忿速，不俟六月之久而亟攻之，则其害如此。"
                },
                {
                    "paragraph": "故善用兵者，屈人之兵而非战也。",
                    "zhushu": ""
                },
                {
                    "paragraph": "",
                    "zhushu": "李筌曰：以计屈敌，非战之屈者。晋将郭淮围曲城，蜀将姜维来救，淮趋牛头山，断维粮道及归路，维大震，不战而遁，曲城遂降，则不战而屈之义也。"
                },
                {
                    "paragraph": "",
                    "zhushu": "○杜牧曰：周亚夫敌七国，引兵东北壁昌邑，以梁委吴，使轻兵绝吴饷道，吴、梁相弊而食竭，吴遁去，因追击，大破之。蜀将姜维使将勾安、李韶守曲城，魏将陈泰围之，姜维来救，出自牛头山，与泰相对。泰曰：兵法贵在不战而屈人，今绝牛头，维无返道，则我之摛也。诸军各守勿战，绝其还路，维惧遁走，安等遂降。○梅尧臣曰：战则伤人。"
                },
                {
                    "paragraph": "",
                    "zhushu": "○王晳曰：若李左车说成安君，请以奇兵三万人㧖韩信于井陉之策是也。"
                },
                {
                    "paragraph": "",
                    "zhushu": "○何氏曰：言伐谋伐交，不至于战，故司马法曰：上谋不鬭，其旨见矣。"
                },
                {
                    "paragraph": "",
                    "zhushu": "○张预曰：前所陈者，庸将之为耳，善用兵者则不然，或破其计，或败其交，或绝其粮，或断其路，则不可战而服之。若田穰苴明法令，拊士卒，燕、晋闻之，不战而遁，亦是也。"
                },
                {
                    "paragraph": "拔人之城而非攻也。",
                    "zhushu": ""
                },
                {
                    "paragraph": "",
                    "zhushu": "李筌曰：以计取之。后汉鄼侯臧宫围妖贼于原武，连月不拔，士卒疾疠。东海王谓宫曰：今拥兵围必死之虏，非计也。宜撤围开其生路而示之，彼必逃散，一亭长足擒也。从之，而拔原武。魏攻壶关，亦其义也。"
                },
                {
                    "paragraph": "",
                    "zhushu": "○杜牧曰：司马文王围诸葛诞于夀春，议者多欲急攻之。文王以诞城固众多，攻之力屈，若有外救，表里受敌，此至危之道也。吾当以全策縻之，可坐制也。诞二年五月反，三年二月破灭，六军按甲，深沟高垒，而诞自困。十六国前燕将慕容恪率兵讨叚龛于广固，恪围之。诸将劝恪急攻之，恪曰：军势有缓而克敌，有急而取之。若彼我势既均，外有强援，力足制之，当羁縻守之，以待其毙。乃筑室反耕，严固围垒，终克广固，曾不血刃也。"
                },
                {
                    "paragraph": "",
                    "zhushu": "○孟氏曰：言以威刑服敌，不攻而取，若郑伯肉袒以迎楚庄王之类。"
                },
                {
                    "paragraph": "",
                    "zhushu": "○梅尧臣曰：攻则伤财。"
                },
                {
                    "paragraph": "",
                    "zhushu": "○王晳曰：若唐太宗降薛仁杲是也。"
                },
                {
                    "paragraph": "",
                    "zhushu": "○张预曰：或攻其所必救，使敌弃城而来援，则设伏取之，若耿弇攻临淄而克西安，脇巨里而斩费邑是也。或外绝其强援，以久持之，坐俟其毙，若楚师筑室反耕以服宋是也。玆皆不攻而拔城之义也。"
                },
                {
                    "paragraph": "毁人之国而非久也。",
                    "zhushu": ""
                },
                {
                    "paragraph": "",
                    "zhushu": "曹操曰：毁灭人国，不久露师也。"
                },
                {
                    "paragraph": "",
                    "zhushu": "○李筌曰：以术毁人国，不久而毙。隋文问仆射高颎伐陈之策，颎曰：江外田收，与中国不同，伺彼农时，我正暇豫，征兵掩袭，彼释农守御，候其聚兵，我便解退。再三若此，彼农事疲矣。又南方地卑，舍悉茅竹，仓库储积，悉依其间，宻使行人因风纵火，候其营立，更为之行其谋，陈始病也。"
                },
                {
                    "paragraph": "",
                    "zhushu": "○杜牧曰：因敌有可乘之势，不失其机，如摧枯朽。沛公入关，晋降孙皓，隋取陈氏，皆不久之。"
                },
                {
                    "paragraph": "",
                    "zhushu": "○贾林曰：兵不可久，久则生变，但毁灭其国，不伤残于人。若武王伐殷，殷人称为父母。"
                },
                {
                    "paragraph": "",
                    "zhushu": "○杜佑曰：若诛理暴逆，毁灭敌国，不暴师众也。"
                },
                {
                    "paragraph": "",
                    "zhushu": "○梅尧臣曰：久则生变。"
                },
                {
                    "paragraph": "",
                    "zhushu": "○王晳同梅尧臣注。"
                },
                {
                    "paragraph": "",
                    "zhushu": "○何氏曰：善攻者不以兵攻，以计困之，令其自拔，令其自毁，非劳久守而取之也。○张预曰：以顺讨逆，以智伐愚，师不久暴而敌国灭，何假六月之稽乎。"
                },
                {
                    "paragraph": "必以全争于天下，故兵不顿而利可全，此谋攻之法也。",
                    "zhushu": ""
                },
                {
                    "paragraph": "",
                    "zhushu": "曹操曰：不与敌战而必完全得之，立胜于天下，不顿兵血刃也。"
                },
                {
                    "paragraph": "",
                    "zhushu": "○李筌曰：以全胜之计争天下，是以不顿收利也。"
                },
                {
                    "paragraph": "",
                    "zhushu": "○梅尧臣曰：全争者，兵不战，城不攻，毁不久，皆以谋而屈敌，是曰谋攻，故不钝兵利自完。"
                },
                {
                    "paragraph": "",
                    "zhushu": "○张预曰：不战则士不伤，不攻则力不屈，不久则财不费，以完全立胜于天下，故无顿兵血刃之害，而有国富兵强之利，斯良将计攻之术也。"
                },
                {
                    "paragraph": "故用兵之法，十则围之。",
                    "zhushu": ""
                },
                {
                    "paragraph": "",
                    "zhushu": "曹操曰：以十敌一则围之。是将智勇等而兵利钝均也。若主弱客强，操所以倍兵围下邳，生擒吕布也。"
                },
                {
                    "paragraph": "",
                    "zhushu": "○杜牧曰：围者，谓四面垒合，使敌不得逃逸。凡围四合，必须去敌城稍远，占地既广，守备须严，若非兵多，则有阙漏，故用兵有十倍也。吕布败，是上下相疑，侯成执陈宫，委布降，所以能擒，非曹公兵力而能取之。若上下相疑，政令不一，设使不围，自当溃叛，何况围之，固须破灭。孙子所言十则围之，是将勇智等而兵利钝均，不言敌人自有离叛。曹公称倍兵降布，盖非围之力穷也。此不可以训也。"
                },
                {
                    "paragraph": "",
                    "zhushu": "○李筌曰：愚智勇怯等十倍于敌则围之，攻守殊势也。"
                },
                {
                    "paragraph": "",
                    "zhushu": "○杜佑曰：以十敌一则围之，是为将智勇等而兵利钝均也。若主弱客劲，不用十也。曹公操所以倍兵围下邳，生擒吕布。若敌垒固守，依附险阻，被一我十，乃可围也。敌虽盛，所据不便，未必十倍，然后围之。"
                },
                {
                    "paragraph": "",
                    "zhushu": "○梅尧臣曰：彼一我十，可以围。"
                },
                {
                    "paragraph": "",
                    "zhushu": "○何氏曰：围者，四面合兵以围城，而校量彼我兵势将才愚智勇怯等，而我十倍胜于敌人，是以十对一，可以围之，无令越逸也。"
                },
                {
                    "paragraph": "",
                    "zhushu": "○张预曰：吾之众十倍于敌，则四面围合以取之，是为将智勇等而兵利钝均也。若主弱客强，不必十倍，然后围之。尉缭子曰：守法，一而当十，十而当百，百而当千，千而当万。言守者十人，而当围者百人，与此法同。"
                },
                {
                    "paragraph": "五则攻之。",
                    "zhushu": ""
                },
                {
                    "paragraph": "",
                    "zhushu": "曹操曰：以五敌一，则三术为正，一术为奇。李筌曰：五则攻之，攻守势殊也。"
                },
                {
                    "paragraph": "",
                    "zhushu": "○杜牧曰：术，犹道也。言以五敌一，则当取巳三，分为三道，以攻敌之一，面留巳之二，候其无备之处，出奇而乘之。西魏末，梁州刺史宇文仲和据州不受伐，魏将独孤信率兵讨之，仲和婴城固守，信夜令诸将以冲梯攻其东北，信亲帅将士袭其西南，遂克之也。"
                },
                {
                    "paragraph": "",
                    "zhushu": "○陈皥曰：兵说五倍于敌，自是我有余力，彼之势分也，岂止分为三道以攻敌？此独说攻城，故下文云：小敌之坚，大敌之擒也。"
                },
                {
                    "paragraph": "",
                    "zhushu": "○杜佑曰：若敌幷兵自守，不与我战，彼一我五，乃可攻战也。或无敌人内外之应，未必五倍然后攻。"
                },
                {
                    "paragraph": "",
                    "zhushu": "○梅尧臣同杜佑注。"
                },
                {
                    "paragraph": "",
                    "zhushu": "○王晳曰：谓十围而取五，则攻者皆势力有余，不待其虚懈也。此以下亦谓智勇利钝均耳，何氏曰：愚智勇恃等，量我五倍多于敌人，可以三分攻城，二分出奇以取胜。张预曰：吾之众五倍于敌，则当惊前掩后，声东击西，无五倍之众，则不能为此计。曹公谓三术为正，二术为奇，不其然乎？若敌无外援，我有内应，则不须五倍，然后攻之，"
                },
                {
                    "paragraph": "倍则分之。",
                    "zhushu": ""
                },
                {
                    "paragraph": "",
                    "zhushu": "曹操曰：以二敌一，则一术为正，一术为奇。李筌曰：夫兵者，倍于敌，则分半为奇，我众彼寡，动而难制。符坚至淝水，不分而败。王僧辩至张公洲，分而胜也。"
                },
                {
                    "paragraph": "",
                    "zhushu": "○杜牧曰：此言非也。此言以二敌一，则当取巳之一，或趣敌之要害，或攻敌之必救，使敌一分之中，复须分减相救，因以一分而击之。夫战法非论众寡，毎陈皆有奇正，非待人众然后能设奇。项羽于乌江二十八骑尚不聚之，犹设奇正，循环相救，况于其他哉。"
                },
                {
                    "paragraph": "",
                    "zhushu": "○陈皥曰：直言我倍于敌，分兵趋其所必救，即我倍中更倍以击敌之中分也。杜虽得之，未尽其说也。"
                },
                {
                    "paragraph": "",
                    "zhushu": "○杜佑曰：巳二敌一，则一术为正，一术为奇，彼一我二，不足为变，故疑兵分离其军也。故太公曰：不能分移，不可以语奇。"
                },
                {
                    "paragraph": "",
                    "zhushu": "○梅尧臣曰：彼一我二，可分其势。"
                },
                {
                    "paragraph": "",
                    "zhushu": "○王晳曰：谓分者分为二军，使其腹背受敌，则我得一倍之利也。"
                },
                {
                    "paragraph": "",
                    "zhushu": "○何氏曰：兵倍于敌，则分半为奇，我众彼寡，足可分兵，主客力均，善战者胜也。"
                },
                {
                    "paragraph": "",
                    "zhushu": "○张预曰：吾之众一倍于敌，则当分为二部，一以当其前，一以冲其后。彼应前则后击之，应后则前击之。玆所谓一术为正，一术为奇也。杜氏不晓兵分则为奇，聚则为正，而遽非曹公，何误也。"
                },
                {
                    "paragraph": "敌则能战之。",
                    "zhushu": ""
                },
                {
                    "paragraph": "",
                    "zhushu": "曹操曰：巳与敌人众等，善者犹当设伏奇以胜之。"
                },
                {
                    "paragraph": "",
                    "zhushu": "○李筌曰：主客力敌，惟善者战。"
                },
                {
                    "paragraph": "",
                    "zhushu": "○杜牧曰：此说非也。凡巳与敌人兵众多少，智勇利钝，一旦相敌，则可以战。夫伏兵之设，或在敌前，或在敌后，或因深林丛薄，或因暮夜昏晦，或因隘阨山阪，击敌不备，自名伏兵，非奇兵也。"
                },
                {
                    "paragraph": "",
                    "zhushu": "○陈皥曰：料巳与敌人众寡相等，先为奇兵可胜之计，则战之，故下文云不若则能避之。杜说奇伏得之也。梅尧臣曰：势力均则战。"
                },
                {
                    "paragraph": "",
                    "zhushu": "○王晳曰：谓能者能感士卒心，得其死战耳。若设奇伏以取胜，是谓智优，不在兵敌也。"
                },
                {
                    "paragraph": "",
                    "zhushu": "○何氏曰：敌，言等敌也，唯能者可以战胜耳。"
                },
                {
                    "paragraph": "",
                    "zhushu": "○张预曰：彼我相敌，则以正为奇，以奇为正，变化纷纭，使敌莫测，以与之战，玆所谓设奇伏以胜之也。杜氏不晓，凡置陈皆有扬奇备伏，而云伏兵当在山林，非也。"
                },
                {
                    "paragraph": "少则能逃之。",
                    "zhushu": ""
                },
                {
                    "paragraph": "",
                    "zhushu": "曹操曰：高壁坚垒，勿与战也。"
                },
                {
                    "paragraph": "",
                    "zhushu": "○李筌曰：量力不如，则坚壁不出，挫其锋，待其气懈，而出奇击之。齐将田单守即墨，烧牛尾，即杀骑劫，则其义也。"
                },
                {
                    "paragraph": "",
                    "zhushu": "○杜牧曰：兵不敌，且避其锋，尚俟隙便奋决求胜。言能者，谓能忍忿受耻，敌人求挑不出也，不似曹咎汜水之战也。"
                },
                {
                    "paragraph": "",
                    "zhushu": "○陈皥曰：此说非也。但敌人兵倍于我，则宜避之以骄其志，用为后图，非谓忍忿受耻。太宗辱宋老生以虏其众，岂是兵力不等也。"
                },
                {
                    "paragraph": "",
                    "zhushu": "○贾林曰：彼众我寡，逃匿兵形，不令敌知，当设奇伏以待之，设诈以疑之，亦取胜之道。又一云：逃匿兵形，敌不知所备，惧其变诈，全军亦逃。"
                },
                {
                    "paragraph": "",
                    "zhushu": "○杜佑曰：高壁垒，勿与战也。彼之众，我之寡，不可敌，则当自逃守，匿其形。"
                },
                {
                    "paragraph": "",
                    "zhushu": "○梅尧臣曰：彼众我寡，去而勿战。"
                },
                {
                    "paragraph": "",
                    "zhushu": "○王晳曰：逃，伏也，谓能倚固逃伏以自守也。传曰：师逃于夫人之宫，或兵少而有以胜者，盖将优卒强耳。"
                },
                {
                    "paragraph": "",
                    "zhushu": "○何氏曰：兵少固壁，观变潜形，见可则进。"
                },
                {
                    "paragraph": "",
                    "zhushu": "○张预曰：彼众我寡，宜逃去之，勿与战，是亦为将智勇等而兵利钝均也。若我治彼乱，我奋彼怠，则敌虽众，亦可以合战。若吴起以五百乘破秦五十万众，谢玄以八千卒败符坚一百万，岂须逃之乎，"
                },
                {
                    "paragraph": "不若则能避之。",
                    "zhushu": ""
                },
                {
                    "paragraph": "",
                    "zhushu": "曹操曰：引兵避之也。"
                },
                {
                    "paragraph": "",
                    "zhushu": "○杜牧曰：言不若者，势力交援俱不如也，则须速去之，不可迁延也。如敌人守我要害，发我津梁，合围于我，则欲去不复得也。"
                },
                {
                    "paragraph": "",
                    "zhushu": "○杜佑曰：引兵备之，强弱不敌，势不相若，则引军避，待利而动。"
                },
                {
                    "paragraph": "",
                    "zhushu": "○梅尧臣曰：势力不如，则引而避。"
                },
                {
                    "paragraph": "",
                    "zhushu": "○王晳曰：将与兵俱不若，遇敌攻必败也。"
                },
                {
                    "paragraph": "",
                    "zhushu": "○张预曰：兵力谋勇，皆劣于敌，则当引而避之，以伺其隙。"
                },
                {
                    "paragraph": "故小敌之坚，大敌之擒也。",
                    "zhushu": ""
                },
                {
                    "paragraph": "",
                    "zhushu": "曹操曰：小不能当大也。"
                },
                {
                    "paragraph": "",
                    "zhushu": "○李筌曰：小敌不量力而坚战者，必为大敌所擒也。汉都尉李陵以步卒五千之众，对十万之军，而见殁匈奴也。"
                },
                {
                    "paragraph": "",
                    "zhushu": "○杜牧曰：言坚者，将性坚忍，不能逃，不能避，故为大者之所擒也。"
                },
                {
                    "paragraph": "",
                    "zhushu": "○孟氏曰：小不能当大也。言小国不量其力，敢与大邦为雠，虽权时坚城固守，然后必见擒获。春秋传曰：既不能强，又不能弱，所以败也。"
                },
                {
                    "paragraph": "",
                    "zhushu": "○梅尧臣曰：不逃不避，虽坚亦擒。"
                },
                {
                    "paragraph": "",
                    "zhushu": "○王晳注同梅尧臣。"
                },
                {
                    "paragraph": "",
                    "zhushu": "○何氏曰：如右将军苏建、前将军赵信，将兵三千余人，与大将军卫青分行，独逢单于兵数万，力战一日，汉兵且尽。前将军信，胡人，降为翕侯，匈奴诱之，遂将其余骑可八百余，奔降单于。右将军苏建遂尽亡其军，独以身得亡自归。大将军问其正闳、长史安、议郎周覇等：建为云何？覇曰：自大将军出，未尝斩一禆将。今建弃军，可斩以明威重。闳、安曰：不然。兵法，小敌之坚，大敌之摛也。今建独以数千当单于数万，力战一日余，士尽不敢有二心，自归而斩之，是示后人无归意也。"
                },
                {
                    "paragraph": "",
                    "zhushu": "○张预曰：小敌不度强弱而坚战，必为大敌之所擒，息侯屈于郑伯，李陵降于匈奴是也。孟子曰：小固不可以敌大，弱固不可以敌强，寡固不可以敌众。"
                },
                {
                    "paragraph": "夫将者，国之辅也，辅周则国必强。",
                    "zhushu": ""
                },
                {
                    "paragraph": "",
                    "zhushu": "曹操曰：将周宻，谋不泄也。"
                },
                {
                    "paragraph": "",
                    "zhushu": "○李筌曰：辅犹助也。将才足则兵必强。"
                },
                {
                    "paragraph": "",
                    "zhushu": "○杜牧曰：才，周也。贾林曰：国之强弱，必在于将，将辅于君，而才周其国则强，不辅于君，内怀其贰则弱。择人授任，不可不慎。"
                },
                {
                    "paragraph": "",
                    "zhushu": "○何氏曰：周谓才智具也，得才智周备之将，国乃安强也。"
                },
                {
                    "paragraph": "辅隙则国必弱。",
                    "zhushu": ""
                },
                {
                    "paragraph": "",
                    "zhushu": "曹操曰：形见于外也。"
                },
                {
                    "paragraph": "",
                    "zhushu": "○李筌曰：隙，缺也。将才不备，兵必弱。"
                },
                {
                    "paragraph": "",
                    "zhushu": "○杜牧曰：才不周也。"
                },
                {
                    "paragraph": "",
                    "zhushu": "○梅尧臣曰：得贤则周备，失士则隙缺。"
                },
                {
                    "paragraph": "",
                    "zhushu": "○王晳曰：周谓将贤则忠才兼备，隙谓有所缺也。何氏曰：言其才不可不周用，事不可不周知也。故将在军，必先知五事、六行、五权之用，与夫九变四机之说，然后可以内御士众，外料战形。苟昧于玆，虽一日不可居三军之上矣。"
                },
                {
                    "paragraph": "",
                    "zhushu": "○张预曰：将谋周宻，则敌不能窥，故其国强；微缺则乘衅而入，故其国弱。太公曰：得士者昌，失士者亡。"
                },
                {
                    "paragraph": "故君之所以患于军者三：",
                    "zhushu": ""
                },
                {
                    "paragraph": "",
                    "zhushu": "梅尧臣曰：患君之所不知。"
                },
                {
                    "paragraph": "",
                    "zhushu": "○孟氏曰：巳下语是。"
                },
                {
                    "paragraph": "",
                    "zhushu": "○张预曰：下三事也。"
                },
                {
                    "paragraph": "不知军之不可以进而谓之进，不知军之不可以退而谓之退，是谓縻军。",
                    "zhushu": ""
                },
                {
                    "paragraph": "",
                    "zhushu": "曹操曰：縻，御也。"
                },
                {
                    "paragraph": "",
                    "zhushu": "○李筌曰：縻，绊也。不知进退者，军必败，如绊骥足，无驰骋也。楚将龙且逐韩信而败，是不知其进；秦将符融挥军少却而败，是不知其退。"
                },
                {
                    "paragraph": "",
                    "zhushu": "○杜牧曰：犹驾御縻绊，使不自由也。君，国君也。患于军者，为军之患害也。夫授钺㐫门，推毂阃外之事，将军裁之。如赵充国欲为屯田，汉宣必令决战，孙皓临灭，贾充尚请班师，此不知进退之谓也。"
                },
                {
                    "paragraph": "",
                    "zhushu": "○贾林曰：军之进退，将可临时制变，君命内御，患莫大焉。故太公曰：国不可以从外治，军不可以从中御。"
                },
                {
                    "paragraph": "",
                    "zhushu": "○杜佑曰：縻，御也。縻为反。君不知军之形势，而欲从中御也。"
                },
                {
                    "paragraph": "",
                    "zhushu": "○梅尧臣曰：君不知进退之宜，而专进退，是縻系其军，六韬所谓军不可以从中御。"
                },
                {
                    "paragraph": "",
                    "zhushu": "○王晳曰：縻，系也。去此患，则当托以不御之权，故必忠才兼备之臣为之将也。"
                },
                {
                    "paragraph": "",
                    "zhushu": "○张预曰：军未可以进，而必使之进，军未可以退，而必使之退，是谓縻绊其军也。故曰：进退由内御，则功难成。"
                },
                {
                    "paragraph": "不知三军之事，而同三军之政者，则军士惑矣；",
                    "zhushu": ""
                },
                {
                    "paragraph": "",
                    "zhushu": "曹操曰：军容不入国，国容不入军，礼不可以治兵也。"
                },
                {
                    "paragraph": "",
                    "zhushu": "○李筌曰：任将不以其人也。燕将慕容评出军所在，因山泉，卖樵水，贪鄙积货，为三军帅，不知其政也。"
                },
                {
                    "paragraph": "",
                    "zhushu": "○杜牧曰：盖谓礼度法，今自有军法从事，若使同于寻常治国之道，则军士生惑矣。至如周亚夫见天子不拜，汉文知其勇不可犯，魏尚守云中上首级，为有司所劾，冯唐所以发愤也。"
                },
                {
                    "paragraph": "",
                    "zhushu": "○杜佑曰：夫治国尚礼义，兵贵于权诈，形势各异，教化不同，而君不知其变，军国一政，以用治民，则军士疑惑，不知所措。故兵经曰：在国以信，在军以诈也。"
                },
                {
                    "paragraph": "",
                    "zhushu": "○陈皥曰：言不知三军之事，违众沮议。左传称晋彘季不从军师之谋，而以偏师先进，终为楚之所败也。"
                },
                {
                    "paragraph": "",
                    "zhushu": "○梅尧臣曰：不知治军之务而参其政，则众惑乱也。曹公引司马法曰：军容不入国，国容不入军是也。"
                },
                {
                    "paragraph": "",
                    "zhushu": "○何氏曰：军国异容，所治各殊，欲以治国之法以治军旅，则军旅惑乱。"
                },
                {
                    "paragraph": "",
                    "zhushu": "○张预曰：仁义可以治国，而不可以治军，权变可以治军，而不可以治国，理然也。虢公不修慈爱，而为晋所灭，晋侯不守四德而为秦所克，是不以仁义治国也。齐侯不射君子而败于晋，宋公不擒二毛而衄于楚，是不以权变治军也。故当仁义而用权谲，则国必危，晋虢是也。当变诈而尚礼义，则兵必败，齐宋是也。然则治国之道，固不可以治军也。"
                },
                {
                    "paragraph": "不知三军之权，而同三军之任，则军士疑矣。",
                    "zhushu": ""
                },
                {
                    "paragraph": "",
                    "zhushu": "曹操曰：不得其人意也。"
                },
                {
                    "paragraph": "",
                    "zhushu": "○杜牧曰：谓将无权智，不能铨度军士，各任所长，而雷同使之，不尽其材，则三军生疑矣。黄石公曰：善任人者，使智、使勇，使贪、使愚。智者乐立其功，勇者好行其志，贪者邀趋其利，愚者不顾其死。"
                },
                {
                    "paragraph": "",
                    "zhushu": "○陈皥曰：将在军，权不专制，任不自由，三军之士，自然疑也。"
                },
                {
                    "paragraph": "",
                    "zhushu": "○杜佑曰：不得其人也。君之任将，当精择焉。将若不知权变，不可付以势位。苟授非其人，则举措失所，军覆败也。若赵不用广武君，而用成安君。"
                },
                {
                    "paragraph": "",
                    "zhushu": "○梅尧臣曰：不知权谋之道，而叅其任用，其众疑贰也。王晳曰：政也，权也，使不知者同之，则动有违异，必相牵制也。是则军众疑惑矣。裴度所以奏去监军平蔡州也，此皆由君上不能专任贤将，则使同之，故通谓之三患。"
                },
                {
                    "paragraph": "",
                    "zhushu": "○何氏曰：不知用兵权谋之人，用之为将，则军不治而士疑。"
                },
                {
                    "paragraph": "",
                    "zhushu": "○张预曰：军吏中有不知兵家权谋之人，而使同居将帅之任，则政令不一而军疑矣。若邲之战，中军帅荀林父欲还，禆将先縠不从，为楚所败是也。近世以中官监军，其患正如此。高崇文伐蜀，因罢之，遂能成功。"
                },
                {
                    "paragraph": "三军既惑且疑，则诸侯之难至矣。是谓乱军引胜。",
                    "zhushu": ""
                },
                {
                    "paragraph": "",
                    "zhushu": "曹操曰：引，夺也。"
                },
                {
                    "paragraph": "",
                    "zhushu": "○李筌曰：引，夺也。兵权道也，不可谬而使处。赵上卿蔺相如言：赵括徒能读其父书，然未知合变。王今以名使括如胶柱鼓瑟，此则不知三军之权，而同三军之任。赵王不从，果有长平之败，诸侯之难至也。"
                },
                {
                    "paragraph": "",
                    "zhushu": "○杜牧曰：言我军疑惑，自致扰乱，如引敌人使胜我也。"
                },
                {
                    "paragraph": "",
                    "zhushu": "○孟氏曰：三军之众，疑其所任，惑其所为，则邻国诸侯，因其乖错，作难而至也。太公曰：疑志不可以应敌。"
                },
                {
                    "paragraph": "",
                    "zhushu": "○梅尧臣曰：君徒知制其将，不能用其人，而乃同其政任，俾众疑惑，故诸侯之难作，是自乱其军，自去其胜。"
                },
                {
                    "paragraph": "",
                    "zhushu": "○王晳曰：引诸侯胜巳也。"
                },
                {
                    "paragraph": "",
                    "zhushu": "○何氏曰：士疑惑而无畏则乱，故敌国得以乘我隙衅而至矣。"
                },
                {
                    "paragraph": "",
                    "zhushu": "○张预曰：军士疑惑，未肯用命，则诸侯之兵乘隙而至，是自溃其军，自夺其胜也。"
                },
                {
                    "paragraph": "故知胜有五：",
                    "zhushu": ""
                },
                {
                    "paragraph": "",
                    "zhushu": "李筌曰：谓下五事也。"
                },
                {
                    "paragraph": "",
                    "zhushu": "○张预曰：下五事也。"
                },
                {
                    "paragraph": "知可以战与不可以战者胜。",
                    "zhushu": ""
                },
                {
                    "paragraph": "",
                    "zhushu": "李筌曰：料人事逆顺，然后以太一遁甲筭三门遇奇，五将无关格，迫胁主客之计者，必胜也。"
                },
                {
                    "paragraph": "",
                    "zhushu": "○杜牧曰：下文所谓知彼知巳是也。"
                },
                {
                    "paragraph": "",
                    "zhushu": "○孟氏曰：能料知敌情，审其虚实者胜也。"
                },
                {
                    "paragraph": "",
                    "zhushu": "○梅尧臣曰：知可不可之宜。"
                },
                {
                    "paragraph": "",
                    "zhushu": "○王晳曰：可则进，否则止，保胜之道也。"
                },
                {
                    "paragraph": "",
                    "zhushu": "○何氏曰：审己与敌。"
                },
                {
                    "paragraph": "",
                    "zhushu": "○张预曰：可战则进攻，不可战则退守，能审攻守之宜，则无不胜。"
                },
                {
                    "paragraph": "识众寡之用者胜。",
                    "zhushu": ""
                },
                {
                    "paragraph": "",
                    "zhushu": "李筌曰：量力也。"
                },
                {
                    "paragraph": "",
                    "zhushu": "○杜牧曰：先知敌之众寡，然后起兵以应之，如王翦伐荆曰非六十万不可是也。○杜佑曰：言兵之形，有众而不可击寡，或可以弱制强，而能变之者胜也。故春秋传曰：师克在和不在众是也。"
                },
                {
                    "paragraph": "",
                    "zhushu": "○梅尧臣曰：量力而动。"
                },
                {
                    "paragraph": "",
                    "zhushu": "○王晳曰：谓我对敌兵之众寡，围攻分战是也。"
                },
                {
                    "paragraph": "",
                    "zhushu": "○张预曰：用兵之法，有以少而胜众者，有以多而胜寡者，在乎度其所用而不失其宜则善。如吴子所谓用众者务易，用少者务隘是也。"
                },
                {
                    "paragraph": "上下同欲者胜。",
                    "zhushu": ""
                },
                {
                    "paragraph": "",
                    "zhushu": "曹操曰：君臣同欲。"
                },
                {
                    "paragraph": "",
                    "zhushu": "○李筌曰：观士卒心，上下同欲，如报私仇者胜。"
                },
                {
                    "paragraph": "",
                    "zhushu": "○陈皥曰：言上下共同其利欲，则三军无怨，敌可胜也。传曰：以欲从人则可，以人从欲鲜济也。"
                },
                {
                    "paragraph": "",
                    "zhushu": "○杜佑曰：言君臣和同，勇而战者胜。故孟子曰：天时不如地利，地利不如人和。"
                },
                {
                    "paragraph": "",
                    "zhushu": "○梅尧臣曰：心齐一也。"
                },
                {
                    "paragraph": "",
                    "zhushu": "○王晳曰：上下一心，若先縠刚复以取败，吕布违异以致亡，皆上下不同欲之所致。"
                },
                {
                    "paragraph": "",
                    "zhushu": "○何氏曰：书云：受有亿兆夷人，离心离得，予有乱臣十人，同心同德，商灭而周兴。"
                },
                {
                    "paragraph": "",
                    "zhushu": "○张预曰：百将一心，三军同力，人人欲战，则所向无前矣。"
                },
                {
                    "paragraph": "以虞待不虞者胜。",
                    "zhushu": ""
                },
                {
                    "paragraph": "",
                    "zhushu": "李筌、杜牧曰：有备预也。"
                },
                {
                    "paragraph": "",
                    "zhushu": "○孟氏曰：虞，度也。左传曰：不备不虞，不可以师待敌之可胜也。"
                },
                {
                    "paragraph": "",
                    "zhushu": "○陈皥曰：谓先为不可胜之师，待敌之可胜也。"
                },
                {
                    "paragraph": "",
                    "zhushu": "○杜佑曰：虞，度也。以我有法度之师，击彼无法度之兵。"
                },
                {
                    "paragraph": "",
                    "zhushu": "○梅尧臣曰：慎备非常。"
                },
                {
                    "paragraph": "",
                    "zhushu": "○王晳曰：以我之虞，待敌之不虞也。"
                },
                {
                    "paragraph": "",
                    "zhushu": "○何氏曰：春秋时城濮之役，晋无楚备，以败于邲。邲之役，楚无晋备，以败于鄢。自鄢巳来，晋不失备，而加之以礼，重之以睦，是以楚弗能加晋。又周末荆人伐陈，吴救之，军行三十里，雨十日，夜不见星。左史倚相谓大将子期曰：雨十日夜，甲辑兵聚，吴人必至，不如备之。乃为陈而吴人至，见荆有备而反。左史曰：其反复六十里，其君子外，小人为食。我行三十里击之，必克。从之，遂破吴军。魏大将军南征吴，到积湖，魏将满宠帅诸军在前，与敌隔水相对。宠令诸将曰：今夕风甚猛，贼必来烧营，宜豫为之备。诸军皆警。夜半，贼果遣十部来焼营，宠掩击破之。又春秋卫人以燕师伐郑，郑祭足、原繁、泄驾以三军军其前，使曼伯与子元潜军军其后。燕人畏郑三军，而不虞制人。六月，郑二公子以制人败燕师于北制。君子曰：不备不虞，不可以师。又楚子重自陈伐莒，围渠丘。渠丘城恶，众溃奔莒。楚入渠丘。莒人囚楚公子平。楚人曰：勿杀。吾归而俘。莒人杀之。楚师围莒，莒城亦恶。庚申，莒溃，楚遂入郓，莒无备故也。君子曰：恃陋而不备，罪之大者也。备豫不虞，善之大者也。莒恃其陋而不修城郭，浃辰之间，而楚克其三都，无备也夫。"
                },
                {
                    "paragraph": "",
                    "zhushu": "○张预曰：常为不可胜以待敌。故吴起曰：出门如见敌。士季曰：有备不败，"
                },
                {
                    "paragraph": "将能而君不御者胜。",
                    "zhushu": ""
                },
                {
                    "paragraph": "",
                    "zhushu": "曹操曰：司马法曰：进退惟时，无曰寡人也。"
                },
                {
                    "paragraph": "",
                    "zhushu": "○李筌曰：将在外，君命有所不受者胜，真将军也。吴伐楚，吴公子光弟夫槩王至，请击楚子常，不许。夫槩曰：所谓见义而行，不待命也。今日我死，楚可入也。以其属五千先击子常，败之。审此，则将能而君不能御也。晋宣帝拒诸葛于五丈原，天子使辛毗仗节军门，曰：敢问战者斩。亮闻，笑曰：苟能制吾，岂千里请战假言？天子不许，示武于众，此是不能之将。"
                },
                {
                    "paragraph": "",
                    "zhushu": "○杜牧曰：尉缭子曰：夫将者，上不制乎天，下不制乎地，中不制乎人。故兵者㐫器也，将者，死官也。"
                },
                {
                    "paragraph": "",
                    "zhushu": "○杜佑曰：将既精，能晓练兵势，君能专任事，不从中御。故王子曰：指授在君，决战在将也。"
                },
                {
                    "paragraph": "",
                    "zhushu": "○梅尧臣曰：自阃以外，将军制之。"
                },
                {
                    "paragraph": "",
                    "zhushu": "○王晳曰：君御能将者，不能绝疑忌耳。若贤明之主，必能知人，固当委任以责成，効推毂授钺，是其义也。攻战之事，一以专之，不从中御，所以一威且尽其才也。况临敌乘机，间不容发，安可遥制之乎。"
                },
                {
                    "paragraph": "",
                    "zhushu": "○何氏曰：古者遣将于太庙，亲操钺，持其首，授其柄，曰，从是以上至天者，将军制之，乃复操柄授与刃，曰：从是以下至渊者，将军制之。故李牧之为赵将，居边，军市之租，皆自用飨士，赏赐决于外，不从中御也。周亚夫之军细柳，军中唯闻将军之命，不闻天子之诏也。盖用兵之法，一步百变，见可则进，知难而退，而曰有王命焉，是白大人以救火也。未及反命，而煨烬久矣。曰：有监军焉，是作舍道边也。谋无适从，而终不可成矣。故御能将而责平猾虏者，如绊韩卢而求获狡兔者，又何异焉？张预曰：将有智勇之能，则当任以责成功，不可从中御也。故曰：阃外之事，将军裁之。"
                },
                {
                    "paragraph": "此五者，知胜之道也。",
                    "zhushu": ""
                },
                {
                    "paragraph": "",
                    "zhushu": "曹操曰：此上五事也。"
                },
                {
                    "paragraph": "故曰：知彼知己者，百战不殆；",
                    "zhushu": ""
                },
                {
                    "paragraph": "",
                    "zhushu": "李筌曰：量力而拒敌，有何危殆乎。"
                },
                {
                    "paragraph": "",
                    "zhushu": "○杜牧曰：以我之政，料敌之政，以我之将，料敌之将，以我之众，料敌之众，以我之食，料敌之食，以我之地，料敌之地，校量已定，优劣短长，皆先见之，然后兵起，故有百战百胜也。孟氏曰：审知彼己强弱利害之势，虽百战实无危殆乎！"
                },
                {
                    "paragraph": "",
                    "zhushu": "○梅尧臣曰：彼己五者尽知之，故无败。"
                },
                {
                    "paragraph": "",
                    "zhushu": "○王晳曰：殆，危也。谓校尽彼我之情，知胜而后战，则百战不危。"
                },
                {
                    "paragraph": "",
                    "zhushu": "○张预曰：知彼知己者，攻守之谓也。知彼则可以攻，知己则可以守，攻是守之机，守是攻之策，苟能知之，虽百战不危也。或曰：士会察楚师之不可敌，陈平料刘、项之长短，是知彼知己也。"
                },
                {
                    "paragraph": "不知彼而知己，一胜一负；",
                    "zhushu": ""
                },
                {
                    "paragraph": "",
                    "zhushu": "李筌曰：自以己强而不料敌，则胜负未定。秦主符坚以百万之众南伐，或谓曰：彼有人焉。谢安、桓冲，江表伟才，不可轻之。坚曰：我以八州之众，士马百万，投鞭可断江水，何难之有？后果败续，则其义也。"
                },
                {
                    "paragraph": "",
                    "zhushu": "○杜牧曰：恃我之强，不知敌不可伐者，一胜一负。王猛将终，谏符坚曰：晋氏虽在江表，而正朔所禀，谢安、桓冲，江表伟人，不可伐也。及坚南伐，曰：吾士马百万，投鞭可济。遂有淝水之败也。"
                },
                {
                    "paragraph": "",
                    "zhushu": "○陈皥曰：杜说恃强之兵，无名而伐无罪，所以败也，非一胜一负之义。"
                },
                {
                    "paragraph": "",
                    "zhushu": "○杜佑曰：虽不知敌之形势，恃巳能克之者，胜负各半。"
                },
                {
                    "paragraph": "",
                    "zhushu": "○梅尧臣曰：自知己者，胜负半也。"
                },
                {
                    "paragraph": "",
                    "zhushu": "○王晳曰：但能计巳，不知敌之强弱，则或胜或负。"
                },
                {
                    "paragraph": "",
                    "zhushu": "○张预曰：唐太宗曰：今之将臣，虽未能知彼，苟能知己，则安有不利乎？所谓知己者，守吾气而有待焉者也。故知守而不知攻，则胜负之半。"
                },
                {
                    "paragraph": "不知彼，不知己，毎战必殆。",
                    "zhushu": ""
                },
                {
                    "paragraph": "",
                    "zhushu": "李筌曰：是谓狂宼，不败何待也。"
                },
                {
                    "paragraph": "",
                    "zhushu": "○杜佑曰：外不料敌，内不知巳，用战必殆。"
                },
                {
                    "paragraph": "",
                    "zhushu": "○梅尧臣曰：一不知何以胜。"
                },
                {
                    "paragraph": "",
                    "zhushu": "○王晳曰：全昧于计也。张预曰：攻守之术皆不知，以战则败。"
                }
            ]
        },
        {
            "name": "形篇",
            "paragraphs": [
                {
                    "paragraph": "形篇",
                    "zhushu": "曹操曰：军之形也，我动彼应，两敌相察情也。○李筌曰：形谓主客攻守、八陈、五营、阴阳向背之形。○杜牧曰：因形见情，无形者情宻，有形者情疏，宻则胜，疏则败也。○王晳曰：形者，定形也，谓两敌强弱有定形也。善用兵者，能变化其形，因敌以制胜。○张预曰：两军攻守之形也。隐于中则人不可得而知，见于外则敌乘隙而至。形因攻守而显，故次谋攻。",
                    "type": 1
                },
                {
                    "paragraph": "孙子曰：昔之善战者，先为不可胜，",
                    "zhushu": ""
                },
                {
                    "paragraph": "",
                    "zhushu": "张预曰：所谓知巳者也，"
                },
                {
                    "paragraph": "以待敌之可胜。",
                    "zhushu": ""
                },
                {
                    "paragraph": "",
                    "zhushu": "梅尧臣曰：藏形内治，伺其虚懈。"
                },
                {
                    "paragraph": "",
                    "zhushu": "○张预曰：所谓知彼者也。"
                },
                {
                    "paragraph": "不可胜在己，可胜在敌。",
                    "zhushu": ""
                },
                {
                    "paragraph": "",
                    "zhushu": "曹操曰：自修理以待敌之虚懈也。"
                },
                {
                    "paragraph": "",
                    "zhushu": "○李筌曰：夫善用兵者，守则深壁，多具军食，善其教练；攻其城，则尚撞棚、云梯、土山、地道；陈则在山川、丘陵、背孤向虚，从疑击间。善战者，掎角势连，首尾相应者，为不可胜也。夫善战者，能为不可胜，不能使敌之必可胜，故曰胜可知而不可为。不可胜者守也，可胜者攻也。此数者，以为可胜也。"
                },
                {
                    "paragraph": "",
                    "zhushu": "○杜牧曰：自整军事，长有待敌之备，闭迹藏形，使敌人不能测度，因伺敌人有可乘之便，然后出而攻之。"
                },
                {
                    "paragraph": "",
                    "zhushu": "○杜佑曰：先咨之庙堂，虑其危难，然后高垒深沟，使兵练习，以此守备之故，待敌之阙，则可胜之。言制敌在外，故自修理，以候敌之虚懈，巳见敌有阙漏之形，然后可胜。"
                },
                {
                    "paragraph": "",
                    "zhushu": "○王晳曰：不可胜者，修道保法也。可胜者，有所隙耳。"
                },
                {
                    "paragraph": "",
                    "zhushu": "○张预曰：守之故在巳，攻之故在彼。"
                },
                {
                    "paragraph": "故善战者，能为不可胜。",
                    "zhushu": ""
                },
                {
                    "paragraph": "",
                    "zhushu": "杜牧曰：不可胜者，上文注解所谓修整军事，闭形藏迹是也。此事在己，故曰能为。○张预曰：藏形晦迹，居常严备，则巳能焉。"
                },
                {
                    "paragraph": "不能使敌之可胜。",
                    "zhushu": ""
                },
                {
                    "paragraph": "",
                    "zhushu": "杜牧曰：敌若无形可窥，无虚懈可乘，则我虽操可胜之具，亦安能取胜敌乎？"
                },
                {
                    "paragraph": "",
                    "zhushu": "○贾林曰：敌有智谋，深为己备，不能强，今不巳备。"
                },
                {
                    "paragraph": "",
                    "zhushu": "○杜佑曰：在己故练兵士，策与道合，深为备者，亦不可强胜之。"
                },
                {
                    "paragraph": "",
                    "zhushu": "○梅尧臣曰：在己故能为，在敌故无必。"
                },
                {
                    "paragraph": "",
                    "zhushu": "○王晳曰：在敌不在我也。"
                },
                {
                    "paragraph": "",
                    "zhushu": "○张预曰：若敌强弱之形不显于外，则我岂能必胜于彼。"
                },
                {
                    "paragraph": "故曰胜可知，",
                    "zhushu": ""
                },
                {
                    "paragraph": "",
                    "zhushu": "曹操曰：见成形也。"
                },
                {
                    "paragraph": "",
                    "zhushu": "○杜牧曰：知者但能知己之力，可以胜敌也。"
                },
                {
                    "paragraph": "",
                    "zhushu": "○陈皥曰：取胜于形，胜可知也，"
                },
                {
                    "paragraph": "而不可为。",
                    "zhushu": "曹操曰：敌有备故也。"
                },
                {
                    "paragraph": "",
                    "zhushu": "○杜牧曰：言我不能使敌人虚懈，为我可胜之资。"
                },
                {
                    "paragraph": "",
                    "zhushu": "○贾林曰：敌若隐而无形，不可强为胜败。"
                },
                {
                    "paragraph": "",
                    "zhushu": "○杜佑曰：敌有备也。巳料敌见敌形者，则胜负可知。若敌宻而无形，亦不可强使为败。故范蠡曰：时不至，不可强生，事不究不可强成。"
                },
                {
                    "paragraph": "",
                    "zhushu": "○梅尧臣曰：敌有阙则可知，敌无阙则不可为。何氏曰：可知之胜在我，我有备也。不可为之胜在敌，敌无形也。"
                },
                {
                    "paragraph": "",
                    "zhushu": "○张预曰：己有备则胜可知，敌有备则不可为。"
                },
                {
                    "paragraph": "不可胜者，守也。",
                    "zhushu": ""
                },
                {
                    "paragraph": "",
                    "zhushu": "曹操曰：藏形也。"
                },
                {
                    "paragraph": "",
                    "zhushu": "○杜牧曰：言未见敌人有可胜之形巳，则藏形为不可胜之备，以自守也。"
                },
                {
                    "paragraph": "",
                    "zhushu": "○杜佑曰：藏形也。若未见其形，彼众我寡，则自守也。"
                },
                {
                    "paragraph": "",
                    "zhushu": "○梅尧臣曰：且有待也。"
                },
                {
                    "paragraph": "",
                    "zhushu": "○何氏曰：未见敌人形势虚实，有可胜之理，则宜固守。"
                },
                {
                    "paragraph": "",
                    "zhushu": "○张预曰：知己未可以胜，则守其气而待之。"
                },
                {
                    "paragraph": "可胜者，攻也。",
                    "zhushu": ""
                },
                {
                    "paragraph": "",
                    "zhushu": "曹操曰：敌攻巳乃可胜。"
                },
                {
                    "paragraph": "",
                    "zhushu": "○李筌曰：夫善用兵者，守则高垒坚壁也，攻其橦棚、云梯、土山、地道，陈左川泽，右丘陵，背孤向虚，从疑击间，识辨五令，以节众势，连首尾相应者，为不可胜也。无此数者，以为可胜也。"
                },
                {
                    "paragraph": "",
                    "zhushu": "○杜牧曰：敌人有可胜之形，则当出而攻之。"
                },
                {
                    "paragraph": "",
                    "zhushu": "○杜佑曰：敌攻己，乃可胜也。巳见其形，彼寡我众，则可攻。"
                },
                {
                    "paragraph": "",
                    "zhushu": "○梅尧臣曰：见其阙也。"
                },
                {
                    "paragraph": "",
                    "zhushu": "○王晳曰：守者以于胜不足，攻者以于胜有余。张预曰：知彼有可胜之理，则攻其心而取之。"
                },
                {
                    "paragraph": "守则不足，攻则有余。",
                    "zhushu": ""
                },
                {
                    "paragraph": "",
                    "zhushu": "曹操曰：吾所以守者，力不足也；所以攻者，力有余也。"
                },
                {
                    "paragraph": "",
                    "zhushu": "○李筌曰：力不足者可以守，力有余者可以攻也。"
                },
                {
                    "paragraph": "",
                    "zhushu": "○梅尧臣曰：守则知力不足，攻则知力有余。"
                },
                {
                    "paragraph": "",
                    "zhushu": "○张预曰：吾所以守者，谓取胜之道有所不足，故且待之。吾所以攻者，谓胜敌之事巳有其余，故出击之。言非百胜不战，非万全不斗也。后人谓不足为弱，有余为强者，非也。"
                },
                {
                    "paragraph": "善守者藏于九地之下，善攻者动于九天之上，故能自保而全胜也。",
                    "zhushu": ""
                },
                {
                    "paragraph": "",
                    "zhushu": "曹操曰：因山川丘陵之固者，藏于九地之下，因天时之变者，动于九天之上。"
                },
                {
                    "paragraph": "",
                    "zhushu": "○李筌曰：《天一遁甲经》云：九天之上，可以陈兵，九地之下，可以伏藏。常以直符加时干后一所临宫为九天，后二所临宫为九地，地者静而利藏，天者运而利动，故魏武不明二遁，以九地为山川，九天为天时也。夫以天一太一之遁幽微，知而用之，故全也。经云：“知三避五，魁然独处。”能知三五，横行天下，以此法出，不拘诸咎，则其义也。"
                },
                {
                    "paragraph": "",
                    "zhushu": "○杜牧曰：守者韬声灭迹，幽比鬼神，在于地下，不可得而见之。攻者势迅声烈，疾若雷电，如来天上，不可得而备也。九者，高深数之极。"
                },
                {
                    "paragraph": "",
                    "zhushu": "○陈皥曰：春三月寅功曹为九天之上，申传送为九地之下，夏三月，午胜先为九天之上，子神后为九地之下。秋三月，申传送为九天之上，寅功曹为九地之下。冬三月，子神后为九天之上，午胜先为九地之下也。杜佑曰：善守备者，务因其山川之阻，丘陵之固，使不知所攻，言其深宻藏于九地之下。善攻者，务因天时地利水火之变，使敌不知所备。言其雷震发动，若于九天之上也。"
                },
                {
                    "paragraph": "",
                    "zhushu": "○梅尧臣曰：九地言深不可知，九天言高不可测，盖守备宻而攻取迅也。"
                },
                {
                    "paragraph": "",
                    "zhushu": "○王晳曰：守者，为未见可攻之利，当潜藏其形，沉静幽默，不使敌人窥测之也。攻者，为见可攻之利，当高远神速，乘其不意，惧敌人觉我而为之备也。九者极言之耳。"
                },
                {
                    "paragraph": "",
                    "zhushu": "○何氏曰：九地九天，言其深微。《尉缭子》曰：治兵者若秘于地，若邃于天，言其秘宻邃远之甚也。后汉凉州贼王国围陈仓，左将军皇甫嵩督前军，董卓救之，卓欲速进赴陈仓，嵩不听，卓曰：智者不后时，勇者不留决，速救则城全，不救则城灭，全灭之势，在于此也。嵩曰：不然。百战百胜，不如不战而屈人之兵。是以先为不可胜，以待敌之可胜。不可胜在我，可胜在彼。彼守不足，我攻有余。有余者动于九天之上，不足者陷于九地之下。今陈仓虽小，城守固备，非九地之陷也。王国虽强，而攻我之所不救，非九天之势也。夫势非九天，攻者受害，陷非九地，守者不拔国。今巳陷受害之地，而陈仓保不拔之城，我可不烦兵动众，而取全胜之功，将何救焉。遂不听。王国围陈仓，自冬迄春，八十余日，城坚守固，竟不能拔，贼众疲弊，果自解去。"
                },
                {
                    "paragraph": "",
                    "zhushu": "○张预曰：藏于九地之下，喻幽而不可知也。动于九天之上，喻来而不可备也。尉缭子曰：若秘于地，若邃于天是也。守则固，是自保也。攻则取，是全胜也。"
                },
                {
                    "paragraph": "见胜不过众人之所知，非善之善者也。",
                    "zhushu": ""
                },
                {
                    "paragraph": "",
                    "zhushu": "曹操曰：当见未萌。李筌曰：知不出众，知非善也。韩信破赵未餐而出井陉曰：“破赵会食。”时诸将呒然，佯应曰：诺。乃背水陈，赵乘壁望见，皆大笑，言汉将不便兵也。乃破赵，食，斩成安君，此则众所不知也。杜牧曰：众人之所见，破军杀将，然后知胜。我之所见，庙堂之上，蹲俎之间，已知胜负者矣。贾林曰：守必固，攻必克，能自保全而常不失，胜见未然之胜，善知将然之败，谓实微妙通玄，非众人之所见也。"
                },
                {
                    "paragraph": "",
                    "zhushu": "○孟氏曰：当见未萌，言两军巳交，虽料见胜负，策不能过绝于人，但见近形，非远。太公曰：智与众同，非国师也。"
                },
                {
                    "paragraph": "",
                    "zhushu": "○梅尧臣曰：人所见而见，故非善。"
                },
                {
                    "paragraph": "",
                    "zhushu": "○王晳曰：众常之人，见所以胜，而不知制胜之形。"
                },
                {
                    "paragraph": "",
                    "zhushu": "○张预曰：众人所知，已成已箸也；我之所见，未形未萌也。"
                },
                {
                    "paragraph": "战胜而天下曰善，非善之善者也。",
                    "zhushu": ""
                },
                {
                    "paragraph": "",
                    "zhushu": "曹操曰：争锋也。"
                },
                {
                    "paragraph": "",
                    "zhushu": "○李筌曰：争锋力战，天下易见，故非善也。"
                },
                {
                    "paragraph": "",
                    "zhushu": "○杜牧曰：天下，犹上文言众也。言天下人皆称战胜者，故破军杀将者也。我之善者，阴谋潜运，攻必伐谋，胜敌之日，曾不血刃。"
                },
                {
                    "paragraph": "",
                    "zhushu": "○陈皥曰：潜运其智，专伐其谋，未战而屈人之兵，乃是善之善者也。梅尧臣曰：见不过众，战虽胜，天下称之，犹不曰善。"
                },
                {
                    "paragraph": "",
                    "zhushu": "○王晳曰：以谋屈人则善矣。"
                },
                {
                    "paragraph": "",
                    "zhushu": "○张预曰：战而后能胜，众人称之曰善，是有智名勇功也，故云非善。若见微察隐，取胜于无形，则真善者也。"
                },
                {
                    "paragraph": "故举秋毫不为多力，见日月不为明目，闻雷霆不为聪耳。",
                    "zhushu": ""
                },
                {
                    "paragraph": "",
                    "zhushu": "曹操曰：易见闻也。"
                },
                {
                    "paragraph": "",
                    "zhushu": "○李筌曰：易见闻也。以为攻战胜而天下不曰善也。夫智能之将，人所莫测，为之深谋，故孙武曰难知如阴也。"
                },
                {
                    "paragraph": "",
                    "zhushu": "○王晳曰：众人之所知不为智，力战而胜人不为善。"
                },
                {
                    "paragraph": "",
                    "zhushu": "○何氏曰：此言众人之所见所闻，不足为兴也。昔乌获举千钧之鼎为力，离朱百步睹纤芥之物为明，师旷听蚊行螘步为聪也。兵之成形而见之，谁不能也，故胜于未形，乃为知兵矣。"
                },
                {
                    "paragraph": "",
                    "zhushu": "○张预曰：人皆能也。引此以喻众人之见胜也。秋毫，谓兔毛至秋而劲细，言至轻也。"
                },
                {
                    "paragraph": "古之所谓善战者，胜于易胜者也。",
                    "zhushu": ""
                },
                {
                    "paragraph": "",
                    "zhushu": "曹操曰：原微易胜，攻其可胜，不攻其不可胜也。"
                },
                {
                    "paragraph": "",
                    "zhushu": "○杜牧曰：敌人之谋，初有萌兆，我则潜运以能攻之，用力既少，制胜既微，故曰易胜也。"
                },
                {
                    "paragraph": "",
                    "zhushu": "○梅尧臣曰：力举秋毫，明见日月，聪闻雷霆，不出众人之所能也。故见于著则胜于艰，见于微则胜于易。"
                },
                {
                    "paragraph": "",
                    "zhushu": "○何氏曰：言敌人之谋，初有萌兆，我则潜运巳能攻之，用力既少，制敌甚微，故曰易胜也。"
                },
                {
                    "paragraph": "",
                    "zhushu": "○张预曰：交锋接刃而后能制敌者，是其胜难也。见微察隐而破于未形者，是其胜易也。故善战者，常攻其易胜，而不攻其难胜也。"
                },
                {
                    "paragraph": "故善战者之胜也，无智名，无勇功。",
                    "zhushu": ""
                },
                {
                    "paragraph": "",
                    "zhushu": "曹操曰：敌兵形未成，胜之无赫赫之功也。李筌曰：胜敌而天下不知，何智名之有。"
                },
                {
                    "paragraph": "",
                    "zhushu": "○杜牧曰：胜于未萌，天下不知，故无智名。曾不血刃，敌国已服，故无勇功也。"
                },
                {
                    "paragraph": "",
                    "zhushu": "○梅尧臣曰：大智不彰，大功不扬，见微胜易，何勇何智。"
                },
                {
                    "paragraph": "",
                    "zhushu": "○何氏曰：患销未形，人谁称智，不战而服，人谁言勇。汉之子房，唐之裴度能之。"
                },
                {
                    "paragraph": "",
                    "zhushu": "○张预曰：阴谋潜运，取胜于无形，天下不闻料敌制胜之智，不见搴旗斩将之功，若留侯未尝，有战斗功是也。"
                },
                {
                    "paragraph": "故其战胜不忒。",
                    "zhushu": ""
                },
                {
                    "paragraph": "",
                    "zhushu": "李筌曰：百战百胜，有何疑贰也。此筌以忒字为贰也。"
                },
                {
                    "paragraph": "",
                    "zhushu": "○陈皥曰：筹不虚运，策不徒发。张预曰：力战而求胜，虽善者亦有败时。既见于未形，察于未成，则百战百胜，而无一差忒矣。"
                },
                {
                    "paragraph": "不忒者，其所措必胜，胜已败者也。",
                    "zhushu": ""
                },
                {
                    "paragraph": "",
                    "zhushu": "曹操曰：察敌必可败，不差忒也。"
                },
                {
                    "paragraph": "",
                    "zhushu": "○李筌曰：置胜于巳败之师，何忒焉？师老卒惰，法令不一，谓巳败也。"
                },
                {
                    "paragraph": "",
                    "zhushu": "○杜牧曰：措，犹置也。忒，差忒也。我能置胜不忒者，何也？盖先见敌人巳败之形，然后攻之，故能致必胜之功，不差忒也。"
                },
                {
                    "paragraph": "",
                    "zhushu": "○贾林曰：读措为错。错，杂也。取敌之胜，理非一途，故杂而料之也。常于胜未形巳见敌之败。"
                },
                {
                    "paragraph": "",
                    "zhushu": "○梅尧臣曰：睹其可败，胜则不差。"
                },
                {
                    "paragraph": "",
                    "zhushu": "○何氏曰：善料也。"
                },
                {
                    "paragraph": "",
                    "zhushu": "○张预曰：所以能胜而不差者，盖察知敌人有必可败之形，然后指兵以能之云耳。"
                },
                {
                    "paragraph": "故善战者，立于不败之地，而不失敌之败也。",
                    "zhushu": ""
                },
                {
                    "paragraph": "",
                    "zhushu": "李筌曰：兵得地者昌，失地者亡。地者，要害之地。秦军败赵，先据北山者胜；宋师伐燕，过大岘而胜，皆得其地也。"
                },
                {
                    "paragraph": "",
                    "zhushu": "○杜牧曰：不败之地者，为不可胜之计，使敌人必不能败我也。不失敌人之败者，言窥伺敌人可败之形，不失毫发也。"
                },
                {
                    "paragraph": "",
                    "zhushu": "○陈皥注同李筌。"
                },
                {
                    "paragraph": "",
                    "zhushu": "○杜佑注同杜牧。"
                },
                {
                    "paragraph": "",
                    "zhushu": "○梅尧臣曰：善候敌隙，我则常胜。"
                },
                {
                    "paragraph": "",
                    "zhushu": "○王晳曰：常为不可胜，待敌可胜，不失其机。"
                },
                {
                    "paragraph": "",
                    "zhushu": "○何氏曰：自恃有备则无患，常伺敌隙，则胜之不失也。立于不败之地，利也。言我常为胜所。"
                },
                {
                    "paragraph": "",
                    "zhushu": "○张预曰：审吾法令，明吾赏罚，便吾器用，养吾武勇，是立于不败之地也。我有节制，则彼将自衄，是不失敌之败也。"
                },
                {
                    "paragraph": "是故胜兵先胜而后求战，败兵先战而后求胜。",
                    "zhushu": ""
                },
                {
                    "paragraph": "",
                    "zhushu": "曹操曰：有谋与无虑也。"
                },
                {
                    "paragraph": "",
                    "zhushu": "○李筌曰：计与不计也。是以薛公知黥布之必败，田丰知魏武之必胜，是其义也。"
                },
                {
                    "paragraph": "",
                    "zhushu": "○杜牧曰：管子曰：天时地利，其数多少，其要必出于计数。故凡攻伐之道，计必先定于内，然后兵出乎境。不明敌人之政，不能加也；不明敌人之积，不能约也。不明敌人之将，不见先军，不明敌人之士，不见先陈。故以众击寡，以理击乱，以富撃贫，以能击不能，以教士练卒击欧众白徒，故能百战百胜。此则先胜而后求战之义也。卫公李靖曰：夫将之上务，在于明察而众和，谋深而虑远，审于天时，稽乎人理。若不料其能，不达权变，及临机对敌，方始趦趄，左顾右盻，计无所出，信任过说，一彼一此，进退狐疑，部伍狼籍，何异趣苍生而赴汤火，驱牛羊而啖狼虎者乎。此则先战而后求胜之义也。○贾林曰：不知彼我之情，陈兵轻进，意虽求胜，而终自败也。梅尧臣曰：可胜而战，战则胜矣，未见可战胜可得乎。"
                },
                {
                    "paragraph": "",
                    "zhushu": "○何氏曰：凡用兵，先定必胜之计，而后出军，若不先谋而欲恃强，胜未必也。○张预曰：计谋先胜，然后兴师，故以战则克。尉缭子曰：兵不必胜，不可以言战；攻不必拔，不可以言攻。谓危事不可轻举也。又曰：兵贵先胜于此，则胜彼矣。弗胜于此，则弗胜彼矣。此之谓也。若赵充国常先计而后战，亦是也。不谋而进，欲幸其成功，故以战则败。"
                },
                {
                    "paragraph": "善用兵者，修道而保法，故能为胜败之政。",
                    "zhushu": ""
                },
                {
                    "paragraph": "",
                    "zhushu": "曹操曰：善用兵者，先自修治，为不可胜之道，保法度，不失敌之败乱也。"
                },
                {
                    "paragraph": "",
                    "zhushu": "○李筌曰：以顺讨逆，不伐无罪之国，军至无虏掠，不伐树木，污井灶，所过山川城社陵祠，必涤而除之。不习亡国之事，谓之道法也。军严肃，有死无犯，赏罚信义，将若此者，能胜敌之败政也。"
                },
                {
                    "paragraph": "",
                    "zhushu": "○杜牧曰：道者，仁义也。法者，法制也。善用兵者，先修理仁义，保守法制，自为不可胜之政，伺敌有可败之隙，则攻能胜之。"
                },
                {
                    "paragraph": "",
                    "zhushu": "○贾林曰：常修用兵之胜道，保赏罚之法度，如此则当为胜，不能则败，故曰胜败之政也。"
                },
                {
                    "paragraph": "",
                    "zhushu": "○梅尧臣曰：攻守自修，法令自保，在我而已。"
                },
                {
                    "paragraph": "",
                    "zhushu": "○王晳曰：法者，下之五事也。张预曰：修治为战之道，保守制敌之法，故能必胜。或曰：先修饰道义以和其众，后保守法令以戢其下，使民爱而畏之，然后能为胜败。"
                },
                {
                    "paragraph": "兵法：一曰度。",
                    "zhushu": ""
                },
                {
                    "paragraph": "",
                    "zhushu": "贾林曰：度，土地也。"
                },
                {
                    "paragraph": "",
                    "zhushu": "○王晳曰：丈尺也。"
                },
                {
                    "paragraph": "二曰量。",
                    "zhushu": ""
                },
                {
                    "paragraph": "",
                    "zhushu": "贾林曰：量人力多少，仓廪虚实。"
                },
                {
                    "paragraph": "",
                    "zhushu": "○王晳曰：㪷，斛也。"
                },
                {
                    "paragraph": "三曰数。",
                    "zhushu": ""
                },
                {
                    "paragraph": "",
                    "zhushu": "贾林曰：筭，数也。以数推之，则众寡可知，虚实可见。○王晳曰：百，千也。"
                },
                {
                    "paragraph": "四曰称。",
                    "zhushu": ""
                },
                {
                    "paragraph": "",
                    "zhushu": "贾林曰：既知众寡，兼知彼我之德业轻重，才能之长短。"
                },
                {
                    "paragraph": "",
                    "zhushu": "○王晳曰：权，衡也。"
                },
                {
                    "paragraph": "五曰胜。",
                    "zhushu": ""
                },
                {
                    "paragraph": "",
                    "zhushu": "曹操曰：胜败之政，用兵之法，当以此五事称量，知敌之情。"
                },
                {
                    "paragraph": "",
                    "zhushu": "○张预曰：此言安营布陈之法也。李卫公曰：教士犹布碁于盘，若无画路，碁安用之？"
                },
                {
                    "paragraph": "地生度。",
                    "zhushu": ""
                },
                {
                    "paragraph": "",
                    "zhushu": "曹操曰：因地形势而度之。"
                },
                {
                    "paragraph": "",
                    "zhushu": "○李筌曰：既度有情，则量敌而御之。"
                },
                {
                    "paragraph": "",
                    "zhushu": "○杜牧曰：度者，计也。言度我国土大小，人户多少，征赋所入，兵车所籍，山河险易，道里迂直，自度此事与敌人如何，然后起兵。夫小不能谋大，弱不能击强，近不能袭远，夷不能攻险，此皆生于地，故先度也。"
                },
                {
                    "paragraph": "",
                    "zhushu": "○梅尧臣曰：因地以度军势。"
                },
                {
                    "paragraph": "",
                    "zhushu": "○王晳曰：地，人所履也。举兵攻战，先本于地，由地故生度，度所以度长短，知远近也。凡行军临敌，先须知远近之计。"
                },
                {
                    "paragraph": "",
                    "zhushu": "○何氏曰：地者，远近险易也。度，计也。未出军，先计敌国之险易，道路迂直，兵甲孰多，勇怯孰是，计度可伐，然后与师动众，可以成功。"
                },
                {
                    "paragraph": "度生量。",
                    "zhushu": ""
                },
                {
                    "paragraph": "",
                    "zhushu": "杜牧曰：量者，酌量也。言度地已熟，然后能酌量彼我之强弱也。"
                },
                {
                    "paragraph": "",
                    "zhushu": "○梅尧臣曰：因度地以量敌情。"
                },
                {
                    "paragraph": "",
                    "zhushu": "○王晳曰：谓量有大小，言既知远近之计，则须更量其地之大小也。"
                },
                {
                    "paragraph": "",
                    "zhushu": "○何氏曰：量酌彼巳之形势。"
                },
                {
                    "paragraph": "量生数。",
                    "zhushu": ""
                },
                {
                    "paragraph": "",
                    "zhushu": "曹操曰：知其远近广狭，知其人数也。"
                },
                {
                    "paragraph": "",
                    "zhushu": "○李筌曰：量敌远近强弱，须备士卒军资之数而胜也。"
                },
                {
                    "paragraph": "",
                    "zhushu": "○杜牧曰：数者，机数也。言强弱已定，然后能用机变数也。"
                },
                {
                    "paragraph": "",
                    "zhushu": "○贾林曰：量地远近广狭，则知敌人人数多少也。○梅尧臣曰：因量以得众寡之数。"
                },
                {
                    "paragraph": "",
                    "zhushu": "○王晳曰：数所以纪多少，言既知敌之大小，则更计其精劣多少之数。曹公曰：知其人数。"
                },
                {
                    "paragraph": "",
                    "zhushu": "○何氏曰：数，机变也。先酌量彼我强弱利害，然后为机数。"
                },
                {
                    "paragraph": "",
                    "zhushu": "○张预曰：地有远近广狭之形，必先度知之，然后量其容人多少之数也。"
                },
                {
                    "paragraph": "数生称。",
                    "zhushu": ""
                },
                {
                    "paragraph": "",
                    "zhushu": "曹操曰：称量敌孰愈也。"
                },
                {
                    "paragraph": "",
                    "zhushu": "○李筌曰：分数既定贤智之多少，得贤者重，失贤者轻，如韩信之论楚汉也。须知轻重，别贤愚，而称之锱铢则强。"
                },
                {
                    "paragraph": "",
                    "zhushu": "○杜牧曰：称，校也。机权之数巳行，然后可以称校彼我之胜负也。"
                },
                {
                    "paragraph": "",
                    "zhushu": "○梅尧臣曰：因数以权轻重。"
                },
                {
                    "paragraph": "",
                    "zhushu": "○王晳曰：称所以知重轻，喻强弱之形势也。能尽知远近之计，大小之举，多少之数，以与敌相形，则知重轻所在。"
                },
                {
                    "paragraph": "",
                    "zhushu": "○何氏同杜牧注。"
                },
                {
                    "paragraph": "称生胜。",
                    "zhushu": ""
                },
                {
                    "paragraph": "",
                    "zhushu": "曹操曰：称量之数，知其胜负所在。"
                },
                {
                    "paragraph": "",
                    "zhushu": "○李筌曰：称知轻重，胜败之数可知也。"
                },
                {
                    "paragraph": "",
                    "zhushu": "○杜牧曰：称校既熟，我胜敌败，分明见也。"
                },
                {
                    "paragraph": "",
                    "zhushu": "○梅尧臣曰：因轻重以知胜负。"
                },
                {
                    "paragraph": "",
                    "zhushu": "○王晳曰：重胜轻也。陈皥、杜佑、李筌同杜牧上五事注。"
                },
                {
                    "paragraph": "",
                    "zhushu": "○何氏曰：上五事，未战先计必胜之法，故孙子引古法以疏胜败之要也。"
                },
                {
                    "paragraph": "",
                    "zhushu": "○张预曰：称，宜也，地形与人数相称，则疏宻得宜，故可胜也。尉缭子曰：无过在于度数。度谓尺寸，数谓什伍。度以量地，数以量兵，地与兵相称则胜。五者皆因地形而得，故自地而生之也。李靖五陈，随地形而变是也。"
                },
                {
                    "paragraph": "故胜兵若以镒称铢。",
                    "zhushu": ""
                },
                {
                    "paragraph": "",
                    "zhushu": "梅尧臣曰：力易举也。"
                },
                {
                    "paragraph": "败兵若以铢称镒。",
                    "zhushu": ""
                },
                {
                    "paragraph": "",
                    "zhushu": "曹操曰：轻不能举重也。"
                },
                {
                    "paragraph": "",
                    "zhushu": "○李筌曰：二十两为镒。铢之于镒，轻重异位，胜败之数，亦复如之。"
                },
                {
                    "paragraph": "",
                    "zhushu": "○梅尧臣曰：力难制也。"
                },
                {
                    "paragraph": "",
                    "zhushu": "○王晳曰：言铢镒者，以明轻重之至也。"
                },
                {
                    "paragraph": "",
                    "zhushu": "○张预曰：二十两为镒，二十四铢为两。此言有制之兵，对无制之兵，轻重不侔也。"
                },
                {
                    "paragraph": "胜者之战民也，若决积水于千仞之谿者，形也。",
                    "zhushu": ""
                },
                {
                    "paragraph": "",
                    "zhushu": "曹操曰：八尺曰仞，决水千仞，其高势疾也。李筌曰：八尺曰仞，言其势也。杜预伐吴，言兵如破竹，数节之后，皆迎刃自解，则其义也。"
                },
                {
                    "paragraph": "",
                    "zhushu": "○杜牧曰：夫积水在千仞之谿，不可测量，如我之守，不见形也。及决水下，湍𣵡奔注，如我之攻，不可御也。"
                },
                {
                    "paragraph": "",
                    "zhushu": "○梅尧臣曰：水决千仞之谿，莫测其迅，兵动九天之上，莫见其迹，此军之形也。"
                },
                {
                    "paragraph": "",
                    "zhushu": "○王晳曰：千仞之谿，至陗绝也，喻不可胜对可胜之形，乘机攻之，决水是也。○张预曰：水之性避高而趋下，决之赴深，谿固湍浚，而莫之御也。兵之形象水，乘敌之不备，掩敌之不意，避实而击虚，亦莫之制也。或曰：千仞之谿，谓不测之渊，人莫能量其浅深，及决而下之，则其势莫之能御。如善守者，匿形晦迹，藏于九地之下，敌莫能测其强弱，及乘虚而出，则其锋莫之能当也。"
                }
            ]
        },
        {
            "name": "势篇",
            "paragraphs": [
                {
                    "paragraph": "势篇",
                    "zhushu": "曹操曰：用兵任势也。○李筌曰：陈以形成，如决建瓴之势，故以是篇次是。○王晳曰：势者，积势之变也。善战者能任势以取胜，不劳力也。○张预曰：兵势已成，然后任势以取胜，故次形。",
                    "type": 1
                },
                {
                    "paragraph": "孙子曰：凡治众如治寡，分数是也；",
                    "zhushu": ""
                },
                {
                    "paragraph": "",
                    "zhushu": "曹操曰：部曲为分，什伍为数。"
                },
                {
                    "paragraph": "",
                    "zhushu": "○李筌曰：善用兵者，将鸣一金，举一旌，而三军尽应，号令既定如寡焉。"
                },
                {
                    "paragraph": "",
                    "zhushu": "○杜牧曰：分者，分别也；数者，人数也。言部曲行伍，皆分别其人数多少，各任偏裨长伍，训练升降，皆责成之，故我所治者寡也。韩信曰：多多益办是也。○陈皥曰：若聚兵既众，即须多为部伍，部伍之内，各有小吏以主之，故分其人数，使之训齐决断，遇敌临陈，授以方略，则我统之虽众，治之益寡。"
                },
                {
                    "paragraph": "",
                    "zhushu": "○孟氏曰：分，队伍也。数，兵之大数也。分数多少，制置先定。"
                },
                {
                    "paragraph": "",
                    "zhushu": "○梅尧臣曰：部伍奇正之分数，各有所统。"
                },
                {
                    "paragraph": "",
                    "zhushu": "○王晳曰：分数，谓部曲也。偏禆各有部分与其人数，若师旅卒两之属。"
                },
                {
                    "paragraph": "",
                    "zhushu": "○张预曰：统众既多，必先分偏禆之任，定行伍之数，使不相乱，然后可用。故治兵之法，一人曰独，二人曰比，三人曰参。比参为伍，五人为列，二列为火，五火为队，二队为官，二官为曲，二曲为部，二部为校，二校为禆，二禆为军，递相统属，各加训练，虽治百万之众，如治寡也。"
                },
                {
                    "paragraph": "斗众如斗寡，形名是也；",
                    "zhushu": ""
                },
                {
                    "paragraph": "",
                    "zhushu": "曹操曰：旌旗曰形，金鼓曰名。"
                },
                {
                    "paragraph": "",
                    "zhushu": "○杜牧曰：旌旗钟鼓，敌亦有之，我安得独为形名，斗众如斗寡也？夫形者，陈形也；名者，旌旗也。战法曰：陈间容陈，足曳白刃。故大陈之中，复有小陈，各占地分，皆有陈形。旗者，各依方色，或认以鸟兽，某将某陈，自有名号，形名巳定，志专势孤，人自为战，败则自败，胜则自胜，战百万之兵，如战一夫，此之是也。"
                },
                {
                    "paragraph": "",
                    "zhushu": "○陈皥曰：夫军士既众，分布必广，临陈对敌，递不相知，故设旌旗之形，使各认之，进退迟速，又不相闻，故设金鼓以节之，所以令之曰：闻鼓则进，闻金则止。曹说是也。"
                },
                {
                    "paragraph": "",
                    "zhushu": "○梅尧臣曰：形以旌旗，名以采章，指麾应速，无有后先。"
                },
                {
                    "paragraph": "",
                    "zhushu": "○王晳曰：曹公曰：旌旗曰形，金鼓曰名。晳谓形者，旌旗金鼓之制度，名者，各有其名号也。"
                },
                {
                    "paragraph": "",
                    "zhushu": "○张预曰：军政曰：言不相闻，故为鼓铎；视不相见，故为旌旗。今用兵既众，相去必远，耳目之力所不闻见，故令士卒望旌旗之形而前却，听金鼓之号而行止，则勇者不得独进，怯者不得独退。故曰：此用众之法也。"
                },
                {
                    "paragraph": "三军之众，可使必受敌而无败者，奇正是也；",
                    "zhushu": ""
                },
                {
                    "paragraph": "",
                    "zhushu": "曹操曰：先出合战为正，后出为奇。"
                },
                {
                    "paragraph": "",
                    "zhushu": "○李筌曰：当敌为正，傍出为奇。将三军无奇兵，未可与人争利。汉吴王濞拥兵入大梁，吴将田伯禄说吴王曰：“兵屯聚而西，无他奇道，难以立功。臣愿得五万人，别循江淮而上，收淮南、长沙，入武关，与大王大王会，此亦一奇也。”不从，遂为周亚夫所败。此则有正无奇。"
                },
                {
                    "paragraph": "",
                    "zhushu": "○杜牧曰：解在下文。"
                },
                {
                    "paragraph": "",
                    "zhushu": "○贾林曰：当敌以正陈，取胜以奇兵，前后左右，俱能相应，则常胜而不败也。○梅尧臣曰：动为奇，静为正，静以待之，动以胜之。"
                },
                {
                    "paragraph": "",
                    "zhushu": "○王晳曰：必当作毕，字误也。奇正还相生，故毕受敌而无败也。"
                },
                {
                    "paragraph": "",
                    "zhushu": "○何氏曰：兵体万变，纷纭混沌，无不是正，无不是奇，若兵以义举者正也，临敌合变者奇也。我之正使敌视之为奇，我之奇使敌视之为正，正亦为奇，奇亦为正，大抵用兵皆有奇正，无奇正而胜者幸胜也。浪战也。如韩信背水而陈。以兵循山而拔赵帜以破其国。则背水正也。循山奇也。信又盛兵临晋。而以木罂从夏阳袭安邑。而虏魏王豹。则临晋正也。夏阳奇也。由是观之。受敌无败者。奇正之谓也。《尉缭子》曰：“今以镆䥺之利。犀兕之坚。三军之众，有所奇正，则天下莫当其战矣。”"
                },
                {
                    "paragraph": "",
                    "zhushu": "○张预曰：三军虽众，使人人皆受敌而不败者，在乎奇正也。奇正之说，诸家不同。《尉缭子》则曰：“正兵贵先，奇兵贵后。”曹公则曰：“先出合战为正，后出为奇。”李卫公则曰：“兵以前向为正，后却为奇。”此皆以正为正，以奇为奇，曾不说相变循环之义。唯唐太宗曰：“以奇为正，使敌视以为正，则吾以奇击之。以正为奇，使敌视以为奇，则吾以正击之。”混为一法，使敌莫测。玆最详矣。"
                },
                {
                    "paragraph": "兵之所加，如以碬投卵者，虚实是也。",
                    "zhushu": ""
                },
                {
                    "paragraph": "",
                    "zhushu": "曹操曰：以至实击至虚。"
                },
                {
                    "paragraph": "",
                    "zhushu": "○李筌曰：碬实卵虚，以实击虚，其势易也。"
                },
                {
                    "paragraph": "",
                    "zhushu": "○孟氏曰：碬，石也。兵若训练至整，部领分明，更能审料敌情，委知虚实，后以兵而加之实，同以碬石投卵也。"
                },
                {
                    "paragraph": "",
                    "zhushu": "○梅尧臣曰：碬，石也，音遐。以实击虚，犹以坚破脆也。"
                },
                {
                    "paragraph": "",
                    "zhushu": "○王晳曰：鍜，治铁也。"
                },
                {
                    "paragraph": "",
                    "zhushu": "○何氏曰：用兵识虚实之势，则无不胜。"
                },
                {
                    "paragraph": "",
                    "zhushu": "○张预曰：下篇曰“善战者致人而不致于人”，此虚实彼我之法也。引致敌来，则彼势常虚，不往赴彼，则我势常实。以实击虚，如举石投卵，其破之必矣。夫合军聚众，先定分数，分数明，然后习形名；形名正，然后分奇正；奇正审，然后虚实可见矣。四事所以次序也。"
                },
                {
                    "paragraph": "凡战者，以正合，以奇胜。",
                    "zhushu": ""
                },
                {
                    "paragraph": "",
                    "zhushu": "曹操曰：“正者当敌，奇兵从傍击不备也。”"
                },
                {
                    "paragraph": "",
                    "zhushu": "○李筌曰：战无其诈，难以胜敌。"
                },
                {
                    "paragraph": "",
                    "zhushu": "○杜佑曰：正者当敌，奇者从傍，击不备，以正道合战，以奇变取胜也。"
                },
                {
                    "paragraph": "",
                    "zhushu": "○梅尧臣曰：用正合战，用奇胜敌。"
                },
                {
                    "paragraph": "",
                    "zhushu": "○何氏曰：如战国廉颇为赵将，秦使间曰：“秦独畏赵括耳，廉颇易与，且降矣。”会颇军多亡失，数败，坚壁不战，又闻秦反间之言，使括代颇，至则出军击秦，秦军佯败而走，张二奇兵以劫之，赵军逐胜，追造秦壁，壁坚拒不得入。而秦奇兵二万五千绝赵军后，又五千骑绝赵壁间，赵兵分为二，粮道绝，括卒败。又唐突厥犯塞，炀帝令唐高祖与马邑太守王仁恭率众备边。会虏冦马邑，仁恭以众寡不敌，有惧色。高祖曰：“今主上遐远，孤城绝援，若不死战，难以图全。”于是亲选精骑四千，出为游军，居处饮食，随逐水草，一同于突厥。见虏候骑，但驰骋猎耳，若轻之，及与虏相遇，则掎角置陈，选善射者为别队，持满以待之。虏莫能测，不敢决战。因纵奇兵击走之，获其特勒所乘骏马，斩首千余级。又太宗选精锐千余骑为奇兵，皆黑衣玄甲，分为左右队，建大旗，令骑将秦叔寳、程䶧金等分统之。毎临冦，太宗躬被玄甲，先锋率之，候机而进，所向摧殄。常以少击众，贼徒气慑。又五代汉高祖在晋阳，郭进往依之，汉祖壮其材。会北虏屠安阳城，因遣进攻拔之，戎人遁去，授坊州刺史。虏主道毙，高祖出奇兵井陉，进以间道先入沼北，因定河北。此皆以奇胜之迹也。"
                },
                {
                    "paragraph": "",
                    "zhushu": "○张预曰：两军相临，先以正兵与之合战，徐发奇兵，或捣其旁，或击其后以胜之。若郑伯御燕师，以三军军其前，以濳军军其后是也。"
                },
                {
                    "paragraph": "故善出奇者，无穷如天地，",
                    "zhushu": ""
                },
                {
                    "paragraph": "",
                    "zhushu": "李筌曰：动静也。"
                },
                {
                    "paragraph": "不竭如江河。",
                    "zhushu": ""
                },
                {
                    "paragraph": "",
                    "zhushu": "李筌曰：通流不绝。"
                },
                {
                    "paragraph": "",
                    "zhushu": "○杜佑曰：言应变出奇无穷竭。"
                },
                {
                    "paragraph": "",
                    "zhushu": "○张预曰：言应变出奇，无有穷竭。"
                },
                {
                    "paragraph": "终而复始，日月是也；死而复生，四时是也。",
                    "zhushu": ""
                },
                {
                    "paragraph": "",
                    "zhushu": "李筌曰：奇变如日月，四时亏盈，寒暑不停。"
                },
                {
                    "paragraph": "",
                    "zhushu": "○杜佑曰：日月运行，入而复出，四时更王，兴而复废。言奇正变化，或若日月之进退，四时之盛衰也。"
                },
                {
                    "paragraph": "",
                    "zhushu": "○张预曰：日月运行，入而复出，四时更互，盛而复衰。喻奇正相变，纷纭浑沌，终始无穷也。"
                },
                {
                    "paragraph": "声不过五，",
                    "zhushu": ""
                },
                {
                    "paragraph": "",
                    "zhushu": "李筌曰：宫、商角征羽也。"
                },
                {
                    "paragraph": "五声之变，不可胜听也。",
                    "zhushu": ""
                },
                {
                    "paragraph": "",
                    "zhushu": "李筌曰：变入八音，奏乐之曲，不可尽听。"
                },
                {
                    "paragraph": "色不过五，",
                    "zhushu": ""
                },
                {
                    "paragraph": "",
                    "zhushu": "李筌曰：青，黄赤白黑也。"
                },
                {
                    "paragraph": "五色之变，不可胜观也。味不过五，",
                    "zhushu": ""
                },
                {
                    "paragraph": "",
                    "zhushu": "李筌曰：酸、辛、醎、甘。苦也。"
                },
                {
                    "paragraph": "五味之变，不可胜尝也。",
                    "zhushu": ""
                },
                {
                    "paragraph": "",
                    "zhushu": "曹操曰：自无穷如天地巳下，皆以喻奇正之无穷也。"
                },
                {
                    "paragraph": "",
                    "zhushu": "○李筌曰：五味之变，庖宰鼎饪也。"
                },
                {
                    "paragraph": "",
                    "zhushu": "○杜牧曰：自无穷如天地巳下，皆喻八陈奇正也。"
                },
                {
                    "paragraph": "",
                    "zhushu": "○张预曰：引五声五色五味之变，以喻奇正相生之无穷。"
                },
                {
                    "paragraph": "战势不过奇正，奇正之变，不可胜穷也。",
                    "zhushu": ""
                },
                {
                    "paragraph": "",
                    "zhushu": "李筌曰：邀截掩袭，万途之势，不可穷尽也。"
                },
                {
                    "paragraph": "",
                    "zhushu": "○梅尧臣曰：奇正之变，犹五声、五色、五味之变，无尽也。"
                },
                {
                    "paragraph": "",
                    "zhushu": "○王晳曰：奇正者，用兵之钤键，制胜之枢机也。临敌运变，循环不穷，穷则败也。"
                },
                {
                    "paragraph": "",
                    "zhushu": "○孟氏曰：《六韬》云：“奇正发于无穷之源”"
                },
                {
                    "paragraph": "",
                    "zhushu": "○张预曰：战陈之势，止于奇正一事而巳，及其变而用之，则万途千辙，乌可穷尽也。"
                },
                {
                    "paragraph": "奇正相生，如循环之无端，孰能穷之？",
                    "zhushu": ""
                },
                {
                    "paragraph": "",
                    "zhushu": "李筌曰：奇正相依而生，如环团圆，不可穷端倪也。"
                },
                {
                    "paragraph": "",
                    "zhushu": "○梅尧臣曰：变动周旋之不极。"
                },
                {
                    "paragraph": "",
                    "zhushu": "○王晳曰：敌不能穷我也。"
                },
                {
                    "paragraph": "",
                    "zhushu": "○何氏曰：奇正生而转相为变，如循历其环，求首尾之莫穷也。"
                },
                {
                    "paragraph": "",
                    "zhushu": "○张预曰：奇亦为正，正亦为奇，变化相生，若循环之无本末，谁能穷诘。"
                },
                {
                    "paragraph": "激水之疾，至于漂石者，势也；",
                    "zhushu": ""
                },
                {
                    "paragraph": "",
                    "zhushu": "孟氏曰：势峻则巨石虽重不能止。"
                },
                {
                    "paragraph": "",
                    "zhushu": "○杜佑曰：言水性柔弱，石性刚重，至于漂转大石，投之洿下，皆由急疾之流，激得其势。"
                },
                {
                    "paragraph": "",
                    "zhushu": "○张预曰：水性柔弱，险径要路，激之疾流，则其势可以转巨石也。"
                },
                {
                    "paragraph": "鸷鸟之疾，至于毁折者，节也。",
                    "zhushu": ""
                },
                {
                    "paragraph": "",
                    "zhushu": "曹操曰：发起击敌。"
                },
                {
                    "paragraph": "",
                    "zhushu": "○李筌曰：柔势可以转，刚，况于兵者乎！弹射之所以中飞鸟者，善于疾而有节制。"
                },
                {
                    "paragraph": "",
                    "zhushu": "○杜牧曰：势者，自高注下，得险疾之势，故能漂石也。节者，节量远近则攫之，故能毁折物也。"
                },
                {
                    "paragraph": "",
                    "zhushu": "○杜佑曰：发起讨敌，如鹰鹯之攫撮也。必能挫折禽兽者，皆由伺候之明，邀得屈折之节也。王子曰：鹰隼一击，百鸟无以争其势。猛虎一奋，万兽无以争其威。"
                },
                {
                    "paragraph": "",
                    "zhushu": "○梅尧臣曰：水虽柔，势迅则漂石。鸷虽微，节劲则折物。"
                },
                {
                    "paragraph": "",
                    "zhushu": "○王晳曰：鸷鸟之疾，亦势也。由势然后有抟击之节。下要云险，故先取漂石以喻也。"
                },
                {
                    "paragraph": "",
                    "zhushu": "○何氏曰：水能动石，高下之势也。鸷能抟物，能节其远近也。"
                },
                {
                    "paragraph": "",
                    "zhushu": "○张预曰：鹰鹯之擒鸟雀，必节量远近，伺候审而后击，故能折物。《尉缭子》曰：“便吾器用，养吾武勇，发之如鸟击。”李靖曰：“鸷鸟将击，卑飞敛翼”皆言待之而后发也。"
                },
                {
                    "paragraph": "是故善战者，其势险，",
                    "zhushu": ""
                },
                {
                    "paragraph": "",
                    "zhushu": "曹操：李筌曰：险，犹疾也。"
                },
                {
                    "paragraph": "",
                    "zhushu": "○杜牧曰：险者，言战争之势，发则杀人，故下文喻如彍弩。"
                },
                {
                    "paragraph": "",
                    "zhushu": "○王晳曰：险者，折以致其疾也。如水得险隘而成势，"
                },
                {
                    "paragraph": "其节短。",
                    "zhushu": ""
                },
                {
                    "paragraph": "",
                    "zhushu": "曹操：李筌曰：短，近也。"
                },
                {
                    "paragraph": "",
                    "zhushu": "○杜牧曰：言以近节也。如鸷鸟之发，近则抟之，力全志专，则必获也。"
                },
                {
                    "paragraph": "",
                    "zhushu": "○杜佑曰：短，近也。节，断也。短近，言能因危取胜，以卒击近也。"
                },
                {
                    "paragraph": "",
                    "zhushu": "○梅尧臣曰：险则迅，短则劲，故战之势，当险疾而短近也。"
                },
                {
                    "paragraph": "",
                    "zhushu": "○王晳曰：鸷之能抟者，发必中来，势远而所抟之节至短也。兵之乘机，当如是耳。曹公曰：短者，近也。"
                },
                {
                    "paragraph": "",
                    "zhushu": "○孟氏同杜牧注。"
                },
                {
                    "paragraph": "",
                    "zhushu": "○张预曰：险，疾。短，近也。言善战者，先度地之远近，形之广狭，然后立陈，使部伍行列，相去不远。其进击则以五十步为节，不可过远。故势迅则难御，节近则易胜。"
                },
                {
                    "paragraph": "势如彍弩，节如发机。",
                    "zhushu": ""
                },
                {
                    "paragraph": "",
                    "zhushu": "曹操曰：在度不远，发则中也。"
                },
                {
                    "paragraph": "",
                    "zhushu": "○李筌曰：弩不疾则不远，矢不近则不中。势尚疾，节务速。"
                },
                {
                    "paragraph": "",
                    "zhushu": "○杜牧曰：彍，张也。如弩巳张，发则杀人，故上文云其势险也。机者，固须以近节量之，然后必能中，故上文云其节短，短乃近也。此言战陈不可远逐敌人，恐有队伍离散断绝，反为敌所乘也。故牧野誓曰六步七步，四伐五伐，是以近也。"
                },
                {
                    "paragraph": "",
                    "zhushu": "○陈皥曰：弩之发机，近则易中；战之遇敌，疾则易捷。若趋驰不速，奋击不近，则不能克敌而全胜。"
                },
                {
                    "paragraph": "",
                    "zhushu": "○贾林曰：战之势如弩之张，兵之势如机之发。"
                },
                {
                    "paragraph": "",
                    "zhushu": "○梅尧臣曰：彍，音霍。彍，张也。如弩之张，势不逡巡；如机之发，节近易中也。"
                },
                {
                    "paragraph": "",
                    "zhushu": "○王晳曰：战势如弩之张者，所以有待也。待其有可乘之势，如发其机。"
                },
                {
                    "paragraph": "",
                    "zhushu": "○何氏曰：险，疾也。短，近也。此言击战得形，便如张弩发机，势宜疾速，仍利于便近，不得追击过差也。故太公曰：击如发机者，所以破精微也。○张预曰：如弩之张，势不可缓，如机之发，节不可远。言趋利尚疾，奋击贵近也。故太公曰：击如发机者，所以破精微也。"
                },
                {
                    "paragraph": "纷纷纭纭，斗乱而不可乱也；浑浑沌沌，形圆而不可败也。",
                    "zhushu": ""
                },
                {
                    "paragraph": "",
                    "zhushu": "曹操曰：旌旗乱也，示敌若乱，以金鼓齐之，卒骑转而形圆者，出入有道，齐整也。"
                },
                {
                    "paragraph": "",
                    "zhushu": "○李筌曰：纷纭而斗，示如可乱，建旌有部，鸣金有节，是以不可乱也。浑沌，合杂也。形圆，无向背也。示敌可败而不可败者，号令齐整也。"
                },
                {
                    "paragraph": "",
                    "zhushu": "○杜牧曰：此言陈法也。风后《握奇》文曰：四为正，四为奇，余奇为握。奇音机，或总称之，先出游，军定两端，此之是也。奇者，零也。陈数有九，中心有零者，大将握之不动，以制四面八陈而取准则焉。其人之列，面面相向，背背相承也。《周礼》：搜苗狝狩，车骤徒趋，及表乃止，进退疾徐，疏宻之节，一如战陈。表乃旗也。旗者，盖与民期于下也。《握奇》文曰：先出游军定两端。盖游军执本方旗，先定地界，然后军士赴之，兵于旗下，乃出奇正变为陈也。周礼》：搜苗狝狩，车骤徒趋，及表乃止。此则八陈遗制，《握奇》之文止此而已，其余之词，乃后之作者增加之，以重难其事耳。夫五兵之利，无如弧矢之利以威天下。五兵同致，天独有弧矢星，圣人独言弧矢能威天下，不言他兵，何也？盖战法利于弧矢者，非得陈不见其利。故黄帝胜于蚩尤，以中夏车徒制夷虏骑士，此乃弧矢之利也。在于近代可以验之者，晋武时，羌陷凉州司马督马隆请募勇士三千平之，募腰引弩三十六钧、弓四钧，立标简试军。西渡温水，虏树机能，以众万计遏隆。隆依八陈法，且战且前，弓矢所人皆应弦而倒，诛杀万计，凉州遂平。隋时突厥入寇，杨素击之。先是诸将与虏战，毎虞胡骑奔突，皆戎车徒步相参，舁鹿角为方陈，骑在其内。素至，悉除旧法，令诸军各为步骑。突厥闻之，以手加额仰天曰：天赐我也。大率精骑十余万而至，素一战大破之。此乃以徒步制骑士，若非有陈法，知开阖首尾之道，安能致胜也。《曲礼》曰：行，前朱雀而后玄武，左青龙而右白虎，招摇在上，急缮其怒。郑司农云：以四兽为军陈，象天也。孔疏曰：此言军行象天文而作陈法，但不知作之何如耳。何彻云：画此四兽于旌旗上，以标前后左右之陈也。急缮其怒，言其卒之劲利威怒，如天之怒也。招摇，北斗杓第七星也。举此则六星可知也。陈，象天文。即，北斗也。复曰：进退有度。郑司农注曰：度谓伐与步数也。孔疏曰：如牧野誓云六步七步、四伐五伐是也。复曰：左右有局。郑司农注曰：局是步分。孔疏曰：言军之左右各有部分，进则就敌，退则就列，不相差滥也。下文复曰：父之雠弗与共戴天，兄弟之雠不返兵，交游之雠不同国，四郊多垒，此卿大夫之辱也。此言雠辱。至于战争，期在必胜，固不可不知陈法也。其文故相次而言，乃圣贤之深旨矣。军志曰：陈间容陈，足曳白刃。队间容队，可与敌对。前御其前，后当其后，左防其左，右防其右。行必鱼贯，立必鴈行。长以参短，短以参长。囬军转陈，以前为后，以后为前。进无奔迸，退无违走。四头八尾，触处为首，敌冲其中，两头俱救。此亦与曲礼之说同。数起于五而终于八。今夔州州前诸葛武侯以石纵横入行，布为方陈，奇正之出，皆生于此。奇亦为正之正，正亦为奇之奇，彼此相用，循环无穷也。诸葛出斜谷，以兵少，但能正用六数。今盩厔司竹园乃有旧垒，司马懿以十万步骑不敢决战，盖知其能也。"
                },
                {
                    "paragraph": "",
                    "zhushu": "○杜佑曰：旌旗乱也，示敌若乱，以金鼓齐之。纷纷，旌旗像。纭纭，士卒貌。言旌旗翻转，一合一离，士卒进退，或往或来，视之若散，扰之若乱，然其法令素定，度职分明，各有分数，扰而不乱者也。车骑齐转，形圆者，出入有道齐整也。浑浑，车轮转行；沌沌，步骤奔驰，视其行陈纵横，圆而不方，然而指趋各有所应。故王子曰：将欲内明而外暗，内治而外混，所以示敌之轻巳者也。梅尧臣曰：分数巳定，形名巳立，离合散聚，似乱而不能乱；形无首尾，应无前后，阳旋阴转，欲败而不能败。"
                },
                {
                    "paragraph": "",
                    "zhushu": "○王晳曰：曹公曰：旌旗乱也，示敌若乱，以金鼓齐之矣。晳谓纷纭斗乱之貌也。不可乱者，节制严明耳。又曹公曰：车骑转而形圆者，出入有道，齐整也。晳谓浑沌形圆，不测之貌也。不可败者，无所隙缺，又不测故也。"
                },
                {
                    "paragraph": "",
                    "zhushu": "○何氏曰：此言斗势也。善将兵者，进退纷纷似乱，然士马素习，旌旗有节，非乱也。浑沌形势，乍离乍合，人以为败。而号令素明，离合有势，非可败也。形圆无行列也。"
                },
                {
                    "paragraph": "",
                    "zhushu": "○张预曰：此八陈法也。昔黄帝始立丘井之法，因以制兵，故井分四道，八家处之，井字之形，开方九焉。五为陈法，四为闲地，所谓数起于五也。虚其中，大将居之，环其四面，诸部连绕，所谓终于八也。及乎变化制敌，则纷纭聚散，斗虽乱而法不乱；浑沌交错，形虽圆而势不散，所谓分而成八，复而为一也。后世武侯之方陈，李靖之六花，唐太宗之破陈乐舞，皆其遗制也。"
                },
                {
                    "paragraph": "乱生于治，怯生于勇，弱生于强。",
                    "zhushu": ""
                },
                {
                    "paragraph": "",
                    "zhushu": "曹操曰：皆毁形匿情也。"
                },
                {
                    "paragraph": "",
                    "zhushu": "○李筌曰：恃治之整，不抚其下而多怨其乱，必生。秦幷天下，销兵焚书，以列国为郡县，而秦自称始皇，都关中，以为至万代有之。至胡亥矜骄，陈胜、吴广乘弊而起，所谓乱生于治也。以勇陵人，为敌所败。秦王符坚鼓行伐晋，勇也；及其败，闻风声鹤唳，以为晋军，是其怯也。所谓怯生于勇也。吴王夫差兵无敌于天下，陵齐于黄池，陵越于会稽，是其强也。为越所败，城门不守，兵围王宫，杀夫差而幷其国，所谓弱生于强也。"
                },
                {
                    "paragraph": "",
                    "zhushu": "○杜牧曰：言欲伪为乱形以诱敌人，先须至治，然后能为伪乱也。欲伪为怯形以伺敌人，先须至勇，然后能为伪怯也。欲伪为弱形以骄敌人，先须至强，然后能为伪弱也。"
                },
                {
                    "paragraph": "",
                    "zhushu": "○贾林曰：恃治则乱生，恃勇强则怯弱生。"
                },
                {
                    "paragraph": "",
                    "zhushu": "○梅尧臣曰：治则能伪为乱，勇则能伪为怯，强则能伪为弱。"
                },
                {
                    "paragraph": "",
                    "zhushu": "○王晳同梅尧臣注。"
                },
                {
                    "paragraph": "",
                    "zhushu": "○何氏曰：言战时为奇正形势以破敌也。我兵素治矣，我士素勇矣，我势素强矣，若不匿治勇强之势，何以致敌。须张似乱似怯似弱之形，以诱敌人，彼惑我，诱之之状，破之必矣。"
                },
                {
                    "paragraph": "",
                    "zhushu": "○张预曰：能示敌以纷乱，必已之治也；能示敌以懦怯，必已之勇也；能示敌以羸弱，必已之强也。皆匿形以误敌人。"
                },
                {
                    "paragraph": "治乱，数也；",
                    "zhushu": ""
                },
                {
                    "paragraph": "",
                    "zhushu": "曹操曰：以部曲分名数为之，故不乱也。"
                },
                {
                    "paragraph": "",
                    "zhushu": "○李筌曰：应，数也。百六之灾，阴阳之数，不由人兴，时所会也。"
                },
                {
                    "paragraph": "",
                    "zhushu": "○杜牧曰：言行伍各有分画，部曲皆有名数，故能为治，然后能为伪乱也。夫为伪乱者，出入不时，樵采纵横，刁斗不严是也。"
                },
                {
                    "paragraph": "",
                    "zhushu": "○贾林曰：治乱之分，各有度数。"
                },
                {
                    "paragraph": "",
                    "zhushu": "○梅尧臣曰：以治为乱，存之乎分数。"
                },
                {
                    "paragraph": "",
                    "zhushu": "○王晳曰：治乱者，数之变，数谓法制。"
                },
                {
                    "paragraph": "",
                    "zhushu": "○张预曰：实治而伪示以乱，明其部曲行伍之数也。上文所谓治众如治寡，分数是也。"
                },
                {
                    "paragraph": "勇怯，势也；",
                    "zhushu": ""
                },
                {
                    "paragraph": "",
                    "zhushu": "李筌曰：夫兵得其势则怯者勇，失其势则勇者怯。兵法无定，惟因势而成也。"
                },
                {
                    "paragraph": "",
                    "zhushu": "○杜牧曰：言以勇为怯者也，见有利之势而不动，敌人以我为实怯也。"
                },
                {
                    "paragraph": "",
                    "zhushu": "○陈皥曰：勇者，奋速也。怯者，淹缓也。敌人见我欲进不进，即以我为怯也，必有轻易之心，我因其懈惰，假势以攻之。龙且轻韩信，郑人诱我师是也。○孟氏注同陈皥。"
                },
                {
                    "paragraph": "",
                    "zhushu": "○梅尧臣曰：以勇为怯，示之以不取。"
                },
                {
                    "paragraph": "",
                    "zhushu": "○王晳曰：勇怯者，势之变。"
                },
                {
                    "paragraph": "",
                    "zhushu": "○张预曰：实勇而伪示以怯，因其势也。魏将庞㳙攻韩，齐将田忌救之。孙膑谓忌曰：彼三晋之兵，素悍勇而轻齐，齐号为怯，善战者因其势而利导之，使齐军入魏地，日减其灶。㳙闻之大喜曰：吾素知齐怯。乃倍日幷行逐之，遂败于马陵。"
                },
                {
                    "paragraph": "强弱，形也。",
                    "zhushu": ""
                },
                {
                    "paragraph": "",
                    "zhushu": "曹操曰：形势所宜。"
                },
                {
                    "paragraph": "",
                    "zhushu": "○杜牧曰：以强为弱，须示其形。匈奴冒顿示娄敬以羸老是也。"
                },
                {
                    "paragraph": "",
                    "zhushu": "○陈皥曰：楚王毁中军以张随人，用为后图，此类也。梅尧臣曰：以强为弱，形之以羸懦。"
                },
                {
                    "paragraph": "",
                    "zhushu": "○王晳曰：强弱者，形之变。"
                },
                {
                    "paragraph": "",
                    "zhushu": "○何氏曰：形势暂变，以诱敌战，非怯非弱也。示乱不乱，队伍本整也。"
                },
                {
                    "paragraph": "",
                    "zhushu": "○张预曰：实强而伪示以弱，见其形也。汉高祖欲击匈奴，遣使觇之，匈奴匿其壮士肥马，见其弱兵羸畜，使者十軰，皆言可击。惟娄敬曰：两国相攻，宜矜夸所长。今徒见老弱，必有奇兵，不可击也。帝不从，果有白登之围。"
                },
                {
                    "paragraph": "故善动敌者，形之，敌必从之；",
                    "zhushu": ""
                },
                {
                    "paragraph": "",
                    "zhushu": "曹操曰：见羸形也。"
                },
                {
                    "paragraph": "",
                    "zhushu": "○李筌曰：善诱敌者，军或强，能进退其敌也。晋人伐齐，斥山泽之险，虽所不至，必斾而疏陈之，舆曳柴从之。齐人登山而望晋师，见旌旗扬尘，谓其众而夜遁，则晋弱齐为强也。齐伐魏，将田忌用孙膑谋，减灶而趋大梁，魏将庞㳙逐之，曰：齐、鲁何其怯也，入吾境，亡者半矣。及马陵，为齐人所败，杀厐㳙，虏魏太子而旋，形以弱而敌从之也。"
                },
                {
                    "paragraph": "",
                    "zhushu": "○杜牧曰：非止于羸弱也，言我强敌弱，则示以羸形，动之使来；我弱敌强，则示之以强形，动之使去。敌之动作，皆须从我。孙膑曰：齐国号怯，三晋轻之，令入魏境为十万灶，明日为五万灶。魏厐㳙逐之，曰：齐虏何怯也？入吾境土，亡者太半。因急追之，至马陵，道狭，膑乃斫木书之曰：厐㳙死此树下。伏弩于侧，令曰：见火始发。㳙至钻燧读之，万弩齐发，厐㳙死。此乃示以羸形能动厐㳙，遂来从我而杀之也。隋炀帝于鴈门为突厥始毕可汗所围，太宗应募救援，隷将军云定兴营将行，谓定兴曰：必多赍旗鼓，以设疑兵。且始毕可汗敢围天子，必以我仓卒无援。我张吾军容今数十里，昼则旌旗相续，夜则钲鼓相应，虏必以为救兵云集，睹尘而遁。不然，彼众我寡，不能久矣。定兴从之，师次崞县，始毕遁去。此乃我弱敌强，示之以强，动之令去，故敌之来去，一皆从我之形也。"
                },
                {
                    "paragraph": "",
                    "zhushu": "○梅尧臣曰：形乱弱而必从。"
                },
                {
                    "paragraph": "",
                    "zhushu": "○王晳曰：诱敌使必从。"
                },
                {
                    "paragraph": "",
                    "zhushu": "○何氏曰：移形变势，诱动敌人，敌昧于战，必落我计中而来，力足制之。"
                },
                {
                    "paragraph": "",
                    "zhushu": "○张预曰：形之以羸弱，敌必来从。晋楚相攻，苗贲皇谓晋侯曰：若栾、范易行以诱之，中行二却，必克。二穆果败楚师。又楚伐隋，羸师以张之。季良曰：楚之羸，诱我也。皆此二义也。"
                },
                {
                    "paragraph": "予之，敌必取之。",
                    "zhushu": ""
                },
                {
                    "paragraph": "",
                    "zhushu": "曹操曰：以利诱敌，敌远离其垒，而以便势击其空虚孤特也。"
                },
                {
                    "paragraph": "",
                    "zhushu": "○杜牧曰：曹公与袁绍相持官渡，曹公循河而西，绍于是渡河追公，公营南阪，下马解鞍，时白马辎重就道。诸将以为敌骑多，不如还营。荀攸曰：此所以饵敌也，安可去之？绍将文丑与刘备将五六千骑，前后继至，或分趋辎重。公曰：可矣。乃皆上马。时骑不满六百人，遂大破之，斩文丑。"
                },
                {
                    "paragraph": "",
                    "zhushu": "○梅尧臣曰：示畏怯而必取。"
                },
                {
                    "paragraph": "",
                    "zhushu": "○王晳曰：饵敌使必取，予与同。"
                },
                {
                    "paragraph": "",
                    "zhushu": "○张预曰：诱之以小利，敌必来取。吴以囚徒诱越，楚以樵者诱绞是也。"
                },
                {
                    "paragraph": "以利动之，以卒待之。",
                    "zhushu": ""
                },
                {
                    "paragraph": "",
                    "zhushu": "曹操曰：以利动敌也。"
                },
                {
                    "paragraph": "",
                    "zhushu": "○李筌曰：后汉大司马邓禹之攻赤眉也，赤眉佯此，弃辎重而遁，车皆载土，覆之以豆，禹军乏食，竞趋之，不为行列。赤眉伏兵奄至，击之，禹大败，则其义也。"
                },
                {
                    "paragraph": "",
                    "zhushu": "○杜牧曰：以利动敌，敌既从我，则严兵以待之，上文所解是也。"
                },
                {
                    "paragraph": "",
                    "zhushu": "○梅尧臣曰：以上数事动诱，动而从我，则以精卒待之。"
                },
                {
                    "paragraph": "",
                    "zhushu": "○王晳曰：或使之从，或使之取，必先严兵以待之也。"
                },
                {
                    "paragraph": "",
                    "zhushu": "○何氏曰：敌贪我利，则失行列，利既能动，则以所待之卒击之，无不胜也。如曹公西征马超，与超夹关为军，公急持之，而濳遣徐晃、朱灵等夜渡蒲坂津，据河西为营。公自潼关北渡，未济，超赴船急战，公放牛马以饵贼，贼乱取牛马，公得渡，循河为甬道而南。贼退距渭口。公乃多设疑兵，濳以舟载兵入渭，为浮桥，夜分兵结营于渭南。贼夜攻营，伏兵奋击，破之。十六国南梁秃发傉檀守姑臧，后秦姚兴遣将姚弼等至于城下，傉檀驱牛羊于野，弼众采掠，傉檀分兵击，大破之。后魏末，大将广阳王元深伐北狄，使于谨单骑入贼中，示以恩信。于是西部铁勒酋长乜列河等三万余户竝款附，相率南迁。广阳欲与谨至折敷岭迎接之。谨曰：破六汗拔陵兵众不少，闻乜列河等归附，必来邀击。彼若先据险要，则难与争锋。今以乜列河等饵之，当竞来抄掠，然后设伏而待，必指掌破之。广阳然其计。拔陵果来邀击，破乜列河于岭上，部众皆没。谨伏兵发，贼遂大败，悉收得乜列河之众。"
                },
                {
                    "paragraph": "",
                    "zhushu": "○张预曰：形之既从，予之又取，是能以利动之而来也。则以劲卒待之。李靖以卒为本。以本待之者，谓正兵节制之师。"
                },
                {
                    "paragraph": "故善战者，求之于势，不责于人。",
                    "zhushu": ""
                },
                {
                    "paragraph": "",
                    "zhushu": "杜佑曰：言胜负之道，自图于中，不求之下，责怒师众，强使力进也。若秦穆悔过，不替孟明也。"
                },
                {
                    "paragraph": "故能择人而任势。",
                    "zhushu": ""
                },
                {
                    "paragraph": "",
                    "zhushu": "一作故能择人而任之，诸家作任势者多矣。"
                },
                {
                    "paragraph": "",
                    "zhushu": "○曹操曰：求之于势者，专任权也；不责于人者，权变明也。"
                },
                {
                    "paragraph": "",
                    "zhushu": "○李筌曰：得势而战，人怯者能勇，故能择其所能任之。夫勇者可战，谨慎者可守，智者可说，无弃物也。"
                },
                {
                    "paragraph": "",
                    "zhushu": "○杜牧曰：言善战者，先料兵势，然后量人之材，随短长以任之，不责成于不材者也。曹公征张鲁于汉中，张辽、李典、乐进将一千余人守合淝，教与护军薛悌署函边曰：贼至乃发。俄而吴孙权十万人众围合淝，乃共发教曰：若孙权至者，张、李将军出战，乐将军守护军，勿得与战。诸将皆疑，辽曰：公征在外，比救至，彼破我必矣。是以教及其未合，逆击之，折其威势，以安众心，然后可守。成败之机，在此一举。典与辽同岀，果大破孙权，吴人夺气，还修守备，众心乃安。权攻城十日不拔，乃退。孙盛论曰：夫兵，诡道也。至于合淝之守，悬弱无援。专任勇者，则好战生患，专任怯者，则惧心难保。且彼众我寡，众者必怀贪惰。我以致命之师，击贪惰之卒，其势必胜，胜而后守，则必固矣。是以魏武杂选武力，参以异同，为之宻教，节宣其用，事至而应，若合符契也。"
                },
                {
                    "paragraph": "",
                    "zhushu": "○贾林曰：读为择人而任势，言示以必胜之势，使人从之，岂更外责于人，求其胜败，择勇怯之人，任进退之势。"
                },
                {
                    "paragraph": "",
                    "zhushu": "○陈皥曰：善战者专求于势，见利速进，不为敌先，专任机权，不责成于人，苟不获巳而用人，即须择而任之。"
                },
                {
                    "paragraph": "",
                    "zhushu": "○杜佑曰：权变之明，能简置于人，任已之形势也。"
                },
                {
                    "paragraph": "",
                    "zhushu": "○梅尧臣曰：用人以势则易，责人以力则难，能者当在择人而任势。"
                },
                {
                    "paragraph": "",
                    "zhushu": "○何氏曰：得势自胜，不专责人以力也。"
                },
                {
                    "paragraph": "",
                    "zhushu": "○王晳曰：谓将能择人任势以战，则自然胜矣。人者，谓偏禆与。"
                },
                {
                    "paragraph": "",
                    "zhushu": "○张预曰：任人之法，使贪，使愚，使智，使勇，各任自然之势，不责人之所不能，故随材大小，择而任之。《尉缭子》曰：因其所长而用之。言三军之中，有长于步者，有长于骑者，因能而用，则人尽其材。又晋侯类能而使之是也。"
                },
                {
                    "paragraph": "任势者，其战人也，如转木石。木石之性，安则静，危则动，方则止，圆则行。",
                    "zhushu": ""
                },
                {
                    "paragraph": "",
                    "zhushu": "曹操曰：任自然势也。"
                },
                {
                    "paragraph": "",
                    "zhushu": "○李筌曰：任势御众，当如此也。"
                },
                {
                    "paragraph": "",
                    "zhushu": "○杜佑曰：言投之安地则安，投之危地则危，不知有所囬避也。任势，自然也。方圆之形，犹兵胜负之形。"
                },
                {
                    "paragraph": "",
                    "zhushu": "○梅尧臣曰：木石，重物也，易以势动，难以力移。三军至众也，可以势战，不可以力使，自然之道也。何氏同梅尧臣注。"
                },
                {
                    "paragraph": "",
                    "zhushu": "○张预曰：木石之性，置之安地则静，置之危地则动，方正则止，圆斜则行，自然之势也。三军之众，甚陷则不惧，无所往则固，不得已则斗，亦自然之道。"
                },
                {
                    "paragraph": "故善战人之势，如转圆石于千仞之山者，势也。",
                    "zhushu": ""
                },
                {
                    "paragraph": "",
                    "zhushu": "李筌曰：蒯通以为坂上走丸，言其易也。"
                },
                {
                    "paragraph": "",
                    "zhushu": "○杜牧曰：转石于千仞之山，不可止遏者，在山不在石也。战人有百胜之勇，强弱一贯者，在势不在人也。杜公元凯曰：昔乐毅藉济西一战，能幷强齐。今兵威巳成，如破竹数节之后，迎刃自解，无复著手，此势也。势不可失，乃东下建邺，终灭吴。此篇大抵言兵贵任势，以险迅疾速为本，故能用力少而得功多也。"
                },
                {
                    "paragraph": "",
                    "zhushu": "○梅尧臣曰：圆石在山，屹然其势，一人推之，千人莫制也。"
                },
                {
                    "paragraph": "",
                    "zhushu": "○王晳曰：石不能自转，因山之势而不可遏也。战不能妄胜，因兵之势而不可支也。"
                },
                {
                    "paragraph": "",
                    "zhushu": "○张预曰：石转于山而不可止遏者，由势使之也。兵在于险而不可制御者，亦势使之也。李靖曰：“兵有三势：将轻敌，士乐战，志励青云，气等飘风，谓之气势。关山狭路，羊肠狗门，一夫守之，千人不过，谓之地势。因敌怠慢，劳役饥渴，前营未舍，后军半济，谓之因势。”故用兵任势，如峻坂走丸，用力至微，而成功甚慱也。"
                }
            ]
        },
        {
            "name": "虚实篇",
            "paragraphs": [
                {
                    "paragraph": "虚实篇",
                    "zhushu": "曹操曰：能虚实彼己也。○李筌曰：善用兵者，以虚为实，善破敌者，以实为虚，故次其篇。○杜牧曰：夫兵者避实击虚，先须识彼我之虚实也。○王晳曰：凡自守以实，攻敌以虚也。○张预曰：《形篇》言攻守，势篇说奇正。善用兵者，先知攻守两齐之法，然后知奇正；先知奇正相变之术，然后知虚实。盖奇正自攻守而用，虚实由奇正而见，故次势。",
                    "type": 1
                },
                {
                    "paragraph": "孙子曰：凡先处战地而待敌者，佚。",
                    "zhushu": ""
                },
                {
                    "paragraph": "",
                    "zhushu": "曹操、李筌并曰：力有余也。"
                },
                {
                    "paragraph": "",
                    "zhushu": "○贾林曰：先处形胜之地以待敌者，则有备豫，士马闲逸。"
                },
                {
                    "paragraph": "",
                    "zhushu": "○杜佑同贾林注。"
                },
                {
                    "paragraph": "",
                    "zhushu": "○王晳同曹操注。"
                },
                {
                    "paragraph": "",
                    "zhushu": "○张预曰：形势之地，我先据之，以待敌人之来，则士马闲逸而力有余。"
                },
                {
                    "paragraph": "后处战地而趋战者，劳。",
                    "zhushu": ""
                },
                {
                    "paragraph": "",
                    "zhushu": "李筌曰：力不足也。《太一遁甲》云：“彼来攻我，则我为主，彼为客，主易客难也。”是以《太一遁甲》言其定计之义，故知劳佚事不同，先后势异。"
                },
                {
                    "paragraph": "",
                    "zhushu": "○杜牧曰：后周遣将帅突厥之众逼齐，齐将叚韶御之。时大雪之后，周人以步卒为前锋，从西而下，去城二里，诸将欲逆击之，韶曰：步人气力，势自有限，今积雪既厚，逆战非便，不如陈以待之，彼劳我佚，破之必矣。既而交战，大破之，前锋尽殪，自余遁矣。"
                },
                {
                    "paragraph": "",
                    "zhushu": "○贾林曰：敌处便利，我则不往，引兵别据，示不敌其军，敌谓我无谋，必来攻袭，如此则反令敌倦而我不劳。"
                },
                {
                    "paragraph": "",
                    "zhushu": "○孟氏曰：若敌巳处便势之地，巳方赴利，士马劳倦，则不利矣。"
                },
                {
                    "paragraph": "",
                    "zhushu": "○梅尧臣曰：先至待敌则力完，后至趋战则力屈。"
                },
                {
                    "paragraph": "",
                    "zhushu": "○何氏曰：战国秦师伐韩，围阏与，赵遣将赵奢救之。军士许历曰：“秦人不意赵师至此，其来气盛，将军必厚集其陈以待之，不然必败。又曰：先据北山者胜，后至者败。”赵奢即发万人趋之，秦兵后至，争山不得上，赵奢纵兵击之，大破秦军，遂解阏与之围。后汉初，诸将征隗嚣，为嚣所败。光武令悉军栒邑，未及至，隗嚣乘胜，使其将王元、行巡将二万余人下陇，因分遣巡取栒邑。汉将冯异即驰马欲先据之，诸将皆曰：虏兵盛而新乘胜，不可与争，宜止军此地，徐思方略。异曰：虏兵方盛，临境狃忲小利，遂欲深入。若得栒邑，三辅动摇，是吾忧也。夫攻者不足，守者有余，今先据城，以佚待劳，非所以争锋也。遂濳往闭城，偃旗鼓。行巡不知驰赴之异，乘其不意，卒击鼓建旗而出。巡军惊乱奔走，追而大破之。东魏将齐神武伐西魏，军过蒲津，涉洛至许原。西魏将周文帝军至沙苑，齐神武闻周文至，引军来会，诘朝，候骑告齐神武军且至。周文步将李弼曰：彼众我寡，不可平地置陈。此东十里有渭曲，可先据以待之。遂军至渭曲，背水东西为陈，合战，大破之。"
                },
                {
                    "paragraph": "",
                    "zhushu": "○张预曰：便利之地，彼巳据之，我方趋彼以战，则士马劳倦而力不足。或谓所战之地，我宜先到，立陈以待，彼则已佚矣。彼先结陈，我后至，则我劳矣。若宋人巳成列，椘师未既济之类。"
                },
                {
                    "paragraph": "故善战者，致人而不致于人。",
                    "zhushu": ""
                },
                {
                    "paragraph": "",
                    "zhushu": "李筌曰：故能致人之劳，不致人之佚也。"
                },
                {
                    "paragraph": "",
                    "zhushu": "○杜牧曰：致令敌来就我，我当蓄力待之，不就敌人，恐我劳也。后汉张步将费邑，分遣其弟敢守巨里，耿弇进兵，先胁巨里，使多伐树木，扬言以填坑壍。数日，有降者言邑闻弇欲攻巨里，谋来救之。弇乃严令军中趋修攻具，宣勒诸部，后三日当悉力攻巨里城。阴缓生口，令得亡归，归者以弇期告邑。至日，果自将精兵三万余人来救之。弇喜，谓诸将曰：吾修攻具者，欲诱致邑耳，今来，适其所求也。即分三千人守巨里，自引精兵上冈阪，乘高，大破之，遂临陈，斩费邑。杜佑曰：言两军相远，强弱俱敌，彼可使历险而来，我不可历险而往，必能引致敌人，巳不往从也。"
                },
                {
                    "paragraph": "",
                    "zhushu": "○梅尧臣曰：能令敌来，则敌劳，我不往就，则我佚。"
                },
                {
                    "paragraph": "",
                    "zhushu": "○王晳曰：致人者以佚乘其劳，致于人者以劳乘其佚。"
                },
                {
                    "paragraph": "",
                    "zhushu": "○何氏曰：令敌自来。"
                },
                {
                    "paragraph": "",
                    "zhushu": "○张预曰：致敌来战，则彼势常虚，不往赴战，则我势常实，此乃虚实彼我之术也。耿弇先逼巨里，以诱致费邑，近之。"
                },
                {
                    "paragraph": "能使敌人自至者，利之也；",
                    "zhushu": ""
                },
                {
                    "paragraph": "",
                    "zhushu": "曹操曰：诱之以利也。"
                },
                {
                    "paragraph": "",
                    "zhushu": "○李筌曰：以利诱之，敌则自远而至也。赵将李牧诱匈奴，则其义也。"
                },
                {
                    "paragraph": "",
                    "zhushu": "○杜牧曰：李牧大纵畜牧，人众满野，匈奴小入，佯北不胜，以数千人委之。单于大喜，率众来入，牧大破之，杀匈奴十万骑，单于奔走，岁余不敢犯边也。"
                },
                {
                    "paragraph": "",
                    "zhushu": "○梅尧臣曰：何能自来，示之以利。"
                },
                {
                    "paragraph": "",
                    "zhushu": "○何氏曰：以利诱之而来，我佚敌劳。"
                },
                {
                    "paragraph": "",
                    "zhushu": "○张预曰：所以能致敌之来者，诱之以利耳。李牧佯北以致匈奴，杨素毁车以诱突厥是也。"
                },
                {
                    "paragraph": "能使敌人不得至者，害之也。",
                    "zhushu": ""
                },
                {
                    "paragraph": "",
                    "zhushu": "曹操曰：出其所必趋，攻其所必救。"
                },
                {
                    "paragraph": "",
                    "zhushu": "○李筌曰：害其所急，彼必释我而自固也。魏人冦赵邯郸，乞师于齐，齐将田忌欲救赵，孙膑曰：夫解纷者不控卷，救斗者不抟撠，批亢捣虚，形格势禁，则自解尔。今二国相持，轻锐竭于外，疲老殆于内，我袭其虚，彼必解围而奔命，所谓一举存赵而弊魏也。后魏果释赵而奔大梁，遭齐人于马陵，魏师败绩。○杜牧曰：曹公攻河北，师次顿丘，黑山贼于毒等攻武阳，曹公乃引兵西入山，攻毒本屯，毒闻之，弃武阳还，曹公要击于内，大破之也。"
                },
                {
                    "paragraph": "",
                    "zhushu": "○陈皥曰：子胥疲楚师，孙膑走魏将之类也。"
                },
                {
                    "paragraph": "",
                    "zhushu": "○杜佑曰：致其所必走，攻其所必救，能守其险害之要路，敌不得自至。故王子曰：“一猫当穴，万鼠不敢出；一虎当溪，万鹿不敢过。”"
                },
                {
                    "paragraph": "",
                    "zhushu": "○梅尧臣曰：敌不得来，当制之以害。"
                },
                {
                    "paragraph": "",
                    "zhushu": "○王晳曰：以害形之，敌患之而不至。"
                },
                {
                    "paragraph": "",
                    "zhushu": "○张预曰：所以能令敌人必不得至者，害其所顾爱耳。孙膑宜走大梁，而解邯郸之围是也。"
                },
                {
                    "paragraph": "故敌佚能劳之。",
                    "zhushu": ""
                },
                {
                    "paragraph": "",
                    "zhushu": "曹操曰：以事烦之。"
                },
                {
                    "paragraph": "",
                    "zhushu": "○李筌曰：攻其不意，使敌疲于奔命。"
                },
                {
                    "paragraph": "",
                    "zhushu": "○杜牧曰：高颎言平陈之策于隋祖曰：“江北寒，田收差晩，江南土热，水田早熟，量彼收获之际，征兵上马，声言掩袭，彼必屯兵御守，足得废其农时，彼既聚兵，我便解甲。”于是陈人始病。"
                },
                {
                    "paragraph": "",
                    "zhushu": "○梅尧臣曰：挠之使不得休息。"
                },
                {
                    "paragraph": "",
                    "zhushu": "○王晳曰：巧致之也。"
                },
                {
                    "paragraph": "",
                    "zhushu": "○何氏曰：春秋时，吴王阖闾问于伍员曰：伐楚何如？对曰：楚执政众，莫适任患。若为三师以肄焉，一师至，彼必皆出，彼出则归，彼归则出，彼必道弊。亟肄以疲之，多方以误之，既罢而后以三军继之，必大克之。阖闾从之，楚于是乎始病，吴遂入郢。"
                },
                {
                    "paragraph": "",
                    "zhushu": "○张预曰：为多方以误之之术，使其不得休息。或曰：彼若先处战地以待我，则是彼佚也。我不可趋而与之战，我既不往，彼必自来，即是变佚为劳也。"
                },
                {
                    "paragraph": "饱能饥之。",
                    "zhushu": ""
                },
                {
                    "paragraph": "",
                    "zhushu": "曹操曰：绝粮道以饥之。"
                },
                {
                    "paragraph": "",
                    "zhushu": "○李筌曰：焚其积聚，芟其禾苗，绝其粮道。"
                },
                {
                    "paragraph": "",
                    "zhushu": "○杜牧曰：我为主，敌为客，则可以绝粮道而饥之。如我为客，敌为主，则如之何？答曰：饥敌之术，非止绝粮道，但能饥之则是。隋高颎平陈之策曰：“江南土薄，舍多茅竹，有畜积皆非地窖，密遣人因风纵火，待敌修立，更复烧之，不出数年，自可财力俱尽。”遂行其策，由是陈人益困。三国时，诸葛诞、文钦据寿春，及招吴请援，司马景王讨之，谓诸将曰：彼当突围，决一朝之命。或谓大军不能久，省食减口，冀有他变。料贼之情，不出此二者，当多方以乱之。因命合围，遣羸疾寄谷淮北，廪军士豆人三升。诞、钦闻之果喜。景王愈羸形以示之，诞等益宽恣食。俄而城中粮尽，攻而拔之。隋末，宇文化及率兵攻李密于黎阳，密知化及粮少，因伪和之，以弊其众。化及大喜，恣其兵食，冀密馈之。其后食尽，其将王智略、张童仁等率所部兵归于密，前后相继，化及以此遂败。○陈皥曰：饥敌之术，在临事应机。"
                },
                {
                    "paragraph": "",
                    "zhushu": "○梅尧臣曰：要其粮，使不得馈。"
                },
                {
                    "paragraph": "",
                    "zhushu": "○王晳曰：谓敌人足食，我能使之饥乏耳。曹公曰：绝其粮道。晳谓火积亦是也。何氏曰：如吴、楚反。周亚夫曰：楚丘剽轻，难与争锋，愿以梁委之，绝其食道，乃可制也。亚夫会兵荥阳，吴攻梁，梁急请救，亚夫引兵东北走昌邑，深壁而守，使轻骑弓高侯等绝吴楚兵后食道。兵乏粮饥，欲退，数挑战，终不出，乃引兵去，精兵追击，大破之。王莾末，天下乱，光武兄伯升起兵讨莾，为莾将甄阜、梁丘赐所败，复收会兵众，还保于棘阳。阜、赐乘胜留辎重于蓝乡，引精兵十余万人南渡，横临沘水，阻两山间为营，绝后桥，示无还心。伯升于是大飨军士，设盟约，休卒三日，为六部，潜师夜起，袭取蓝乡，尽获其辎重。明晨，自南攻甄阜，下江兵自东南攻梁丘赐，乏食，陈溃，遂斩阜、赐。唐辅公祏遣其伪将冯惠亮、陈当世领水军屯于博望山，陈正通、河间王孝恭、徐绍宗率步骑军于青州山。河间王孝恭至，坚壁不与斗，使奇兵断其粮道。贼渐馁，夜薄我营，孝恭安卧不动。明日，纵羸兵以攻贼垒，使卢祖尚率精骑列陈以待之。俄而攻垒者败，走出，追奔数里，遇祖尚军，与战，大败之。正通弃营而走。"
                },
                {
                    "paragraph": "",
                    "zhushu": "○张预曰：我先举兵，则我为客，彼为主；为客则食不足，为主则饱有余。若夺其畜积，掠其田野，因粮于彼，馆榖于敌，则我反饱，彼反饥矣，则是变客为主也。不必焚其积聚，废其农时，然后能饥敌矣。或彼为客，则绝其粮道，广武君欲请奇兵以遮绝韩信军后是也。"
                },
                {
                    "paragraph": "安能动之。",
                    "zhushu": ""
                },
                {
                    "paragraph": "",
                    "zhushu": "曹操曰：攻其所必爱，岀其所必趋，则使敌不得不相救也。"
                },
                {
                    "paragraph": "",
                    "zhushu": "○李筌曰：岀其所必趋，击其所不意，攻其所不爱，使不得不救也。"
                },
                {
                    "paragraph": "",
                    "zhushu": "○杜牧曰：司马宣王攻公孙文懿于辽东，阻辽水以拒魏军。宣王曰：贼坚营高垒，以老我师，攻之正入其计。古人云：敌虽高垒，不得不与我战者，攻其所必救。我今直指襄平，则人怀内惧，惧而求战，破之必矣。遂整陈而过。贼见兵出其后，果来邀之，乃纵击，大破之，竟平辽东。"
                },
                {
                    "paragraph": "",
                    "zhushu": "○陈皥曰：《左传》，楚伐宋，宋告急于晋，晋先轸曰：我执曹君而分曹卫之田以赐宋人，楚爱曹卫，必不许也。喜赂怒顽，能无战乎？遂破楚师。"
                },
                {
                    "paragraph": "",
                    "zhushu": "○孟氏注同曹操。"
                },
                {
                    "paragraph": "",
                    "zhushu": "○梅尧臣曰：趋其所顾，所不得止。"
                },
                {
                    "paragraph": "",
                    "zhushu": "○王晳同李筌注。"
                },
                {
                    "paragraph": "",
                    "zhushu": "○何氏曰：攻其所爱，岂能安视而不动哉。"
                },
                {
                    "paragraph": "",
                    "zhushu": "○张预曰：彼方安守，以为自固之术，不欲速战，则当攻其所必救，使不得巳而须出。臾騈坚壁，秦伯挑其禆将，遂皆出战是也。"
                },
                {
                    "paragraph": "出其所不趋，趋其所不意。",
                    "zhushu": ""
                },
                {
                    "paragraph": "",
                    "zhushu": "曹操曰：使敌不得相往而救之也。"
                },
                {
                    "paragraph": "",
                    "zhushu": "○何氏曰：令敌人须应我。"
                },
                {
                    "paragraph": "行千里而不劳者，行于无人之地也；",
                    "zhushu": ""
                },
                {
                    "paragraph": "",
                    "zhushu": "曹操曰：出空击虚，避其所守，击其不意。"
                },
                {
                    "paragraph": "",
                    "zhushu": "李筌曰：出敌无备，从孤击虚，何人之有？"
                },
                {
                    "paragraph": "",
                    "zhushu": "杜牧曰：梁元帝时，西蜀称帝，率兵东下，将攻元帝。西魏大将周文帝曰：平蜀制梁，在兹一举。诸将多有异同。文帝谓将军尉迟迥曰：伐蜀之事，一以委公，然计将安出？㢠曰：蜀与中国隔绝百余年矣，恃其山川险阻，不虞我师之至，宜以精甲锐骑，星夜奔袭之。平路则倍道兼行，险途则缓兵渐进，出其不意，冲其腹心，必向风不守，竟以平蜀。言不劳者，空虚之地，无敌人之虞，行止在我，故不劳也。"
                },
                {
                    "paragraph": "",
                    "zhushu": "○陈皥曰：夫言空虚者，非止为敌人不备也，但备之不严，守之不固，将弱兵乱，粮少势孤，我整军临之，彼必望风自溃，是我不劳苦，如行无人之地。"
                },
                {
                    "paragraph": "",
                    "zhushu": "○梅尧臣曰：出所不意。"
                },
                {
                    "paragraph": "",
                    "zhushu": "○何氏曰：曹公北征乌桓，谋臣郭嘉曰：兵遗神速，今千里袭人，辎重多，难以趋利。且彼闻之，得以为备，不如留辎重，轻兵兼道以出，掩其不意。公乃密出卢龙塞，直指单于庭。虏卒闻公至，惶怖合战，大破之，斩蹋顿及名王巳下。又唐吐谷浑冦边，以李靖为西海道行军大总管，轻途二千里，行空虚之地，平吐谷浑而还。故太宗曰：且李靖三千轻骑，深入虏庭，克复定襄，古今未有也。"
                },
                {
                    "paragraph": "",
                    "zhushu": "○张预曰：掩其空虚，攻其无备，虽千里之征，人不疲劳。若邓艾伐蜀，由阴平之径，行无人之地七百余里是也。"
                },
                {
                    "paragraph": "攻而必取者，攻其所不守也；",
                    "zhushu": ""
                },
                {
                    "paragraph": "",
                    "zhushu": "李筌曰：无虞易取。"
                },
                {
                    "paragraph": "",
                    "zhushu": "○杜牧曰：警其东，击其西，诱其前，袭其后。后汉张步都剧，使弟蓝守西安，又令别将守临淄。去临淄四十里，耿弇引军营其间。弇视西安城小而坚，蓝兵又精，临淄名虽大，其实易攻。弇令军吏治攻具，后五日，攻西安，纵生口令归。蓝闻之，晨夜守城，至期夜半，弇勒诸将蓐食，及明，至临淄城下。护军荀梁等争之，以为宜速攻西安。弇曰：西安闻吾欲攻，日夜为备。临淄出其不意，至必惊扰，吾攻之一日必拔。拔临淄即，西安势孤，所谓击一得两，尽如其策。后汉末，朱隽击黄巾贼帅韩忠于宛，隽作长围，起土山以临其城内，因鸣鼓攻其西南，贼悉众赴之。隽自将精兵五千，掩其东北，乘城而入。忠乃退保小城，惶惧乞降。"
                },
                {
                    "paragraph": "",
                    "zhushu": "○陈皥曰：国家征上党，王宰知刘稹恃天井之险，不为固守之计。宰悉力攻夺而后守，稹失其险，终陷其巢穴也。"
                },
                {
                    "paragraph": "",
                    "zhushu": "○梅尧臣曰：言击其南，实攻其北。"
                },
                {
                    "paragraph": "",
                    "zhushu": "○王晳曰：攻其虚也，谓将不能，兵不精，垒不坚，备不严，救不及，食不足，心不一尔。"
                },
                {
                    "paragraph": "",
                    "zhushu": "○张预曰：善攻者，动于九天之上，使敌人莫之能备，莫之能备，则吾之所攻者，乃敌之所不守也。耿弇之克临淄，朱隽之讨黄巾，但其一端耳。"
                },
                {
                    "paragraph": "守而必固者，守其所不攻也；",
                    "zhushu": ""
                },
                {
                    "paragraph": "",
                    "zhushu": "杜牧曰：不攻尚守，何况其所攻乎！汉太尉周亚夫击七国于昌邑也，贼奔壁东南陬，亚夫使备其西北。俄而贼精卒攻西北，不得入，因遁走，追破之。"
                },
                {
                    "paragraph": "",
                    "zhushu": "○陈皥曰：无虑敌不攻，虑我不守。无所不攻，无所不守，乃用兵之计备也。"
                },
                {
                    "paragraph": "",
                    "zhushu": "○梅尧臣曰：贼击我西，亦备乎东。"
                },
                {
                    "paragraph": "",
                    "zhushu": "○王晳曰：守以实也，谓将能兵精，垒坚备严，救及食足心一尔。"
                },
                {
                    "paragraph": "",
                    "zhushu": "○张预曰：善守者，藏于九地之下，使敌人莫之能测。莫之能测，则吾之所守者，乃敌之所不攻也。周亚夫击东南而备西北，亦是其一端也。"
                },
                {
                    "paragraph": "故善攻者，敌不知其所守；善守者，敌不知其所攻。",
                    "zhushu": ""
                },
                {
                    "paragraph": "",
                    "zhushu": "曹操曰：情不泄也。"
                },
                {
                    "paragraph": "",
                    "zhushu": "○李筌曰：善攻者，器械多也，东魏高欢攻邺是也。善守，谨备也。周韦孝宽守晋州是也。"
                },
                {
                    "paragraph": "",
                    "zhushu": "○杜牧曰：攻取备御之情不泄也。"
                },
                {
                    "paragraph": "",
                    "zhushu": "○贾林曰：教令行，人心附，备守坚固，微隐无形，敌人犹豫，智无所措也。梅尧臣曰：“善攻者机密不泄，善守者周备不隙。”"
                },
                {
                    "paragraph": "",
                    "zhushu": "○王晳曰：善攻者，待敌有可胜之隙，速而攻之，则使其不能守也。善守者，常为不可胜，则使其不能攻也。云不知者，攻守之计，不知所出耳。"
                },
                {
                    "paragraph": "",
                    "zhushu": "○何氏曰：言攻守之谋，令不可测。"
                },
                {
                    "paragraph": "",
                    "zhushu": "○张预曰：夫守则不足，攻则有余。所谓不足者，非力弱也，盖示敌以不足，则敌必来攻，此是敌不知其所攻也。所谓有余者，非力强也，盖示敌以有余，则敌必自守，此是敌不知其所守也。情不外泄，积乎攻守者也。"
                },
                {
                    "paragraph": "微乎微乎，至于无形，神乎神乎，至于无声，故能为敌之司命。",
                    "zhushu": ""
                },
                {
                    "paragraph": "",
                    "zhushu": "李筌曰：言二遁用兵之奇正，攻守微妙，不可形于言说也。微妙神乎，敌之死生，悬形于我，故曰司命。"
                },
                {
                    "paragraph": "",
                    "zhushu": "○杜牧曰：微者静也，神者动也。静者守，动者攻，敌之死生，悉悬于我，故如天之司命。"
                },
                {
                    "paragraph": "",
                    "zhushu": "○杜佑曰：言其㣲妙所不可见也。言变化之形，倏忽若神，故能料敌死生，若天之司命也。"
                },
                {
                    "paragraph": "",
                    "zhushu": "○梅尧臣曰：无形则微密不可得而窥，无声则神速不可得而知。"
                },
                {
                    "paragraph": "",
                    "zhushu": "○王晳曰：微密则难窥，神速则难应，故能制敌之命。"
                },
                {
                    "paragraph": "",
                    "zhushu": "○何氏曰：武论虚实之法，至于神微而后见，成功之极也。吾之实使敌视之为虚，吾之虚，使敌视之为实。敌之实，吾能使之为虚；敌之虚，吾能知其非实。盖敌不识吾虚实，而吾能审敌之虚实也。吾欲攻敌也，知彼所守者为实，而所不守者为虚，吾将避其坚而攻其脆，批其亢而捣其虚。敌欲攻我也，知彼所攻者为不急，而所不攻者为要，吾将示敌之虚，而斗吾之实。彼示形在东，而吾设备于西。是故吾之攻也，彼不知其所当守；吾之守也，敌不料其所当攻。攻守之变，岀于虚实之法，或藏九地之下，以喻吾之守；或动九天之上，以比吾之攻。灭迹而不可见，韬声而不可闻。若从地出天下，倏岀间入，星耀鬼行，入乎无间之域，旋乎九泉之渊。微之微者，神之神者，至于天下之明目，不能窥其形之微；天下之聪耳，不能听其声之神。有形者至于无形，有声者至于无声。非无形也，敌人不能窥也；非无声也，敌人不能听也，虚实之变极也。善守兵者，通于虚实之变，遂可以入于神微之奥。不善者，案然寻微穷神，而泥其用兵之迹，不能泯其形声而至于闻见者，是不知神微之妙，固在虚实之变也。三军之众，百万之师，安得无形与声哉，但敌人不能窥听耳。"
                },
                {
                    "paragraph": "",
                    "zhushu": "○张预曰：攻守之术，微妙神密，至于无形之可睹，无声之可闻，故敌人死生之命，皆主于我也。"
                },
                {
                    "paragraph": "进而不可御者，冲其虚也；退而不可追者，速而不可及也。",
                    "zhushu": ""
                },
                {
                    "paragraph": "",
                    "zhushu": "曹操曰：卒往进攻其虚懈，退又疾也。"
                },
                {
                    "paragraph": "",
                    "zhushu": "○李筌曰：进者袭空虚懈怠，退者必辎重在先，行远而大军始退，是以不可追。后赵王石勒兵在葛陂，苦雨，欲班师于邺，惧晋人蹑其后，用张宾计，令辎重先行，远而不可及也。此筌以速字为远者也。"
                },
                {
                    "paragraph": "",
                    "zhushu": "○杜牧曰：既攻其虚，敌必败，败丧之后，安能追我，我故得以疾退也。"
                },
                {
                    "paragraph": "",
                    "zhushu": "○陈皥曰：杜说非也。曹公之围张绣也，城未拔，力未屈而去之。绣兵出袭其后，贾诩止之，绣不听，果被曹公所败。绣谓诩曰：公既能知其败，必能知其胜。诩曰：复以败卒袭之。绣从之，曹公果败。岂是败丧之后，不能追之哉。盖言乘虚而进，敌不知所御，逐利而退，敌不知所追也。"
                },
                {
                    "paragraph": "",
                    "zhushu": "○杜佑曰：冲突其虚空也。"
                },
                {
                    "paragraph": "",
                    "zhushu": "○梅尧臣曰：进乘其虚，则莫我御，退因其弊，则莫我追。"
                },
                {
                    "paragraph": "",
                    "zhushu": "○何氏曰：兵进则冲虚，兵退则利速，我能制敌，而敌不能制我也。"
                },
                {
                    "paragraph": "",
                    "zhushu": "○张预曰：对垒相持之际，见彼之虚隙，则急进而捣之，敌岂能御我也。获利而退，则速还璧以自守，敌岂能追我也。兵之情主速，风来电往，敌不能制。"
                },
                {
                    "paragraph": "故我欲战，敌虽高垒深沟，不得不与我战者，攻其所必救也。",
                    "zhushu": ""
                },
                {
                    "paragraph": "",
                    "zhushu": "曹操、李筌曰：绝其粮道，守其归路，攻其君主也。"
                },
                {
                    "paragraph": "",
                    "zhushu": "○杜牧曰：我为主，敌为客，则绝其粮食，守其归路。若我为客，敌为主，则攻其君主。司马宣王攻辽东，直指襄平是也。"
                },
                {
                    "paragraph": "",
                    "zhushu": "○梅尧臣曰：攻其要害。"
                },
                {
                    "paragraph": "",
                    "zhushu": "○王晳曰：曹公曰：绝粮道，守归路，攻君主也。晳谓敌若坚守，但能攻其所必救，则与我战矣。若耿弇欲攻巨里，以致费邑，亦是也。"
                },
                {
                    "paragraph": "",
                    "zhushu": "○何氏曰：如魏将司马宣王征公孙文懿，泛舟濳济辽水，作长围，忽弃贼而向襄平。诸将言：不攻贼而作长围，非所以示众也。宣王曰：贼坚营高垒，欲以老吾兵也。古人言曰：敌虽高垒，不得不与我战者，攻其所必救也。贼大众在此，则窟穴虚矣。我直指襄平，必人怀内惧，惧而求战，破之必矣。遂整陈而过。贼见兵出其后，果邀之。宣王谓诸将曰：所以不攻其营，正欲致此，不可失也。乃纵兵逆击，大破之，三战皆捷。唐马燧讨田悦，时军粮少，悦深璧不战。燧令诸军持十日粮，进次仓口，与悦夹洹水而军。李抱真、李芃问曰：粮少而深入，何也？燧曰：粮少利速战。兵法善于致人，不致于人。今田悦与淄、青、兖三军为首尾，计欲不战以老我师。若分兵击其左右，兵少未可必破，悦且来救，是前后受敌也。兵法所谓攻其必救，彼固当战也。燧为诸军合而破之。燧乃造三桥，道逾洹水，日挑战，悦不敢出。恒州兵以军少，惧为燧所幷，引军合于悦。悦与燧明日复挑战，乃伏兵万人欲邀燧。燧乃引诸军，半夜皆食，先鸡鸣时击鼓吹角，濳师傍洹水径赴魏州，令曰：闻贼至，则止为陈。又令百骑吹鼓角，皆留于后，仍抱薪持火，待军毕发，止鼓角，匿其旁，伺悦军毕渡，焚其桥。军行十数里，乃率淄、青、兖州步骑四万余人逾桥掩其后，乘风纵火，鼓噪而进。燧乃坐甲，令无动，命前除草，斩荆棘，广百步以为陈，募勇力得五千余人，分为前列，以俟贼至。比悦军至，则火止气乏，力少衰，乃纵兵击之，悦军大败，悦走桥，桥巳焚矣。悦军乱赴水，斩首二万，淄青军殆尽。"
                },
                {
                    "paragraph": "",
                    "zhushu": "○张预曰：我为客，彼为主，我兵强而食少，彼势弱而粮多，则利在必战。敌人虽有金城汤池之固，不得守其险，而必来与我战者，在攻其所顾爱，使之相救援也。若楚人围宋，晋将救之。狐偃曰：楚始得曹，而新婚于卫，若伐曹、卫，楚必救之，则宋免矣。从之而解。又晋宣帝讨公孙文懿，忽弃贼而走。襄平讨其巢穴，贼果出邀之，遂逆击，三战皆捷，亦其义也。"
                },
                {
                    "paragraph": "我不欲战，画地而守之。",
                    "zhushu": ""
                },
                {
                    "paragraph": "",
                    "zhushu": "曹操曰：军不欲烦也。"
                },
                {
                    "paragraph": "",
                    "zhushu": "○李筌曰：拒境自守也。若入敌境，则用《天一遁甲》真人闭六戊之法，以刀画地为营也。"
                },
                {
                    "paragraph": "",
                    "zhushu": "○孟氏曰：以物画地而守，喻其易也。盖我能戾敌人之心，不敢至也。"
                },
                {
                    "paragraph": "敌不得与我战者，乖其所之也。",
                    "zhushu": ""
                },
                {
                    "paragraph": "",
                    "zhushu": "曹操曰：乖，戾也。戾其道，示以利害，使敌疑也。"
                },
                {
                    "paragraph": "",
                    "zhushu": "○李筌曰：乖，异也。设奇异而疑之，是以敌不可得与我战。汉上谷太守李广纵马卸安，疑也。"
                },
                {
                    "paragraph": "",
                    "zhushu": "○杜牧曰：言敌来攻我，我不与战，设权变以疑之，使敌人疑惑不决，与初来之心乖戾，不敢与我战也。曹公争汉中地，蜀先主拒之。时将赵云守别屯，将数十骑轻出，卒遇大军，云且斗且却，公军追至，围云入营。史大开门，偃旗息鼓。曹公军疑有伏，引去。诸葛武侯屯于阳平，使魏延诸将幷兵东下。武侯惟留万人守城。候白司马宣王曰：亮在城中，兵少力弱。将士失色。亮时意气自若，敕军中悉卧旗息鼓，不得辄出，开四门，扫地却洒。宣王疑有㐲，于是引去，趋北山。亮谓参佐曰：司马懿谓吾有设㐲，循山走矣。宣王后知，颇以为恨。曹公与吕布相持，公军出收麦，布领众卒至公营，止有千人出陈，半隐于堤下。吕布迟疑不敢进，曰：曹操多诈，勿入㐲中。遂引兵去。陈皥曰：《左传》楚令尹子元伐郑，入自纯门，至于逵市，悬门不发。子元曰：郑有人焉。乃还。"
                },
                {
                    "paragraph": "",
                    "zhushu": "○贾林曰：置疑兵于敌恶之所，屯营于形胜之地，虽未修垒壍，敌人不敢来攻于我也。"
                },
                {
                    "paragraph": "",
                    "zhushu": "○梅尧臣曰：画地，喻易也。乖其道而示以利，使其疑而不敢进也。"
                },
                {
                    "paragraph": "",
                    "zhushu": "○王晳曰：画地言易，且明制之必有道也。"
                },
                {
                    "paragraph": "",
                    "zhushu": "○张预曰：我为主，彼为客，我粮多而卒寡，彼食少而兵众，则利在不战，虽不为营垒之固，敌必不敢来。与我战者，示以疑形，乖其所往也。若楚人伐郑，郑悬门不发，效楚言而出，楚师不敢进而遁。又司马懿欲攻诸葛亮，亮偃旗卧鼓，开门却洒，懿疑有㐲兵，遂引而去，亦其义也。"
                },
                {
                    "paragraph": "故形人而我无形，则我专而敌分；",
                    "zhushu": ""
                },
                {
                    "paragraph": "",
                    "zhushu": "杜佑曰：我专一而敌分散。"
                },
                {
                    "paragraph": "",
                    "zhushu": "○梅尧臣曰：他人有形，我形不见，故敌分兵以备我。"
                },
                {
                    "paragraph": "",
                    "zhushu": "○张预曰：吾之正，使敌视以为奇，吾之奇，使敌视以为正，形人者也。以奇为正，以正为奇，变化纷纭，使敌莫测，无形者也。敌形既见，我乃合众以临之；我形不彰，彼必分势以防备。"
                },
                {
                    "paragraph": "我专为一，敌分为十，是以十攻其一也；",
                    "zhushu": ""
                },
                {
                    "paragraph": "",
                    "zhushu": "杜佑曰：我料见敌形，审其虚实，故所备者少，专为一屯。以我之专，击彼之散卒，为十。共击一也。"
                },
                {
                    "paragraph": "",
                    "zhushu": "○梅尧臣曰：离一为十，我常以十分击一分。"
                },
                {
                    "paragraph": "则我众而敌寡。",
                    "zhushu": ""
                },
                {
                    "paragraph": "",
                    "zhushu": "杜佑曰：我专为一，故众。敌分为十，故寡。"
                },
                {
                    "paragraph": "",
                    "zhushu": "○张预曰：见敌虚实，不劳多备，故专为一屯。彼则不然，不见我形，故分为十处，是以我之十分，击敌之一分也。故我不得不众，敌不得不寡。"
                },
                {
                    "paragraph": "能以众击寡者，则吾之所与战者约矣。",
                    "zhushu": ""
                },
                {
                    "paragraph": "",
                    "zhushu": "杜牧曰：约，犹少也。我深壍髙垒，灭迹韬声，岀入无形，攻取莫测，或以轻兵健马，冲其空虚，或以强弩长弓，夺其要害，触左履右，突后惊前，昼日误之以旌旗，暮夜惑之以火鼓，故敌人畏惧，分兵防虞。譬如登山瞰城，垂帘视外，敌人分张之势，我则尽知，我之攻守之方，敌则不测。故我能专一，敌则分离。专一者力全，分离者力寡，以全击寡，故能必胜也。"
                },
                {
                    "paragraph": "",
                    "zhushu": "○杜佑曰：言约少而易胜。"
                },
                {
                    "paragraph": "",
                    "zhushu": "○梅尧臣曰：以专击分，则我所敌少也。"
                },
                {
                    "paragraph": "",
                    "zhushu": "○王晳曰：多为之形，使敌备巳，其实攻者，则无形也，故我专敌分矣。专则众，分则寡。十攻一者，大约言耳。"
                },
                {
                    "paragraph": "",
                    "zhushu": "○何氏同杜牧注。"
                },
                {
                    "paragraph": "",
                    "zhushu": "○张预曰：夫势聚则强，兵散则弱。以众强之势，击寡弱之兵，则众力少而成功多矣。"
                },
                {
                    "paragraph": "吾所与战之地不可知。",
                    "zhushu": ""
                },
                {
                    "paragraph": "",
                    "zhushu": "杜佑曰：言举动微密，情不可见，使彼知所出而不知吾所举，知所举而不知吾所集。张预曰：无形势故也。"
                },
                {
                    "paragraph": "不可知，则敌所备者多；",
                    "zhushu": ""
                },
                {
                    "paragraph": "",
                    "zhushu": "梅尧臣曰：敌不知，则处处为备；"
                },
                {
                    "paragraph": "敌所备者多，则吾所与战者寡矣。",
                    "zhushu": ""
                },
                {
                    "paragraph": "",
                    "zhushu": "曹操曰：形藏敌疑，则分离其众，备我也，言少而易击也。"
                },
                {
                    "paragraph": "",
                    "zhushu": "○王晳曰：与敌必战之地，不可使敌知之，知则并力得拒于我。曹公曰：形藏则敌疑。"
                },
                {
                    "paragraph": "",
                    "zhushu": "○张预曰：不能测吾车果何岀，骑果何来，徒果何从，故分离其众，所在辄为备，遂致众散而弱，势分而衰。是以吾所与接战之处，以大众临孤军也。"
                },
                {
                    "paragraph": "故备前则后寡，备后则前寡，备左则右寡，备右则左寡，无所不备，则无所不寡。",
                    "zhushu": ""
                },
                {
                    "paragraph": "",
                    "zhushu": "杜佑曰：言敌之所备者多，则士卒无不分散而少。○梅尧臣曰：所备皆寡也。"
                },
                {
                    "paragraph": "寡者，备人者也；众者，使人备己者也。",
                    "zhushu": ""
                },
                {
                    "paragraph": "",
                    "zhushu": "曹操曰：上所谓形藏敌疑，则分离其众，以备我也。"
                },
                {
                    "paragraph": "",
                    "zhushu": "○李筌曰：陈兵之地，不可令敌人知之，彼疑则谓众离而备我也。"
                },
                {
                    "paragraph": "",
                    "zhushu": "○杜牧曰：所战之地，不可令敌人知之，我形不泄，则左右前后，远近险易，敌人不知，亦不知我何处来攻，何地会战，故分兵彻卫，处处防备。形藏者众，分多者寡，故众者必胜也，寡者必败也。"
                },
                {
                    "paragraph": "",
                    "zhushu": "○孟氏曰：备人则我散，备我则彼分。"
                },
                {
                    "paragraph": "",
                    "zhushu": "○杜佑曰：敌分散而少者，皆先备人也。敌所以备己多者，由我专而众故也。"
                },
                {
                    "paragraph": "",
                    "zhushu": "○梅尧臣曰：使敌愈备，则愈寡也。"
                },
                {
                    "paragraph": "",
                    "zhushu": "○王晳曰：左右前后俱备，则俱寡。"
                },
                {
                    "paragraph": "",
                    "zhushu": "○何氏同诸注。"
                },
                {
                    "paragraph": "",
                    "zhushu": "○张预曰：左右前后无处不为备，则无处不兵寡也。所以寡者，为兵分而广备于人也。所以众者，为势专而使人备己也。"
                },
                {
                    "paragraph": "故知战之地，知战之日，则可千里而会战。",
                    "zhushu": ""
                },
                {
                    "paragraph": "",
                    "zhushu": "曹操曰：以度量知空虚会战之日。"
                },
                {
                    "paragraph": "",
                    "zhushu": "○李筌曰：知战之地，则舟车步骑之所便也。魏武以北上未安，舍鞍马，仗舟楫，与吴越争强，是以有黄盖之败。吴王濞驱吴楚之众，奔驰于梁、郑之间，此不知战地。日者，故《太一遁甲》曰：“计法三门五将，主客成败，则可知也。”于是千里会战而胜。"
                },
                {
                    "paragraph": "",
                    "zhushu": "○杜牧曰：宋武帝使朱龄石伐谯纵于蜀，宋武曰：往年刘敬宣出内水向黄武，无功而退。贼谓我今应从外水来，而料我当出其不意，犹从内水来也。如此，必以重兵守涪城，以备内道。若向黄武，正堕其计。今以大众自外取成都，疑兵向内水，此则制敌之奇也。而虑此声先驰，贼知虚实，别有函书全封付龄石，函边书曰：至白帝乃开。诸军未知处分所由，至白帝发书曰：众军悉从外水取成都。臧熹、朱林于中水取广汉，使羸弱乘高舰十余，由内水向黄武。谯纵果以重兵备内水，龄石灭之。"
                },
                {
                    "paragraph": "",
                    "zhushu": "○陈皥曰：杜注止言知战之地，未叙知战之日。我若伐敌，至期不得与我战，敌来侵我，我必预备以应之。项羽谓曹咎曰：我十五日必定梁地，复与将军会，苟不知必战之日，安能为约？"
                },
                {
                    "paragraph": "",
                    "zhushu": "○孟氏曰：以度量知空虚，先知战地之形，又审必战之日，则可千里期会，先往以待之。若敌巳先至，可不往以劳之。"
                },
                {
                    "paragraph": "",
                    "zhushu": "○杜佑曰：夫善战者，必知战之日，知战之地，度道设期，分军杂卒，远者先进，近者后发，千里之会，同时而合。若会都市，其会地之日，无令敌知，知之则所备处少，不知则所备处多。备寡则专，备多则分，分则力散，专则力全。"
                },
                {
                    "paragraph": "",
                    "zhushu": "○梅尧臣曰：若能度必战之地，必战之日，虽千里之远，可克期而与战。"
                },
                {
                    "paragraph": "",
                    "zhushu": "○王晳曰：必先知地利敌情，然后以兵法之度量，计其远近，知其空虚，审敌趣应之所及，战期也。如是，则虽千里可会战而破敌矣。故曹公曰：“以度量知空虚，会战之日者是也。”"
                },
                {
                    "paragraph": "",
                    "zhushu": "○张预曰：凡举兵伐敌，所战之地，必先知之。师至之日，能使敌人如期而来，以与我战。知战地日，则所备者专，所守者固，虽千里之远，可以赴战。若蹇叔知晋人御师必于殽，是知战地也。陈汤料乌孙围兵五日必解，是知战日也。又若孙膑厐涓于马陵，度日暮必至是也。"
                },
                {
                    "paragraph": "不知战地，不知战日，则左不能救右，右不能救左，前不能救后，后不能救前，而况远者数十里，近者数里乎？",
                    "zhushu": ""
                },
                {
                    "paragraph": "",
                    "zhushu": "杜牧曰：管子曰：计未定而出兵，则战而自毁也。"
                },
                {
                    "paragraph": "",
                    "zhushu": "○杜佑曰：敌巳先据形势之地，巳方趣利欲战，则左右前后疑惑进退，不能相救，况十数里之间也。"
                },
                {
                    "paragraph": "",
                    "zhushu": "○梅尧臣曰：不能救者，寡也。左右前后尚不能救，况远乎？"
                },
                {
                    "paragraph": "",
                    "zhushu": "○张预曰：不知敌人何地会兵，何日接战，则所备者不专，所守者不固。忽遇勍敌，则仓遽而与之战，左右前后犹不能相援，又况首尾相去之辽乎！"
                },
                {
                    "paragraph": "以吾度之，越人之兵虽多，亦奚益于胜败哉？",
                    "zhushu": ""
                },
                {
                    "paragraph": "",
                    "zhushu": "曹操曰：越人相聚，纷然无知也。或曰：吴、越，雠国也。"
                },
                {
                    "paragraph": "",
                    "zhushu": "○李筌曰：越，过也。不知战地及战日，兵虽过人，安能知其胜败乎！"
                },
                {
                    "paragraph": "",
                    "zhushu": "○陈皥曰：孙子为吴王阖闾论兵，吴与越雠，故言越，谓过人之兵，非义也。"
                },
                {
                    "paragraph": "",
                    "zhushu": "○贾林曰：不知战地，不知战日，士人虽多，不能制胜败之政，亦何益也。○梅尧臣曰：吴、越，敌国也。言越人虽多，亦当为我分之而寡也。"
                },
                {
                    "paragraph": "",
                    "zhushu": "○王晳曰：此武相时料敌也。言越兵虽多，苟不善相救，亦无益于胜败之数。"
                },
                {
                    "paragraph": "",
                    "zhushu": "○张预曰：吾宇作吴，字之误也。吴越隣国，数相侵伐，故下文云吴人与越人相恶也。言越国之兵虽曰众多，但不知战地战日，当分其势而弱也。"
                },
                {
                    "paragraph": "故曰：胜可为也。",
                    "zhushu": ""
                },
                {
                    "paragraph": "",
                    "zhushu": "杜牧曰：为胜在我，故言可为之。"
                },
                {
                    "paragraph": "",
                    "zhushu": "○孟氏曰：若使敌不知战地期日，我之必胜，可常有也。"
                },
                {
                    "paragraph": "",
                    "zhushu": "○梅尧臣同杜牧注。"
                },
                {
                    "paragraph": "",
                    "zhushu": "○王晳、何氏同孟氏注。"
                },
                {
                    "paragraph": "",
                    "zhushu": "○张预曰：为胜在我故也。《形篇》云：胜可知而不可为，今言胜可为者，何也？盖《形篇》论攻守之势，言敌若有备，则不可必为也。今则主以越兵而言，度越人必不能知所战之地日，故云可为也。"
                },
                {
                    "paragraph": "敌虽众，可使无斗。",
                    "zhushu": ""
                },
                {
                    "paragraph": "",
                    "zhushu": "杜牧曰：以下四事度量之，敌兵虽众，使其不能与我斗胜也。"
                },
                {
                    "paragraph": "",
                    "zhushu": "○孟氏曰：敌虽多兵，我能多设变诈，分其形势，使不能并力也。"
                },
                {
                    "paragraph": "",
                    "zhushu": "○贾林曰：敌虽众多，不知巳之兵情，常使急自备，不暇谋斗。"
                },
                {
                    "paragraph": "",
                    "zhushu": "○梅尧臣曰：苟能寡，何有斗。"
                },
                {
                    "paragraph": "",
                    "zhushu": "○王晳曰：多益不救，奚所恃而斗。"
                },
                {
                    "paragraph": "",
                    "zhushu": "○张预曰：分散其势，不得齐力同进，则焉能与我争。"
                },
                {
                    "paragraph": "故策之而知得失之计。",
                    "zhushu": ""
                },
                {
                    "paragraph": "",
                    "zhushu": "李筌曰：用兵者，取胜之兵法，可制《太一遁甲》五将之计，以定关格掩迫之数，得失可知也。"
                },
                {
                    "paragraph": "",
                    "zhushu": "○孟氏曰：策度敌情，观其施为，则计数可知。"
                },
                {
                    "paragraph": "",
                    "zhushu": "○贾林曰：樽，俎帷幄之间，以策筹之，我得彼失之计，皆先知也。"
                },
                {
                    "paragraph": "",
                    "zhushu": "○杜佑曰：策度敌情，观其所施，计数可知。"
                },
                {
                    "paragraph": "",
                    "zhushu": "○梅尧臣曰：彼得失之计，我以筭策而知。"
                },
                {
                    "paragraph": "",
                    "zhushu": "○王晳曰：策其敌情，以见得失之数。"
                },
                {
                    "paragraph": "",
                    "zhushu": "○张预曰：筹策敌情，知其计之得失，若薛公料黥布之三计是也。"
                },
                {
                    "paragraph": "作之而知动静之理。",
                    "zhushu": ""
                },
                {
                    "paragraph": "",
                    "zhushu": "李筌曰：候望云气，风鸟人情，则动静可知也。王莾时，王寻征昆阳，有云气如坏山，当营而坠，去地数丈，而光武知其必败。梁王僧辩营上有如堤之气，候景知其必胜。风鸟，贪豺之类也。此筌以作字为候字者也。杜牧曰：作，激作也。言激作敌人，使其应我，然后观其动静理乱之形也。魏武侯曰：两军相当，不知其将如何？吴起曰：令贱勇者，将锐而击，交合而北，北而勿罚，观敌进退，一坐一起，其政以理，奔北不追，见利不取，此将有谋。若其悉众追北，旗旛杂乱，行止纵横，贪利务得，若此之类，将令不行，击而勿疑。"
                },
                {
                    "paragraph": "",
                    "zhushu": "○陈皥曰：作，为也。为之利害，使敌赴之，则知进退之理也。"
                },
                {
                    "paragraph": "",
                    "zhushu": "○贾林曰：善觇候者，必知其动静之理。"
                },
                {
                    "paragraph": "",
                    "zhushu": "○杜佑曰：喜怒动作，察其举止，则情理可得，故知动静权变，为其胜负也。"
                },
                {
                    "paragraph": "",
                    "zhushu": "○梅尧臣曰：彼动静之理，因我所发而见。"
                },
                {
                    "paragraph": "",
                    "zhushu": "○王晳曰：候其理当动以否。"
                },
                {
                    "paragraph": "",
                    "zhushu": "○张预曰：发作久之，观其喜怒，则动静之理可得而知也。若晋文公拘宛春以怒楚将子玉，子玉遂乘晋军，是其躁动也。诸葛亮遗巾帼妇人之饰以怒司马宣王，宣王终不岀战，此是其安静也。"
                },
                {
                    "paragraph": "形之而知死生之地。",
                    "zhushu": ""
                },
                {
                    "paragraph": "",
                    "zhushu": "李筌曰：夫破陈设奇，或偃旗鼓，形之以弱；或虚列灶火旛帜，形之以强；投之以死，致之以生，是以死生因地而成也。韩信下井陉，刘𥙿过大岘，则其义也。○杜牧曰：死生之地，盖战地也。投之死地必生，置之生地必死，言我多方误挠敌人，以观其应我之形，然后随而制之，则死生之地可知也。"
                },
                {
                    "paragraph": "",
                    "zhushu": "○陈皥曰：敌人既有动静，则我得见其形，有谋者所处之地必生，无谋者所投之地必死也。"
                },
                {
                    "paragraph": "",
                    "zhushu": "○孟氏曰：形相敌情，观其所据，则地形势生死，可得而知。"
                },
                {
                    "paragraph": "",
                    "zhushu": "○贾林曰：见所理兵形，则可知其死所。"
                },
                {
                    "paragraph": "",
                    "zhushu": "○梅尧臣曰：彼生死之地，我因形见而识。"
                },
                {
                    "paragraph": "",
                    "zhushu": "○何氏同杜牧注。"
                },
                {
                    "paragraph": "",
                    "zhushu": "○张预曰：形之以弱，则彼必进，形之以强，则彼必退。因其进退之际，则知彼所据之地死与生也。上文云善动敌者形之，敌必从之是也。死地，谓倾覆之地。生地，谓便利之地。"
                },
                {
                    "paragraph": "角之而知有余不足之处。",
                    "zhushu": ""
                },
                {
                    "paragraph": "",
                    "zhushu": "曹操曰：角，量也。"
                },
                {
                    "paragraph": "",
                    "zhushu": "○李筌曰：角，量也。量其力精勇，则虚实可知也。"
                },
                {
                    "paragraph": "",
                    "zhushu": "○杜牧曰：角，量也。言以我之有余，角量敌人之有余；以我之不足，角量敌人之不足。管子曰：善攻者，料众以攻众，料食以攻食，食不存不攻，备不存不攻。司马宣王伐辽东，司马陈珪曰：昔攻上庸，八部并进，昼夜不息，故能一旬之半拔坚城，斩孟达。今者远来而更安缓，愚切惑焉。王曰：孟达众少而食支一年，吾将四倍于达，而粮不淹一月。以一月图一年，安可不速？以四击一，正命半解，犹当为之，是以不计死伤，与粮竞也。今贼众我寡，贼饥我饱，雨水乃尔，功力不设，贼粮垂尽，当示无能以安之。既而雨止，昼夜攻之，竟平辽东。○梅尧臣曰：彼有余不足之处，我以角量而审。"
                },
                {
                    "paragraph": "",
                    "zhushu": "○王晳曰：角，谓相角也。角彼我之力，则知有余不足之处，然后可以谋攻守之利也。此而上，亦所以量敌知战。"
                },
                {
                    "paragraph": "",
                    "zhushu": "○张预曰：有余，强也；不足，弱也。角量敌形，知彼强弱之所。唐太宗曰：凡临陈，常以吾强对敌弱，常以吾弱对敌强，苟非角量，安得知之。"
                },
                {
                    "paragraph": "故形兵之极，至于无形，无形则深间不能窥，智者不能谋。",
                    "zhushu": ""
                },
                {
                    "paragraph": "",
                    "zhushu": "李筌曰：形敌之妙，入于无形，间不可窥，智不可谋，是谓形也。"
                },
                {
                    "paragraph": "",
                    "zhushu": "○杜牧曰：此言用兵之道，至于臻极，不过于无形。无形则虽有间者深来窥我，不能知我之虚实。强弱不泄于外，虽有智能之士，亦不能谋我也。"
                },
                {
                    "paragraph": "",
                    "zhushu": "○梅尧臣曰：兵本有形，虚实不露，是以无形，此极致也。虽使间者以情伪，智者以谋料，可得乎。"
                },
                {
                    "paragraph": "",
                    "zhushu": "○王晳曰：制兵形于无形，是谓极致，熟能窥而谋之哉。"
                },
                {
                    "paragraph": "",
                    "zhushu": "○何氏曰：行列在外，机变在内，因形制变，人难窥测，可谓知微。"
                },
                {
                    "paragraph": "",
                    "zhushu": "○张预曰：始以虚实形敌，敌不能测，故其极致卒归于无形。既有形可睹，无迹可求，则间者不能窥其隙，智者无以运其计。"
                },
                {
                    "paragraph": "因形而错胜于众，众不能知。",
                    "zhushu": ""
                },
                {
                    "paragraph": "",
                    "zhushu": "曹操曰：因敌形而立胜。"
                },
                {
                    "paragraph": "",
                    "zhushu": "○李筌曰：错，置也。设形险之势，因士卒之勇，而取胜焉。军事尚密，非众人之所知也。"
                },
                {
                    "paragraph": "",
                    "zhushu": "○杜牧曰：窥形可置胜败，非智者不能，固非众人所能得知也。"
                },
                {
                    "paragraph": "",
                    "zhushu": "○梅尧臣曰：众知我能置胜矣，不知因敌之形。"
                },
                {
                    "paragraph": "",
                    "zhushu": "○何氏曰：因敌置胜，众不能知。"
                },
                {
                    "paragraph": "",
                    "zhushu": "○张预曰：因敌变动之形以置胜，非众人所能知。"
                },
                {
                    "paragraph": "人皆知我所以胜之形，而莫知吾所以制胜之形。",
                    "zhushu": ""
                },
                {
                    "paragraph": "",
                    "zhushu": "曹操曰：不以一形之胜万形。或曰。不备知也。制胜者，人皆知吾所以胜，莫知吾因敌形制胜也。"
                },
                {
                    "paragraph": "",
                    "zhushu": "○李筌曰：战胜人知之，制胜之法，幽密人莫知。"
                },
                {
                    "paragraph": "",
                    "zhushu": "○杜牧曰：言巳胜之后，但知我制敌人，使有败形，本自于我，然后我能胜之也。上文云：近而示之远，远而示之近，利而诱之，乱而取之，实而备之，强而避之，怒而挠之，卑而骄之，佚而劳之，亲而离之，斯皆制胜之道，人莫知之也。"
                },
                {
                    "paragraph": "",
                    "zhushu": "○陈皥曰：人但知我胜敌之善，不能知我因敌之败形。"
                },
                {
                    "paragraph": "",
                    "zhushu": "○梅尧臣曰：知得胜之迹，而不知作胜之象。"
                },
                {
                    "paragraph": "",
                    "zhushu": "○王晳曰：若韩信背水拔帜是也。人但见水上军殊死战，不可败，及赵军惊乱遁走，不知吾能制使之然者，以何道也。"
                },
                {
                    "paragraph": "",
                    "zhushu": "○张预曰：立胜之迹，人皆知之，但莫测吾因敌形而制此胜也。"
                },
                {
                    "paragraph": "故其战胜不复，而应形于无穷。",
                    "zhushu": ""
                },
                {
                    "paragraph": "",
                    "zhushu": "曹操曰：不重复动而应之也。"
                },
                {
                    "paragraph": "",
                    "zhushu": "○李筌曰：不复前谋以取胜，随宜制变也。"
                },
                {
                    "paragraph": "",
                    "zhushu": "○杜牧曰：敌每有形，我则始能随而应之以取胜。"
                },
                {
                    "paragraph": "",
                    "zhushu": "○杜佑曰：死官也。"
                },
                {
                    "paragraph": "",
                    "zhushu": "○贾林曰：应敌形而制胜乃无穷。"
                },
                {
                    "paragraph": "",
                    "zhushu": "○梅尧臣曰：不执故态，应形有机。"
                },
                {
                    "paragraph": "",
                    "zhushu": "○王晳曰：夫制胜之理惟一，而所胜之形无穷也。"
                },
                {
                    "paragraph": "",
                    "zhushu": "○何氏曰：巳胜之分，不再用也。敌来斯应，不循前法，故不穷。"
                },
                {
                    "paragraph": "",
                    "zhushu": "○张预曰：巳胜之后，不复更用前谋，但堕敌之形而应之，出奇无穷也。"
                },
                {
                    "paragraph": "夫兵形象水。",
                    "zhushu": ""
                },
                {
                    "paragraph": "",
                    "zhushu": "孟氏曰：兵之形势如水流，迟速之势无常也。"
                },
                {
                    "paragraph": "水之形，避髙而趋下。",
                    "zhushu": ""
                },
                {
                    "paragraph": "",
                    "zhushu": "梅尧臣曰：性也。"
                },
                {
                    "paragraph": "兵之形，避实而击虚。",
                    "zhushu": ""
                },
                {
                    "paragraph": "",
                    "zhushu": "梅尧臣曰：利也。"
                },
                {
                    "paragraph": "",
                    "zhushu": "○张预曰：水趋下则顺，兵击虚则利。"
                },
                {
                    "paragraph": "水因地而制流。",
                    "zhushu": ""
                },
                {
                    "paragraph": "",
                    "zhushu": "杜牧曰：因地之下。"
                },
                {
                    "paragraph": "",
                    "zhushu": "○梅尧臣曰：顺高下也。张预曰：方圆斜直，因地而成形。"
                },
                {
                    "paragraph": "兵因敌而制胜。",
                    "zhushu": ""
                },
                {
                    "paragraph": "",
                    "zhushu": "李筌曰：不因敌之势，吾何以制哉？夫轻兵不能持久，守之必败，重兵挑之必出，怒兵辱之，强兵缓之；将骄宜卑之，将贪宜利之，将疑宜反间之。故因敌而制胜。"
                },
                {
                    "paragraph": "",
                    "zhushu": "○杜牧曰：因敌之虚也。"
                },
                {
                    "paragraph": "",
                    "zhushu": "○贾林曰：见敌盛衰之形，我得因而立胜。"
                },
                {
                    "paragraph": "",
                    "zhushu": "○杜佑曰：言水因地之倾侧而制其流，兵因敌之亏阙而取其胜者也。梅尧臣曰：随虚实也。"
                },
                {
                    "paragraph": "",
                    "zhushu": "○王晳曰：谓隄防疏导之也。"
                },
                {
                    "paragraph": "",
                    "zhushu": "○何氏曰：因敌强弱而成功。"
                },
                {
                    "paragraph": "",
                    "zhushu": "○张预曰：虚实强弱，随敌而取胜。"
                },
                {
                    "paragraph": "故兵无常势，",
                    "zhushu": ""
                },
                {
                    "paragraph": "",
                    "zhushu": "梅尧臣曰：应敌为势。"
                },
                {
                    "paragraph": "",
                    "zhushu": "○张预曰：敌有变动，故无常势。"
                },
                {
                    "paragraph": "水无常形。",
                    "zhushu": ""
                },
                {
                    "paragraph": "",
                    "zhushu": "梅尧臣曰：因地为形。"
                },
                {
                    "paragraph": "",
                    "zhushu": "○孟氏曰：兵有变化，地有方圆。"
                },
                {
                    "paragraph": "",
                    "zhushu": "○张预曰：地有髙下，故无常形。"
                },
                {
                    "paragraph": "能因敌变化而取胜者，谓之神。",
                    "zhushu": ""
                },
                {
                    "paragraph": "",
                    "zhushu": "曹操曰：势盛必衰，形露必败，故能因敌变化，取胜若神。"
                },
                {
                    "paragraph": "",
                    "zhushu": "○李筌曰：能知此道，谓之神兵也。"
                },
                {
                    "paragraph": "",
                    "zhushu": "○杜牧曰：兵之势，因敌乃见，势不在我，故无常势。如水之形，因地乃有，形不在水，故无常形。水因地之下，则可漂石，兵因敌之应，则可变化，如神者也。"
                },
                {
                    "paragraph": "",
                    "zhushu": "○梅尧臣曰：随而变化，微不可测。"
                },
                {
                    "paragraph": "",
                    "zhushu": "○王晳曰：兵有常理而无常势，水有常性而无常形。兵有常理者，击虚是也。无常势者，因敌以应之也。水有常性者，就下是也。无常形者，因地以制之也。夫兵势有变，则虽败卒尚复可使击胜兵，况精锐乎。"
                },
                {
                    "paragraph": "",
                    "zhushu": "○何氏曰：行权应变在智略，智略不可测，则神妙者也。"
                },
                {
                    "paragraph": "",
                    "zhushu": "○张预曰：兵势已定，能因敌变动，应而胜之，其妙如神。"
                },
                {
                    "paragraph": "故五行无常胜，",
                    "zhushu": ""
                },
                {
                    "paragraph": "",
                    "zhushu": "杜佑曰：五行更王。"
                },
                {
                    "paragraph": "",
                    "zhushu": "○王晳曰：迭相克也。"
                },
                {
                    "paragraph": "四时无常位。",
                    "zhushu": ""
                },
                {
                    "paragraph": "",
                    "zhushu": "杜佑曰：四时迭用。"
                },
                {
                    "paragraph": "",
                    "zhushu": "○王晳曰：迭相代也。"
                },
                {
                    "paragraph": "日有短长，月有死生。",
                    "zhushu": ""
                },
                {
                    "paragraph": "",
                    "zhushu": "曹操曰：兵无常势，盈缩随敌。"
                },
                {
                    "paragraph": "",
                    "zhushu": "○李筌曰：五行者，休囚王相，递相胜也。四时者，寒暑往来，无常定也。日月者，周天三百六十五度四分度之一。百刻者，春秋二分，则日夜均。夏至之日，昼六十刻，夜四十刻；冬至之日，昼四十刻，夜六十刻，长短不均也。月初为朔，八日为上弦，十五日为望，二十四日为下弦，三十日为晦，则死生义也。孙子以为五行四时、日月盈缩无常，况于兵之形变，安常定也。"
                },
                {
                    "paragraph": "",
                    "zhushu": "○梅尧臣曰：皆所以象兵之随敌也。"
                },
                {
                    "paragraph": "",
                    "zhushu": "○王晳曰：皆喻兵之变化，非一道也。张预曰：言五行之休王，四时之代谢，日月之盈𣅳，皆如兵势之无定也。"
                }
            ]
        },
        {
            "name": "军争篇",
            "paragraphs": [
                {
                    "paragraph": "军争篇",
                    "zhushu": "曹操曰：两军争胜。○李筌曰：争者，趋利也。虚实定，乃可与人争利。○王晳曰：争者争利，得利则胜。宜先审轻重，计迂直，不可使敌乘我劳也。○张预曰：以军争为名者，谓两军相对而争利也。先知彼我之虚实，然后能与人争胜，故次虚实。",
                    "type": 1
                },
                {
                    "paragraph": "孙子曰：凢用兵之法，将受命于君。",
                    "zhushu": ""
                },
                {
                    "paragraph": "",
                    "zhushu": "李筌曰：受君命也。遵庙胜之筭，恭行天罚。"
                },
                {
                    "paragraph": "",
                    "zhushu": "○张预曰：受君命伐叛逆。"
                },
                {
                    "paragraph": "合军聚众。",
                    "zhushu": ""
                },
                {
                    "paragraph": "",
                    "zhushu": "曹操曰：聚国人，结行伍，选部曲，起营为军陈。"
                },
                {
                    "paragraph": "",
                    "zhushu": "○梅尧臣曰：聚国之众，合以为军。"
                },
                {
                    "paragraph": "",
                    "zhushu": "○王晳曰：大国三军，总三万七千五百人，若悉举其赋，则总七万五千人，此所谓合军聚众。"
                },
                {
                    "paragraph": "",
                    "zhushu": "○张预曰：合国人以为军，聚兵众以为陈。"
                },
                {
                    "paragraph": "交和而舍。",
                    "zhushu": ""
                },
                {
                    "paragraph": "",
                    "zhushu": "曹操曰：军门为和门，左右门为旗门，以车为营曰辕门，以人为营曰人门，两军相对为交和。"
                },
                {
                    "paragraph": "",
                    "zhushu": "○李筌曰：交，间；和，杂也。合军之后，强弱勇怯，长短向背，间杂而仵之，力相兼，后合诸营垒，与敌争之。"
                },
                {
                    "paragraph": "",
                    "zhushu": "○杜牧曰：《周礼》以旌为左右和门。郑司农曰：军门曰和，今谓之垒门，立两旌旗表之，以叙和出入，明次第也。交者，言与敌人对垒，而舍和门相交对也。"
                },
                {
                    "paragraph": "",
                    "zhushu": "○贾林曰：舍，止也。士众交杂和合而止于军中，趋利而动。"
                },
                {
                    "paragraph": "",
                    "zhushu": "○梅尧臣曰：军门为和门，两军交对而舍也。"
                },
                {
                    "paragraph": "",
                    "zhushu": "○何氏曰：和门相望，将合战争利，兵家难事也。"
                },
                {
                    "paragraph": "",
                    "zhushu": "○张预曰：军门为和门，言与敌对垒，而舍其门相交对也。或曰：与上下交相和睦，然后可以出兵为营舍。故《吴子》曰：不和于国，不可以出军；不和于军，不可以出陈。"
                },
                {
                    "paragraph": "莫难于军争。",
                    "zhushu": ""
                },
                {
                    "paragraph": "",
                    "zhushu": "曹操曰：从始受命，至于交和，军争难也。"
                },
                {
                    "paragraph": "",
                    "zhushu": "○杜牧曰：于争利害难也。"
                },
                {
                    "paragraph": "",
                    "zhushu": "○梅尧臣曰：自受命至此为最难。"
                },
                {
                    "paragraph": "",
                    "zhushu": "○张预曰：与人相对而争利，天下之至难也。"
                },
                {
                    "paragraph": "军争之难者，以迂为直，以患为利。",
                    "zhushu": ""
                },
                {
                    "paragraph": "",
                    "zhushu": "曹操曰：示以远，速其道里，先敌至也。"
                },
                {
                    "paragraph": "",
                    "zhushu": "○杜牧曰：言欲争夺，先以迂远为近，以患为利，诳绐敌人，使其慢易，然后急趋也。"
                },
                {
                    "paragraph": "",
                    "zhushu": "○陈皥曰：言合军聚众，交和而舍，皆有旧制，惟军争最难也。苟不知以迂为直，以患为利者，即不能与敌争也。"
                },
                {
                    "paragraph": "",
                    "zhushu": "○贾林曰：全军而行，争于便利之地，而先据之，若不得其地，则输敌之胜，最其难也。"
                },
                {
                    "paragraph": "",
                    "zhushu": "○杜佑曰：敌途本迂，患在道远，则先处形势之地，故曰以患为利。"
                },
                {
                    "paragraph": "",
                    "zhushu": "○梅尧臣曰：能变迂为近，转患为利，难也。"
                },
                {
                    "paragraph": "",
                    "zhushu": "○王晳曰：曹公曰：示以远，速其道里，先敌至。晳谓示以远者，使其不虞而行，或奇兵从间道出也。"
                },
                {
                    "paragraph": "",
                    "zhushu": "○何氏曰：谓所征之国，路由山险，迂曲而远，将欲争利，则当分兵出奇，随逐乡导由直路，乘其不备，急击之，虽有陷险之患，得利亦速也。如钟会伐蜀，而邓艾出奇先至蜀，蜀无备而降，故下云不得乡导，不能得地利是也。"
                },
                {
                    "paragraph": "",
                    "zhushu": "○张预曰：变迂曲为近直，转患害为便利，此军争之难也。"
                },
                {
                    "paragraph": "故迂其途而诱之以利，后人发，先人至，此知迂直之计者也。",
                    "zhushu": ""
                },
                {
                    "paragraph": "",
                    "zhushu": "曹操曰：迂其途者，示之远也。后人发，先人至者，明于度数，先知远近之计也。"
                },
                {
                    "paragraph": "",
                    "zhushu": "○李筌曰：故迂其途，示不速进，后人发，先人至也。用兵若此，以患为利者。○杜牧曰：上解曰，以迂为直，是示敌人以迂远，敌意巳怠，复诱敌以利，使敌心不专，然后倍道兼行，出其不意，故能后发先至，而得所争之要害也。秦伐韩，军于阏与，赵王令赵奢往救之，去邯郸三十里，而令军中曰：有以军事谏者死。秦军武安西，秦军鼓噪勒兵，武安屋瓦皆震。军中候有一人言急救武安，奢立斩之。坚壁，留二十八日不行，复益增垒。秦间来，奢善食而遣之。间以报秦，秦将大喜，曰：“夫去国三十里而军不行，乃增垒”阏与非赵地也。奢既遣秦间，乃卷甲而趋，二日一夜至，令善射者去阏与五十里而军。秦人闻之，悉甲而至。有一卒曰：“先据北山者胜。”奢使万人据之，秦人来争不得，奢因纵击，大破之，阏与遂得解。"
                },
                {
                    "paragraph": "",
                    "zhushu": "○贾林曰：敌途本近，我能迂之者，或以羸兵，或以小利，于他道诱之，使不得以军争赴也。"
                },
                {
                    "paragraph": "",
                    "zhushu": "○梅尧臣曰：远其途，诱以利，𣢾之也。后其发，先其至，争之也。能知此者，变迂转害之谋也。"
                },
                {
                    "paragraph": "",
                    "zhushu": "○何氏曰：迂途者，当行之途也。以分兵出奇，则当行之途，示以迂变，设势以诱敌，令得小利縻之，则岀奇之兵，虽后发亦先至也。言争利须料迂直之势出奇，故下云“分合为变，其疾如风”是也。"
                },
                {
                    "paragraph": "",
                    "zhushu": "○张预曰：形势之地，争得则胜，凡欲近争便地，先引兵远去，复以小利啖敌，使彼不意我进，又贪我利，故我得以后发而先至，此所谓以迂为直，以患为利也。赵奢据北山而败秦军，郭淮屯北原而走诸葛是也。能后发先至者，明于度数，知以迂为直之谋者也。"
                },
                {
                    "paragraph": "故军争为利，军争为危。",
                    "zhushu": ""
                },
                {
                    "paragraph": "",
                    "zhushu": "曹操曰：善者则以利，不善者则以危。"
                },
                {
                    "paragraph": "",
                    "zhushu": "○李筌曰：夫军者，将善则利，不善则危。"
                },
                {
                    "paragraph": "",
                    "zhushu": "○杜牧曰：善者，计度审也。"
                },
                {
                    "paragraph": "",
                    "zhushu": "○贾林曰：我军先至，得其便利之地则为利。彼敌先据其地，我三军之众，驰往争之，则敌佚我劳，危之道也。"
                },
                {
                    "paragraph": "",
                    "zhushu": "○梅尧臣曰：军争之事，有利也，有危也。"
                },
                {
                    "paragraph": "",
                    "zhushu": "○又一本作军争为利，众争为危。"
                },
                {
                    "paragraph": "",
                    "zhushu": "○何氏曰：此又言出军行师，驱三军之众，与敌人相角逐，以争一日之胜，得之则为利，失之则为危，不可轻举。"
                },
                {
                    "paragraph": "",
                    "zhushu": "○张预曰：智者争之则为利，庸人争之则为危，明者知迂直，愚者昧之故也。"
                },
                {
                    "paragraph": "举军而争利则不及。",
                    "zhushu": ""
                },
                {
                    "paragraph": "",
                    "zhushu": "曹操曰：迟不及也。"
                },
                {
                    "paragraph": "",
                    "zhushu": "○李筌曰：辎重行迟。"
                },
                {
                    "paragraph": "",
                    "zhushu": "○贾林曰：行军用师，必趋其利。远近之势，直以举军，往争其利，难以速至，可以濳设奇计，迂敌途程，敌不识我谋，则我先而敌后也。"
                },
                {
                    "paragraph": "",
                    "zhushu": "○杜佑曰：迟，不及也。举军悉行，争赴其利，则道路悉不相逮。"
                },
                {
                    "paragraph": "",
                    "zhushu": "○梅尧臣曰：举军中所有而行，则迟缓。"
                },
                {
                    "paragraph": "",
                    "zhushu": "○王晳曰：以辎重故。"
                },
                {
                    "paragraph": "",
                    "zhushu": "○张预曰：竭军而前，则行缓而不能及利。"
                },
                {
                    "paragraph": "委军而争利则辎重捐。",
                    "zhushu": ""
                },
                {
                    "paragraph": "",
                    "zhushu": "○曹操曰：置辎重，则恐捐弃也。"
                },
                {
                    "paragraph": "",
                    "zhushu": "○李筌曰：委弃辎重，则军资阙也。"
                },
                {
                    "paragraph": "",
                    "zhushu": "○杜牧曰：举一军之物，行则重滞迟缓，不及于利。委弃辎重，轻兵前追，则恐辎重因此弃捐也。"
                },
                {
                    "paragraph": "",
                    "zhushu": "○贾林曰：恐敌知而绝我后粮也。"
                },
                {
                    "paragraph": "",
                    "zhushu": "○杜佑曰：委置库藏，轻师而行，若敌乘虚而来，抄绝其后，则巳辎重皆悉弃捐。"
                },
                {
                    "paragraph": "",
                    "zhushu": "○梅尧臣曰：委军中所有而行，则辎重弃。"
                },
                {
                    "paragraph": "",
                    "zhushu": "○王晳同曹操注。"
                },
                {
                    "paragraph": "",
                    "zhushu": "○何氏同杜佑注。"
                },
                {
                    "paragraph": "",
                    "zhushu": "○张预曰：委置重滞，轻兵独进，则恐辎重为敌所掠，故弃捐也。"
                },
                {
                    "paragraph": "是故卷甲而趋，日夜不处。",
                    "zhushu": ""
                },
                {
                    "paragraph": "",
                    "zhushu": "曹操曰：不得休息，罢也。"
                },
                {
                    "paragraph": "倍道兼行，百里而争利，则擒三将军。",
                    "zhushu": ""
                },
                {
                    "paragraph": "",
                    "zhushu": "杜佑曰：若不虑上二事，欲从速疾，卷甲束仗，濳军夜行，若敌知其情，邀而击之，则三军之将为敌所擒也。若秦伯𥫄郑，三帅皆获是也。"
                },
                {
                    "paragraph": "劲者先，疲者后，其法十一而至；",
                    "zhushu": ""
                },
                {
                    "paragraph": "",
                    "zhushu": "曹操曰：百里而争利，非也。三将军皆以为擒。"
                },
                {
                    "paragraph": "",
                    "zhushu": "○李筌曰：一日行一百二十里，则为倍道兼行。行若如此，则劲健者先到，疲者后至。军健者少，疲者多。且十人可一人先到，余悉在后，以此遇敌，何三将军不擒哉！魏武逐刘备，一日一夜行三百里，诸葛亮以为强弩之末，不能穿鲁缟，言无力也，是以有赤壁之败。厐㳙追孙膑，死于马陵，亦其义也。"
                },
                {
                    "paragraph": "",
                    "zhushu": "○杜牧曰：此说未尽也。凡军一日行三十里为一舍，倍道，兼行者再舍，昼夜不息，乃得百里为一舍，倍道。若如此争利，众疲倦，则三将军皆须为敌所擒。其法，什一而至者，不得巳，必须争利。凢十人中择一人最劲者先往，其余者则令继后而往。万人中先择十人平旦先至，其余继至。有巳午时至者，有申未时至者，各得不竭其力，相续而至，与先往者足得声响相接。凢争利必是争夺要害，虽千人守之，亦足以拒抗敌人，以待继至者。太宗以三千五百骑先据武牢，窦建德十八万众而不能前，此可知也。"
                },
                {
                    "paragraph": "",
                    "zhushu": "○陈皥曰：杜说别是用兵一途，非什一而至之义也。盖言百里争利，劲者先，疲者后，十中得一，而至九皆疲困，一则劲者也。"
                },
                {
                    "paragraph": "",
                    "zhushu": "○贾林曰：路远人疲，奔驰力尽，如此则我劳敌佚，被击何疑？百里争利，慎勿为也。"
                },
                {
                    "paragraph": "",
                    "zhushu": "○杜佑曰：百里争利，非也。三将军皆为擒也。强弱不伏相待，率十有一人至军也。罢，音疲。"
                },
                {
                    "paragraph": "",
                    "zhushu": "○梅尧臣曰：军日行三十里而舍，今乃昼夜不休，行百里，故三将军为其擒也。何则？涉途既远，劲者少，罢者多，十中得一至耳。三将军者，三军之师也。"
                },
                {
                    "paragraph": "",
                    "zhushu": "○王晳曰：罢，羸也。此言争利之道，宜近不宜远耳。夫冲风之衰，不能起毛羽，强弩之末，不能穿鲁缟。苟日夜兼行，百里趋利，纵使一分劲者能至，固巳困乏矣。即敌人以佚击我之劳，自当不战而败。故司马宣王曰：吾倍道兼行，此晓兵者之所忌也。或曰：赵奢亦卷甲而趋，二日一夜卒胜秦者。何也？曰：奢久幷气积力，增垒遣间，示怯以骄之。使秦不意其至，兵又坚，奢又去阏与五十里而军，比秦闻之，及发兵至。非二三日不能也。能来是彼有五十里趋敌之劳，而我固巳二三日休息，士卒不胜其佚，且又投之险难，先据髙阳，奇正相因，曷为不胜哉。"
                },
                {
                    "paragraph": "",
                    "zhushu": "○何氏曰：言三将岀奇求利，委军众辎重，卷甲务速，若昼夜百里不息，则劲者能十至其一，我劳敌佚，敌众我寡，击之未必胜也。败则三将俱擒，以此见武之深戒也。"
                },
                {
                    "paragraph": "",
                    "zhushu": "○张预曰：卷甲，犹悉甲也。悉甲而进，谓轻重俱行也。凢军日行三十里则止，过六十里已上为倍道，昼夜不息为兼行。言百里之远，与人争利，轻兵在前，辎重在后，人罢马倦，渴者不得饮，饥者不得食。忽遇敌，则以劳对佚，以饥敌饱，又复首尾不相及，故三军之帅，必皆为敌所擒，若晋人获秦三帅是也。轻兵之中，十人得一人，劲捷者先至，下九人悉疲困而在后，况重兵乎？何以知轻重俱行？下文云：五十里而争利，则半至。若止是轻兵，则一日行五十里，不为远也，焉有半至之理，是必重兵偕行也。"
                },
                {
                    "paragraph": "五十里而争利，则蹶上将军，其法半至；",
                    "zhushu": ""
                },
                {
                    "paragraph": "",
                    "zhushu": "曹操曰：蹶，犹挫也。"
                },
                {
                    "paragraph": "",
                    "zhushu": "○李筌曰：百里则十人一人至，五十里十人五人至，挫军之威，不至擒也。言道近不至疲。"
                },
                {
                    "paragraph": "",
                    "zhushu": "○杜牧曰：半至者，凡十人中择五人劲者先往也。"
                },
                {
                    "paragraph": "",
                    "zhushu": "○贾林曰：上，犹先也。"
                },
                {
                    "paragraph": "",
                    "zhushu": "○杜佑曰：蹶，犹挫也。前军之将，已为敌所蹶败。"
                },
                {
                    "paragraph": "",
                    "zhushu": "○梅尧臣曰：十中得五，犹远不能胜。"
                },
                {
                    "paragraph": "",
                    "zhushu": "○王晳曰：罢劳之患，减于太半，止挫败而巳。"
                },
                {
                    "paragraph": "",
                    "zhushu": "○张预曰：路不甚远，十中五至，犹挫军威，况百里乎！蹶上将，谓前军先行也。或问曰：唐太宗征宋金刚，一日一夜行二百余里，亦能克胜者，何也？答曰：此形同而势异也。且金刚既败，众心巳沮，迫而灭之，则河东立平。若其缓之，贼必生计。此太宗所以不计疲顿而力逐也。孙子所陈争利之法，盖与此异矣。"
                },
                {
                    "paragraph": "三十里而争利，则三分之二至。",
                    "zhushu": ""
                },
                {
                    "paragraph": "",
                    "zhushu": "曹操曰：道近至者多，故无死败也。"
                },
                {
                    "paragraph": "",
                    "zhushu": "○李筌曰：近不疲也，故无死亡。"
                },
                {
                    "paragraph": "",
                    "zhushu": "○杜牧曰：三十里内，凢十人中，可以六七人先往也。不言其法者，举上文可知也。"
                },
                {
                    "paragraph": "",
                    "zhushu": "○杜佑曰：道近则至者多，故不言死败，胜负未可知也。古者用师，日行三十里，步骑相须。今徒而趋利，三分之二至。"
                },
                {
                    "paragraph": "",
                    "zhushu": "○梅尧臣曰：道近至多，庶或有胜。"
                },
                {
                    "paragraph": "",
                    "zhushu": "○王晳曰：计彼我之势，宜须争者，或亦当然。虽三分二至，盖其精锐者之力，未至劳乏，不可决以为败，故不云其法也。"
                },
                {
                    "paragraph": "",
                    "zhushu": "○张预曰：路近不疲，至者太半，不失行列之政，不绝人马之力，庶几可以争胜。上三事皆谓举军而争利也。"
                },
                {
                    "paragraph": "是故军无辎重则亡，无粮食则亡，无委积则亡。",
                    "zhushu": ""
                },
                {
                    "paragraph": "",
                    "zhushu": "曹操曰：无此三者，亡之道也。"
                },
                {
                    "paragraph": "",
                    "zhushu": "○李筌曰：无辎重者，阙所供也。袁绍有十万之众，魏武用荀攸计，焚烧绍辎重，而败绍于官渡。无粮食者，虽有金城，不重于食也。夫子曰：足食足兵，民信之矣。故汉赤眉百万众无食，而君臣面䌸宜阳。是以善用兵者，先耕而后战，无委积者，财乏阙也。汉髙祖无关中，光武无河内，魏武无兖州，军北身遁，岂能复振也。"
                },
                {
                    "paragraph": "",
                    "zhushu": "○杜牧曰：辎重者，器械及军士衣装。委积者，财货也。"
                },
                {
                    "paragraph": "",
                    "zhushu": "○陈皥曰：北说委军争利之难也。"
                },
                {
                    "paragraph": "",
                    "zhushu": "○梅尧臣曰：三者不可无，是不可委军而争利也。"
                },
                {
                    "paragraph": "",
                    "zhushu": "○王晳曰：委积，谓薪盐蔬材之属。军恃此三者以济，不可轻离也。"
                },
                {
                    "paragraph": "",
                    "zhushu": "○张预曰：无辎重则器用不供，无粮食则军饷不足，无委积则财货不充，皆亡覆之道。此三者，谓委军而争利也。"
                },
                {
                    "paragraph": "故不知诸侯之谋者，不能豫交；",
                    "zhushu": ""
                },
                {
                    "paragraph": "",
                    "zhushu": "曹操曰：不知敌情谋者，不能结交也。"
                },
                {
                    "paragraph": "",
                    "zhushu": "○李筌曰：预，备也。知敌之情，必备其交也。"
                },
                {
                    "paragraph": "",
                    "zhushu": "○杜牧曰：非也。豫，先也。交，交兵也。言诸侯之谋，先须知之，然后可交兵合战。若不知其谋，固不可与交兵也。"
                },
                {
                    "paragraph": "",
                    "zhushu": "○陈皥曰：曹说以为不先知敌人之作谋，即不能预结外援，二说并通。"
                },
                {
                    "paragraph": "",
                    "zhushu": "○梅尧臣曰：不知敌国之谋，则不能预交邻国以为援助也。"
                },
                {
                    "paragraph": "",
                    "zhushu": "○张预曰：先知诸侯之实情，然后可与结交，不知其谋，则恐翻覆为患，其邻国为援。亦军争之事。故下文云先至而得天下之众者，为衢地是也。"
                },
                {
                    "paragraph": "不知山林险阻沮泽之形者，不能行军；",
                    "zhushu": ""
                },
                {
                    "paragraph": "",
                    "zhushu": "曹操曰：髙而崇者为山，众树所聚者为林，坑壍者为险，一髙一下者为阻，水草渐洳者为沮，众水所归而不流者为泽。不先知军之所据及山川之形者，则不能行师也。"
                },
                {
                    "paragraph": "",
                    "zhushu": "○梅尧臣曰：山林险阻之形，沮泽泞淖之所，必先审知。"
                },
                {
                    "paragraph": "",
                    "zhushu": "○张预曰：髙而崇者为山，众木聚者为林，坑坎者为险，一髙一下者为阻，水草渐洳者为沮，众水所归而不流者为泽。凡此地形，悉能知之，然后可与人争利而行军。"
                },
                {
                    "paragraph": "不用乡导者，不能得地利。",
                    "zhushu": ""
                },
                {
                    "paragraph": "",
                    "zhushu": "李筌曰：入敌境，恐山川隘狭，地土泥泞，井泉不利，使人导之，以得地利。易曰：“即鹿无虞。”则其义也。"
                },
                {
                    "paragraph": "",
                    "zhushu": "○杜牧曰：《管子》曰：凢兵主者，必先审知地图。轘辕之险，滥车之水，名山通谷，经川陵陆，丘阜之所在，苴草林木，蒲苇之所茂，道里之远近，城郭之大小，名邑废邑，园殖之地，必尽知之。地形出入之相错者，尽藏之，然后不失地利。卫公李靖曰：凢是贼徒，好相掩𥫄，须择勇敢之夫，选明察之士，兼使乡导濳，历山林，密其声，晦其迹，或刻为兽足，而却履于中途，或上冠微禽，而幽伏于藂薄。然后倾耳以远听，竦目而深视，专智以度事机，注心而视气色，睹水㾗则知敌济之早晩，观树动则可辨来冦之驱驰。故烽火莫若谨而审，旌旗莫若齐而一，赏罚必重而不欺，刑戮必严而不舍，敌之动静而我有备也，敌之机谋而我先知也。"
                },
                {
                    "paragraph": "",
                    "zhushu": "○陈皥曰：凢此地利，非用乡人为导引，则不能知地利也。"
                },
                {
                    "paragraph": "",
                    "zhushu": "○杜佑曰：不任彼乡人而导军者，则不能得道路之便利也。"
                },
                {
                    "paragraph": "",
                    "zhushu": "○梅尧臣曰：凢，丘陵原衍之向背，城邑道路之迂直，非人引导，不能得也。"
                },
                {
                    "paragraph": "",
                    "zhushu": "○何氏曰：《乡导略》曰：从禽者若无山虞之官，度其形势之可否，则徒入于林中，终不能获鹿矣。出征者若无彼乡之人，导其道路之迂直，则虽至于境外，终不能获冦矣。夫以奉辞致讨，趋未历之地，声教未通，音驿所绝，深入其阻，不亦艰哉！我孤军以往，彼密严而待，客主之势巳相远矣。况其专任诡谲，多方以误我，苟不计而直进，冒危而长驱，跻险则有壅决之害，醉行则有暴来之鬪，夜止则有虚惊之忧，仓卒无备，落其彀中，是乃拥熊虎之师，自投于死地，又安能摩逆垒、荡狡穴乎？故敌国之山川陵陆丘阜之可以设险者，林木蒲苇茂草之可以隐藏者，道里之远近，城郭之大小，邑落之宽狭，田壤之肥瘠，沟渠之深浅，蓄积之丰约，卒乘之众寡，器械之坚脆，必能尽知之，则虏在目中，不足擒也。昔张骞尝使大夏，留匈奴中久导军，知利，善水草处，其军得以无饥渴，玆亦能获其便利也。凢用乡导，或军行虏获其人，须防贼谋，阴持奸计，为其诱误，必在鉴其色，察其情，参验数人之言，始终如一，乃可为准。厚其颁赏，使之怀恩；丰其室家，使之系心。即为吾人，当无翻覆。然不如素畜堪用者，但能谙练行途，不必土人，亦可任也。仍选腹心智勇之士，挟而偕往，则巨细必审，指踪无失矣。"
                },
                {
                    "paragraph": "",
                    "zhushu": "○张预曰：山川之夷险，道路之迂直，必用乡人引而导之，乃可知其所利而争胜。吴伐鲁，鄫人导之以克武城是也。"
                },
                {
                    "paragraph": "故兵以诈立，",
                    "zhushu": ""
                },
                {
                    "paragraph": "",
                    "zhushu": "杜牧曰：诈敌人，使不知我本情，然后能立胜也。"
                },
                {
                    "paragraph": "",
                    "zhushu": "○梅尧臣曰：非诡道不能立事。"
                },
                {
                    "paragraph": "",
                    "zhushu": "○王晳曰：谓以迂为直，以患为利也。"
                },
                {
                    "paragraph": "",
                    "zhushu": "○何氏曰：张形势以误敌也。"
                },
                {
                    "paragraph": "",
                    "zhushu": "○张预曰：以变诈为本，使敌不知吾奇正所在，则我可为立。"
                },
                {
                    "paragraph": "以利动，",
                    "zhushu": ""
                },
                {
                    "paragraph": "",
                    "zhushu": "杜牧曰：利者，见利始动也。"
                },
                {
                    "paragraph": "",
                    "zhushu": "○梅尧臣曰：非利不可动。"
                },
                {
                    "paragraph": "",
                    "zhushu": "○王晳曰：诱之也。"
                },
                {
                    "paragraph": "",
                    "zhushu": "○何氏曰：量敌可击则击。"
                },
                {
                    "paragraph": "",
                    "zhushu": "○张预曰：见利乃动，不妄发也。传曰：三军以利动。"
                },
                {
                    "paragraph": "以分合为变者也。",
                    "zhushu": ""
                },
                {
                    "paragraph": "",
                    "zhushu": "曹操曰：兵一分一合，以敌为变也。"
                },
                {
                    "paragraph": "",
                    "zhushu": "○李筌曰：以诡诈乘其利动，或合或分，以为变化之形。"
                },
                {
                    "paragraph": "",
                    "zhushu": "○杜牧曰：分合者，或分或合，以惑敌人，观其应我之形，然后能变化以取胜也。"
                },
                {
                    "paragraph": "",
                    "zhushu": "○陈皥曰：乍合乍分，随而更变之也。"
                },
                {
                    "paragraph": "",
                    "zhushu": "○孟氏曰：兵法诡诈以利动敌心，或合或离，为变化之术。"
                },
                {
                    "paragraph": "",
                    "zhushu": "○梅尧臣王晳同曹操注。"
                },
                {
                    "paragraph": "",
                    "zhushu": "○张预曰：或分散其形，或合聚其势，皆因敌动静而为变化也。或曰：变谓奇正相变，使敌莫测。故《卫公兵法》云：兵散则以合为奇，兵合则以散为奇，三令五申，三散三合，复归于正焉。"
                },
                {
                    "paragraph": "故其疾如风。",
                    "zhushu": ""
                },
                {
                    "paragraph": "",
                    "zhushu": "曹操曰：击空虚也。"
                },
                {
                    "paragraph": "",
                    "zhushu": "○李筌曰：进退也。其来无迹，其退至疾也。"
                },
                {
                    "paragraph": "",
                    "zhushu": "○梅尧臣曰：来无形迹。"
                },
                {
                    "paragraph": "",
                    "zhushu": "○王晳曰：速乘虚也。"
                },
                {
                    "paragraph": "",
                    "zhushu": "○何氏同梅尧臣注。"
                },
                {
                    "paragraph": "",
                    "zhushu": "○张预曰：其来疾暴，所向皆靡。"
                },
                {
                    "paragraph": "其徐如林。",
                    "zhushu": ""
                },
                {
                    "paragraph": "",
                    "zhushu": "曹操曰：不见利也。"
                },
                {
                    "paragraph": "",
                    "zhushu": "○李筌曰：整陈而行。"
                },
                {
                    "paragraph": "",
                    "zhushu": "○杜牧曰：徐，缓也。言缓行之时，须有行列，如林木也，恐为敌人之掩袭也。"
                },
                {
                    "paragraph": "",
                    "zhushu": "○孟氏曰：言缓行须有行列如林，以防其掩袭。"
                },
                {
                    "paragraph": "",
                    "zhushu": "○杜佑曰：不见利不前，如风吹林，小动而其大不移。"
                },
                {
                    "paragraph": "",
                    "zhushu": "○梅尧臣曰：如林之森然不乱也。"
                },
                {
                    "paragraph": "",
                    "zhushu": "○王晳曰：齐，肃也。"
                },
                {
                    "paragraph": "",
                    "zhushu": "○张预曰：徐，舒也。舒缓而行，若林木之森森然，谓未见利也。《尉缭子》曰：重者如山如林，轻者如炮如燔也。"
                },
                {
                    "paragraph": "侵掠如火。",
                    "zhushu": ""
                },
                {
                    "paragraph": "",
                    "zhushu": "曹操曰：疾也。"
                },
                {
                    "paragraph": "",
                    "zhushu": "○李筌曰：如火燎原无遗草。"
                },
                {
                    "paragraph": "",
                    "zhushu": "○杜牧曰：猛烈不可向也。"
                },
                {
                    "paragraph": "",
                    "zhushu": "○贾林曰：侵掠敌国，若火燎原，不可往复。"
                },
                {
                    "paragraph": "",
                    "zhushu": "○张预曰：《诗》云：如火烈烈，莫我敢遏。言势如猛火之炽，谁敢御我。"
                },
                {
                    "paragraph": "不动如山。",
                    "zhushu": ""
                },
                {
                    "paragraph": "",
                    "zhushu": "曹操曰：守也。"
                },
                {
                    "paragraph": "",
                    "zhushu": "○李筌曰：驻车也。"
                },
                {
                    "paragraph": "",
                    "zhushu": "○杜牧曰：闭壁屹然，不可摇动也。"
                },
                {
                    "paragraph": "",
                    "zhushu": "○贾林曰：未见便利，敌诱诳我，我因不动，如山之安。"
                },
                {
                    "paragraph": "",
                    "zhushu": "○梅尧臣曰：峻不可犯。"
                },
                {
                    "paragraph": "",
                    "zhushu": "○王晳曰：坚守也。"
                },
                {
                    "paragraph": "",
                    "zhushu": "○何氏曰：止如山之镇静。"
                },
                {
                    "paragraph": "",
                    "zhushu": "○张预曰：所以持重也。《荀子议兵篇》云：圆居而方正，则若盘石然，触之者角摧。言不动之时，若山石之不可移，犯之者其角立毁，"
                },
                {
                    "paragraph": "难知如阴。",
                    "zhushu": ""
                },
                {
                    "paragraph": "",
                    "zhushu": "李筌曰：其势不测如阴，不能睹万象。"
                },
                {
                    "paragraph": "",
                    "zhushu": "○杜牧曰：如玄云蔽天，不见三辰。"
                },
                {
                    "paragraph": "",
                    "zhushu": "○梅尧臣曰：幽隐莫测。"
                },
                {
                    "paragraph": "",
                    "zhushu": "○王晳曰：形藏也。"
                },
                {
                    "paragraph": "",
                    "zhushu": "○何氏曰：暗秘而不可料。"
                },
                {
                    "paragraph": "",
                    "zhushu": "○张预曰：如阴云蔽天，莫睹辰象。"
                },
                {
                    "paragraph": "动如雷震。",
                    "zhushu": ""
                },
                {
                    "paragraph": "",
                    "zhushu": "李筌曰：盛怒也。"
                },
                {
                    "paragraph": "",
                    "zhushu": "○杜牧曰：如空中击下，不知所避也。"
                },
                {
                    "paragraph": "",
                    "zhushu": "○贾林曰：其动也疾不及应。太公曰：疾雷不及掩耳。"
                },
                {
                    "paragraph": "",
                    "zhushu": "○梅尧臣曰：迅不及避。"
                },
                {
                    "paragraph": "",
                    "zhushu": "○王晳曰：不虞而至。"
                },
                {
                    "paragraph": "",
                    "zhushu": "○何氏曰：藏谋以奋如此。"
                },
                {
                    "paragraph": "",
                    "zhushu": "○张预曰：如迅雷忽击，不知所避。故太公曰：疾雷不及掩耳，迅电不及瞬目。"
                },
                {
                    "paragraph": "掠乡分众。",
                    "zhushu": ""
                },
                {
                    "paragraph": "",
                    "zhushu": "曹操曰：因敌而制胜也。"
                },
                {
                    "paragraph": "",
                    "zhushu": "○李筌曰：抄掠必分兵为数道，惧不虞也。"
                },
                {
                    "paragraph": "",
                    "zhushu": "○杜牧曰：敌之乡邑聚落，无有守兵，六畜财谷，易于剽掠，则须分番次第，使众人皆得往也，不可独有所往。如此，则大小强弱，皆欲与敌争利也。"
                },
                {
                    "paragraph": "",
                    "zhushu": "○陈皥曰：夫乡邑村落，因非一处，察其无备，分兵掠之。掠乡一作指向。"
                },
                {
                    "paragraph": "",
                    "zhushu": "○贾林曰：三军不可言遣，故以旌旗指向；队伍不可语传，故以麾帜分众。故因敌陈形可为势。此尤顺训练分明师徒服习也。"
                },
                {
                    "paragraph": "",
                    "zhushu": "○梅尧臣曰：以飨士卒。"
                },
                {
                    "paragraph": "",
                    "zhushu": "○王晳曰：指所乡以分其众。乡，音向。"
                },
                {
                    "paragraph": "",
                    "zhushu": "○何氏曰：得掠物则与众分。"
                },
                {
                    "paragraph": "",
                    "zhushu": "○张预曰：用兵之道，大率务因粮于敌，然而乡邑之民，所积不多，必分兵随处掠之，乃可足用。"
                },
                {
                    "paragraph": "廓地分利。",
                    "zhushu": ""
                },
                {
                    "paragraph": "",
                    "zhushu": "曹操曰：分敌利也。"
                },
                {
                    "paragraph": "",
                    "zhushu": "○李筌曰：得敌地，必分守利害。"
                },
                {
                    "paragraph": "",
                    "zhushu": "○杜牧曰：廓，开也。开土拓境，则分割与有功者。韩信言于汉王曰：项王使人有功当封爵者，刻印刓忍不能与。今大王诚能反其道，以天下城邑封功臣，天下不足取也。《三略》曰：获地裂之。"
                },
                {
                    "paragraph": "",
                    "zhushu": "○陈皥曰：言获其土地，则屯兵种莳，以分敌之利也。"
                },
                {
                    "paragraph": "",
                    "zhushu": "○贾林曰：廓，度也。度敌所据地利，分其利也。"
                },
                {
                    "paragraph": "",
                    "zhushu": "○梅尧臣曰：与有功也。"
                },
                {
                    "paragraph": "",
                    "zhushu": "○王晳曰：廓视地形，以据便利，勿使敌专也。"
                },
                {
                    "paragraph": "",
                    "zhushu": "○张预曰：开廓平易之地，必分兵守利，不使敌人得之。或云得地则分赏有功者。今观上下之文，恐非谓此也。"
                },
                {
                    "paragraph": "悬权而动。",
                    "zhushu": ""
                },
                {
                    "paragraph": "",
                    "zhushu": "曹操曰：量敌而动也。"
                },
                {
                    "paragraph": "",
                    "zhushu": "○李筌曰：权，量秤也。敌轻重与吾有铢镒之别，则动。夫先动为客，后动为主，客难而主易。《太一遁甲》定计之筭，明动易也。"
                },
                {
                    "paragraph": "",
                    "zhushu": "○杜牧曰：如衡悬权，秤量巳定，然后动也。"
                },
                {
                    "paragraph": "",
                    "zhushu": "○何氏同杜牧注。"
                },
                {
                    "paragraph": "",
                    "zhushu": "○张预曰：如悬权于衡，量知轻重，然后动也。《尉缭子》曰：权敌审将而后举。言权量敌之轻重，审察将之贤愚，然后举也。"
                },
                {
                    "paragraph": "先知迂直之计者胜，此军争之法也。",
                    "zhushu": ""
                },
                {
                    "paragraph": "",
                    "zhushu": "李筌曰：迂直道路，劳佚馁寒，生于道路。"
                },
                {
                    "paragraph": "",
                    "zhushu": "○杜牧曰：言军争者，先须计远近迂直，然后可以为胜。其计量之审，如悬权于衡，不失锱铢，然后可以动而取胜，此乃军争胜之法也。"
                },
                {
                    "paragraph": "",
                    "zhushu": "○梅尧臣曰：称量利害而动，在预知远近之方，则胜。"
                },
                {
                    "paragraph": "",
                    "zhushu": "○王晳曰：量敌审轻重而动，又知迂直，必胜之道也。"
                },
                {
                    "paragraph": "",
                    "zhushu": "○张预曰：凢与人争利，必先量道路之迂直，审察而后动，则无劳顿寒馁之患，而且进退迟速，不失其机，故胜也。"
                },
                {
                    "paragraph": "《军政》曰：",
                    "zhushu": ""
                },
                {
                    "paragraph": "",
                    "zhushu": "梅尧臣曰：军之旧典。"
                },
                {
                    "paragraph": "",
                    "zhushu": "○王晳曰：古军书。"
                },
                {
                    "paragraph": "言不相闻，故为金鼓。",
                    "zhushu": ""
                },
                {
                    "paragraph": "",
                    "zhushu": "杜佑曰：金钲，铎也。听其音声，以为耳候。"
                },
                {
                    "paragraph": "",
                    "zhushu": "○梅尧臣曰：以威耳也。耳威于声，不可不清。"
                },
                {
                    "paragraph": "",
                    "zhushu": "○王晳曰：鼓鼙钲铎之属，坐作进退，疾徐疏数，皆有其节，"
                },
                {
                    "paragraph": "视不相见，故为旌旗。",
                    "zhushu": ""
                },
                {
                    "paragraph": "",
                    "zhushu": "杜佑曰：瞻其指麾，以为目候。"
                },
                {
                    "paragraph": "",
                    "zhushu": "○梅尧臣曰：以威目也。目威于色，不得不明。"
                },
                {
                    "paragraph": "",
                    "zhushu": "○王晳曰：表部曲行列齐整也。"
                },
                {
                    "paragraph": "夫金鼓旌旗者，所以一人之耳目也。",
                    "zhushu": ""
                },
                {
                    "paragraph": "",
                    "zhushu": "李筌曰：鼓进铎退，旌赏而旗罚，耳听金鼓，目视旌旗，故不乱也。勇怯不能进退者，由旗鼓正也。"
                },
                {
                    "paragraph": "",
                    "zhushu": "○张预曰：夫用兵既众，占地必广，首尾相辽，耳目不接，故设金鼓之声，使之相闻，立旌旗之形，使之相见。视听均齐，则虽百万之众，进退如一矣。故曰斗众如鬪寡，形名是也。"
                },
                {
                    "paragraph": "人既专一，则勇者不得独进，怯者不得独退，此用众之法也。",
                    "zhushu": ""
                },
                {
                    "paragraph": "",
                    "zhushu": "杜牧曰：旌以出令，旗以应号，盖旗者即，今之信旗也。《军法》曰：“当进不进，当退不退者，斩之。”吴起与秦人战，战未合，有一夫不胜其勇，前获双首而返，吴起斩之。军吏进谏曰：此材士也，不可斩。吴起曰：信材士，非令也。乃斩之。"
                },
                {
                    "paragraph": "",
                    "zhushu": "○梅尧臣曰：一人之耳目者，谓使人之视听齐一而不乱也。鼓之则进，金之则止，麾右则右，麾左则左，不可以勇怯而独先也。"
                },
                {
                    "paragraph": "",
                    "zhushu": "○王晳曰：使三军之众，勇怯进退齐一者，鼓铎旌旗之为也。"
                },
                {
                    "paragraph": "",
                    "zhushu": "○张预曰：士卒专心一意，惟在于金鼓旌旗之号令，当进则进，当退则退，一有违者必戮。故曰令不进而进，与令不退而退，厥罪惟均。《尉缭子》曰：鼓鸣旗麾，先登者未尝非多力国士也，将者之过也。言不可赏先登获隽者，恐进退不一耳。"
                },
                {
                    "paragraph": "故夜战多火鼓，昼战多旌旗，所以变人之耳目也。",
                    "zhushu": ""
                },
                {
                    "paragraph": "",
                    "zhushu": "李筌曰：火鼓，夜之所视听；旌旗，昼之所指挥。"
                },
                {
                    "paragraph": "",
                    "zhushu": "○杜牧曰：令军士耳目皆随旌旗火鼓而变也。或曰：夜战多火鼓，其旨如何？夜黑之后，必无原野列陈，与敌刻期而战也。军袭敌营。鸣鼓然火。适足以警敌人之耳。明敌人之目。于我返害。其义安在。答曰。富哉问乎。此乃孙武之微旨也。凢夜战者。盖敌人来袭我垒。不得巳而与之战。其法在于立营之法。与陈小同。故志曰：止则为营，行则为陈。盖大陈之中。必包小陈。大营之内。亦包小营。盖前后左右之军各自有营环遶。大将之营居于中央，诸营环之，隅落钩联，曲折相对，象天之壁垒星。其营相去上不过百步，下不过五十步，道径通达，足以出队列部，壁垒相望，足以弓弩相救。毎于十字路口必立小堡，上致柴薪，穴为暗道，胡梯上之，令人看守。夜黑之后，声鼓四起，即以燔燎，是以贼夜袭我。虽入营门，四顾屹然，复有小营，各自坚守，东西南北，未知所攻。大将营或诸小营中，先知有贼至者，放令尽入，然后击鼓，诸营齐应，众堡燎火，明如昼日。诸营兵士于是闭门登垒，下瞰敌人，劲弩强弓，四向俱发。敌人虽有韩、白之将，鬼神之兵，亦无能计也。唯恐夜不袭我，来则必败。若敌人或能濳入一营，即诸营举火岀兵，四面绕之，号令营中不得辄动，须臾之际，善恶自分。贼若出走，皆在罗纲矣。故司马宣王入诸葛亮营垒，见其曲折，曰：此兵下之奇才也。今之立营，通洞豁达，杂以居之。若有贼夜来斫营，万人一时惊扰。虽多致斥候，严为备守，晦黑之后，彼我不分，虽有众力，亦不能用。"
                },
                {
                    "paragraph": "",
                    "zhushu": "○陈皥曰：杜言夜黑之后，必无原野列陈，与敌人刻期而战，非也。天寳末，李光弼以五百骑趋河阳，多列火炬，首尾不息。史思明数万之众，不敢逼之，岂止待贼斫营而巳。"
                },
                {
                    "paragraph": "",
                    "zhushu": "○贾林曰：火鼓旌旗，可以听望，故昼夜异用之。"
                },
                {
                    "paragraph": "",
                    "zhushu": "○梅尧臣曰：多者，欲以变惑敌人耳目。"
                },
                {
                    "paragraph": "",
                    "zhushu": "○王晳曰：多者，所以震骇视听，使慹我之威武声气也。传曰：多鼓钧声，以夜军之。"
                },
                {
                    "paragraph": "",
                    "zhushu": "○张预曰：凢与敌战，夜则火鼓不息，昼则旌旗相续，所以变乱敌人之耳目，使不知其所以备我之计。越伐吴，夹水而陈，越为左右句卒，使夜或左或右，鼓噪而进，吴师分以御之，遂为越所败，是惑以火鼓也。晋伐齐，使司马斥山泽之险，虽所不至，必斾而疏陈之，齐侯畏而脱归，是惑以旌旗也。"
                },
                {
                    "paragraph": "故三军可夺气。",
                    "zhushu": ""
                },
                {
                    "paragraph": "",
                    "zhushu": "曹操曰：《左氏》言“一鼓作气，再而衰，三而竭。”"
                },
                {
                    "paragraph": "",
                    "zhushu": "○李筌曰：夺气，夺其锐勇。齐伐鲁，战于长勺，齐人一鼓，公将战，曹刿曰：未可。齐人三鼓，刿曰：可矣。乃战，齐师败绩。公问其故，刿曰：夫战，勇气也。一鼓作气，再而衰，三而竭，彼竭我盈，故克之。夺三军之气也。"
                },
                {
                    "paragraph": "",
                    "zhushu": "○杜牧曰：《司马法》：战以力，久以气胜。齐伐鲁，庄公将战于长勺，公将鼓之，曹刿曰：未可。齐人三鼓，刿曰：可矣。齐师败绩。公问其故，对曰：夫战，勇气也。一鼓作气，再而衰，三而竭。彼竭我盈，故克之。晋将氏丘俭、文钦反，诸军屯乐嘉司，司景王衔枚径造之。钦子年十八，勇冠三军，曰：及其未定，请登城鼓噪击之，可破。既而三噪之，钦不能应，退，相与引而东。景王谓诸将曰：钦走矣。发锐军以追之。诸将曰：钦旧将，鸯小而锐，引军内入，未有失利，必不走也。王曰：一鼓作气，再而衰，三而竭，鸯鼓而钦不应，其势已屈，不走何待！钦果引去。"
                },
                {
                    "paragraph": "",
                    "zhushu": "○王晳曰：震慹衰惰，则军气夺矣。"
                },
                {
                    "paragraph": "",
                    "zhushu": "○何氏曰：《淮南子》曰：将充勇而轻敌，卒果敢而乐战，三军之众，百万之师，志厉青云，气如飘风，声如雷霆，诚积逾而威加敌人，此谓气势。《吴子》曰：三军之众，百万之师，张设轻重，在于一人，是谓气机。故夺气者有所待，有所乘，则可矣。"
                },
                {
                    "paragraph": "",
                    "zhushu": "○张预曰：气者，战之所恃也。夫舍生禀血，鼓作鬭争，虽死不省者，气使然也。故用兵之法，若激其士卒，令上下同怒，则其锋不可当。故敌人新来而气锐，则且以不战挫之，伺其衰倦而后击，故彼之锐气可以夺也。《尉缭子》谓气实则斗，气夺则走者，此之谓也。曹刿言一鼓作气者，谓初来之气盛也；再而衰、三而竭者，谓陈久而人倦也。又李靖曰：守者不止完其壁、坚其陈而已，必也守吾气而有待焉。所谓守其气者，常养吾之气。使锐盛而不衰，然后彼之气可得而夺也。"
                },
                {
                    "paragraph": "将军可夺心。",
                    "zhushu": ""
                },
                {
                    "paragraph": "",
                    "zhushu": "李筌曰：心之令愤，挠之令乱，间之令疏，卑之令骄，则彼之心可夺也。"
                },
                {
                    "paragraph": "",
                    "zhushu": "○杜牧曰：心者，将军心中所倚赖以为军者也。后汉冦恂征隗嚣，嚣将高峻守高平第一，峻遣军将皇甫文出谒恂，辞礼不屈，恂怒斩之，遣其副。峻惶恐，即日开城门降。诸将曰：敢问杀其使而降其城，何也？恂曰：皇甫文，峻之腹心，其所取计者。今来辞气不屈，必无降心。全之则文得其计，杀之则峻亡其胆，是以降耳。后燕慕容垂遣子寳率众伐后魏。始寳之来，垂已有疾，自到五原，道武帝断其来路，父子问绝，道武乃诡其行人之辞，令临河告之曰：父巳死，何不遽还。寳兄弟闻之忧惧，以为信然，因夜遁去。道武袭之，大破于参合陂。"
                },
                {
                    "paragraph": "",
                    "zhushu": "○梅尧臣曰：以鼓旗之变，惑夺其气，军既夺气，将亦夺心。"
                },
                {
                    "paragraph": "",
                    "zhushu": "○王晳曰：纷乱諠哗，则将心夺矣。"
                },
                {
                    "paragraph": "",
                    "zhushu": "○何氏曰：先须巳心能固，然后可以夺敌将之心，故传曰：先人有夺人之心。《司马法》曰：本心固，新气胜者是也。"
                },
                {
                    "paragraph": "",
                    "zhushu": "○张预曰：心者，将之所主也。夫治乱勇怯，皆主于心，故善制敌者，挠之而使乱，激之而使惑，迫之而使惧，故彼之心谋可以夺也。传曰：“先人有夺人之心”谓夺其本心之计也。又李靖曰：攻者不止攻其城，击其陈而巳，必有攻其心之术焉。所谓攻其心者，常养吾之心，使安闲而不乱，然后彼之心可得而夺也。"
                },
                {
                    "paragraph": "是故朝气锐，",
                    "zhushu": ""
                },
                {
                    "paragraph": "",
                    "zhushu": "陈皥曰：初来之气，气方盛锐，勿与之争也。"
                },
                {
                    "paragraph": "",
                    "zhushu": "○孟氏曰：《司马法》曰：新气胜旧气。新气即，朝气也。"
                },
                {
                    "paragraph": "",
                    "zhushu": "○王晳曰：士众凢初举气锐也。"
                },
                {
                    "paragraph": "昼气惰，",
                    "zhushu": ""
                },
                {
                    "paragraph": "",
                    "zhushu": "王晳曰：渐久少怠。"
                },
                {
                    "paragraph": "暮气归。",
                    "zhushu": ""
                },
                {
                    "paragraph": "",
                    "zhushu": "孟氏曰：朝气，初气也，昼气，再作之气也。暮气，衰竭之气也。"
                },
                {
                    "paragraph": "",
                    "zhushu": "○梅尧臣曰：朝，言其始也；昼，言其中也；暮，言其终也。谓兵始而锐久，则惰而思归，故可击。"
                },
                {
                    "paragraph": "",
                    "zhushu": "○王晳曰：怠久意归，无复战理。"
                },
                {
                    "paragraph": "故善用兵者，避其锐气，击其惰归，此治气者也；",
                    "zhushu": ""
                },
                {
                    "paragraph": "",
                    "zhushu": "李筌曰：气者，军之气勇。"
                },
                {
                    "paragraph": "",
                    "zhushu": "○杜牧曰：阳气生于子，成于寅，衰于午，伏于申，凢晨朝，阳气初盛，其来必锐，故须避之。候其衰㐲，击之必胜。武德中，太宗与窦建德战于泥水东，建德列陈，弥亘数里。太宗将数骑登高观之，谓诸将曰：贼度险而嚣，是军无政令，逼城而陈，有轻我心，按兵不出，待敌气衰，陈久卒饥，必将自退。退而击之，何往不克。建德列陈，自卯至午，兵士饥倦，悉列坐石，又争饮水。太宗曰：可击矣。遂战，生擒建德。"
                },
                {
                    "paragraph": "",
                    "zhushu": "○陈皥曰：有辰巳列陈至午未未胜者，午未列陈至申酉未胜者，不必事，须晨旦而为阳气，申午而为衰气也。太宗之攻建德也，登高而望之，谓诸将曰：贼尽锐来攻，我当少避之，退则可以骑留之，以明不须晨旦也。凢彼有锐，则如此避之，不然则否。"
                },
                {
                    "paragraph": "",
                    "zhushu": "○杜佑曰：避其精锐之气，击其懈惰欲归，此理气者也，曹刿之说是也。"
                },
                {
                    "paragraph": "",
                    "zhushu": "○梅尧臣曰：气盛勿击，衰懈易败。"
                },
                {
                    "paragraph": "",
                    "zhushu": "○何氏曰：夫人情莫不乐安而恶危，好生而惧死，无故驱之就卧尸之地，乐趋于兵战之场，其心之所畜，非有忿怒欲鬭之气，一旦乘而激之，冒难而不顾，犯危而不畏，则未尝不悔而怯矣。今夫天下懦夫，心有所激，则率尔争鬪，不啻诸刿。至于操刃而求斗者，气之所乘也。气衰则息，恻然而悔矣。故三军之视强冦如视处女者，乘其忿怒而有所激也。是以即墨之围五千人，击却燕师者，乘燕劓降掘塳之怒也。秦之鬭士倍我者，因三施无报之怒，所以我怠而秦奋也。二者治气有道，而所用乘其机也。"
                },
                {
                    "paragraph": "",
                    "zhushu": "○张预曰：朝喻始，昼喻中，暮喻末，非以早晚为辞也。凢人之气，初来新至则勇，锐陈久人倦则衰。故善用兵者，当其锐盛，则坚守以避之，待其惰归，则出兵以击之。此所谓善治巳之气，以夺人之气者也。前赵将游子远之败伊余羌，唐武德中太宗之破窦建德，皆用此术。"
                },
                {
                    "paragraph": "以治待乱，以静待哗，此治心者也；",
                    "zhushu": ""
                },
                {
                    "paragraph": "",
                    "zhushu": "李筌曰：伺敌之变，因而乘之。"
                },
                {
                    "paragraph": "",
                    "zhushu": "○杜牧曰：《司马法》曰：本心固。言料敌制胜，本心巳定，但当调治之，使安静坚固，不为事挠，不为利惑，候敌之乱，伺敌之哗，则出兵攻之矣。"
                },
                {
                    "paragraph": "",
                    "zhushu": "○陈皥曰：政令不一，赏罚不明，谓之乱。旌旗错杂，行伍轻嚣，谓之哗。审敌如是，则出攻之。"
                },
                {
                    "paragraph": "",
                    "zhushu": "○贾林曰：以我之整治，待敌之挠乱，以我之清净，待敌之諠哗，此治心者也。故太公曰：“事莫大于必克，用莫大于玄默也。”"
                },
                {
                    "paragraph": "",
                    "zhushu": "○梅尧臣曰：镇静待敌，众心则宁。"
                },
                {
                    "paragraph": "",
                    "zhushu": "○王晳同陈皥注。"
                },
                {
                    "paragraph": "",
                    "zhushu": "○何氏曰：夫将以一身之寡，一心之微，连百万之众，对虎狼之敌，利害之相杂，胜负之纷揉，权智万变，而措置于胸臆之中，非其中廓然，方寸不乱，岂能应变而不穷，处事而不迷，卒然遇大难而不惊，案然接万物而不惑，吾之治足以待乱，吾之静足以待哗。前有百万之敌，而吾视之则如遇小冦。亚夫之御冦也，坚卧而不起。栾箴之临敌也，好以整，又好以暇。夫审此二人者，蕴以何术哉？盖其心治之有定，养之有余也。"
                },
                {
                    "paragraph": "",
                    "zhushu": "○张预曰：治以待乱，静以待哗，安以待躁，忍以待忿，严以待懈，此所谓善治巳之心以夺人之心者也。"
                },
                {
                    "paragraph": "以近待远，以佚待劳，以饱待饥，此治力者也；",
                    "zhushu": ""
                },
                {
                    "paragraph": "",
                    "zhushu": "李筌曰：客主之势。"
                },
                {
                    "paragraph": "",
                    "zhushu": "○杜牧曰：上文云致人而不致于人是也。"
                },
                {
                    "paragraph": "",
                    "zhushu": "○杜佑曰：以我之近，待彼之远，以我之闲佚，待彼之疲劳，以我之充饱，待彼之饥虚，此理人力者也。"
                },
                {
                    "paragraph": "",
                    "zhushu": "○梅尧臣曰：无困竭人力以自弊。"
                },
                {
                    "paragraph": "",
                    "zhushu": "○王晳曰：以余制不足，善治力也。"
                },
                {
                    "paragraph": "",
                    "zhushu": "○张预曰：近以待远，佚以待劳，饱以待饥，诱以待来，重以待轻，此所谓善治己之力，以困人之力者也。"
                },
                {
                    "paragraph": "无邀正正之旗，勿击堂堂之陈，此治变者也。",
                    "zhushu": ""
                },
                {
                    "paragraph": "",
                    "zhushu": "曹操曰：正正，齐也。堂堂，大也。"
                },
                {
                    "paragraph": "",
                    "zhushu": "○李筌曰：正正者，齐整也。堂堂者，部分也。"
                },
                {
                    "paragraph": "",
                    "zhushu": "○杜牧曰：堂堂者，无惧也。兵者随敌而变，敌有如此，则勿击之，是能治变也。后汉曹公围邺，袁尚来救，公曰：尚若从大道来，当避之。若循西山来，此成擒耳。尚果循西山来，逆击大破之也。"
                },
                {
                    "paragraph": "",
                    "zhushu": "○梅尧臣曰：正正而来，堂堂而陈，示无惧也，必有奇变。"
                },
                {
                    "paragraph": "",
                    "zhushu": "○王晳曰：本可要击，以视整齐盛大，故变。"
                },
                {
                    "paragraph": "",
                    "zhushu": "○何氏曰：所谓强则避之。"
                },
                {
                    "paragraph": "",
                    "zhushu": "○张预曰：正正，谓形名齐整也。堂堂，谓行陈广大也。敌人如此，岂可轻战。《军政》曰：见可而进，知难而退。又曰：强而避之，言湏识变通，此所谓善治变化之道，以应敌人者也。"
                },
                {
                    "paragraph": "故用兵之法：高陵勿向，背丘勿逆。",
                    "zhushu": ""
                },
                {
                    "paragraph": "",
                    "zhushu": "李筌曰：地势也。"
                },
                {
                    "paragraph": "",
                    "zhushu": "○杜牧曰：向者仰也，背者倚也，逆者迎也。言敌在高处，不可仰攻，敌倚丘山，下来求战，不可逆之。此言自下趋高者力乏，自高趋下者势顺也，故不可向迎。"
                },
                {
                    "paragraph": "",
                    "zhushu": "○孟氏曰：敌背丘陵为陈，无有后患，则当引军平地，勿迎击之。"
                },
                {
                    "paragraph": "",
                    "zhushu": "○杜佑曰：敌若依据丘陵险阻，陈兵待敌，勿轻攻趋也。既驰势不便，及有殒石之冲也。"
                },
                {
                    "paragraph": "",
                    "zhushu": "○梅尧臣曰：高陵勿向者，敌处其高，不可仰击。背丘勿逆者，敌自高而来，不可逆战，势不便也。"
                },
                {
                    "paragraph": "",
                    "zhushu": "○王晳曰：如此不便，则当严陈以待变也。"
                },
                {
                    "paragraph": "",
                    "zhushu": "○何氏曰：秦伐韩，赵王令赵奢救之，秦人闻之，悉甲而至。军士许历请以军事谏曰：“秦人不意赵师至此，其来气盛，将军必厚集其陈以待之，不然必败。今先据北山上者胜，后至者败。”奢从之，即发万人趋之。秦兵后至，争山不得上，奢纵兵击之，大破秦军。后周遣将伐高齐，围洛阳，齐将段韶御之，登邙坂，欲观周军形势，至太和谷，便値周军，即遣驰告诸营，与诸将结陈以待之。周军以步人在前，上山逆战。韶以彼步我骑，且却且引，得其力弊，乃遣下马击之，短兵始交，周人大溃，竝即奔遁。"
                },
                {
                    "paragraph": "",
                    "zhushu": "○张预曰：敌处高为陈，不可仰攻，人马之驰逐，弧矢之施发，皆不便也。故诸葛亮曰：“山陵之战，不仰其高，敌从高而来，不可迎之，势不顺也。引至平地，然后合战。”"
                },
                {
                    "paragraph": "佯北勿从。",
                    "zhushu": ""
                },
                {
                    "paragraph": "",
                    "zhushu": "李筌、杜牧曰：恐有伏兵也。"
                },
                {
                    "paragraph": "",
                    "zhushu": "○贾林曰：敌未衰，忽然奔北，必有奇伏，要击我兵，谨勒将士，勿令逐追。"
                },
                {
                    "paragraph": "",
                    "zhushu": "○杜佑曰：北，奔走也。敌方战，气势未衰，便奔走而陈兵者，必有奇伏，勿深入从之。故太公曰：“夫出甲陈兵，纵卒乱行者，欲以为变也。”"
                },
                {
                    "paragraph": "",
                    "zhushu": "○梅尧臣同杜牧注。"
                },
                {
                    "paragraph": "",
                    "zhushu": "○王晳曰：势不至北，必有诈也，则勿逐。"
                },
                {
                    "paragraph": "",
                    "zhushu": "○何氏曰：如战国秦师伐赵，赵奢之子括代廉颇将，拒秦于长平。秦阴使白起为上将军。赵出兵击秦，秦军佯败而走，张二奇兵以劫之。赵军逐胜，追造秦璧，璧坚不得入，而秦奇兵二万五千人绝赵军后，又一军五千骑绝赵壁间，赵军分而为二，粮道绝，而秦出轻兵击之，赵战不利，因筑壁坚守，以待救至。秦闻赵食道绝，王自之河内，发卒遮绝赵救及粮食。赵卒不得食四十六日，阴相杀，食括中射而死。蜀刘表遣刘备北侵，至邺，曹公遣夏侯惇、李典拒之。一朝，备烧屯去，惇遣诸将追击之。典曰：贼无故退，疑必有伏。南道窄狭，草木深，不可追也。不听。惇等果入贼伏里，典往救。备见救至，乃退。西魏末，遣将史寜与突厥同伐吐谷浑，遂至树敦，即吐谷浑之旧都，多诸珍藏。而其主先巳奔贺真城，留其征南王及数千人固守。寜攻之，伪退，吐谷浑人果关门逐之，因回兵夺门，门未及阖，寜兵遂得入，生获其征南王，俘获男女财寳，尽归诸突厥。北齐高澄立侯景，叛归梁而围彭城，澄遣暮容绍宗讨之。将战，绍宗以梁人剽悍，恐其众之挠也，召将师而语之曰：我当佯退，诱梁人使前，汝可击其背。申明诫之。景又命梁人曰：逐北勿过二里，会战。绍宗走。梁人不用景言，乘败深入。魏人以绍宗之言为信，争掩击，遂大败之。唐安禄山反，郭子仪围卫州，伪郑王庆绪率兵来援，分为三军，子仪陈以待之，预选射者三千人伏于璧内，诫之曰：俟吾小却，贼必争进，则登城鼓噪，弓弩齐发以逼之。既战，子仪伪退，而贼果乘之，乃开垒门，遽闻鼓噪矢注如雨，贼徒震骇，整众追之，遂虏庆绪。"
                },
                {
                    "paragraph": "",
                    "zhushu": "○张预曰：敌人奔北，必审真伪，若旗鼓齐应，号令如一，纷纷纭纭，虽退走，非败也，必有奇也，不可从之。若旗靡辄乱，人嚣马骇，此真败却也。"
                },
                {
                    "paragraph": "锐卒勿攻。",
                    "zhushu": ""
                },
                {
                    "paragraph": "",
                    "zhushu": "李筌曰：避强气也。"
                },
                {
                    "paragraph": "",
                    "zhushu": "○杜牧曰：避，实也。楚子伐隋，隋臣季良曰：楚人尚左，君必左，无与王遇。且攻其右，右无良焉，必败。偏败，众乃携矣。隋少师曰：不当王，非敌也。不从，隋师败绩。"
                },
                {
                    "paragraph": "",
                    "zhushu": "○陈皥曰：此说是避敌所长，非锐卒勿攻之旨也。盖言士卒轻锐，且勿攻之，待其懈惰，然后击之，所谓千里远鬭，其锋莫当，盖近之尔。"
                },
                {
                    "paragraph": "",
                    "zhushu": "○梅尧臣曰：伺其气挫。"
                },
                {
                    "paragraph": "",
                    "zhushu": "○何氏曰：如蜀先主率大众东伐吴，吴将陆逊拒之。蜀主从建平连围至夷陵界，立数十屯，以金帛爵赏诱动诸夷。先遣将吴班以数千人于平地立营，欲以挑战。诸将皆欲击之，逊曰：备举军东至，锐气始盛，且乘高守险，难可卒攻，攻之纵下，犹难尽克。若有不利，损我必大。今但有奖励将士，广施方略，以观其变。备知其计不行，乃引伏兵八千人从谷中出。逊曰：所以不听诸军击班者，揣之必有巧故也。诸将并曰：攻备当在初，今乃令人五六百里相衔持经七八月，其诸要害，贼已固守，击之必无利矣。逊曰：备是猾虏，其军始集，思虑精专，未可干也。今住巳久，不得我便，兵疲意沮，计不复生。掎角此寇，正在今日。乃先攻一营，不利。逊曰：吾巳晓破之之术。乃令各持一把茅，以火攻拔之，备因夜遁。魏末，吴将诸葛恪围新城，司马景王使毌丘俭、文钦等拒之。俭、钦请战，景王曰：恪卷甲深入，投兵死地，其锋未易当。且新城小而固，攻之未可拔。遂令诸将高垒以弊之。相持数日，恪攻城力屈，死伤太半。景王乃令钦督锐卒趣合榆，断其归路，恪惧而遁。前赵刘曜遣将讨羌，大酋权渠率众保险阻，曜将㳺子远频败之。权渠欲降，其子伊余大言于众中曰：往年刘曜自来，犹无若我何。晨压子远垒门，左右劝出战，子远曰：吾闻伊余有专诸之勇，庆忌之捷，其父新败，怒气甚盛。且西戎劲悍，其锋不可拟也，不如缓之，使气竭而击之。乃坚壁不战。伊余有骄色，子远候其无备，夜分誓众，秣马蓐食，先晨具甲扫垒而出，迟明设覆而战，生擒伊余于陈。唐武德中，太宗率师往河东讨刘武周，江夏王道宗从军。太宗登玉壁城睹贼，顾谓道宗曰：贼恃其众，来邀我战，汝谓如何？对曰：群贼锋不可当，易以计屈，难与力争。令众深壁高垒，以挫其锋。乌合之徒，莫能持久，粮运致竭，自当离散，可不战而擒。太宗曰：汝意见暗与我合。后贼食尽夜遁，一战败之。又太宗征薛仁杲于折墌城，贼十有余万，兵锋甚锐，数来挑战。诸将请战，太宗曰：我卒新经挫衄，锐气犹少，贼骤胜，必轻进好斗。我且闭壁以折之，待其气衰而后击，可一战而破，此万全计也。因令军中曰：敢言战者斩！相持久之。贼粮尽，军中颇携贰，其将相继来降。太宗知仁杲必腹内离，谓诸将曰：可以战矣。令总管梁实营于浅水原以诱之。贼大将宗罗睺自恃骄悍，求战不得，气愤者久之。及是尽锐攻梁实，冀逞其志。梁实固险不出，以挫其锋。罗睺攻之愈急。太宗度贼已疲，复谓诸将曰：彼气将衰，吾当取之必矣。申令诸将迟明合战。令将军厐玉陈于浅水原南，出贼之右，先饵之。罗睺倂军共战，玉军几败。太宗亲御大军，奄自原北，出其不意。罗睺回师相拒，我师表里齐奋，呼声动天，罗睺气夺，于是大溃。又李靖从河间王孝恭讨萧铣，兵至夷陵，铣将文士弘率精卒数万屯清江。孝恭欲击之，靖曰：士弘，铣之健将，士卒骁勇。今新出荆门，尽兵出战，此是救败之师，恐不可当也。宜且泊南岸，勿与争锋，待其气衰，然后奋击，破之必矣。孝恭不从，留靖守营，与贼战，孝恭果败，奔于南岸。"
                },
                {
                    "paragraph": "",
                    "zhushu": "○张预曰：敌若乘锐而来，其锋不可当，宜少避之，以伺疲挫。晋、楚相持，楚晨压晋军而陈，军吏患之。栾书曰：楚师轻窕，固垒以待之，三日必退，退而击之，必获胜焉。又唐太宗征薛仁杲，贼兵锋甚锐，数来挑战。诸将咸请战，太宗曰：当且闭垒以折之，待其气衰，可一战而破也。果然。"
                },
                {
                    "paragraph": "饵兵勿食。",
                    "zhushu": ""
                },
                {
                    "paragraph": "",
                    "zhushu": "李筌曰：秦人毒泾上流。杜牧曰：敌忽弃饮食而去，先须尝试，不可便食，虑毒也。后魏文帝时，库莫奚侵扰，诏济阴王新成率众讨之。王乃多为毒酒，贼既渐逼，使弃营而去。贼至，喜竞饮，酒酣毒作，王简轻骑纵击，俘获万计。"
                },
                {
                    "paragraph": "",
                    "zhushu": "○陈皥曰：此之获胜，盖非偶然，固非为将之道，垂后世法也。孙子岂以他人不能致毒于人腹中哉！此言喻鱼若见饵，不可食也；敌若悬利，不可贪也。曹公与袁绍将文丑等战，诸将以为敌骑多，不如还营。荀攸曰：此所以饵敌也。安可去之。即知饵兵，非止谓置毒也。食字疑或为贪字也。"
                },
                {
                    "paragraph": "",
                    "zhushu": "○梅尧臣曰：鱼贪饵而亡，兵贪饵而败，敌以兵来钓我，我不可从。"
                },
                {
                    "paragraph": "",
                    "zhushu": "○王晳曰：饵我以利，必有奇伏。"
                },
                {
                    "paragraph": "",
                    "zhushu": "○何氏曰：如春秋时，楚伐绞，军其南门。莫敖屈瑕曰：绞小而轻，轻则寡谋，请无扞采樵者以诱之。从之。绞人获三十人，明日，绞人争出，驱楚役徒于山中，楚人坐其北门而覆诸山下，大败之，为城下之盟而还。又如赤眉佯败，弃辎重走，车载土，以豆覆其上，邓弘取之，为赤眉所败。曹公未得济而放牛马，马超取之，而公得渡。又如曹公弃辎重，文丑、刘备分取之，而为公所破。又如后魏广阳王元深以乜列河诱拔陵，竟来抄掠，拔陵为于谨伏兵所破。此皆饵之之术也。"
                },
                {
                    "paragraph": "",
                    "zhushu": "○张预曰：《三略》曰：“香饵之下，必有悬鱼。”言鱼贪饵则为钓者所得，兵贪利则为敌人所败。夫饵兵非止谓置毒于饮食，但以利留敌，皆为饵也。若曹公以畜产饵马超，以辎重饵袁绍，李矩以牛马饵石勒之类，皆是也。"
                },
                {
                    "paragraph": "归师勿遏。",
                    "zhushu": ""
                },
                {
                    "paragraph": "",
                    "zhushu": "李筌曰：士卒思归，志不可遏也。"
                },
                {
                    "paragraph": "",
                    "zhushu": "○杜牧曰：曹公自征张绣于穰，刘表遣兵救绣，以绝军后。公将引还，绣兵来追，公军不得进。表与绣复合兵守险，公军前后受敌。公乃夜凿险为地道，悉过辎重，设奇兵，步骑来攻，大破之。公谓荀文若曰：“虏遏吾归师，而与吾死地，吾是以知胜矣。”"
                },
                {
                    "paragraph": "",
                    "zhushu": "○孟氏曰：人怀归心，必能死战，则不可止而击也。"
                },
                {
                    "paragraph": "",
                    "zhushu": "○杜佑曰：人人有室家乡国之往，不可遏截之，徐观其变而制之。"
                },
                {
                    "paragraph": "",
                    "zhushu": "○梅尧臣曰：敌必死战。"
                },
                {
                    "paragraph": "",
                    "zhushu": "○王晳曰：人自为战也，勿遏塞之。若犹有他虑，则可要而击。曹公攻邺，袁尚来救，诸将以为归师不如避之。公曰：尚从大道来则避之，若循西山来者，此成擒耳。盖大道来则归意全，循山来则顾负险，且有惧心也。"
                },
                {
                    "paragraph": "",
                    "zhushu": "○何氏曰：如魏初曹操围张绣于穰，刘表遣兵救绣，以绝军后。公将引还，绣兵来追，公军不得进，连营稍前到安众，绣与表合兵守险，公军前后受敌，公乃夜凿险为地道，悉过辎重，设奇兵。会明，贼谓公为遁也，悉军来追，乃纵奇兵步骑夹攻，大破之。公谓荀或曰：虏遏吾归师，与吾死地，是以知胜。齐建武二年，魏围钟离，张欣泰为军主，随崔慧景救援。及魏军退，而邵阳洲上余兵万人，求输马五百匹假道，慧景欲断路攻之，欣泰说慧景曰：归师勿遏，古人畏之。兵在死地，不可轻也。慧景乃听过也。前秦符坚征晋，至寿春，兵败，还长安。慕容泓起兵于华泽，坚将符叡、窦冲、姚苌讨之。符叡勇果轻敌，不恤士众。泓闻其至也，惧，率众将奔关东。叡驰兵邀之。姚苌谏曰：鲜卑有思归之心，宜驱令出关，不可遏也。叡弗从，战于华泽，叡败绩。被杀后凉吕弘，攻叚业于张掖，不胜，将东走。业议欲击之，其将沮渠蒙逊谏曰：归师勿遏，穷寇勿追，此兵家之戒，不如纵之，以为后图。业曰：一日纵敌，悔将无及。遂率众追之，为弘所败。"
                },
                {
                    "paragraph": "",
                    "zhushu": "○张预曰：兵之在外，人人思归，当路邀之，必致死战。韩信曰：从思东归之士，何所不克！曹公既破刘表，谓荀或曰：虏遏吾归师，吾是以知胜。又吕弘攻叚业，不胜，将东走，业欲击之，或谏曰：归师勿遏，兵家之戒，不如纵之，以为后图。业不从，率众追之，为弘所败。古人似此者多，不可悉陈。"
                },
                {
                    "paragraph": "围师必阙。",
                    "zhushu": ""
                },
                {
                    "paragraph": "",
                    "zhushu": "曹操曰：《司马法》曰：围其三面，阙其一面，所以示生路也。"
                },
                {
                    "paragraph": "",
                    "zhushu": "○李筌曰：夫围敌，必空其一面，示不固也。若四面围之，敌必坚守不拔也。项羽坑外黄，魏武围壶关，即其义也。"
                },
                {
                    "paragraph": "",
                    "zhushu": "○杜牧曰：示以生路，令无必死之心，因而击之。后汉妖巫维汜弟子单臣、傅镇等相聚入原武城，劫掠吏人，自称将军。光武遣臧宫将北军数千人围之，贼食多，数攻不下，士卒死伤。帝召公卿诸侯王门方略，明帝时为东海王，对曰：妖巫相劫，势无久立，其中必有悔者。但外围急，不得走耳。小挺缓，令得逃亡，则一亭长足以擒矣。帝即敕，令开围缓守，贼众分散，遂斩臣、镇等。大唐天寳末，李光弼领朔方军，与史思明战于土门，贼众退散，四面围合。光弼令开东南角以纵之，贼见开围，弃甲急走，因追击之，尽歼其众，是开一面也。"
                },
                {
                    "paragraph": "",
                    "zhushu": "○杜佑曰：若围敌平陆之地，必空一面以示其虚，欲使战守不固，而有去留之心。若敌临危据险，强救在表，当坚固守之，未必阙也。此用兵之法。"
                },
                {
                    "paragraph": "",
                    "zhushu": "○梅尧臣同曹操注。"
                },
                {
                    "paragraph": "",
                    "zhushu": "○何氏曰：如后汉初张步据齐地，汉将耿弇总兵讨之，步使其大将费邑军历下，又分守祝阿、钟城。弇先击祝阿，自晨攻城，未日中而拔，故开围一角，令其众得奔归钟城。钟城人闻祝阿巳溃，大恐惧，遂空壁亡去。又朱隽与徐璆共讨黄巾，余贼韩忠据宛乞降，不许，因急攻之，连城不克。隽登山睹之，顾谓张超曰：吾知之矣。贼今外围周固，内营急逼，乞降不受，欲出不得，所以死战也。万人一心，犹不可当，况十万乎？其害甚矣。今不如彻围，幷兵入城。忠见围解，则势必自出，出则意散，易破之道也。既而解围，忠果出战，隽因破之。又魏太祖围壶关，下令曰：城拔皆坑之，连月不下。曹仁曰：围城必示之活门，所以开其生路也。今公告之必死，将人自为守。且城固而粮多，攻之则士卒伤，守之则日久。今顿兵坚城之下，攻必死之虏，非良计也。太祖从之，开城遂降。又后魏末，齐神武起义兵于河北，尒朱兆、天光、度律、仲远等四将同会邺南，士马精强，号二十万，围神武于南陵山。是时神武马二千，步卒不满三万人，兆等设围不合，神武连系牛驴，自塞归道。于是将士死战，四面奋击，大破兆等。"
                },
                {
                    "paragraph": "",
                    "zhushu": "○张预曰：围其三面，开其一角，示以生路，使不坚战。后汉朱隽讨贼师韩忠于宛，急攻不克，因谓军吏曰：贼今外围周固，所以死战。若我解围，势必自出，出则意散，易破之道也。果如其言。又曹公围壶关，谓之曰：城破皆坑之。连攻不下。曹仁谓公曰：夫围城必示之活门，所以开其生路也。今公许之必死，令人自守，非计也。公从之，遂拔其城是也。"
                },
                {
                    "paragraph": "穷宼勿迫。",
                    "zhushu": ""
                },
                {
                    "paragraph": "",
                    "zhushu": "杜牧曰：春秋时，吴伐楚，楚师败走。及清发，阖闾复将击之。夫槩王曰：困兽犹斗，况人乎？若知不免而致死，必败我。若使半济而后可击也。从之，又败之。汉宣帝时，赵充国讨先零羌，羌睹，大军弃辎重，欲渡湟水，道阨狭，充国徐行驱之。或曰：逐利行迟。充国曰：穷寇也，不可迫。缓之则走不顾，急之则还致死。诸将曰：善。虏果赴水溺死者数万，于是大破之也。"
                },
                {
                    "paragraph": "",
                    "zhushu": "○陈皡曰：鸟穷则搏，兽穷则噬也。"
                },
                {
                    "paragraph": "",
                    "zhushu": "○梅尧臣曰：困兽犹鬪，物理然也。"
                },
                {
                    "paragraph": "",
                    "zhushu": "○何氏曰：前燕吕护据野王阴通晋，事觉，燕将暮容恪等率众讨之。将军傅颜言之恪曰：护穷寇，假合王师既临，则上下丧气。殿下前以广固天险，守易攻难，故为长久之策。今贼形不与往同，宜急攻之，以省千金之费。恪曰：“护老贼经变多矣，观其为备之道，则未易卒图也。今围之于穷城，樵采路绝，内无蓄积，外无强援，不过于十旬，弊之必矣。何必残士卒之命，而趋一时之利哉！此谓兵不血刀，而坐以制胜也。”遂列长围守之。凡经六月而野王溃，护南奔于晋，悉降其众。五伐晋将符彦卿、杜重威，经恪北鄙，遇虏于阳城。戎人十万围晋师于中野，乏水，军人凿井取泥衣绞而吮之，人马渴死甚众。彦卿曰：与其束手就擒，曷若以身徇国。我今穷蹙。乃率劲骑出击之。会大风扬尘，乘势决战，戎人大溃。此彦卿为虏十万所围，乃穷蹙之寇，遂致死力以求生，戎人不悟之致败也。"
                },
                {
                    "paragraph": "",
                    "zhushu": "○张预曰：敌若焚舟破釜，来决一战，则不可逼迫，盖兽穷则搏也。晋师败齐于鞍，齐侯请盟，晋人不许。齐侯曰：“请收合余烬，背城借一。”晋人惧而兴之，盟吴。夫槩王谓困兽犹鬪。汉赵充国言缓之则走不顾，急之则还致死。盖亦近之。"
                },
                {
                    "paragraph": "此用兵之法也。",
                    "zhushu": ""
                }
            ]
        },
        {
            "name": "九变篇",
            "paragraphs": [
                {
                    "paragraph": "九变篇",
                    "zhushu": "曹操曰：变其正，得其所用，九也。○王晳曰：晳谓九者数之极，用兵之法，当极其变耳。《逸诗》云：九变复贯。不知曹公谓何为九。或曰：九地之变也。○张预曰：变者，不拘常法，临事适变，从宜而行之之谓也。凡与人争利，必知九地之变，故次军争。",
                    "type": 1
                },
                {
                    "paragraph": "孙子曰：凡用兵之法，将受命于君，合军聚众。",
                    "zhushu": "张预曰：已解上文。"
                },
                {
                    "paragraph": "圯地无舍。",
                    "zhushu": ""
                },
                {
                    "paragraph": "",
                    "zhushu": "曹操曰：无所依也。水毁曰圯。"
                },
                {
                    "paragraph": "",
                    "zhushu": "○李筌曰：地下曰圯，行必水淹也。"
                },
                {
                    "paragraph": "",
                    "zhushu": "○陈皥曰：圯，低下也。孔明谓之地狱。狱者，中下四面高也。"
                },
                {
                    "paragraph": "",
                    "zhushu": "○孟氏曰：太下则为敌所囚。○杜佑曰：择地顿兵，当趋利而避害也。"
                },
                {
                    "paragraph": "",
                    "zhushu": "○梅尧臣曰：山林险阻沮泽之地，不可舍止，无所依也。"
                },
                {
                    "paragraph": "",
                    "zhushu": "○何氏曰：下篇言“圯地则吾将进其涂”，谓必固之地，宜速去之也。"
                },
                {
                    "paragraph": "",
                    "zhushu": "○张预曰：山林险阻沮泽，凡难行之道为圯地，以其无所依，故不可舍止。"
                },
                {
                    "paragraph": "衢地交合。",
                    "zhushu": ""
                },
                {
                    "paragraph": "",
                    "zhushu": "曹操曰：结诸侯也。"
                },
                {
                    "paragraph": "",
                    "zhushu": "○李筌曰：四通曰衢，结诸侯之交地也。"
                },
                {
                    "paragraph": "",
                    "zhushu": "○贾林曰：结诸侯以为援。梅尧臣曰：夫四通之地，与旁国相通，当结其交也。○何氏曰：下篇云“衢地吾将固其结”，言交结诸侯，使牢固也。"
                },
                {
                    "paragraph": "",
                    "zhushu": "○张预曰：四通之地，旁有邻国，先往结之，以为交援。"
                },
                {
                    "paragraph": "绝地无留。",
                    "zhushu": ""
                },
                {
                    "paragraph": "",
                    "zhushu": "曹操曰：无久止也。"
                },
                {
                    "paragraph": "",
                    "zhushu": "○李筌曰：地无泉井畜牧来樵之处为绝地，不可留也。"
                },
                {
                    "paragraph": "",
                    "zhushu": "○贾林曰：谿谷坎险，前无通路曰绝，当速去无留。"
                },
                {
                    "paragraph": "",
                    "zhushu": "○梅尧臣曰：始去国，始出境，犹不居轻地，是不可久留也。"
                },
                {
                    "paragraph": "",
                    "zhushu": "○张预曰：去国越境而师者，绝地也。危绝之地，过于重地，故不可淹留。久，止也。"
                },
                {
                    "paragraph": "围地则谋。",
                    "zhushu": ""
                },
                {
                    "paragraph": "",
                    "zhushu": "曹操曰：发奇谋也。"
                },
                {
                    "paragraph": "",
                    "zhushu": "○李筌曰：因地能通。"
                },
                {
                    "paragraph": "",
                    "zhushu": "○贾林曰：居四险之中曰围地。敌可往来，我难出入，居此地者，可预设奇谋，使敌不为我患，乃可济也。"
                },
                {
                    "paragraph": "",
                    "zhushu": "○梅尧臣曰：往返险迂，当出奇谋。"
                },
                {
                    "paragraph": "",
                    "zhushu": "○何氏曰：下篇亦云“围地则谋”，言在艰险之地，与敌相持，须用奇险诡谲之谋，不至于害也。"
                },
                {
                    "paragraph": "",
                    "zhushu": "○张预曰：居前隘后固之地，当发奇谋。若汉高为匈奴所围，用陈平奇计，得出玆近之。"
                },
                {
                    "paragraph": "死地则战。",
                    "zhushu": ""
                },
                {
                    "paragraph": "",
                    "zhushu": "曹操曰：殊死战也。"
                },
                {
                    "paragraph": "",
                    "zhushu": "○李筌曰：置兵于必死之地，人自为私鬪，韩信破赵，此是也。"
                },
                {
                    "paragraph": "",
                    "zhushu": "○梅尧臣曰：前后有碍，决在死战，此而上举九地之大约也。"
                },
                {
                    "paragraph": "",
                    "zhushu": "○王晳注：上之五地竝同曹公。"
                },
                {
                    "paragraph": "",
                    "zhushu": "○何氏曰：下篇亦云“死地则战者”，此地速为死战则生，若缓而不战，气衰粮绝，不死何待也。"
                },
                {
                    "paragraph": "",
                    "zhushu": "○张预曰：走无所往，当殊死战。淮阴背水陈是也。从圯地无舍至此为九变，止陈五事者，举其大略也。九地篇中说九地之变，唯言六事，亦陈其大略也。凡地有势有变，《九地篇》上所陈者，是其势也，下所叙者，是其变也。何以知九变为九地之变？下文云：将不通九变，虽知地形，不能得地利。又《九地篇》云：九地之变，屈伸之利，不可不察。以此观之，义可见也。下既说九地，此复言九变者，孙子欲叙五利，故先陈九变，盖九变五利，相须而用，故兼言之。"
                },
                {
                    "paragraph": "涂有所不由。",
                    "zhushu": ""
                },
                {
                    "paragraph": "",
                    "zhushu": "曹操曰：隘难之地，所不当从，不得巳从之，故为变。"
                },
                {
                    "paragraph": "",
                    "zhushu": "○李筌曰：道有险狭，惧其邀伏，不可由也。"
                },
                {
                    "paragraph": "",
                    "zhushu": "○杜牧曰：后汉光武遣将军马援、耿舒讨武陵五谿蛮，军次下隽，今辰州也。有两道可入，从壶头则路近而水险，从充道则路夷而运远。帝初以为疑，及军至，耿舒欲从充道，援以为弃日费粮，不如进壶头，搤其咽喉，则贼自破。以事上之，帝从援策，乃进营壶头，贼乘高守隘，水疾，船不得上。会暑湿，士卒多疫死，援亦中病卒。耿舒与兄好畤侯书曰：舒前上言当先击充粮，虽难运，而兵马得用，军人数万，争欲先奋。今壶头竟不得进，大众怫郁行死，诚可痛惜！"
                },
                {
                    "paragraph": "",
                    "zhushu": "○贾林曰：由，从也。途且不利，虽近不从。杜佑曰：阨难之地，所不当从也。不得巳从之，故为变也。"
                },
                {
                    "paragraph": "",
                    "zhushu": "○梅尧臣曰：避其险阨也。"
                },
                {
                    "paragraph": "",
                    "zhushu": "○王晳曰：途虽可从，而有所不从，虑奇伏也。若赵涉说周亚夫避殽黾阨陿之间，虑置伏兵，请走蓝田，出武关，扺洛阳间，不过差一二日是也。"
                },
                {
                    "paragraph": "",
                    "zhushu": "○张预曰：险阨之地，车不得方轨，骑不得成列，故不可由也。不得巳而行之，必为权变。韩信知陈余不用李左车计，乃敢入井陉口是也。"
                },
                {
                    "paragraph": "军有所不击。",
                    "zhushu": ""
                },
                {
                    "paragraph": "",
                    "zhushu": "曹操曰：军虽可击，以地险难久，留之，失前利。若得之则利薄，因穷之，兵必死战也。"
                },
                {
                    "paragraph": "",
                    "zhushu": "○杜牧曰：盖以锐卒勿攻，归师勿遏，穷寇勿迫，死地不可攻。或我强敌弱，敌前军先至，亦不可击，恐惊之退走也。言有如此之军，皆不可击。斯统言为将须知有此不可击之军，即须不击，益为知变也。故列于《九变篇》中。○陈皥曰：见小利不能倾敌，则勿击之，恐重劳人也。"
                },
                {
                    "paragraph": "",
                    "zhushu": "○贾林曰：军可威怀，势将降伏，则不击。寇穷据险，击则死战，可自固守，待其心惰取之。"
                },
                {
                    "paragraph": "",
                    "zhushu": "○杜佑曰：军虽可击，以地险难久，留之失前利，若得之，利薄也。穷困之卒，隘陷之军，不可攻，为死战也。当固守之，以待隙也。"
                },
                {
                    "paragraph": "",
                    "zhushu": "○梅尧臣曰：往无利也。"
                },
                {
                    "paragraph": "",
                    "zhushu": "○王晳曰：曹公曰：军虽可击，以地险难久，留之失前利，若得之，则利薄。晳谓饵兵锐卒，正正之旗，堂堂之陈，亦是也。"
                },
                {
                    "paragraph": "",
                    "zhushu": "○张预曰：纵之而无所损，克之而无所利，则不须击也。又若我弱彼强，我曲彼直，亦不可击。如晋、楚相持，土会曰：“楚人德刑政事典礼不易，不可敌也。不为是征”义相近也。"
                },
                {
                    "paragraph": "城有所不攻。",
                    "zhushu": ""
                },
                {
                    "paragraph": "",
                    "zhushu": "曹操曰：城小而固，粮饶，不可攻也。操所以置华、费而深入徐州，得十四县也。"
                },
                {
                    "paragraph": "",
                    "zhushu": "○杜牧曰：操舍华、费不攻，故能兵力完全，深入徐州，得十四县也。盖言敌于要害之地，深峻城隍，多积粮食，欲留我师，若攻拔之，未足为利，不拔则挫我兵势，故不可攻也。宋顺帝时，荆州守沈攸之反，素蓄士马，资用丰积，战士十万，甲马二千。军至郢城，功曹臧寅以为攻守异势，非旬日所拔，若不时举，挫锐损威。今顺流长驱，计日可捷，既倾根本，则郢城岂能自固。故兵法曰：城有所不攻是也。攸之不从。郢郡守柳世隆拒攸之，攸之尽锐攻之，不克，众溃走，入林自缢。后周武帝欲出兵于河阳以伐齐，吏部宇文㢸进曰：今用兵须择地，河阳要冲，精兵所聚，尽力攻之，恐难得志。如臣所见，彼汾之曲，戌小山平，攻之易拔。用武之地，莫过于此。帝不纳，师竟无功。复大举伐齐，卒用㢸计以灭齐。国家自元和三年至于今三十年间，凡四攻寇。魏薄攻寇之南宫县，上党攻寇之临城县，太原攻寇之河星镇。是寇三城池，浚壁坚，篘粟米石、金炭麻膏。凡城守之资，常为不可胜之计，以备官军击虏。攻既不拔，兵顿力疲，寇以劲兵来救，故百战百败。故三十年间，困天下之功力，攻数万之寇，四围其境，通计十岁，竟无尺寸之功者，盖常堕寇计中，不能知变也。"
                },
                {
                    "paragraph": "",
                    "zhushu": "○贾林曰：臣忠义重，禀命坚守者，亦不可攻也。"
                },
                {
                    "paragraph": "",
                    "zhushu": "○梅尧臣曰：有所害也。"
                },
                {
                    "paragraph": "",
                    "zhushu": "○王晳曰：城非控要，虽可攻，然惧于钝兵挫锐，或非坚实而得士死力，又克虽有期而救兵至，吾虽得之利，不胜其所害也。"
                },
                {
                    "paragraph": "",
                    "zhushu": "○张预曰：拔之而不能守，委之而不为患，则不须攻也。又若深沟高垒，卒不能下，亦不可攻。如士匄请伐偪阳，荀䓨曰：“城小而固，胜之不武，弗服为笑。”是也。"
                },
                {
                    "paragraph": "地有所不争。",
                    "zhushu": ""
                },
                {
                    "paragraph": "",
                    "zhushu": "曹操曰：小利之地，方争得而失之，则不争也。"
                },
                {
                    "paragraph": "",
                    "zhushu": "○杜牧曰：言得之难守，失之无害。伍子胥谏夫差曰：今我伐齐，获其地，犹石田也。东晋陶侃镇武昌，议者以武昌北岸有邾城，宜分兵镇之，侃毎不答，而言者不巳。侃乃渡水猎，引诸将佐语之曰：我所以设险而御寇，正以长江耳。邾城隔在江北，内无所倚，外接群夷，夷中利深，晋人贪利，夷不堪命，必引寇虏，乃致祸之由，非御寇也。且今纵有兵守之，亦无益于江南。若羯虏有可乘之会，此又非所资也。后庾亮戌之，果大败也。"
                },
                {
                    "paragraph": "",
                    "zhushu": "○梅尧臣曰：得之无益者。"
                },
                {
                    "paragraph": "",
                    "zhushu": "○王晳曰：谓地虽要害，敌巳据之，或得之无所用，若难守者。"
                },
                {
                    "paragraph": "",
                    "zhushu": "○张预曰：得之不便于战，失之无害于巳，则不须争也。又若辽远之地，虽得之终非巳有，亦不可争。如吴子伐齐，伍员谏曰得地于齐，犹获石田也，不如早从事于越。不听，为越所灭是也。"
                },
                {
                    "paragraph": "君命有所不受。",
                    "zhushu": ""
                },
                {
                    "paragraph": "",
                    "zhushu": "曹操曰：苟便于事，不拘于君命也。"
                },
                {
                    "paragraph": "",
                    "zhushu": "○李筌曰：苟便于事，不拘君命，穰苴斩庄贾，魏绛戮杨干是也。"
                },
                {
                    "paragraph": "",
                    "zhushu": "○杜牧曰：《尉缭子》曰：兵者凶器也，争者逆德也，将者死官也。无天于上，无地于下，无敌于前，无主于后。"
                },
                {
                    "paragraph": "",
                    "zhushu": "○贾林曰：决必胜之机，不可推于君命，苟利社稷，专之可也。"
                },
                {
                    "paragraph": "",
                    "zhushu": "○孟氏曰：无敌于前，无君于后，阃外之事，将军制之。"
                },
                {
                    "paragraph": "",
                    "zhushu": "○梅尧臣曰：从宜而行也。此而上五利也。"
                },
                {
                    "paragraph": "",
                    "zhushu": "○张预曰：苟便于事，不从君命。夫槩王曰：见义而行，不待命是也。自涂有所不由至此为五利，或曰自圯地无舍至地有所不争为九变。谓此九事皆不从中覆，但临时制宜，故统之以君命有所不受。"
                },
                {
                    "paragraph": "故将通于九变之地利者，知用兵矣。",
                    "zhushu": ""
                },
                {
                    "paragraph": "",
                    "zhushu": "李筌曰：谓上之九事也。"
                },
                {
                    "paragraph": "",
                    "zhushu": "○杜佑曰：九事之变，皆临时制宜，不由常道，故言变也。"
                },
                {
                    "paragraph": "",
                    "zhushu": "○贾林曰：九变，上九事，将帅之任机权，遇势则变，因利则制，不拘常道，然后得其通变之利。变之则九，数之则十，故君命不在常变例也。"
                },
                {
                    "paragraph": "",
                    "zhushu": "○梅尧臣曰：达九地之势，变而为利也。"
                },
                {
                    "paragraph": "",
                    "zhushu": "○王晳曰：非贤智不能尽事理之变也。何氏曰：孙子以九变名篇，解者十有余家，皆不条其九变之目者，何也？盖自“圯地无舍”而下，至“君命有所不受”，其数十矣，使人不得不惑。愚熟观文意，上下止述其地之利害尔。且十事之中，君命有所不受，且非地事，昭然不类矣。盖孙子之意，言凡受命之将，合聚军众，如经此九地，有害而无利，则当变之，虽君命使之舍留攻争，亦不受也。况下文言将不通于九变之利者，虽知地形，不能得地之利矣，其君命岂得与地形而同算也。况下之《地形篇》云：“战道必胜，主曰无战，必战可也。战道不胜，主曰必战，无战可也。”厥旨尽在此矣。"
                },
                {
                    "paragraph": "",
                    "zhushu": "○张预曰：更变常道而得其利者，知用兵之道矣。"
                },
                {
                    "paragraph": "将不通于九变之利者，虽知地形，不能得地之利矣。",
                    "zhushu": ""
                },
                {
                    "paragraph": "",
                    "zhushu": "贾林曰：虽知地形，心无通变，岂惟不得其利，亦恐反受害也。将贵适变也。"
                },
                {
                    "paragraph": "",
                    "zhushu": "○梅尧臣曰：知地不知变，安得地之利。"
                },
                {
                    "paragraph": "",
                    "zhushu": "○张预曰：凡地有形有变，知形而不晓变，岂能得地之利。"
                },
                {
                    "paragraph": "治兵不知九变之术，虽知五利，不能得人之用矣。",
                    "zhushu": ""
                },
                {
                    "paragraph": "",
                    "zhushu": "曹操曰：谓下五事也。九变，一云五变。"
                },
                {
                    "paragraph": "",
                    "zhushu": "○贾林曰：五利，五变，亦在九变之中。遇势能变则利，不变则害，在人故无常体，能尽此理，乃得人之用也。五变，谓途虽近，知有险阻奇伏之变而不由；军虽可击，知有穷蹙死鬪之变而不击；城虽势孤可攻，知有粮充兵锐、将智臣忠，不测之变而不攻。地虽可争，知得之难守，得之无利，有反夺伤人之变而不争。君命虽宜从之，知有内御不利之害而不受。此五变者，临时制宜，不可预定。贪五利者，途近则由军，势孤则击城，势危则攻地，可取则争军，可用则受命。贪此五利，不知其变。岂惟不得人用，抑亦败军伤士也。"
                },
                {
                    "paragraph": "",
                    "zhushu": "○梅尧臣曰：知利不知变，安得人而用。"
                },
                {
                    "paragraph": "",
                    "zhushu": "○王晳曰：虽知五地之利，不通其变，如胶柱鼓瑟耳。"
                },
                {
                    "paragraph": "",
                    "zhushu": "○张预曰：凡兵有利有变，知利而不识变，岂能得人之用。曹公言下五事为五利者，谓九变之下五事也，非谓杂于利害巳下五事也。"
                },
                {
                    "paragraph": "是故智者之虑，必杂于利害。",
                    "zhushu": ""
                },
                {
                    "paragraph": "",
                    "zhushu": "曹操曰：在利思害，在害思利，当难行权也。李筌曰：害彼利此之虑。"
                },
                {
                    "paragraph": "",
                    "zhushu": "○贾林曰：杂一为亲，一为难，言利害相参杂，智者能虑之慎之，乃得其利也。"
                },
                {
                    "paragraph": "",
                    "zhushu": "○梅尧臣同曹操注。"
                },
                {
                    "paragraph": "",
                    "zhushu": "○王晳曰：将通九变，则利害尽矣。"
                },
                {
                    "paragraph": "",
                    "zhushu": "○张预曰：智者虑事，虽处利地，必思所以害；虽处害地，必思所以利，此亦通变之谓也。"
                },
                {
                    "paragraph": "杂于利而务可信也。",
                    "zhushu": ""
                },
                {
                    "paragraph": "",
                    "zhushu": "曹操曰：计敌不能依五地为我害，所务可信也。"
                },
                {
                    "paragraph": "",
                    "zhushu": "○杜牧曰：信，申也。言我欲取利于敌人，不可但见取敌人之利，先须以敌人害我之事，参杂而计量之，然后我所务之利乃可申行也。"
                },
                {
                    "paragraph": "",
                    "zhushu": "○贾林曰：在利之时，则思害以自慎。一云以害杂利行之，威令以临之，刑法以戮之，巳不二三，则众务皆信，人不敢欺也。"
                },
                {
                    "paragraph": "",
                    "zhushu": "○梅尧臣曰：以害参利，则事可行。王晳曰：曲尽其利，则可胜矣。"
                },
                {
                    "paragraph": "",
                    "zhushu": "○张预曰：以所害而参所利，可以伸巳之事。郑师克蔡，国人皆喜，惟子产惧曰：小国无文德而有武功，祸莫大焉。后楚果伐郑。此是在利思害也，"
                },
                {
                    "paragraph": "杂于害而患可解也。",
                    "zhushu": ""
                },
                {
                    "paragraph": "",
                    "zhushu": "曹操曰：既参于利，则亦计于害，虽有患可解也。"
                },
                {
                    "paragraph": "",
                    "zhushu": "○李筌曰：智者为利害之事，必合于道，不至于极。"
                },
                {
                    "paragraph": "",
                    "zhushu": "○杜牧曰：我欲解敌人之患，不可但见敌能害我之事，亦须先以我能取敌人之利，参杂而计量之，然后有患，乃可解释也。故上文云智者之虑，必杂于利害也。譬如敌人围我，我若但知突围而去，志必懈怠，即必为追击，未若励士奋击，因战胜之利以解围也，举一可知也。"
                },
                {
                    "paragraph": "",
                    "zhushu": "○贾林曰：在害之时，则思利而免害，故措之死地则生，投之亡地则存，是其患解也。"
                },
                {
                    "paragraph": "",
                    "zhushu": "○梅尧臣曰：以利参害，则祸可脱。"
                },
                {
                    "paragraph": "",
                    "zhushu": "○王晳曰：周知其害，则不败矣。"
                },
                {
                    "paragraph": "",
                    "zhushu": "○何氏曰：利害相生，明者常虑。"
                },
                {
                    "paragraph": "",
                    "zhushu": "○张预曰：以所利而参所害，可以解已之难。张方入洛阳，连战皆败，或劝方宵遁，方曰：兵之利钝是常责，因败以为成耳。夜濳进逼敌，遂致克捷，此是在害思利也。"
                },
                {
                    "paragraph": "是故屈诸侯者以害。",
                    "zhushu": ""
                },
                {
                    "paragraph": "",
                    "zhushu": "曹操曰：害其所恶也。"
                },
                {
                    "paragraph": "",
                    "zhushu": "○李筌曰：害其政也。杜牧曰：恶音一路反，言敌人苟有其所恶之事，我能乘而害之，不夫其机，则能屈敌也。"
                },
                {
                    "paragraph": "",
                    "zhushu": "○贾林曰：为害之计，理非一途，或诱其贤智，令彼无臣；或遗以奸人，破其政令；或为巧诈，间其君臣；或遗工巧，使其人疲财耗；或溃淫乐，变其风俗；或与美人，惑乱其心。此数事若能濳运阴谋，宻行不泄，皆能害人，使之屈折也。○梅尧臣曰：制之以害则屈也。"
                },
                {
                    "paragraph": "",
                    "zhushu": "○王晳曰：穷屈于必害之地，勿使可解也。"
                },
                {
                    "paragraph": "",
                    "zhushu": "○张预曰：致之于受害之地，则自屈服。或曰：间之使君臣相疑，劳之使民失业，所以害之也。若韦孝宽间斛律光、高颎平陈之策是也。"
                },
                {
                    "paragraph": "役诸侯者以业。",
                    "zhushu": ""
                },
                {
                    "paragraph": "",
                    "zhushu": "曹操曰：业，事也。使其烦劳，若彼入我出，彼出我入也。"
                },
                {
                    "paragraph": "",
                    "zhushu": "○李筌曰：烦其农也。"
                },
                {
                    "paragraph": "",
                    "zhushu": "○杜牧曰：言劳役敌人，使不得休，我须先有事业，乃可为也。事业者，兵众国富，人和令行也。"
                },
                {
                    "paragraph": "",
                    "zhushu": "○杜佑曰：能以事劳役诸侯之人，令不得安佚，韩人令秦凿渠之类是也。或以奇技艺业淫巧功能，令其耽之心目，内役诸侯，若此而劳。"
                },
                {
                    "paragraph": "",
                    "zhushu": "○梅尧臣曰：挠之以事则劳。"
                },
                {
                    "paragraph": "",
                    "zhushu": "○王晳曰：常若为攻袭之业，以弊敌也。田常曰：吾兵业巳加鲁矣。"
                },
                {
                    "paragraph": "",
                    "zhushu": "○张预曰：以事劳之，使不得休。或曰：压之以富强之业，则可役使。若晋、楚国强、郑人以牺牲玊帛奔走以事之是也。"
                },
                {
                    "paragraph": "趋诸侯者以利。",
                    "zhushu": ""
                },
                {
                    "paragraph": "",
                    "zhushu": "曹操曰：令自来也。"
                },
                {
                    "paragraph": "",
                    "zhushu": "○李筌曰：诱之以利。"
                },
                {
                    "paragraph": "",
                    "zhushu": "○杜牧曰：言以利诱之，使自来至，我也堕吾画中。"
                },
                {
                    "paragraph": "",
                    "zhushu": "○孟氏曰：趋，速也。善示以利，令忘变而速至，我作变以制之，亦谓得人之用也。梅尧臣同杜牧注。"
                },
                {
                    "paragraph": "",
                    "zhushu": "○王晳曰：趋敌之间，当周旋我利也。"
                },
                {
                    "paragraph": "",
                    "zhushu": "○张预曰：动之以小利，使之必趋。"
                },
                {
                    "paragraph": "故用兵之法，无恃其不来，恃吾有以待也。",
                    "zhushu": ""
                },
                {
                    "paragraph": "",
                    "zhushu": "○梅尧臣曰：所恃者不懈也。"
                },
                {
                    "paragraph": "无恃其不攻，恃吾有所不可攻也。",
                    "zhushu": ""
                },
                {
                    "paragraph": "",
                    "zhushu": "曹操曰：安不忘危，常设备也。"
                },
                {
                    "paragraph": "",
                    "zhushu": "○李筌曰：预备不可阙也。"
                },
                {
                    "paragraph": "",
                    "zhushu": "○杜佑曰：安则思危，存则思亡，常有备。"
                },
                {
                    "paragraph": "",
                    "zhushu": "○梅尧臣曰：所赖者有备也。"
                },
                {
                    "paragraph": "",
                    "zhushu": "○王晳曰：备者实也。"
                },
                {
                    "paragraph": "",
                    "zhushu": "○何氏曰：《吴略》曰：“君子当安平之世，刀剑不离身，古诸侯相见，兵卫不彻警。”盖虽有文事，必有武备，况守边固圉，交刃之际欤？凡兵所以胜者，谓击其空虚，袭其懈怠，苟严整终事，则敌人不至。传曰：“不备不虞，不可以师。”昔晋人御秦，深垒固军以待之，秦师不能久楚为陈，而吴人至，见有备而返。程不识将屯，正部曲行伍营陈，击刁斗，吏治军簿，虏不得犯。朱然为军师，虽世无事，毎朝夕严鼓，兵在营者咸行装就队，使敌不知所备，故出辄有功。是谓能外御其侮者乎。常能居安思危，在治思乱，戒之于无形，防之于未然。斯善之善者也。其次莫如险其走集，明其伍候，慎固其封守，缮完其沟隍。或多调军食，或益修战械。故曰“物不素具。不可以应卒。”又曰：“惟事事乃其有备，有备无患。”常使彼劳我佚，彼老我壮。亦可谓先人有夺人之心，不战而屈人之师也。若夫莒以恃陋而溃，齐以狎敌而歼，虢以易晋而亡，鲁以果邾而败，莫敖小罗而无次，吴子入巢而自轻，斯皆可以作鉴也。故“吾有以待，吾有所不可攻”者，能豫备之之谓也。"
                },
                {
                    "paragraph": "",
                    "zhushu": "○张预曰：言须思患而预防之。传曰：“不备不虞，不可以师。”"
                },
                {
                    "paragraph": "故将有五危：",
                    "zhushu": ""
                },
                {
                    "paragraph": "",
                    "zhushu": "李筌：张预曰：下五事也，"
                },
                {
                    "paragraph": "必死，可杀也。",
                    "zhushu": ""
                },
                {
                    "paragraph": "",
                    "zhushu": "曹操曰：勇而无虑，必欲死鬪，不可曲挠，可以奇伏中之。"
                },
                {
                    "paragraph": "",
                    "zhushu": "○李筌曰：勇而无谋也。"
                },
                {
                    "paragraph": "",
                    "zhushu": "○杜牧曰：将愚而勇者，患也。黄石公曰：勇者好行其志，愚者不顾其死。《吴子》曰：凡人之论将，常观于勇，勇之于将，乃数分之一耳。夫勇者必轻合，轻合而不知利，未可将也。"
                },
                {
                    "paragraph": "",
                    "zhushu": "○梅尧臣同李筌注。"
                },
                {
                    "paragraph": "",
                    "zhushu": "○何氏曰：《司马法》曰：上死不胜，言贵其谋胜也。"
                },
                {
                    "paragraph": "",
                    "zhushu": "○张预曰：勇而无谋，必欲死鬪，不可与力争，当以奇伏诱致而杀之。故《司马法》曰：上死不胜，言将无策略，止能以死先士卒，则不胜也。"
                },
                {
                    "paragraph": "必生，可虏也。",
                    "zhushu": ""
                },
                {
                    "paragraph": "",
                    "zhushu": "曹操曰：见利畏法，不进也。"
                },
                {
                    "paragraph": "",
                    "zhushu": "○李筌曰：疑怯可虏也。"
                },
                {
                    "paragraph": "",
                    "zhushu": "○杜牧曰：晋将刘𥙿溯江追桓玄，战于峥嵘洲，于时义军数千，玄兵甚盛，而玄惧有败衄，常漾轻舸于舫侧，故其众莫有鬪心。义军乘风纵火，尽锐争先，玄众是以大败也。"
                },
                {
                    "paragraph": "",
                    "zhushu": "○孟氏曰：将之怯弱，志必生返，意不亲战，士卒不精，上下犹豫，可急击而取之。《新训》曰：为将怯愞，见利而不能进。太公曰：失利后时，反受其殃。"
                },
                {
                    "paragraph": "",
                    "zhushu": "○梅尧臣曰：怯而不果。"
                },
                {
                    "paragraph": "",
                    "zhushu": "○王晳曰：无鬪志。曹公曰：见利怯不进也。晳谓见害亦轻走矣。"
                },
                {
                    "paragraph": "",
                    "zhushu": "○何氏曰：《司马法》曰：上生多疑，疑为大患也。"
                },
                {
                    "paragraph": "",
                    "zhushu": "○张预曰：临陈畏怯，必欲生返，当鼓噪乘之，可以虏也。晋楚相攻，晋将赵婴齐令其徒先具舟于河，欲败而先济是也。"
                },
                {
                    "paragraph": "忿速，可侮也。",
                    "zhushu": ""
                },
                {
                    "paragraph": "",
                    "zhushu": "曹操曰：疾急之人，可忿怒侮而致之也。"
                },
                {
                    "paragraph": "",
                    "zhushu": "○李筌曰：急疾之人，性刚而可侮致也。太宗杀宋老生而平霍邑。"
                },
                {
                    "paragraph": "",
                    "zhushu": "○杜牧曰：忿者，刚怒也，速者，𥚹急也，性不厚重也。若敌人如此，可以凌侮，使之轻进而败之也。十六国姚襄攻黄落，前秦符生遣符黄眉、邓羌讨之。襄深沟高垒，固守不战。邓羌说黄眉曰：襄性刚狠，易以刚动，若长驱鼓行，直压其垒，必忿而出师，可一战而擒也。黄眉从之。襄怒出战，黄眉等斩之。"
                },
                {
                    "paragraph": "",
                    "zhushu": "○杜佑曰：急疾之人，可忿怒而致死。忿速易怒者，狷戆疾急，不计其难，可动作欺侮。"
                },
                {
                    "paragraph": "",
                    "zhushu": "○梅尧臣曰：狷急易动。"
                },
                {
                    "paragraph": "",
                    "zhushu": "○王晳曰：将性贵持重，忿狷则易挠。"
                },
                {
                    "paragraph": "",
                    "zhushu": "○张预曰：刚愎𥚹急之人，可凌侮而致之。楚子玊刚忿，晋人执其使以怒之，果从晋师，遂为所败，是也。"
                },
                {
                    "paragraph": "廉洁，可辱也。",
                    "zhushu": ""
                },
                {
                    "paragraph": "",
                    "zhushu": "曹操曰：廉洁之人，可污辱致之也。"
                },
                {
                    "paragraph": "",
                    "zhushu": "○李筌曰：矜疾之人可辱也。"
                },
                {
                    "paragraph": "",
                    "zhushu": "○杜佑曰：此言敌人若高壁固垒，欲老我师，我势不可留，利在速战，揣知其将多忿急，则轻侮而致之，性本廉洁，则污辱之。如诸葛孔明遗司马仲达以巾帼，欲使怒而出战，仲达忿怒欲济师，魏帝遣辛毗仗节以止之。仲达之才，犹不胜其忿，况常才之人乎！"
                },
                {
                    "paragraph": "",
                    "zhushu": "○梅尧臣曰：侚名不顾。"
                },
                {
                    "paragraph": "",
                    "zhushu": "○王晳同曹操注。"
                },
                {
                    "paragraph": "",
                    "zhushu": "○张预曰：清洁爱民之士，可垢辱以挠之，必可致也。"
                },
                {
                    "paragraph": "爱民，可烦也。",
                    "zhushu": ""
                },
                {
                    "paragraph": "",
                    "zhushu": "曹操曰：出其所必趋，爱民者则必倍道兼行以救之，救之则烦劳也。"
                },
                {
                    "paragraph": "",
                    "zhushu": "○李筌曰：攻其所爱，必卷甲而救，爱其人，乃可以计疲。"
                },
                {
                    "paragraph": "",
                    "zhushu": "○杜牧曰：言仁人爱民者，惟恐杀伤，不能舍短从长，弃彼取此，不度远近，不量事力，凡为我攻，则必来救。如此可以烦之，令其劳顿，而后取之也。"
                },
                {
                    "paragraph": "",
                    "zhushu": "○陈皥曰：兵有须救不必救者，项羽救赵，此须救也；亚父委梁，不必救也。"
                },
                {
                    "paragraph": "",
                    "zhushu": "○贾林曰：廉洁之人，不好侵掠；爱人之仁，不好鬪战，辱而烦之，其动必败。"
                },
                {
                    "paragraph": "",
                    "zhushu": "○梅尧臣曰：力疲则困。"
                },
                {
                    "paragraph": "",
                    "zhushu": "○王晳曰：以奇兵若将攻城邑者，彼爱民，必数救，则烦劳也。"
                },
                {
                    "paragraph": "",
                    "zhushu": "○张预曰：民虽可爱，当审利害，若无微不救，无远不援，则出其所必趋，使烦而困也。"
                },
                {
                    "paragraph": "凡此五者，将之过也，用兵之灾也。",
                    "zhushu": ""
                },
                {
                    "paragraph": "",
                    "zhushu": "陈皥曰：良将则不然，不必死，不必生，随事而用，不忿速，不耻辱，见可如虎，否则闭户，动静以计，不可喜怒也。"
                },
                {
                    "paragraph": "",
                    "zhushu": "○梅尧臣曰：皆将之失，为兵之凶。"
                },
                {
                    "paragraph": "",
                    "zhushu": "○何氏曰：将材古今难之，其性往往失于一偏尔，故《孙子》首篇言将者智信仁勇严，贵其全也。"
                },
                {
                    "paragraph": "",
                    "zhushu": "○张预曰：庸常之将，守一而不知变，故取则于巳，为凶于兵。智者则不然，虽勇而不必死，虽怯而不必生，虽刚而不可侮，虽廉而不可辱，虽仁而不可烦也。"
                },
                {
                    "paragraph": "覆军杀将，必以五危，不可不察也。",
                    "zhushu": ""
                },
                {
                    "paragraph": "",
                    "zhushu": "贾林曰：此五种之人，不可任为大将，用兵必败也。"
                },
                {
                    "paragraph": "",
                    "zhushu": "○梅尧臣曰：当慎重焉。"
                },
                {
                    "paragraph": "",
                    "zhushu": "○张预曰：言须识权变，不可执一道也。"
                }
            ]
        },
        {
            "name": "行军篇",
            "paragraphs": [
                {
                    "paragraph": "行军篇",
                    "zhushu": "曹操曰：择便利而行也。○王晳曰：行军当据地便，察敌情也。〇张预曰：知九地之变，然后可以择利而行军，故次九变。",
                    "type": 1
                },
                {
                    "paragraph": "孙子曰：凡处军相敌。",
                    "zhushu": ""
                },
                {
                    "paragraph": "",
                    "zhushu": "王晳曰：处军凡有四，相敌凡三十有一。○张预曰：自绝山依谷至伏奸之所处，则处军之事也。自敌近而静至必谨察之，则相敌之事也。相，犹察也，料也。"
                },
                {
                    "paragraph": "绝山依谷。",
                    "zhushu": ""
                },
                {
                    "paragraph": "",
                    "zhushu": "曹操曰：近水草，利便也。○李筌曰：军，我敌彼也。相其依止，则胜败之数，彼我之势可知也。绝山，守险也；谷，近水草。夫列营垒，必先分卒守隘，纵畜牧，收樵采而后宁。○杜牧曰：绝，过也。依，近也。言行军经过山险，须近谷而有水草之利也。吴子曰：无当天灶大谷之口。言不可当谷，但近谷而处可也。○贾林曰：两军相当，敌宜择利而动。绝山，跨山；依谷，傍谷也。跨山无后患，依谷有水草也。○梅尧臣曰：前为山所隔，则依谷以为固。○王晳曰：绝，度也。依，谓附近耳。曹公曰：近水草便利也。○张预曰：绝，犹越也。凡行军越过山险，必依附溪谷而居，一则利水草，一则负险固。后汉武都羌为宼，马援讨之。羌在山上，援据便地，夺其水草，不与战，羌穷困悉降。羌不知依谷之利也。"
                },
                {
                    "paragraph": "视生处高。",
                    "zhushu": ""
                },
                {
                    "paragraph": "",
                    "zhushu": "曹操曰：生者，阳也。○李筌曰：向阳曰生，在山曰高，生高之地可居也。○杜牧曰：言须处高而面南也。○陈皥曰：若地有东西，其法何如？答曰：然则面东也。○贾林曰：居阳曰生，视生为无蔽，冒物色，处军当在高。○杜佑曰：高，阳也。视，谓目前生地，处军当在高。○梅尧臣曰：若在陵之上，必向阳而居，处高乘便也。○张预曰：视生，谓面阳也。处军当在高阜。"
                },
                {
                    "paragraph": "战隆无登。",
                    "zhushu": ""
                },
                {
                    "paragraph": "",
                    "zhushu": "曹操曰：无迎高也。○李筌曰：敌自高而下，我无登而取之。○杜牧曰：隆，高也。言敌人在高，我不可自下往高迎敌人而接战也。一作战降无登，降，下也。○贾林曰：战宜乘下，不可迎高也。○杜佑曰：无迎高也，谓山下也。战于山下，敌引之上山，无登逐也。○梅尧臣曰：敌处地之高，不可登而战。○张预曰：敌处隆高之地，不可登迎与战。一本作战降无登迎，谓敌下山来战，引我上山，则不可登迎，"
                },
                {
                    "paragraph": "此处山之军也。",
                    "zhushu": ""
                },
                {
                    "paragraph": "",
                    "zhushu": "梅尧臣曰：处山当知此三者。○张预曰：凡高而崇者，皆谓之山。处山拒敌，以上三事为法。"
                },
                {
                    "paragraph": "绝水必远水；",
                    "zhushu": ""
                },
                {
                    "paragraph": "",
                    "zhushu": "曹操、李筌曰：引敌使渡。○杜牧曰：魏将郭淮在汉中，蜀主刘备欲渡汉水来攻。诸将议众寡不敌，欲依水为陈以拒之。淮曰：此示弱而不足挫敌，不如远水为陈，引而致之，半济而后击，备可破也。既列陈，备疑不敢渡。○梅尧臣曰：前为水所隔，则远水以引敌。○王晳曰：我绝水也，曹说是也。○张预曰：凡行军过水，欲舍止者，必去水稍远，一则引敌使渡，一则进退无碍。郭淮远水为陈，刘备悟之而不渡是也。"
                },
                {
                    "paragraph": "客绝水而来，勿迎之于水内，令半济而击之，利。",
                    "zhushu": ""
                },
                {
                    "paragraph": "",
                    "zhushu": "李筌曰：韩信杀龙沮于潍水，夫槩败楚子于清发是也。○杜牧曰：楚汉相持，项羽自击彭越，令其大司马曹咎守成皋。汉军挑战，咎涉汜水战，汉军候半涉击，大破之。水内乃汭也，误为内耳。○梅尧臣曰：敌之方来，迎于水滨则不渡。○王晳曰：内当作汭。迎于水汭则敌不敢济，远则趋利不及，当得其宜也。○何氏曰：如春秋时，宋公及楚人战于泓，宋人既成列，楚人未既济。司马曰：彼众我寡，及其未既济也，请击之。公曰：不可。既济而未成列，又以告。公曰：未可。既陈而后击之，宋师败绩，公伤股，门官歼焉。宋公违之，故败也。吴伐楚，楚师败，及清发，将击之。夫槩王曰：困兽犹鬪，况人乎？若知不免而致死，必败我。若使先济者知免，后者慕之，蔑有鬪心矣。半济而后可击也。从之，又败之。魏将郭淮在汉中，蜀主刘备欲渡汉水来攻。时诸将等议曰：众寡不敌，欲依水为陈以拒之。淮曰：此则示弱而不足以挫敌，非筭也。不如远水为陈，引而致之，半济而后击，备可破也。既陈，备疑不敢渡。唐武德中，薛万均与罗艺守幽燕，窦建德率众十万宼范阳。万均谓艺曰：众寡不敌，今若出鬪，百战百败，当以计取之。可令羸兵弱马，阻水背城为陈以诱之。贼若渡水交兵，请公精骑百人伏于城侧，待其半渡而击之。从之。建德渡水，万均击破之。○张预曰：敌若引兵渡水来战，不可迎之于水边，俟其半济，行列未定，首尾不接，击之必胜。公孙瓉败黄巾贼于东光，薛万均破窦建德于范阳，皆用此术也。"
                },
                {
                    "paragraph": "欲战者，无附于水而迎客；",
                    "zhushu": ""
                },
                {
                    "paragraph": "",
                    "zhushu": "曹操曰：附，近也。○李筌曰：附水迎客，敌必不得渡而与我战。○杜牧曰：言我欲用战，不可近水迎敌，恐敌人疑我不渡也。义与上同，但客主词异耳。○杜佑曰：附，近也。近水待敌，不得渡也。○梅尧臣曰：必欲战，亦莫若远水。○王晳曰：我利在战，则当差远，使敌必渡而与之战也。○张预曰：我欲必战，勿近水迎敌，恐其不得渡。我不欲战，则阻水拒之，使不能济。晋将阳处父与楚将子上夹汦水而军，阳子退舍，欲使楚人渡；子上亦退舍，欲令晋师渡。遂皆不战而归，"
                },
                {
                    "paragraph": "视生处高，",
                    "zhushu": ""
                },
                {
                    "paragraph": "",
                    "zhushu": "曹操曰：水上亦当处其高也。前向水，后当依高而处之。○梅尧臣曰：水上亦据高而向阳。○王晳曰：曹公曰水上亦当处其高。晳谓谓近水之地。下曹注云：恐漑我也。疑当在此下。○何氏曰：视生向阳，远视也。军处高远见敌势，则敌人不得濳来，出我不意也。○张预曰：或岸边为陈，或水上泊舟，皆须面阳而居高，"
                },
                {
                    "paragraph": "无迎水流，",
                    "zhushu": "曹操曰：恐漑我也。○李筌曰：恐漑我也。智伯灌赵襄子，光武溃王寻，迎水处高，乃败之。○杜牧曰：水流就下，不可于卑下处军也，恐敌人开决灌浸我也。上文云：视生处高也。诸葛武侯曰：水上之陈，不逆其流。此言我军舟船亦不可泊于下流，言敌人得以乘流而薄我也。○贾林曰：水流之地，可以漑吾军，可以流毒药。迎，逆也。一云逆流而营军，兵家所忌。○梅尧臣曰：无军下流，防其决灌舳舻之战，逆亦非便。○王晳曰：当乘上流。魏曹仁征吴，欲攻濡须洲中，蒋济曰：贼据西岸，列船上流，而兵入洲中，是谓自内地狱，危亡之道也。仁不从而败。○何氏曰：顺流而战，则易为力。○张预曰：卑地勿居，恐决水漑我舟，战亦不可处下流，以彼沿我溯，战不便也。兼虑敌人投毒于上流。楚令尹拒吴，卜战不吉。司马子鱼曰：我得上流，何故不吉？遂决战，果胜。是军须居上流也。"
                },
                {
                    "paragraph": "此处水上之军也。",
                    "zhushu": ""
                },
                {
                    "paragraph": "",
                    "zhushu": "梅尧臣曰：处水上，当知此五者。○张预曰：凡近水为陈，皆谓水上之军。水上拒敌，以上五事为法。"
                },
                {
                    "paragraph": "绝斥泽，惟亟去无留。",
                    "zhushu": ""
                },
                {
                    "paragraph": "",
                    "zhushu": "陈皥曰：斥，咸卤之地，水草恶，渐洳，不可处。军新训曰：地固斥泽，不生五榖者是也。○贾林曰：咸卤之地，多无水草，不可久留。○梅尧臣曰：斥，远也。旷荡难守，故不可留。○王晳曰：斥，卤也，地广且下，而无所依。○张预曰：刑法志云：山川沈斥。颜师古注曰：沈，深水之下；斥，咸卤之地。然则斥泽谓瘠卤渐洳之所也。以其地气湿润，水草薄恶，故宜急过。"
                },
                {
                    "paragraph": "若交军于斥泽之中，必依水草而背众树。",
                    "zhushu": "辽中陈而立，有顷即定，此则能持重也。"
                },
                {
                    "paragraph": "旌旗动者，乱也；",
                    "zhushu": "杜牧曰：鲁庄公败齐于长勺，曹刿请逐之。公曰：若何？对曰：视其辙乱而旗靡，故逐之。○杜佑曰：旌旗谬动，扺东触西倾，倚者乱也。○梅尧臣曰：旌旗辄动，偃亚不次，无纪律也。○张预曰：旌旗所以齐众也，而动摇无定，是部伍杂乱也。"
                },
                {
                    "paragraph": "吏怒者，倦也。",
                    "zhushu": "杜牧曰：众悉倦弊，故吏不畏而忿怒也。○陈皥曰：将兴不急之役，故人人倦弊也。○贾林曰：人困则多怒。○梅尧臣曰：吏士倦烦，怒不畏避也。○张预曰：政令不一，则人情倦，故吏多怒也。晋楚相攻，晋禆将赵旃、魏锜怒而欲败晋军，皆奉命于楚。却克曰：二憾往矣，弗备必败是也。"
                },
                {
                    "paragraph": "粟马肉食，军无悬缻，不返其舍者，穷寇也。",
                    "zhushu": "一云：杀马肉食者，军无粮也。军无悬缻，不返其舍者，穷寇也。○李筌曰：杀其马而食肉，故曰军无粮也。不返舍者，穷迫不及灶也。○杜牧曰：粟马，言以粮榖秣马也。肉食者，杀牛马飨士也。军无悬缻者，悉破之，示不复炊也。不返其舍者，昼夜结部伍也。如此皆是穷冦，必欲决一战尔。缻，音府，炊器也。○梅尧臣曰：给粮以秣乎马，杀畜以飨乎士，弃缻不复炊，暴露不返舍，是欲决战而求胜也。○王晳曰：粟马肉食，所以为力且久也。军无缻，不复饮食也。不返舍，无回心也。皆谓以死决战耳。敌如此者，当坚守以待其弊也。○张预曰：捐粮榖以秣马，杀牛畜以飨士，破釜及缻，不复炊爨，暴露兵众，不复反舍。玆，穷寇也。孟明焚舟，楚军破釜之类是也。"
                },
                {
                    "paragraph": "谆谆翕翕，徐与人言者，失众也；",
                    "zhushu": ""
                },
                {
                    "paragraph": "",
                    "zhushu": "曹操曰：谆谆，语貌。翕翕，失志貌。○李筌曰：谆谆翕翕，窃语貌。士卒之心恐上，则私语而言，是失众也。○杜牧曰：谆谆者，乏气声促也。翕翕者，颠倒失次貌。如此者，忧在内，是自失其众心也。○贾林曰：谆谆，窃议貌。翕翕，不安貌。徐与人言，递相问貌。如此者，必散失部曲也。○梅尧臣曰：谆谆，吐诚恳也。翕翕，旷职事也。缓言强安，恐众离也。○王晳曰：谆谆，语诚恳之貌。翕翕者，患其上也。将失人心，则众相与语诚恳而患其上也。○何氏曰：两人窃语，诽议主将者也。○张预曰：谆谆，语也。翕翕，聚也。徐，缓也。言士卒相聚，私语，低缓而言，以非其上，是不得众心也。"
                },
                {
                    "paragraph": "数赏者，窘也；",
                    "zhushu": ""
                },
                {
                    "paragraph": "",
                    "zhushu": "李筌曰：窘则数赏以劝进。○杜牧曰：势力穷窘，恐众为叛，数赏以悦之。○孟氏曰：军实窘也，恐士卒心怠，故别行小惠也。○梅尧臣曰：势穷忧叛离，屡赏以悦众。○王晳曰：众窘而不和，𥙿则数赏以悦之。○张预曰：势窘则易离，故屡赏以抚士。"
                },
                {
                    "paragraph": "数罚者，困也；",
                    "zhushu": ""
                },
                {
                    "paragraph": "",
                    "zhushu": "李筌曰：困则数罚以励士。○杜牧曰：人力困弊，不畏刑罚，故数罚以惧之。○梅尧臣曰：人弊不堪命，屡罚以立威。○王晳曰：众困而不精勤，则数罚以胁之也。○张预曰：力困则难用，故罚以畏众。"
                },
                {
                    "paragraph": "先暴而后畏其众者，不精之至也。",
                    "zhushu": ""
                },
                {
                    "paragraph": "",
                    "zhushu": "曹操曰：先轻敌，后闻其众，则心恶之也。○李筌曰：先轻后畏，是勇而无战者，不精之甚也。○杜牧曰：料敌不精之甚。○贾林曰：教令不能分明，士卒又非精练，如此之将，先欲强暴伐人，众悖则惧也，至懦之极也。○梅尧臣曰：先行乎严暴，后畏其众离训罚，不精之极也。○王晳曰：敌先行列暴，后畏其众离，为将不精之甚也。○何氏曰：宽猛相济，精于将事也。○张预曰：先轻敌，后畏人，或曰，先刻暴御下，后畏众叛巳，是用威行爱，不精之甚，故上文以数赏数罚而言也。"
                },
                {
                    "paragraph": "来委谢者，欲休息也。",
                    "zhushu": ""
                },
                {
                    "paragraph": "",
                    "zhushu": "李筌曰：徐前而疾后曰委谢。○杜牧曰：所以委质来谢，此乃势巳穷，或有他故，必欲休息也。○贾林曰：气委而言谢者，欲求两解。○杜佑曰：战未相伏，而下意气相委谢者，欲休息也。○梅尧臣曰：力屈欲休兵，委质以来谢。○王晳曰：势不能久。张预曰：以所亲爱委质来谢，是势力穷极，欲休兵息战也。"
                },
                {
                    "paragraph": "兵怒而相迎，久而不合，又不相去，必谨察之。",
                    "zhushu": ""
                },
                {
                    "paragraph": "",
                    "zhushu": "曹操曰：备奇伏也。○李筌曰：是军必有奇伏，须谨察之。○杜牧曰：盛怒出陈，久不交刃，复不解去，有所待也。当谨伺察之，恐有奇伏旁起也。○孟氏曰：备有别应。○梅尧臣曰：怒而来逆我，久而不接战，且又不解去，必有奇伏以待我。此以上论敌情。○张预曰：勇怒而来，既不合战，又不引退，当宻伺之，必有奇伏也。"
                },
                {
                    "paragraph": "兵非益多也，",
                    "zhushu": ""
                },
                {
                    "paragraph": "",
                    "zhushu": "曹操曰：权力均。一云：兵非贵益多。○贾林曰：不贵众击寡，所贵寡击众。○王晳曰：晳谓权力均足矣，不以多为益。○张预曰：兵非增多于敌，谓权力均也。"
                },
                {
                    "paragraph": "惟无武进。",
                    "zhushu": ""
                },
                {
                    "paragraph": "",
                    "zhushu": "曹操曰：未见便也。○贾林曰：武不足专进，专进则暴。○王晳曰：不可但恃武也。当以牧曰：贞元三年，吐蕃首领尚结賛因侵掠河曲，遇疫疠，人马死者太半，恐不得回，乃诈与侍中马燧款恳，因奏请盟会，燧乃盟之。时河中节度使浑瑊奏曰：若国家勒兵境上，以谋伐为计，蕃戎请盟，亦听信之。今吐蕃无所求于国家，遽请盟会，必恐不实。上不纳。浑瑊率众二万屯泾州平凉县，盟坛在县西三十里。五月十三日，瑊率三千人会坛所，吐蕃果衷甲劫盟焉。○陈皥曰：因盟相劫，不独国朝。晋、楚会于宋，楚人衷甲欲袭晋，晋人知之，是以失信也。今言无约而请和，盖总论两国之师，或侵或伐，彼我皆未屈弱，而无故请和好者，此必敌人国内有忧危之事，欲为苟且暂安之计，不然，则知我有可图之势，欲使不疑先求和好，然后乘我不备而来取也。石勒之破王浚也，先宻为和好，又臣服于浚，知浚不疑，乃请修朝觐之礼，浚许之。及入，因诛浚而灭之。○杜佑曰：未有要约而便来请和，有间谍也。○梅尧臣曰：无约请和，必有奸谋。○王晳曰：无故骤请和者，宜防他谋也。○张预曰：无故请和，必有奸谋。汉高祖欲击秦军，使郦食其持重寳啗其将贾竖。秦将果欲连和，高祖因其怠而击之，秦师大败。又晋将李矩守荣阳，刘畅以三万人讨之，矩遣使奉牛酒请降。濳匿精兵，见其弱卒，畅大飨士卒，人皆醉饱，矩夜袭之，畅仅以身免，"
                },
                {
                    "paragraph": "奔走而陈兵车者，期也；",
                    "zhushu": ""
                },
                {
                    "paragraph": "",
                    "zhushu": "李筌曰：战有期，及将用，是以奔走之。○杜牧曰：上文轻车先出，居其侧者，陈也。盖先出车定战场界，立旗为表，奔走赴表以为陈也。旗者，期也，与民期于下也。周礼大搜曰：车骤徒趋，及表乃止是也。○贾林曰：寻常之期，不合奔走，必有远兵相应，有晷刻之期，必欲合势同来攻我，宜速备之。○梅尧臣曰：立旗为表，奔以赴列。○王晳曰：陈而期，民将求战也。○张预曰：立旗为表，与民期于下，故奔走以赴之。周礼曰车骤徒趋，及表乃止是也。"
                },
                {
                    "paragraph": "半进半退者，诱也；",
                    "zhushu": ""
                },
                {
                    "paragraph": "",
                    "zhushu": "李筌曰：散于前。○杜牧曰：伪为杂乱不整之状，诱我使进也。○梅尧臣曰：进退不一，欲以诱我。○王晳曰：诡，乱形也。○张预曰：诈为乱形，是诱我也。若吴子以囚徒示不整，以诱楚师之类也。"
                },
                {
                    "paragraph": "杖而立者，饥也；",
                    "zhushu": ""
                },
                {
                    "paragraph": "",
                    "zhushu": "李筌曰：困不能齐。○杜牧曰：不食必困，故杖也。一本从此仗字。○杜佑曰：倚仗矛戟而立者，饥之意。○梅尧臣曰：倚兵而立者，足见饥弊之色。○王晳曰：倚杖者，困馁之相。○张预曰：凡人不食则困，故倚兵器而立。三军饮食，上下同时，故一人饥则三军皆然。"
                },
                {
                    "paragraph": "汲而先饮者，渴也；",
                    "zhushu": ""
                },
                {
                    "paragraph": "",
                    "zhushu": "李筌曰：汲未至先饮者，士卒之渴。○杜牧曰：命之汲水，未汲而先取者，渴也。睹一人，三军可知也。○梅尧臣同杜牧注。○王晳曰：以此见其众行驱饥渴也。○张预曰：汲者未及归营而先饮水，是三军渴也。"
                },
                {
                    "paragraph": "见利而不进者，劳也。",
                    "zhushu": ""
                },
                {
                    "paragraph": "",
                    "zhushu": "曹操曰：士卒之疲劳也。○李筌曰：士卒难用也。○杜佑曰：士疲倦也。敌人来，见我利而不能击进者，疲劳也。○梅尧臣曰：人其困乏，何利之趋。○张预曰：士卒疲劳，不可使战，故虽见利，将不敢进也。"
                },
                {
                    "paragraph": "鸟集者，虚也；",
                    "zhushu": ""
                },
                {
                    "paragraph": "",
                    "zhushu": "李筌曰：城上有乌，师其遁也。○杜牧曰：设留形而遁。齐与晋相持，叔向曰：乌鸟之声乐，齐师其遁。后周齐王宪伐高齐，将班师，乃以柏叶为幕，烧粪壤去，高齐视之，二日，乃知其空营，追之不及，此乃设留形而遁走也。○陈皥曰：此言敌人若去，营幕必空，禽鸟既无畏，乃鸣集其上。楚子元伐郑，将奔，谍者告曰：楚幕有乌，乃止。则知其是设留形而遁也。此篇盖孙子辩敌之情伪也。○杜佑曰：敌大作营垒，示我众，而乌集止其中者，虚也。○梅尧臣曰：敌人既去，营垒空虚，鸟乌无猜，来集其上。○张预曰：凡敌濳退，必奔营幕，禽鸟见空，鸣集其上。楚伐郑，郑人将奔，谍告曰：楚幕有乌，乃止。又晋伐齐，叔向曰：城上有乌，齐师其遁。此乃设留形而遁也。"
                },
                {
                    "paragraph": "夜呼者，恐也；",
                    "zhushu": ""
                },
                {
                    "paragraph": "",
                    "zhushu": "曹操曰：军士夜呼，将不勇也。○李筌曰：士卒怯而将懦，故惊恐相呼。○杜牧曰：恐惧不安，故夜呼以自壮也。○陈皥曰：十人中一人有勇，虽九人怯懦，恃一人之勇，亦可自安。今军士夜呼，盖是将无勇，曹说是也。○孟氏同陈皥注。○张预曰：三军以将为主，将无胆勇，不能安众，故士卒恐惧而夜呼，若晋军终夜有声是也。"
                },
                {
                    "paragraph": "军扰者，将不重也；",
                    "zhushu": ""
                },
                {
                    "paragraph": "",
                    "zhushu": "李筌曰：将无威重则军扰。○杜牧曰：言进退举止，轻佻率易，无威重，军士亦扰乱也。○陈皥曰：将法令不严，威容不重，士因以扰乱也。○梅尧臣同陈皥注。○张预曰：军中多惊扰者，将不持重也。张辽屯长社，夜军中忽乱，一军尽扰。辽谓左右勿动，是必有造变者，欲以动乱人耳。乃令军士安坐。曹操曰：结草为障，欲使我疑也。○杜牧曰：言敌人或营垒未成，或拔军濳去，恐我来追，或为掩袭，故结草使往往相聚，如有人伏藏之状，使我疑而不敢进也。贾林曰：结草多为障蔽者，欲使我疑之于中，兵必不实，欲别为攻袭，宜审备之。○杜佑曰：结草多障，欲使我度稠草中多障蔽者，敌必避去，恐追及，多作障蔽，使人疑有㐲焉。○张预曰：或敌欲追我，多为障蔽，设留形而遁，以避其追；或欲袭我，丛聚草木，以为人屯，使我备东而击西，皆所以为疑也。"
                },
                {
                    "paragraph": "鸟起者，伏也；",
                    "zhushu": ""
                },
                {
                    "paragraph": "",
                    "zhushu": "曹操曰：鸟起其上，下有伏兵。○李筌曰：藏兵曰伏。○杜佑曰：下有伏兵往藏，触鸟而惊起也。○张预曰：鸟适平飞至，彼忽高起者，下有伏兵也。"
                },
                {
                    "paragraph": "兽骇者，覆也；",
                    "zhushu": ""
                },
                {
                    "paragraph": "",
                    "zhushu": "曹操曰：敌广陈张翼，来覆我也。○李筌曰：不意而至曰覆。○杜牧曰：凡敌欲覆我，必由他道险阻林木之中，故驱起伏兽骇逸也。覆者，来袭我也。○陈皥曰：覆者，谓隐于林木之内，濳来掩我，候两军战酣，或出其左右，或出其前后，若惊骇伏兽也。○梅尧臣曰：兽惊而奔，旁有覆。○张预曰：凡欲掩覆人者，必由险阻草木中来，故惊起伏兽奔骇也。"
                },
                {
                    "paragraph": "尘高而锐者，车来也；",
                    "zhushu": ""
                },
                {
                    "paragraph": "",
                    "zhushu": "杜牧曰：车马行疾，仍须鱼贯，故尘高而尖。○杜佑曰：车马行疾，尘相冲，故高也。○梅尧臣曰：蹄轮势重，尘必高锐。○张预曰：车马行疾而势重，又辙迹相次而进，故尘埃高起而锐直也。凡军行，须有探候之人在前，若见敌尘，必驰报主将，如潘党望晋尘，使骋而告是也。"
                },
                {
                    "paragraph": "卑而广者，徒来也；",
                    "zhushu": ""
                },
                {
                    "paragraph": "",
                    "zhushu": "杜牧曰：步人行迟，可以竝列，故尘低而阔也。○梅尧臣曰：人步低轻，尘必卑广。○王晳曰：车马起尘猛，步人则差缓也。○张预曰：徒步行缓而迹轻，又行列疏远，故尘低而来"
                },
                {
                    "paragraph": "散而条达者，樵采也；",
                    "zhushu": ""
                },
                {
                    "paragraph": "",
                    "zhushu": "李筌曰：烟尘之候，晋师伐齐，曳柴从之，齐人登山望而畏其众，乃夜遁，薪来，即其义也。此筌以樵采二字为薪来字。○杜牧曰：樵采者，各随所向，故尘埃散衍，条达，纵横，断绝貌也。○梅尧臣曰：樵采随处，尘必纵横。○王晳曰：条达，纤微断续之貌。○张预曰：分遣厮役，随处樵采，故尘埃散乱而成遂道"
                },
                {
                    "paragraph": "少而往来者，营军也；",
                    "zhushu": ""
                },
                {
                    "paragraph": "",
                    "zhushu": "杜牧曰：欲立营垒，以轻兵往来为斥候，故尘少也。○梅尧臣曰：轻兵定营，往来尘少。○张预曰：凡分栅营者，必遣轻骑四面近视其地，欲周知俭易广狭之形，故尘微而来，"
                },
                {
                    "paragraph": "辞卑而益备者，进也；",
                    "zhushu": ""
                },
                {
                    "paragraph": "",
                    "zhushu": "曹操曰：其使来，卑辞，使间视之，敌人增备也。○杜牧曰：言敌人使来，言辞卑逊，复增垒涂壁，若惧我者，是欲骄我，使懈怠，必来攻我也。赵奢救阏与，去邯郸三十里，增垒不进，秦间来，必善食遣之。间以报秦将，秦将果大喜曰：阏与非赵所有矣。奢既遣秦间，乃倍道兼行，掩秦不备，击之，遂大破秦军也。○梅尧臣曰：欲进者，外则卑辞，内则益备，款我也。○张预曰：使来辞逊，敌复增备，欲骄我而后进也。田单守即墨，燕将骑劫围之，单身操版挿，与士卒分功，使妻妾编行伍之间，散食飨士，乃使女子乘城约降，燕大喜，又收民金千镒，令富豪遣使遗燕将书曰：城即降，愿无虏妻妾。燕人益懈，乃出兵击，大破之。"
                },
                {
                    "paragraph": "辞强而进驱者，退也；",
                    "zhushu": ""
                },
                {
                    "paragraph": "",
                    "zhushu": "曹操曰：诡诈也。○杜牧曰：吴王夫差北征，会晋定公于黄池，越王句践伐吴，吴、晋方争长，未定，吴王惧，乃合大夫而谋曰：无会而归，与会而先晋，孰利？王孙雒曰：必会而先之。吴王曰：先之若何？雒曰：今夕必挑战以广民心，乃能至也。于是吴王以带甲三万人，去晋军一里，声动天地。晋使董褐视之，吴王亲对曰：孤之事君在今日，不得事君亦在今日。董褐曰：臣观吴王之色，类有大忧，吴将毒我，不可与战。乃许先㰱吴王既会，遂还焉。○杜佑曰：诡诈驱驰，示无所畏，是知欲退也。○梅尧臣曰：欲退者，使既词壮兵，又强进胁我也。○王晳曰：辞强示进形，欲我不虞其去也。○张预曰：使来辞壮军，又前进，欲胁我而求退也。秦行人夜戒晋师曰：两军之士皆未憗也，来日请相见。晋臾騈曰：使者目动而言肆，惧我也。秦果宵遁，"
                },
                {
                    "paragraph": "轻车先出居其侧者，陈也；",
                    "zhushu": ""
                },
                {
                    "paragraph": "",
                    "zhushu": "曹操曰：陈兵欲战也。○杜牧曰：出轻车，先定战陈壃界也。○贾林曰：轻车前御，欲结陈而来也。○张预曰：轻车，战车也。出军其旁，陈兵欲战也。按鱼丽之陈，先偏后伍，言以车居前，以伍次之。然则是欲战者，车先出其侧也。"
                },
                {
                    "paragraph": "无约而请和者，谋也。",
                    "zhushu": ""
                },
                {
                    "paragraph": "",
                    "zhushu": "李筌曰：无质盟之约，请和者，必有谋于人。田单诈骑劫，纪信诳项羽，即其义也。○杜水欲涨，沫先至，皆为绝军，当待其定也。○梅尧臣曰：流沫未定，恐有暴涨。○王晳曰：水涨则沬涉步济也。曹说是也。○张预曰：渡未及毕济，而大水忽至也。沬谓水上泡沤。"
                },
                {
                    "paragraph": "凡地有绝涧、",
                    "zhushu": "前后崄峻，水横其中。"
                },
                {
                    "paragraph": "天井、",
                    "zhushu": "四面峻坂，涧壑所归。"
                },
                {
                    "paragraph": "天牢、",
                    "zhushu": "三面环绝，易入难出。"
                },
                {
                    "paragraph": "天罗、",
                    "zhushu": "草木蒙宻，锋镝莫施。"
                },
                {
                    "paragraph": "天陷、",
                    "zhushu": "卑下污泞，车骑不通。"
                },
                {
                    "paragraph": "天隙，",
                    "zhushu": "两山相向，洞道狭恶。六害皆梅尧臣注。"
                },
                {
                    "paragraph": "必亟去之，勿近也。",
                    "zhushu": "曹操曰：山深水大者为绝涧；中方高，中央下，为天井。深山所过，若蒙笼者，为天牢；可以罗绝人者为天罗；地形陷者为天陷。山涧道迫狭，地形深数尺、长数丈者为天隙。○杜牧曰：军谶曰：地形拗下，大水所及，谓之天井；山涧迫狭，可以绝人，谓之天牢。涧水澄阔，不测浅深，道路泥泞，人马不通，谓之天陷。地多沟坑，坎陷木石，谓之天隙。林木隐蔽，蒹葭深远，谓之天罗。○贾林曰：两岸深阔，断人行，为绝涧。下中之下为天井。四边涧险，水草相兼，中央倾侧，出入皆难，为天牢。道路﨑岖，或宽或狭，细涩难行，为天罗。地多沮洳，为天陷。两边险绝，形狭长而数里，中间难通，人行可以绝塞出入，为天隙。此六害之地，不可近背也。○梅尧臣曰：六害尚不可近，况可留乎。○王晳曰：晳谓绝涧，当作绝天涧，脱天字耳。此六者，皆自然之形也。牢，谓如狱牢。罗，谓如网罗也。陷，谓沟坑淤泞之属。隙，谓木石若隙罅之地。军行过此勿近，不然，则脱有不虞，智力无所施也。○张预曰：谿谷深峻，莫可过者，为绝涧。外高中下，众水所归者，为天井。山险环绕，所入者隘，为天牢。林木纵横，葭苇隐蔽者，为天罗。陂池泥泞，渐车凝骑者，为天陷。道路迫㣣，地多坑坎者，为天隙。凡遇此地，宜远过，不可近之，"
                },
                {
                    "paragraph": "吾远之，敌近之；吾迎之，敌背之。",
                    "zhushu": ""
                },
                {
                    "paragraph": "",
                    "zhushu": "曹操曰：用兵常远六害，今敌近背之，则我利敌凶。○李筌曰：善用兵者，致敌之受害之地也。○杜牧曰：迎，向也。背，倚也。言遇此六害之地，吾远之向之，则进止自由，敌人近之倚之，则举动有阻，故我利而敌凶也。○梅尧臣曰：言六害当使我远而敌附，我向而敌倚，则我利敌凶。○张预曰：六害之地，我既远之向之，敌自近之倚之，我则行止有利，彼则进退多凶也。"
                },
                {
                    "paragraph": "军行有险阻、潢井、葭苇、山林、蘙荟者，必谨覆索之，此伏奸之所处也。",
                    "zhushu": ""
                },
                {
                    "paragraph": "",
                    "zhushu": "曹操曰：险者，一高一下之地；阻者，多水也；潢者，池也；井者，下也。葭苇者，众草所聚；山林者，众木所居也。蘙荟者，可屛蔽之处也。此以上论地形也，以下相敌情也。○李筌曰：以下恐敌之奇伏诱诈也。○梅尧臣曰：险阻，隘也，山林之所产。潢井，下也，葭苇之所生，皆蘙荟足以蒙蔽，当掩搜，恐有伏兵。○张预曰：险阻丘阜之地，多生山林，潢井卑下之处，多产葭苇，皆蘙荟可以蒙蔽，必降索之，恐兵伏其中。又虑奸细濳隐，觇我虚实，听我号令。伏奸当为两事。"
                },
                {
                    "paragraph": "敌近而静者，恃其险也；",
                    "zhushu": ""
                },
                {
                    "paragraph": "",
                    "zhushu": "梅尧臣曰：近而不动，倚险故也。○王晳曰：恃险，故不恐也。"
                },
                {
                    "paragraph": "远而挑战者，欲人之进也；",
                    "zhushu": ""
                },
                {
                    "paragraph": "",
                    "zhushu": "杜牧曰：若近以挑我，则有相薄之势，恐我不进，故远也。○陈皥曰：敌人相近而不挑战，恃其守险也。若远而挑战者，欲诱我使进，然后乘利而奋击也。○梅尧臣同陈皥注。○王晳曰：欲致人也。挑谓擿骁敌求战。○张预曰：两军相近而终不动者，倚恃险固也。两军相远而数挑战者，欲诱我之进也。尉缭子曰：分险者无战心。言敌人先分得险地，则我勿与之战也。又曰：挑战者无全气。言相去远，则挑战而延诱我进，即不可以全气击之，与此法同也。"
                },
                {
                    "paragraph": "其所居易者，利也；",
                    "zhushu": ""
                },
                {
                    "paragraph": "",
                    "zhushu": "曹操曰：所居利也。○李筌曰：居易之地，致人之利。○杜牧曰：言敌不居险阻而居平易，必有以便利于事也。一本云：士争其所居者易利也。○陈皥曰：言敌人得其地利，则将士争以居之也。○贾林曰：敌之所居，地多便利，故挑我使前，就已之便，战则易获其利，慎勿从之也。○梅尧臣曰：所居易利，故来挑战。○王晳同曹操注。○张预曰：敌人舍险而居易者，必有利也。或曰：敌欲人之进，故处于平易，以示利而诱我也。"
                },
                {
                    "paragraph": "众树动者，来也；",
                    "zhushu": ""
                },
                {
                    "paragraph": "",
                    "zhushu": "曹操曰：斩伐树木，除道进来，故动。○梅尧臣同曹操注。○张预曰：凡军必遣善视者登高觇敌，若见林木动摇者，是斩木除道而来也。或曰：不止除道，亦将为兵器也，若晋人伐木益兵是也。"
                },
                {
                    "paragraph": "众草多障者，疑也，",
                    "zhushu": ""
                },
                {
                    "paragraph": "",
                    "zhushu": "曹操曰：不得巳与敌会于斥泽中。○李筌曰：急过不得战，必依水背树。夫有水树，其地无陷溺也。○杜牧曰：斥卤之地，草木不生，谓之飞锋。言于此忽遇敌即，须择有水草林木而止之。○杜佑曰：一本作背众木，言不得巳与敌战，而会斥泽之中，当背稠树以为固守，盖地利，兵之助也。○梅尧臣曰：不得巳而会敌，则依近水草，背倚众木。○王晳曰：猝与敌遇于此，亦必就利而背固也。○张预曰：不得巳而会兵于此地，必依近水草，以便樵汲；背倚林木，以为险阻，"
                },
                {
                    "paragraph": "此处斥泽之军也。",
                    "zhushu": ""
                },
                {
                    "paragraph": "",
                    "zhushu": "梅尧臣曰：处斥泽，当知此二者。○张预曰：处斥泽之地，以上二事为法。"
                },
                {
                    "paragraph": "平陆处易，",
                    "zhushu": "曹操曰：车骑之利也。○杜牧曰：言于平陆，必择就其中坦易平稳之处以处军，使我车骑得以驰逐。○王晳同曹操注○何氏同杜牧注○张预曰：平原广野，车骑之地，必择其坦易无坎陷之处以居军，所以利于驰突也。"
                },
                {
                    "paragraph": "而右背高，前死后生。",
                    "zhushu": "曹操曰：战便也。○李筌曰：夫人利用，皆便于右，是以背之前死，致敌之地，后生我自处。○杜牧曰：太公曰：军必左川泽而右丘陵。死者下也，生者高也。下不可以御高，故战便于军马也。○贾林曰：冈阜曰生，战地曰死。后冈阜处军稳，前临地，用兵便；高在右，回转顺也。○梅尧臣曰：择其坦易，车骑便利，右背丘陵，势则有凭，前低后隆，战者所便。○王晳曰：凡兵皆宜向阳既，后背山，即前生后死，疑文误也。○张预曰：虽是平陆，须有高阜，必右皆之，所以恃为形势者也。前低后高，所以便乎奔击也。"
                },
                {
                    "paragraph": "此处平陆之军也。",
                    "zhushu": ""
                },
                {
                    "paragraph": "",
                    "zhushu": "梅尧臣曰：处平陆，当知此二者。○张预曰：居平陆之地，以上二事为法，"
                },
                {
                    "paragraph": "凡此四军之利。",
                    "zhushu": ""
                },
                {
                    "paragraph": "",
                    "zhushu": "李筌曰：四者，山、水、斥、泽、平陆也。○张预曰：山、水、斥、泽，平陆之四军也。诸葛亮曰：山陆之战，不升其高；水上之战，不逆其流；草上之战，不涉其深；平地之战，不逆其虚。此兵之利也。"
                },
                {
                    "paragraph": "黄帝之所以胜四帝也。",
                    "zhushu": ""
                },
                {
                    "paragraph": "",
                    "zhushu": "曹操曰：黄帝始立，四方诸侯无不称帝，以此四地胜之也。○李筌曰：黄帝始受兵法于风后而灭四方，故曰胜四帝也。○梅尧臣曰：四帝当为四军，字之误。欤言黄帝得四者之利，处山则胜山，处水上则胜水上，处斥泽则胜斥泽，处平陆则胜平陆也。○王晳曰：四帝，或曰当作四军。曹公曰：黄帝始立，四方诸侯无不称帝，以此四地胜之也。一本无作亦。○何氏曰：梅氏之说得之。○张预曰：黄帝始立，四方诸侯亦称帝，以此四地胜之。按史记黄帝纪云：与炎帝战于阪泉，与蚩尤战于涿鹿，北逐荤粥。又太公六韬言：黄帝七十战而定天下。此即是有四方诸侯战也。兵家之法，皆始于黄帝，故云然也。"
                },
                {
                    "paragraph": "凡军好高而恶下。",
                    "zhushu": ""
                },
                {
                    "paragraph": "",
                    "zhushu": "梅尧臣曰：高则爽恺，所以安和，亦以便势；下则卑湿，所以生疾，亦以难战。○王晳曰：有降无登，且远水患也。○张预曰：居高则便于觇望，利于驰逐；处下则难以为固，易以生疾。"
                },
                {
                    "paragraph": "贵阳而贱阴。",
                    "zhushu": ""
                },
                {
                    "paragraph": "",
                    "zhushu": "梅尧臣曰：处阳则明顺，处阴则晦逆。○王晳曰：久处阴湿之地，则生忧疾，且弊军器也。○张预曰：东南为阳，西北为阴，"
                },
                {
                    "paragraph": "养生而处实。",
                    "zhushu": ""
                },
                {
                    "paragraph": "",
                    "zhushu": "曹操曰：恃满实也。养生，向水草，可放牧养畜。乘实，犹高也。○梅尧臣曰：养生，便水草；处实，利粮道。○王晳曰：养生，谓水草粮糒之属。处实者，倚固之谓。○张预曰：养生，谓就善水草放牧也。处实，谓倚隆高之地以居也。"
                },
                {
                    "paragraph": "军无百疾，是谓必胜。",
                    "zhushu": ""
                },
                {
                    "paragraph": "",
                    "zhushu": "李筌曰：夫人处卑下必疠疾，惟高阳之地可居也。○杜牧曰：生者阳也，实者高也。言养之于高，则无卑湿阴翳，故百疾不生，然后必可胜也。○梅尧臣曰：能知上三者，则势胜可必，疾气不生。○张预曰：居高面阳，养生处厚，可以必胜。地气乾熯，故疾疠不作。"
                },
                {
                    "paragraph": "丘陵隄防，必处其阳而右背之。",
                    "zhushu": ""
                },
                {
                    "paragraph": "",
                    "zhushu": "杜牧曰：凡遇丘陵隄防之地，常居其东南也。○梅尧臣曰：虽非至高，亦当前向明而右依实。○王晳曰：处阳则人舒以和，器健以利也。○张预曰：面阳所以贵明显，背高所以为险固，"
                },
                {
                    "paragraph": "此兵之利，地之助也。",
                    "zhushu": ""
                },
                {
                    "paragraph": "",
                    "zhushu": "梅尧臣曰：兵所利者，得形势以为助。○张预曰：用兵之利，得地之助。"
                },
                {
                    "paragraph": "上雨水沫至，欲涉者，待其定也。",
                    "zhushu": ""
                },
                {
                    "paragraph": "",
                    "zhushu": "曹操曰：恐半涉而水遽涨也。○李筌曰：恐水暴涨。○杜牧曰：言过溪涧，见上流有沫，此乃上源有雨，待其沫尽水定，乃可涉。不尔，半涉恐有暴水卒至也。○杜佑曰：恐半渡水而遂涨，上雨水当清而反浊沫至，此敌人权遏水之占也，欲以中绝军。凡地有计智，料敌而行。○张预曰：武，刚也。未能用刚武以轻进，谓未见利也。"
                },
                {
                    "paragraph": "足以倂力、料敌、取人而已。",
                    "zhushu": ""
                },
                {
                    "paragraph": "",
                    "zhushu": "曹操曰：厮养足也。○李筌曰：兵众武用力均，惟得人者胜也。○杜牧曰：言我与敌人兵力皆均，惟未能用武前进者，盖未得见其人也。但能于厮养之中，㨂择其材，亦足幷力料敌而取胜，不假求于他也。○陈皥曰：言我兵力不多于敌，又无利便可进，不必他国乞师，但于厮养中倂力取人，亦可破敌也。○贾林曰：虽无武勇之力而轻进，足以智谋料敌，倂力而取敌人也。○梅尧臣曰：武，继也。兵虽不足以继进，足以幷给役厮养之力，量敌而取胜也。○王晳曰：晳谓善分合之变者，足以倂力乘敌间取胜人而巳，故虽厮养之辈可也，况精兵乎。曹说是也。○张预曰：兵力既均，又未见便，虽未足刚进，足以取人于厮养之中，以幷兵合力，察敌而取胜，不必假他兵以助巳。故尉缭子曰：天下助卒，名为十万，其实不过数万。其兵来者，无不谓其将曰：无为天下先战。此言助卒无益，不如已有兵法也。"
                },
                {
                    "paragraph": "夫惟无虑而易敌者，必擒于人。",
                    "zhushu": ""
                },
                {
                    "paragraph": "",
                    "zhushu": "杜牧曰：无有深谋远虑，但侍一夫之勇，轻易不顾者，必为敌人所擒也。○陈皥曰：惟，犹独也。此言殊无远虑，但轻敌者，必为其所擒，不独言其勇也。左传曰：蜂虿有毒，而况国乎。则小敌亦不可轻。○王晳曰：唯不能料敌，但以武进，则必为敌所擒，明患不在于不多也。○张预曰：不能料人，反轻敌以武进，必为人所擒也。齐晋相攻，齐侯曰：吾姑灭此而朝食，不介马而驰之，为晋所败是也。"
                },
                {
                    "paragraph": "卒未亲附而罚之，则不服，不服则难用也。",
                    "zhushu": ""
                },
                {
                    "paragraph": "",
                    "zhushu": "杜牧曰：恩信未洽，不可以刑罚齐之。○梅尧臣曰：传上世德以至之，恩以亲之，恩德未敷，罚则不服，故怨而难使。○王晳曰：恩信非素浃洽于人，心未附也。○张预曰：骤居将帅之位，恩信未加于民，而遽以刑法齐之，则怒恚而难用，故田穰苴曰：臣素卑贱，士卒未附，百姓不信。又伍参曰：晋之从政者，新未能行令是也。"
                },
                {
                    "paragraph": "卒已亲附而罚不行，则不可用也。",
                    "zhushu": ""
                },
                {
                    "paragraph": "",
                    "zhushu": "曹操曰：恩信巳洽，若无刑罚，则骄情难用也。○梅尧臣曰：恩德既洽，刑罚不行，则骄不可用。○王晳曰：所谓若骄子也。○张预曰：恩信素洽，士心巳附，刑罚宽缓，则骄不可用也。"
                },
                {
                    "paragraph": "故令之以文，齐之以武。",
                    "zhushu": ""
                },
                {
                    "paragraph": "",
                    "zhushu": "曹操曰：文，仁也；武，法也。○李筌曰：文，仁恩；武，威罚。○杜牧曰：晏子举司马穰苴，文能附众，武能威敌也。○王晳曰：吴起云：总文武者军之将，兼刚柔者兵之事也。"
                },
                {
                    "paragraph": "是谓必取。",
                    "zhushu": ""
                },
                {
                    "paragraph": "",
                    "zhushu": "杜牧曰：文武既行，必也取胜。○梅尧臣曰：令以仁恩，齐以威刑，恩威竝著，则能必胜。○张预曰：文恩以悦之，武威以肃之，畏爱相兼，故战必胜，攻必取。或问曰：书云：威克厥爱，允济；爱克厥威，允罔功。言先威也。孙武先爱，何也？曰：书之所称，仁人之兵也。王者之于民，恩德素厚，人心巳附，及其用之，惟患乎寡威也。武之所陈，战国之兵也。覇者之于民，法令素酷，人心易离。及其用之，惟患乎少恩也。"
                },
                {
                    "paragraph": "令素行以教其民，则民服；",
                    "zhushu": ""
                },
                {
                    "paragraph": "",
                    "zhushu": "梅尧臣曰：素，旧也。威令旧立，教乃听服。○张预曰：将令素行，其民巳信，教而用之，人人听服。"
                },
                {
                    "paragraph": "令不素行以教其民，则民不服。",
                    "zhushu": ""
                },
                {
                    "paragraph": "",
                    "zhushu": "王晳曰：民不素教，难卒为用。○何氏曰：人既失训，安得服教"
                },
                {
                    "paragraph": "令素行者，与众相得也。",
                    "zhushu": ""
                },
                {
                    "paragraph": "",
                    "zhushu": "杜牧曰：素，先也。言为将居常无事之时，须恩信威令先著于人，然后对敌之时，行令立法，人人信伏。韩信曰：我非素得拊循士大夫，所谓驱市人而战也。所以使之背水，令其人人自战，以其非素受恩信威令之从也。○陈皥曰：晋文公始入国，教其民二年，欲用之。子犯曰：民未知义，未安其居。此言欲令民不苟其生也。于是出定襄王，此言示以事君之大义。入务利民，民怀生矣。又将用之，子犯曰：民未知信，未宣其用。于是伐原以示之信。此言在往年伐原，不贪其利而守其信，民易资者，不求丰焉。此言人无贪诈也，明征其辞。公曰：可矣。子犯曰：民未知礼，未生其恭。于是大搜以示之礼。及战之时，少长有礼，其可用也。此五者，教人之本也。夫令要在先申，使人听之不惑。法要在必行，使人守之无轻信者也。三令五申，示人不惑也。法令简当，议在必行，然后可以与众相得也。○梅尧臣曰：信服巳久，何事不从。○王晳曰：知此者，始可言其幷力胜敌矣。○张预曰：上以信使民，民以信服上，是上下相得也。尉缭子曰：令之之法，小过无更，小疑无申。言号令一出，不可反易，自非大过大疑，则不须更改申明，所以使民信也。诸葛亮与魏军战，以寡对众，卒有当代者，不留而遣之，曰：信不可失。于是人人愿留一战，遂大败魏兵。是也。"
                }
            ]
        },
        {
            "name": "地形篇",
            "paragraphs": [
                {
                    "paragraph": "地形篇",
                    "zhushu": "曹操曰：欲战，审地形以立胜也○李筌曰：军出之后，必有地形变动○王晳曰：地利当周知险隘支挂之形也○张预曰：凡军有所行，先五十里内山川形势，使军士伺其伏兵，将乃自行视地之势，因而图之，知其险易。故行师越境，审地形而立胜，故次行军。",
                    "type": 1
                },
                {
                    "paragraph": "孙子曰：地形有通者，",
                    "zhushu": "梅尧臣曰：道路交达。"
                },
                {
                    "paragraph": "有挂者，",
                    "zhushu": "梅尧臣曰：网罗之地，往必挂缀。"
                },
                {
                    "paragraph": "有支者，",
                    "zhushu": "梅尧臣曰：相持之地。"
                },
                {
                    "paragraph": "有隘者，",
                    "zhushu": "梅尧臣曰：两山通谷之间。"
                },
                {
                    "paragraph": "有险者，",
                    "zhushu": "梅尧臣曰：山川丘陵也。"
                },
                {
                    "paragraph": "有远者。",
                    "zhushu": "曹操曰：此六者，地之形也。○梅尧臣曰：平陆也。○杜佑曰：此六地之名，教民居之，得便利则胜也。○张预曰：地形有此六者之别也。"
                },
                {
                    "paragraph": "我可以往，彼可以来，曰通；",
                    "zhushu": ""
                },
                {
                    "paragraph": "",
                    "zhushu": "杜佑曰：谓俱在平陆，往来通利也。○张预曰：俱在平陆，往来通达，"
                },
                {
                    "paragraph": "通形者，先居高阳，利粮道，以战则利。",
                    "zhushu": ""
                },
                {
                    "paragraph": "",
                    "zhushu": "曹操曰：宁致人，无致于人。○李筌曰：先之以待敌。○杜牧曰：通者四战之地，须先据高阳之处，勿使敌人先得而我后至也。利粮道者，毎于津阨或敌人要冲，则筑垒，或作甬道以护之。○贾林曰：通利者，无有冈坂，亦无要害，故两通往来处高，易于望候向阳视生通粮道，便易转运，于此利于战也。○杜佑曰：宁致人，无致于人。巳先据高地，分为屯守于归来之路，无使敌绝巳粮道也。○梅尧臣曰：先据高阳，利粮通阨，敌人来至，我战则利。○王晳注同曹操。○何氏同杜佑注。○张预曰：先处战地以待敌，则致人而不致于人。我虽居高面阳，坐以致敌，亦虑敌人不来赴战，故须使粮饷不绝，然后为利。"
                },
                {
                    "paragraph": "可以往，难以返，曰挂。",
                    "zhushu": ""
                },
                {
                    "paragraph": "",
                    "zhushu": "杜佑曰：挂者，牵挂也。"
                },
                {
                    "paragraph": "挂形者，敌无备，出而胜之；敌若有备，出而不胜，难以返，不利。",
                    "zhushu": ""
                },
                {
                    "paragraph": "",
                    "zhushu": "李筌曰：往难以返曰挂。○杜牧曰：挂者，险阻之地，与敌共有犬牙相错，动有挂碍也。往攻敌，敌若无备，攻之必胜，则虽与险阻相错，敌人巳败，不得复邀我归路矣。若往攻敌人，敌人有备，不能胜之，则为敌人守险阻，邀我归路，难以返也。○陈皥曰：不得已陷在此，则须为持久之计，掠取敌人之粮，以伺利便而击之。○杜佑曰：敌无备，出攻之，胜可也；有备，不得胜之，则难还返也。○梅尧臣曰：出其不意，往则获利；若其有备，往必受制。○张预曰：察知敌情，果为无备，一举而胜之，则可矣；若其有备，出而弗克，欲战则不可留，欲归则不得返，非所利也。"
                },
                {
                    "paragraph": "我出而不利，彼岀而不利，曰支。",
                    "zhushu": ""
                },
                {
                    "paragraph": "",
                    "zhushu": "杜佑曰：支，久也。俱不便。久相持也。○张预曰：各守险固，以相支持。"
                },
                {
                    "paragraph": "支形者，敌虽利我，我无出也。引而去之，令敌半出而击之，利。",
                    "zhushu": ""
                },
                {
                    "paragraph": "",
                    "zhushu": "李筌曰：支者，两俱不利，如挂之形，故各分其势。○杜牧曰：支者，我与敌人各守高险对垒，而军中有平地，狭而且长，出军则不能成陈，遇敌则自下御上，彼我之势，俱不利便。如此则堂堂引去，伏卒待之，敌若蹑我，候其半岀，发兵击之，则利。若敌人先去以诱我，我不可岀也。○陈皥曰：此说理繁而语倒，但彼此出军，地形不便，敌若设利诱我而去，我慎勿追之。我若引去，敌止则巳。若来袭我，候其半出，则急击之。○贾林曰：支者，隔险阻，可以相要截，足得相支持，故不利先出也。○杜佑曰：利，利我也。佯背我去，我无出逐，待其引而击之，可败也。○梅尧臣曰：各居所险，先出必败。利而诱我，我不可爱，伪去，引敌半出而击。○王晳曰：敌不肯至，则设奇伏而退，且诡之，令必出。○张预曰：利我，谓佯背我去也。不可岀攻。我舍险则反为所乘，当自引去。敌若来追，伺其半岀，行列未定，锐卒攻之，必获利焉。李靖兵法曰：彼此不利之地，引而佯去，待其半岀而邀击之。"
                },
                {
                    "paragraph": "隘形者，我先居之，必盈之以待敌；",
                    "zhushu": ""
                },
                {
                    "paragraph": "",
                    "zhushu": "杜佑曰：盈，满也。以兵陈满隘形，欲使敌不得进退也。"
                },
                {
                    "paragraph": "若敌先居之，盈而勿从，不盈而从之。",
                    "zhushu": ""
                },
                {
                    "paragraph": "",
                    "zhushu": "曹操曰：隘形者，两山间通谷也，敌势不得挠我也。我先居之，必前齐隘口，陈而守之，以岀奇也。敌若先居此地，齐口陈，勿从也。即半隘陈者从之，而与敌共此利也。○李筌曰：盈，平也。敌先守隘，我去之。赵不守井陉之口，韩信下之；陈豨不守漳水，高祖下之是也。○杜牧曰：盈者，满也。言遇两山之间，中有通谷，则须当山口为营，与两山口齐，如水之在器而盈满也。○杜佑曰：谓齐口亦满也，如水之满器，与口齐也。若我居之，平易险阻，皆制在我，然后出奇以制敌，若敌人据隘之半，不知齐口满盈之道，我则入隘以从之。盖敌亦在隘，我亦在隘，俱得地形，胜败在我，不在地形也。夫齐口盈满之术，非惟隘形独解有口，譬如平坡㢠泽，车马不通，舟楫不胜，中有一迳，亦须据其路口，使敌不得进也，诸可知矣。○陈皥曰：隘口言陈是也，言营，非也。○贾林曰：从，逐也。盈，实也。敌若实而满之，则不可逐讨；若虚而无备，则入而讨之。○梅尧臣同杜牧注。○王晳同曹操注。○张预曰：左右髙山中有平谷，我先至之，必齐满山口以为陈，使敌不得进也。我可以出奇兵，彼不能以挠我。敌若先居此地，盈塞隘口而陈者，不可从也。若虽守隘口，俱不齐满者，入而从之，与敌共此险阻之利。吴起曰：无当天灶。天灶者，大谷之口，言不可迎隘口而居之也。"
                },
                {
                    "paragraph": "险形者，我先居之，必居髙阳以待敌；",
                    "zhushu": ""
                },
                {
                    "paragraph": "",
                    "zhushu": "杜佑曰：居高阳之地，以待敌人。敌人从其下阴而来，击之则胜；"
                },
                {
                    "paragraph": "若敌先居之，引而去之，勿从也。",
                    "zhushu": ""
                },
                {
                    "paragraph": "",
                    "zhushu": "曹操曰：地形险隘，尤不可致于人。○李筌曰：若险阻之地，不可后于人。杜牧曰：险者，山峻谷深，非人力所能作为，必居高阳以待敌。若敌人先据之，必不可以争，则当引去。阳者，南面之地，恐敌人持久，我居阴而生疾也。今若于崤渑遇敌，则先据北山，此乃是面阴而背阳也。高阳二者，止可舍阳而就高，不可舍高而就阳，孙子乃统而言之也。○杜佑曰：地险先据，则不致于人也。○梅尧臣曰：先得险固，居高就阳，待敌则强，敌苟先之，就战则殆，引去勿疑。○王晳曰：此亦争地，若唐太宗先据武牢以待窦建德是也。○张预曰：平陆之地，尚宜先据，况险阨之所，岂可以致于人？故先处髙阳，以佚待劳，则胜矣。若敌已据此地，宜速引退，不可与战。裴行俭讨突厥，尝际晚下营，壍垒方周，忽令移就崇冈，将士不悦，以谓不可劳众。行俭不从，速令徙之。是夜，风雨暴至，前设营所水深丈余，将吏惊服。以此观之，居高阳不惟战便，亦无水涝之患也。"
                },
                {
                    "paragraph": "远形者，势均，难以挑战，战而不利。",
                    "zhushu": ""
                },
                {
                    "paragraph": "",
                    "zhushu": "曹操曰：挑战者，延敌也。○李筌曰：力敌而挑，则利未可知也。○杜牧曰：譬如我与敌垒相去三十里，若我来就敌垒，而延敌欲战者，是我困敌锐，故战者不利。若敌来就我垒，延我欲战者，是我佚敌劳，敌亦不利。故言势均。然则如何？曰：欲必战者，则移相近也。○陈皥曰：夫与敌营垒相远，兵力又均，难以挑战，战则不利，故下文云势均，以一击十曰走是也。夫挑战先须料我兵众强弱，可以加敌，则为之，不然则不可轻进，自取败也。○孟氏曰：兵势既均，我远入挑则不利也。○杜佑曰：挑，迎敌也。远，形，去国远也。地势均等，无独便利，先挑之，战不利也。○梅尧臣曰：势既均一，挑战则劳，致敌则佚。○王晳曰：以远致我劳也。○张预曰：营垒相远，势力又均，止可坐以致敌，不宜挑人而求战也。"
                },
                {
                    "paragraph": "凡此六者，地之道也，将之至任，不可不察也。",
                    "zhushu": ""
                },
                {
                    "paragraph": "",
                    "zhushu": "李筌曰：此地形之势也，将不知者以败。○贾林曰：天生地形，可以目察。○梅尧臣曰：夫地形者，助兵立胜之本，岂得不度也。○张预曰：六地之形，将不可不知。"
                },
                {
                    "paragraph": "故兵有走者，有弛者，有陷者，有崩者，有乱者，有北者。凡此六者，非天之灾，将之过也。",
                    "zhushu": ""
                },
                {
                    "paragraph": "",
                    "zhushu": "贾林曰：走、弛、陷、崩、乱、北，皆败坏大小变易之名也。○张预曰：凡此六败，咎在人事。"
                },
                {
                    "paragraph": "夫势均，以一击十，曰走。",
                    "zhushu": ""
                },
                {
                    "paragraph": "",
                    "zhushu": "曹操曰：不料力。○李筌曰：不量力也。若得形便之地，用奇㐲之计，则可矣。○杜牧曰：夫以一击十之道，先须敌人与我将之智谋，兵之勇怯，天时地利，饥饱劳佚，十倍相悬，然后可以奋一击十。若势均力敌，不能自料，以我之一击敌之十，则须奔走，不能返舍，复为驻止矣。○梅尧臣曰：势虽均而兵甚寡，以寡击众，必走之道也。○王晳曰：不待鬭而走也。○张预曰：势均，谓将之智勇，兵之利钝，一切相敌也。夫体敌势等，自不可轻战，况奋寡以击众，能无走乎。"
                },
                {
                    "paragraph": "卒强吏弱，曰弛。",
                    "zhushu": ""
                },
                {
                    "paragraph": "",
                    "zhushu": "曹操曰：吏不能统，故弛坏。○杜牧曰：言卒伍豪强，将帅懦弱，不能驱率，故弛坼。坏，散也。国家长庆初，命田布帅魏以伐王廷凑。布长在魏，魏人轻易之，数万人皆乘驴行营，布不能禁。居数月，欲合战，兵士溃散，布自刭身死。○贾林曰：令之不从，威之不服，见敌则乱，不坏何为！○梅尧臣曰：吏无统率者，则军政弛坏。○王晳同曹操注。○何氏曰：言卒伍豪强，将帅懦弱，不能驱领，故弛坼坏散也。○张预曰：士卒豪悍，将吏懦弱，不能统辖约束，故军政弛坏也。吴楚相攻，吴公子光曰：楚军多宠，政令不一，帅贱而不能整，无大威命，楚可败。果大败楚师也。"
                },
                {
                    "paragraph": "吏强卒弱，曰陷。",
                    "zhushu": ""
                },
                {
                    "paragraph": "",
                    "zhushu": "曹操曰：吏强欲进，卒弱辄陷，败也。○李筌曰：陷，败也。卒弱不一，则难以为战，是以强陷也。○杜牧曰：言欲为攻取，士卒怯弱，不量其力，强进之，则陷没于死地也。○陈皥曰：夫人皆有血气，谁无鬪敌之心？若将乏刑德，士乏训练，则人皆懦怯，不可用也。○贾林曰：士卒皆羸，鼓之不进，吏强独战，徒陷其身也。○梅尧臣曰：吏虽强进，不能激之以勇，故陷于死。○王晳曰：为下所陷。○张预曰：将吏刚勇欲战，而士卒素乏训练，不能齐勇同奋，苟用之，必陷于亡败。"
                },
                {
                    "paragraph": "大吏怒而不服，遇敌怼而自战，将不知其能，曰崩。",
                    "zhushu": ""
                },
                {
                    "paragraph": "",
                    "zhushu": "曹操曰：大吏，小将也，大将怒之而不猒服，忿而赴敌，不量轻重，则心崩坏。○李筌曰：将为敌所怒，不料强弱，驱士卒如命者，必崩坏。○杜牧曰：春秋时，楚子伐郑，晋师救之。伍参言于楚子曰：晋之从政者新，未能行令，其佐先縠刚愎不仁，未肯用命，其三帅者，专行不获，听而无上，众无适从，此行也，晋师必败。晋魏锜求公族未得，而怒，欲败晋师，请致师，不许。请使，许之。遂往，请战而还。赵旃求卿未得，请挑战，不许。召盟，许之。与魏锜皆命而往。却克曰：二憾往矣，弗备必败。随会曰：若二子怒楚，楚人乘我，丧师无日矣。不如备之。先縠曰：不可。随会使巩朔、韩穿师七覆於敖前，故上军不败，而中军、下军果败。七覆，七处伏兵也。敖，山名也。○陈皥曰：此大将无理而怒小将，使之心内怀不服，因缘怨怒，遇敌便战，不顾能否，所以大败也。○贾林曰：自上堕下曰崩。大吏小将，不相压㐲，崩坏之道，将又不量己之能否，不知卒之勇怯，强与敌鬪，自取贼害，岂非自上而崩乎。○梅尧臣曰：小将心怒而不服，遇敌怨怼而不顾，自取崩败者，盖将不知其能也。○王晳曰：谓将怒不以理，且不知禆佐之才，激致其凶怼，如山之崩坏也。○何氏曰：三军同力，上下一心，则胜也。○张预曰：大凡百将一心，三军同力，则能胜敌。今小将恚怒而不服于大将之令，意欲俱败，逢敌便战，不量能否，故必崩覆。晋伐秦，荀偃行令是也。曰：鸡鸣而驾，唯余马首是瞻。栾书怒曰：晋国之命，未是有也。遂弃之归。又赵穿恶臾騈而逐秦，魏锜怒晋师而乘楚，"
                },
                {
                    "paragraph": "将弱不严，教道不明，吏卒无常，陈兵纵横，曰乱。",
                    "zhushu": ""
                },
                {
                    "paragraph": "",
                    "zhushu": "曹操曰：为将若此，乱之道也。○李筌曰：将或有一于此，乱之道也。○杜牧曰：言吏卒皆不拘常度，故引兵出陈，或纵或横，皆自乱之也。○贾林曰：威令既不严明，士卒则无常禀，如此，军幕不乱何为？谓将无严令，赏罚不行之故。○梅尧臣曰：懦而不严，则士无常检；教而不明，则出陈纵横不整，乱之道也。○王晳曰：乱者不胜其败。○张预曰：将弱不严，谓将帅无威德也。教道不明，谓教阅无古法也。吏卒无常，谓将臣无久任也。陈兵纵横，谓士卒无节制也。为将若此，自乱之道。"
                },
                {
                    "paragraph": "将不能料敌，以少合众，以弱击强，兵无选锋，曰北。",
                    "zhushu": ""
                },
                {
                    "paragraph": "",
                    "zhushu": "曹操曰：其势若此，必走之兵也。○李筌曰：军败曰北，不料敌也。○杜牧曰：卫公李靖兵法有战锋队，言㨂择敢勇之士，毎战皆为先锋。司马法曰：选良次兵，益人之强。注曰：勇猛劲捷，战不得功，后战必选于前，当以激致其锐气也。东晋大将军谢玄北镇广陵，时符坚强盛，玄多募勇劲，刘牢之、何谦、诸葛侃、高衡、刘轨、田洛、孙无终等以骁猛应募，玄以牢之领精锐为前锋，百战百胜，号为北府兵，敌人畏之，所向必克也。○贾林曰：兵锋不选利钝，士卒不知勇怯，如此用兵，自取背道也。○梅尧臣曰：不能量敌情，以少当众，不能选精锐，以弱击强，皆奔北之理也。○何氏曰：夫士卒疲勇，不可混同为一，一则勇士不劝，疲兵因有所容。出而不战自败也。故兵法曰：兵无选锋曰北。昔齐以伎击强，魏以武卒奋，秦以锐士胜。汉有三河侠士、剑客、奇材，吴谓之解烦，齐谓之决命，唐谓之跳荡，是皆选锋之别名也。兵之胜术，无先于此。凡军众既具，则大将勒诸营，各选精锐之士，须趫健出众、武艺格者，部为别队。大约十人选一人，万人选千人，所选务寡，要在必当择腹心健将统率，自大将、亲兵、前锋、奇㐲之类，皆品量配之也。○张预曰：设若奋寡以击众，驱弱以敌强，又不选骁勇之士，使为先锋，兵必败北也。凡战必用精锐为前锋者，一则壮吾志，一则挫敌威也。故尉缭子曰：武士不选，则众不强。曹公以张辽为先锋而败鲜卑，谢玄以刘牢之领精锐而拒符坚是也。"
                },
                {
                    "paragraph": "凡此六者，败之道也。",
                    "zhushu": ""
                },
                {
                    "paragraph": "",
                    "zhushu": "陈皥曰：一曰不量寡众，二曰本乏刑德，三曰失于训练，四曰非理兴怒，五曰法令不行，六曰不择骁果。此名六败也。"
                },
                {
                    "paragraph": "将之至任，不可不察也。",
                    "zhushu": ""
                },
                {
                    "paragraph": "",
                    "zhushu": "张预曰：已上六事，必败之道。"
                },
                {
                    "paragraph": "夫地形者，兵之助也。",
                    "zhushu": ""
                },
                {
                    "paragraph": "",
                    "zhushu": "杜牧曰：夫兵之主，在于仁义节制而巳。若得地形，可以为兵之助，所以取胜也。助一作易。○陈皥曰：天时不如地利。○孟氏曰：地利待人而险。○贾林曰：战虽在兵，得地易胜，故曰兵之易也。山可障，水可灌，高胜卑，险胜平也。○王晳曰：兵道则在人。○张预曰：能审地形者，兵之助耳。乃未也。料敌制胜者，兵之本也。"
                },
                {
                    "paragraph": "料敌制胜，计险阨远近，上将之道也。",
                    "zhushu": ""
                },
                {
                    "paragraph": "",
                    "zhushu": "杜牧曰：馈用之费，人马之力，攻守之便，皆在险阨远近也。言若能料此以制敌，乃为将臻极之道。○王晳曰：料敌穷极之情，险阨远近之利害，此兵道也。○何氏曰：知敌知地，将军之职。○张预曰：既能料敌虚实强弱之情，又能度地险阨远近之形，本末皆知，为将之道毕矣。"
                },
                {
                    "paragraph": "知此而用战者必胜，不知此而用战者必败。",
                    "zhushu": ""
                },
                {
                    "paragraph": "",
                    "zhushu": "杜牧曰：谓知险阨远近也。○梅尧臣曰：将知地形，又知军政则胜，不知则败。○张预曰：既知敌情，又知地利，以战则胜，俱不知之，以战即败。"
                },
                {
                    "paragraph": "故战道必胜，主曰无战，必战可也；战道不胜，主曰必战，无战可也。",
                    "zhushu": ""
                },
                {
                    "paragraph": "",
                    "zhushu": "李筌曰：得战胜之道，必可战也；失战胜之道，必无战可也。立主人者，发其行也。○杜牧曰：主者，君也。黄石公曰：出军行师，将在自专，进退内御，则功难成。故圣主明王，跪而推毂曰：阃外之事，将军裁之。○孟氏曰：宁违于君，不逆士众。○梅尧臣曰：将在军，君命有所不受。○张预曰：苟有必胜之道，虽君命不战，可必战也；苟无必战之道，虽君命必战，可不战也。与其从令而败事，不若违制而成功。故曰：军中不闻天子之诏，"
                },
                {
                    "paragraph": "故进不求名，退不避罪。",
                    "zhushu": ""
                },
                {
                    "paragraph": "",
                    "zhushu": "王晳曰：皆忠以为国也。○何氏曰：进岂求名也，见利于国家士民则进也。退岂避罪也，见其蹙国残民之害，虽君命使进而不进，罪及其身，不悔也。"
                },
                {
                    "paragraph": "唯人是保，而利合于主，国之寳也。",
                    "zhushu": ""
                },
                {
                    "paragraph": "",
                    "zhushu": "李筌曰：进退皆保人，非为身也。○杜牧曰：进不求战胜之名，退不避违命之罪也。如此之将，国家之珍寳，言其少得也。○陈皥曰：合，犹归也。○梅尧臣曰：宁违命而取胜，勿顺命而致败。○王晳曰：战与不战，皆在保民利主而巳矣。○张预曰：进退违命，非为巳也，皆所以保民命而合主利，此忠臣国家之寳也。"
                },
                {
                    "paragraph": "视卒如婴儿，故可与之赴深谿；视卒如爱子，故可与之俱死。",
                    "zhushu": ""
                },
                {
                    "paragraph": "",
                    "zhushu": "李筌曰：若抚之如此，得其死力也。故楚子一言，三军之士皆如挟纩也。○杜牧曰：战国时，吴起为将，与士卒最下者同衣食，卧不设席，行不乘骑，亲裹赢粮，与士卒分劳。若卒有病疽，吴起吮之，其卒毋闻而哭之。或问曰：子卒也，而将军自吮疽，何为而哭？母曰：往年吴公吮其父，其父不旋踵而死于敌。今复吮此子，妾不知其死所矣。○梅尧臣曰：抚而育之，则亲而不离；爱而朂之，则信而不疑。故虽死与死，虽危与危。○王晳曰：以仁恩结人心也。○何氏曰：如后汉段颎为破羌将军，以征西羌行军，仁爱，士卒伤者，亲自瞻省，手为裹疮。在边十余年，未尝一日蓐寝，与将士同苦，故皆乐为死战也。晋王濬为巴郡太守，郡边吴境，兵士苦役，生男多不举。濬乃严其科条，宽其徭课，其产育者皆与休复，所全活者数千人。及后伐吴，先在巴郡之所全活者，皆堪徭役供军。其父母戒之曰：王府君生尔，尔必勉之，无爱死也。故吴子有父子之兵。○张预曰：将视卒如子，则卒视将如父，未有父在危难而子不致死。故荀卿曰：臣之于君也，下之于上也，如子弟之事父兄，手足之捍头目也。夫美酒泛流，三军皆醉，温言一抚，士同挟纩。信乎以恩遇下，古人所重也。故兵法曰：勤劳之师，将必先巳，暑不张盖，寒不重衣，险必下步，军并成而后饮，军食熟而后饭，军垒成而后舍。"
                },
                {
                    "paragraph": "厚而不能使，爱而不能令，乱而不能治，譬若骄子，不可用也。",
                    "zhushu": ""
                },
                {
                    "paragraph": "",
                    "zhushu": "曹操曰：恩不可专用，罚不可独任，若骄子之喜怒对目，还害而不可用也。○李筌曰：虽厚爱人，不合如骄子者有勃逆之心，不可用也。○杜牧曰：黄石公曰：士卒可下而不可骄。夫恩以养士，谦以接之，故曰可下；制之以法，故曰不可骄。阴符曰：害生于恩。吴起曰：夫鼓鼙金铎，所以威耳；旌旗麾章，所以威目；禁令刑罚，所以威心。耳威于声，不得不清；目威于色，不得不明；心威于形，不得不严。三者不立，必败于敌。故曰：将之所㧑，莫不从移；将之所指，莫不前死。卫公李靖曰：古之善为将者，必能十卒而杀其三。次者十杀其一。十杀其三，威振于敌国；十杀其一，令行于三军。是知畏我者不畏敌，畏敌者不畏我。善无细而不赏，恶无微而不贬。马谡军败，葛亮对泣而行诛；乡人盗笠，吕蒙垂涕而后斩。马逸犯禾，曹公割发而自刑；两掾辞屈，黄盖诘问而俱斩。故能威克其爱，虽少必济；爱加其威，虽多必败。○孟氏曰：唯务行恩，恩势巳成，刑之必怨。唯务行刑，刑怨巳深，恩之不附。必使恩威相参，赏罚并用，然后可以为将，可以统众也。○梅尧臣曰：厚养而不使，爱宠而不教，乱法而不治，犹如骄子，安得而用也。○王晳曰：恩不以严，未可济也。○何氏曰：言恩不可纯任，纯任则还为巳害。○张预曰：恩不可以专用，罚不可以独行，专用恩则卒如骄子而不能使，此曹公所以割发而自刑，卧龙所以垂泣而行戮，杨素所以流血盈前而言笑自若，李靖所以十杀其三，使畏我而不畏敌也。独行罚则士不亲附而不可用。此古将所以投酒，楚子所以挟纩，吴起所以分衣食，阖闾所以同劳佚也。在易之师，初六曰，师出以律，谓齐众以法也。九二曰，师中承天宠，谓劝士以赏也。以此观之，王者之兵，亦徳刑参任而恩威并行矣。尉缭子曰：不爱悦其心者，不我用也。不严畏其心者，不我举也。故善将者，爱与畏而巳。"
                },
                {
                    "paragraph": "知吾卒之可以击，而不知敌之不可击，胜之半也；",
                    "zhushu": ""
                },
                {
                    "paragraph": "",
                    "zhushu": "梅尧臣曰：知巳而不知彼，或有胜耳。"
                },
                {
                    "paragraph": "知敌之可击，而不知吾卒之不可以击，胜之半也；",
                    "zhushu": ""
                },
                {
                    "paragraph": "",
                    "zhushu": "杜牧曰：可击者，勇敢轻死也。不可击者，顿弊怯弱也。○陈皥曰：此说非也。可击不可击者，所谓兵众孰强，士卒孰练，赏罚孰明也。○梅尧臣曰：知彼而不知巳，或有胜耳。○王晳曰：知巳不知彼，知彼不知己，皆未可以决胜也。○张预曰：或知巳而不知彼，或知彼而不知巳，则有胜有负也。唐太宗曰：吾尝临陈，先料敌心与巳之心孰审，然后彼可得而知焉；察敌气与巳之气孰治，然后我可得而知焉。言料心审治乱，察气见强弱形也。可战与不可战也。"
                },
                {
                    "paragraph": "知敌之可击，知吾卒之可以击，而不知地形之不可以战，胜之半也。",
                    "zhushu": ""
                },
                {
                    "paragraph": "",
                    "zhushu": "曹操、李筌曰：胜之半者，未可知也。○杜牧曰：地形者，险易、远近、岀入迂直也。○梅尧臣曰：知彼知巳而不知地形，亦或不胜。○王晳曰：虽知彼巳可以战，然不可亏地利也。○张预曰：既知巳而又知彼，但不得地形之助，亦不可全胜。"
                },
                {
                    "paragraph": "故知兵者，动而不迷，举而不穷。",
                    "zhushu": ""
                },
                {
                    "paragraph": "",
                    "zhushu": "杜牧曰：未动未举，胜负巳定，故动则不迷，举则不穷也。一云动而不困，举而不顿。○陈皡曰：穷者，困也。我若识彼此之动否，量地形之得失，则进而不迷，战而不困者也。○梅尧臣曰：无所不知，则动不迷暗，举不困穷也。○王晳曰：善计者不迷，善军者不穷。○张预曰：不妄动，故动则不误；不轻举，故举则不困。识彼我之虚实，得地形之便利，而后战也。"
                },
                {
                    "paragraph": "故曰：知彼知己，胜乃不殆；",
                    "zhushu": ""
                },
                {
                    "paragraph": "",
                    "zhushu": "张预曰：晓攻守之术，则有胜而无危。"
                },
                {
                    "paragraph": "知天知地，胜乃不穷。",
                    "zhushu": ""
                },
                {
                    "paragraph": "",
                    "zhushu": "李筌曰：人事、天时、地利，三者同知，则百战百胜。○杜佑曰：知地之便，知天之时。地之便，依险阻，向高阳也。天之时，顺寒暑，法刑德也。既能知彼知巳，又按地形，法天道，胜乃可全，又何难也。○梅尧臣曰：知彼利，知此利，故不危；知天时，知地形，故不极。○王晳同梅尧臣注○张预曰：顺天时，得地利，取胜无极。"
                }
            ]
        },
        {
            "name": "九地篇",
            "paragraphs": [
                {
                    "paragraph": "九地篇",
                    "zhushu": "曹操曰：欲战之地有九○李筌曰：胜敌之地有九，故次地形之下。〇王晢曰：用兵之地，利害有九也。〇张预曰：用兵之地，其势有九。此论地势，故次地势，故次地形。",
                    "type": 1
                },
                {
                    "paragraph": "孙子曰：用兵之法，有散地，有轻地，有争地，有交地，有衢地，有重地，有圯地，有围地，有死地。",
                    "zhushu": ""
                },
                {
                    "paragraph": "",
                    "zhushu": "曹操曰：此九地之名也。○张预曰：此九地之名，诸侯自战其地为散地。曹操曰：士卒恋土，道近易散。○李筌曰：卒恃土，怀妻子，急则散，是为散地也。○杜牧曰：士卒近家，进无必死之心，退有归投之处。○杜佑曰：战其境内之地，士卒意不专，有溃散之心，故曰散地。○梅尧臣同杜牧注。○王晳同曹操注。○何氏曰：散地，士卒恃之，怀恋妻子，急则散走，是为散地。一曰：地无关键，士卒易散走，居此地者，不可数战。又曰：地远四平，更无要害，志意不坚而易离，故曰散地。吴王问孙武曰：散地士卒顾家，不可与战，则必固守不出。若敌攻我小城，掠吾田野，禁吾樵采，塞吾要道，待吾空虚而急来攻，则如之何？武曰：敌人深入吾都，多背城邑，士卒以军为家，专志轻鬪。吾兵在国，安土怀生，以陈则不坚，以鬪则不胜。当集人各众，聚榖蓄帛，保城备险，遣轻兵绝其粮道，彼挑战不得，转输不至，野无所掠，三军困馁，因而诱之，可以有功。若欲野战，则必因势依险设㐲，无险则隐于天气，阴晦昏雾，出其不意，袭其懈怠，可以有功。○张预曰：战于境内，士卒顾家，是易散之地也。郧人将伐楚师，楚鬪廉曰：郧人军其郊，必不诫，恃近其城，莫有鬪志，果为楚所败是也。"
                },
                {
                    "paragraph": "入人之地而不深者，为轻地。",
                    "zhushu": ""
                },
                {
                    "paragraph": "",
                    "zhushu": "曹操曰：士卒皆轻返也。○杜牧曰：师出越境，必焚舟梁，示民无返顾之心。○李筌曰：轻于退也。○梅尧臣曰：入敌未远，道近轻返。○王晳曰：初涉敌境势轻，士未有鬪志也。○何氏曰：轻地者，轻于退也。入敌境未深，往返轻易，不可止息，将不得数动劳人。吴王问孙武曰：吾至轻地，始入敌境，士卒思还，难进易退，未背险阻，三军恐惧，大将欲进，士卒欲退，上下异心，敌守其城垒，整其车骑，或当吾前，或击吾后，则如之何？武曰：军至轻地，士卒未专，以入为务，无以战为，故，无近其名城，无由其通路，设疑佯惑，示若将去。选骁骑㗸枚先入，掠其牛马六畜，三军见得，进乃不惧。分吾良卒，密有所㐲。敌人若来，击之勿疑；若其不至，舍之而去。又曰：军入敌境，敌人固垒不战，士卒思归，欲退且难，谓之轻地。当选骁兵伏要路，我退敌追，来则击之也。○张预曰：始入敌境，士卒思还，是轻返之地也。尉缭子曰：征役分军而归，或临战自北，则逃伤甚焉。言民兵四集，分屯占地，使北来者当北道则多逃，以其开之耳。"
                },
                {
                    "paragraph": "我得则利，彼得亦利者，为争地。",
                    "zhushu": ""
                },
                {
                    "paragraph": "",
                    "zhushu": "曹操曰：可以少胜众，弱击强。○李筌曰：此阨喉守险地，先居者胜，是为争地也。○杜牧曰：必争之地，乃险要也。前秦苻坚先遣大将吕光讨西域，坚败绩。后光自西域还师至宜禾，坚凉州刺史梁熙谋拒之，高昌太守杨翰曰：吕光新定西国，兵强气锐，其锋不可当。若出流沙，其势难测。高梧谷口险要，宜先守之而夺其水，彼既困竭，人自然投戈。如以为远不可守，伊吾之关亦可拒之。若废此二要，难为计矣。地有所必争，真此机也。熙不从，竟为光所灭也。○陈皥曰：彼我若先得其地者，则可以少胜众，弱胜强也。○杜佑曰：谓山水阨口有险固之利，两敌所争。○梅尧臣曰：无我无彼，先得则利。○王晳同陈皥注。○何氏曰：争地，便利之地，先居者胜，是以争之。吴王问孙武曰：敌若先至，据要保利，简兵练卒，或出或守，以备我奇，则如之何？武曰：争地之法，先据为利，敌得其处，慎勿攻之，引而佯走，建旗鸣鼓，趣其所爱，曳柴扬尘，惑其耳目，分吾良卒，宻有所㐲，敌必出救，人欲我与，人弃我取，此争先之道也。若我先至，而敌用此术，则选吾锐卒，固守其所，轻兵追之，分㐲险阻，敌人还鬪，㐲兵旁起，此全胜之道。○张预曰：险固之利，彼我得之，皆可以少胜众，弱胜强者，是必争之地也。唐太宗以三千人守成皋之险，坐困窦建德十万之众是也。"
                },
                {
                    "paragraph": "我可以往，彼可以来者，为交地。",
                    "zhushu": ""
                },
                {
                    "paragraph": "",
                    "zhushu": "曹操曰：道正相交错也。○杜牧曰：川广地平，可来可往，足以交战对垒。○陈皥曰：交错是也。言其道路交横，彼我可以来往。如此之地，则须兵士首尾不绝，切宜备之。故下文云交地吾将谨其守，其义可见也。○杜佑曰：交地有数道往来交相无可绝。○梅尧臣同陈皥注。○何氏曰：交地，平原交通也。一曰，可以交结，不可杜绝之，绝之致隙。又曰：交通四远，不可遏绝。吴王问孙武曰：交地，吾将绝敌，使不得来，必令吾边城修其守备，深绝通路，固其隘塞。若不先图之，敌人已备，彼可得而来，吾不得而往，众寡又均，则如之何？武曰：既！我不可以往，彼可以来，吾分卒匿之，守而易怠，示其不能。敌人且至，设㐲隐庐，出其不意，可以有功也。○张预曰：地有数道，往来通达，而不可阻绝者，是交错之地也。"
                },
                {
                    "paragraph": "诸侯之地三属，",
                    "zhushu": "曹操曰：我与敌相当，而旁有他国也。○孟氏曰：若郑界于齐、楚、晋是也。"
                },
                {
                    "paragraph": "先至而得天下之众者，为衢地。",
                    "zhushu": "曹操曰：先至得其国助也。○李筌曰：对敌之傍，有一国为之属，先往而通之，得其众也。○杜牧曰：衢地者，三属之地，我须先至其冲，据其形势，结其旁国也。天下，犹言诸侯也。○梅尧臣曰：彼我相当，有旁国三面之会先至，则得诸侯之助也。○王晳曰：曹公云先至得其国助，晳谓先至者，结交先至也。言天下者，谓能广助，则天下可从。○何氏曰：衢地者，地要冲，控带数道，先据此地，众必从之，故得之则安，失之则危也。吴王问孙武曰：衢地必先，若吾道远发后，虽驰车骤马，至不能先，则如之何？武曰：诸侯参属，其道四通，我与敌相当，而旁有他国，所谓先者，必先重币轻使，约和旁国，交亲结恩，兵虽后至，众已属矣。我有众助，彼失其党，诸国掎角，震鼓齐攻，敌人惊恐，莫知所当。○张预曰：衢者，四通之地。我所敌者，当其一面，而旁有邻国，三面相连属，当往结之，以为已援。先至者，谓先遣使以重币约和旁国也。兵虽后至，已得其国助矣。"
                },
                {
                    "paragraph": "入人之地深，背城邑多者，为重地。",
                    "zhushu": ""
                },
                {
                    "paragraph": "",
                    "zhushu": "曹操曰：难返之地。○李筌曰：坚志也。白起攻楚，乐毅伐齐，皆为重地。○杜牧曰：入人之境已深，过人之城已多，津梁皆为所恃，要冲皆为所据，还师返斾，不可得也。○杜佑曰：难返，还也。背，去也。背与倍同。多，道里也。远去已城郭，深入敌地，心专意一，谓之重地也。○梅尧臣曰：乘虚而入，涉地愈深，过城已多，津要绝塞，故曰重难之地。○王晳曰：兵至此者，事势重也。○何氏曰：重地者，入敌巳深，国粮难应，资给将士，不掠食取。吴王问孙武曰：吾引兵深入重地，多所逾越，粮道绝塞，设欲归还，势不可过，欲食于敌，持兵不失，则如之何？武曰：凡居重地，士卒轻勇，转输不通，刖掠以继食，下得粟帛，皆贡于上，多者有赏，士卒无归意。若欲还出，即为戒备，深沟高垒，示敌且久。敌疑通途，私除要害之道，乃令轻车㗸枚而行，以牛马为饵，敌人若出，鸣鼓随之，阴㐲吾士，与之中期，内外相应，其败可知也。○张预曰：深涉敌境，多过敌城，士卒心专，无有归志，是难退之地也。司马景王谓诸葛恪卷甲深入，其锋不可当是也。"
                },
                {
                    "paragraph": "行山林、险阻、沮泽，凡难行之道者，为圯地。",
                    "zhushu": ""
                },
                {
                    "paragraph": "",
                    "zhushu": "曹操曰：少固也。○贾林曰：经水所毁曰圯。沮洳圯地，不得久留，宜速去也。○梅尧臣曰：水所毁圯，行则犹难，况战守乎。○何氏曰：圯地者，少固之地也，不可为城垒沟隍，宜速去之。吴王问孙武曰：吾入圯地，山川险阻，难从之道，行久卒劳，敌在吾前而㐲吾后，营在吾左而守吾右，良车骁骑，要吾隘道，则如之何？武曰：先进轻车，去军十里，与敌相候，接期险阻，或分而左，或分而右，大将四观，择空而取，皆会中道，倦而乃止。○张预曰：险阻，渐洳之地，进退艰难，而无所依，"
                },
                {
                    "paragraph": "所由入者隘，所从归者迂。彼寡可以击吾之众者，为围地。",
                    "zhushu": ""
                },
                {
                    "paragraph": "",
                    "zhushu": "李筌曰：举动难也。○杜牧曰：出入艰难，易设奇㐲覆胜也。○杜佑曰：所从入阨险，归道远也。持久则粮乏，故敌可以少击吾众者，为围地也。○梅尧臣曰：山川围绕，入则隘，归则迂也。○何氏曰：围地入则隘险，归则迂回，进退无从，虽众何用，能为奇变，此地可由。吴王问孙武曰：吾入围地，前有强敌，后有险难，敌绝我粮道，利我走势，敌鼓噪不进，以观吾能，则如之何。武曰：围地之宜，必塞其阙，示无所往。则以军为家，万人同心，三军齐力，幷炊数日，无见火烟，故为毁乱寡弱之形。敌人见我备之必轻，则告励士卒，令其奋怒，陈㐲良卒，左右险阻，击鼓而出。敌人若当疾击，务突我刖，前鬪后拓，左右椅角也。又曰：敌在吾围，㐲而深谋，示我以利，萦我以旗，纷纭若乱，不知所之，柰何：武曰：千人操旌，分塞要道，轻兵进挑，陈而勿抟，交而勿去，此败谋之法。○张预曰：前狭后险之地，一人守之，千人莫向，则以奇㐲胜。"
                },
                {
                    "paragraph": "疾战则存，不疾战则亡者，为死地。",
                    "zhushu": ""
                },
                {
                    "paragraph": "",
                    "zhushu": "曹操曰：前有高山，后有大水，进则不得，退则有碍。○李筌曰：阻山背水，食尽利速不利缓也。○杜牧曰：卫公李靖曰：或有进军行师，不因乡导，陷于危败，为敌所制。左谷右山，束马悬车之迳；前穷后绝，鴈行鱼贯之岩。兵陈未整，而强敌忽临，进无所息，退无所固，求战不得，自守莫安，驻则日月稽留，动则首尾受敌，野无水草，军乏资粮，马困人疲，智穷力极，一人守隘，万夫莫向，如彼要害，敌先据之，如此之利，我已失守，纵有骁兵利器，亦何以施其用乎？若此死地，疾战则存，不疾战则亡。当须上下同心，倂气一力，抽肠溅血，一死于前，因败为功，转祸为福，此乃是也。○陈皥曰：人在死地，如坐漏船，㐲烧屋。○贾林曰：左右高山，前后绝涧，外来则易，内出则难，误居此地，速为死战则生。若待士卒气挫，粮储又无而持久，不死何待。○梅尧臣曰：前不得进，后不得退，旁不得走，不得不速战也。○何氏曰：死地力战或生，守隅则死。吴王问孙武曰：吾师出境，军于敌人之地，敌人大至，围我数重，欲突以出，四塞不通，欲励士激众，使之投命溃围，则如之何？武曰：深沟高垒，示为守备，安静勿动，以隐吾能。告令三军，示不得巳，杀牛燔车，以飨吾士，烧尽粮食，填夷井灶，割发捐冠，绝去生虑，将无余谋，士有死志。于是砥甲砺刃，幷气一力，或攻两旁，震鼓疾噪，敌人亦惧，莫知所当，锐卒分行，疾攻其后，此是失道而求生。故曰：困而不谋者穷，穷而不战者亡。吴王曰：若吾围敌，则如之何？武曰：山峻谷险，难以逾越，谓之穷冦。击之之法，㐲卒隐庐，开其去道，示其走路，求生透出，必无鬪意，因而击之，虽众必破。兵法又曰：若敌人在死地，士卒勇气，欲击之法，顺而勿抗，阴守其利，必开去道，以精骑分塞要路，轻兵进而诱之，陈而勿战，败谋之法也。○张预曰：山川险隘，进退不能，粮绝于中，敌临于外，当此之际，励士决战，而不可缓也。"
                },
                {
                    "paragraph": "是故散地则无战，",
                    "zhushu": ""
                },
                {
                    "paragraph": "",
                    "zhushu": "李筌曰：恐走散也。○杜牧曰：已具其上。○贾林曰：地无关闼，卒易散走，居此地者，不可数战，地形之说，一家之理。若号令严明，士卒爱服，死且不顾，何散之有？○梅尧臣曰：我兵在国，安土怀生，陈则不坚，鬪则不胜，是不可以战也。○王晳曰：决于战则惧散。○张预曰：士卒怀生，不可轻战。吴王问孙武曰：散地不可战，则必固守不出。若敌攻我小城，掠吾田野，禁吾樵采，塞吾要道，待吾空虚而来急攻，则如之何？武曰：敌人深入，专志轻鬭，吾兵安土，陈则不坚，战则不胜。当集人聚谷，保城备险，轻兵绝其粮道。彼挑战不得，转输不至，野无所掠，三军困馁，因而诱之，可以有功。若欲野战，则必因势依险设㐲，无险则隐于阴晦，出其不意，袭其懈怠，"
                },
                {
                    "paragraph": "轻地则无止，",
                    "zhushu": ""
                },
                {
                    "paragraph": "",
                    "zhushu": "李筌曰：恐逃。○杜牧曰：兵法之所谓轻地者，出军行师，始入敌境，未背险要，士卒思还，难进易退，以入为难，故曰轻地。北当必选精骑，宻有所㐲，敌人卒至，击之勿疑，若是不至，逾之速去。○杜佑曰：志未坚，不可遇敌。○梅尧臣曰：始入敌境，未背险阻，士心不专，无以战为。勿近名城，勿由通路，以速进为利。○王晳曰：无故不当止也。○张预曰：士卒轻返，不可辄留。吴王曰：士卒思还，难进易退，未背险阻，三军恐惧，则如之何？武曰：军在轻地，士卒未专，以入为务，无以战为，故无近其名城，无由其通路，设疑佯惑，示若将去。乃选精骑，㗸枚先入，掠其六畜。三军见得进，乃不惧。分吾良卒，宻有所㐲，敌人若来，击之勿疑。若其不至，舍之而去，"
                },
                {
                    "paragraph": "争地则无攻，",
                    "zhushu": ""
                },
                {
                    "paragraph": "",
                    "zhushu": "曹操曰：不当攻，当先至为利也。○李筌曰：敌先居地险，不可攻。○杜牧曰：无攻者，谓敌人若已先得其地，则不可攻。○王晳曰：敌居形胜之地，先据乎利，而我不得其处，则不可攻。○张预曰：我欲往而争之，而敌已先至也。吴王曰：敌若先至，据要保利，简兵练卒，或出或守，以备我奇，则如之何？武曰：争地之法，让之者得，求之者失。敌得其处，慎勿攻之？引而佯走，建旗鸣鼓，趣其所爱，焚柴扬尘，惑其耳目，分吾良卒，宻有所㐲，敌必出救，人欲我与，人弃我取，此争先之道也。若我先至，而敌用此术，则选吾锐卒，固守其所，轻兵追之，分㐲险阻，敌人还鬭，㐲兵旁起，此全胜之道也。"
                },
                {
                    "paragraph": "交地则无绝，",
                    "zhushu": ""
                },
                {
                    "paragraph": "",
                    "zhushu": "曹操曰：相及属也。○李筌曰：不可绝间也。○杜牧曰：川广地平，四面交战，须车骑部伍，首尾联属，不可使之断绝，恐敌人因而乘我。○贾林曰：可以交结，不可杜绝，绝之致隙。○杜佑曰：相，及属也。俱可进退，不可以兵绝之。○梅尧臣曰：道既错通，恐其邀截，当令部伍相及，不可断也。○王晳曰：利粮道也。交相往来之地，亦谓之通地，居高阳以待敌，宜无绝粮道。○张预曰：往来交通，不可以兵阻绝其路，当以奇㐲胜也。吴王曰：交地吾将绝敌，使不得来，必令吾边城修其守备，深绝通道，固其隘塞。若不先图之，敌人巳备，彼可得而来，吾不得而往，众寡又均，则如之何？武曰：既！我不可以往，彼可以来，则分卒匿之，守而易怠，示其不能。敌人且至，设㐲隐庐，出其不意，"
                },
                {
                    "paragraph": "衢地则合交，",
                    "zhushu": ""
                },
                {
                    "paragraph": "",
                    "zhushu": "曹操曰：结诸侯也。○李筌曰：结，行也。○杜牧曰：诸侯之交。又云：旁国也。○孟氏曰：得交则安，失交则危也。○梅尧臣曰：地处四通，何以得天下之助，当以重币合。○王晳曰：四通之境，非交援不强。○张预曰：四通之地，先交结旁国也。吴王曰：衢地贵先，若吾道远而发后，虽驰车骤马，至不得先，则如之何？武曰：诸侯参属，其道四通，我与敌相当，而旁有他国。所谓先者，必重币轻使，约和旁国，交亲结恩，兵虽后至，众巳属矣。简兵练卒，阻利而处，我有众助，彼失其党，诸国掎角，敌人莫当，"
                },
                {
                    "paragraph": "重地则掠，",
                    "zhushu": ""
                },
                {
                    "paragraph": "",
                    "zhushu": "曹操曰：畜积粮食也。○李筌曰：深入敌境，不可非义失人心也。汉高祖入秦，无犯妇女，无取寳货，得人心如此。筌以掠字为无掠字。○杜牧曰：言居于重地，进未有利，退复不得，则须运粮，为持久之计，以伺敌也。○孟氏曰：因粮于敌也。○梅尧臣曰：去国既远，多背城邑，粮道必绝，则掠畜积以继食。○王晳曰：深入敌境，则掠其饶野以丰储也。难地食少则危。○张预曰：深入敌境，馈饷不继，当励士掠食，以备其乏也。吴王曰：重地多逾城邑，粮道绝塞，设欲归还，势不可过，则如之何？武曰：凡居重地，士卒轻勇，转输不通，则掠以继食，下得粟帛，皆贡于上，多者有赏。若欲还，出深沟高垒，示敌且久。敌疑通途，私除要害，乃令轻车㗸枚而行，扬其尘埃，饵以牛马。敌人若出，鸣鼓随之，阴㐲吾士，与之中期，内外相应，其败可知。"
                },
                {
                    "paragraph": "圯地则行，",
                    "zhushu": ""
                },
                {
                    "paragraph": "",
                    "zhushu": "曹操曰：无稽留也。○李筌曰：不可为沟隍，宜急去之。○梅尧臣曰：既毁圯不可依止，则当速行，勿稽留也。○王晳曰：合聚军众，圯无舍止。○张预曰：难行之地，不可稽留也。吴王曰：山川险阻，难从之道，行久卒劳，敌在吾前而㐲吾后，营在吾左而守吾右，良车骁骑，要吾隘道，则如之何？武曰：先进轻车，去军十里，与敌相候，接期险阻，或分而左，或分而右，大将四观，择空而取，皆会中道，倦而乃止。"
                },
                {
                    "paragraph": "围地则谋，",
                    "zhushu": ""
                },
                {
                    "paragraph": "",
                    "zhushu": "曹操曰：发奇谋也。○李筌曰：智者不困。杜牧曰：难阻之地，与敌相持，须用奇险诡谲之计。○杜佑曰：居此当权谋诈谲，可以免难。○梅尧臣曰：前有隘，后有险，归道又迂，则发谋虑以取胜。○张预曰：难以力胜，易以谋取也。吴王曰：前有强敌，后有险难，敌绝我粮，道，利我走势，彼鼓噪不进，以观吾能，则如之何？武曰：围地必塞其阙，示无所往。则以军为家，万人同心，三军齐力，幷炊数日，无见火烟，故为毁乱寡弱之形。敌人见我，备之必轻，则告励士卒，令其奋怒，陈练良卒，左右险阻，击鼓而出。敌人若当疾击务突，则前鬪后拓，左右掎角，"
                },
                {
                    "paragraph": "死地则战。",
                    "zhushu": ""
                },
                {
                    "paragraph": "",
                    "zhushu": "曹操曰：死地战也。○李筌曰：殊死战不求。陈皥曰：陷在死地，则军中人人自战，故曰置之死地而后生也。○贾林曰：力战或生，守隅则死。○梅尧臣曰：前后左右无所之，示必死，人人自战也。○张预曰：陷在死地，则人自为战。吴王曰：敌人大至，围我数重，欲突以出，四塞不通。欲励士激众，使之投命，则如之何？武曰：深沟高垒，安静勿动，告令三军，示不得巳，杀牛燔车，以飨吾士，烧尽粮食，填夷井灶，割发捐冠，绝去生虑，砥甲砺刃，幷气一力，或攻两旁，震鼓疾噪，敌人亦惧，莫知所当。锐卒分行，疾攻其后，此是失道而求生。故曰：困而不谋者穷，穷而不战者亡。"
                },
                {
                    "paragraph": "所谓古之善用兵者，能使敌人前后不相及，",
                    "zhushu": "梅尧臣曰：设奇冲掩。"
                },
                {
                    "paragraph": "众寡不相恃，",
                    "zhushu": "梅尧臣曰：惊挠之也。"
                },
                {
                    "paragraph": "贵贱不相救，",
                    "zhushu": "梅尧臣曰：散乱也。"
                },
                {
                    "paragraph": "上下不相收。",
                    "zhushu": "梅尧臣曰：仓惶也。"
                },
                {
                    "paragraph": "卒离而不集，兵合而不齐。",
                    "zhushu": ""
                },
                {
                    "paragraph": "",
                    "zhushu": "李筌曰：设变以疑之，救左则击其右，惶乱不暇计。○杜牧曰：多设变诈，以乱敌人，或冲前掩后，或惊东击西，或立伪形，或张奇势，我则无形以合战，敌则必备而众分，使其意慑离散，上下惊扰，不能和合，不得齐集，此善用兵也。○孟氏曰：多设疑事，出东见西，攻南引北，使彼狂惑散扰，而集聚不得也。○梅尧臣曰：或已离而不能集，或虽合而不能齐。○王晳曰：将有优劣则然，要在于奇正相生，手足相应也。○张预曰：出其不意，掩其无备，骁兵锐卒，猝然突击，彼救前刖后虚，应左刖右隙，使仓惶散乱，不知所御，将吏士卒，不能相赴，其卒巳散而不复聚，其兵虽合而不能一，"
                },
                {
                    "paragraph": "合于利而动，不合于利而止。",
                    "zhushu": ""
                },
                {
                    "paragraph": "",
                    "zhushu": "曹操曰：暴之使离，乱之使不齐，动兵而战。○李筌曰：挠之，令见利乃动，不乱则止。○梅尧臣曰：然。能使敌若此，当须有利则动，无利则止。○张预曰：彼虽惊扰，亦当有利则动，无利刖止。"
                },
                {
                    "paragraph": "敢问敌众整而将来，待之若何？",
                    "zhushu": ""
                },
                {
                    "paragraph": "",
                    "zhushu": "曹操曰：或问也。○梅尧臣曰：此设疑以自问，言敌人甚众，将又严整，我何以待之耶○张预曰：前所陈者，须兵众相敌，然后可为。故或人问于我，而又整肃，则以何术待之也。"
                },
                {
                    "paragraph": "曰：先夺其所爱，则听矣。",
                    "zhushu": ""
                },
                {
                    "paragraph": "",
                    "zhushu": "曹操曰：夺其所恃之利。若先据利地，刖我所欲，必得也。○李筌曰：孙子故立此问者，以此为秘要也。所爱，谓敌所便爱也。或财帛子女，吾先困辱之，则敌进退皆听也。○杜牧曰：据我便地，略我田野，利其粮道，斯三者，敌人之所爱惜倚恃者也。若能俱夺之，则敌人虽强，进退胜败，皆须听我也。○陈皥曰：爱者不止所恃利，但敌人所顾之事，皆可夺也。○梅尧臣曰：阶先夺其所顾爱，则我志得行，然后使其惊挠散乱，无所不至也。○王晳曰：先据利地以奇兵，绝其粮道，则如我之谋也。○张预曰：武曰：敌所爱者，便地与粮食耳。我先夺之，则无不从我之计。"
                },
                {
                    "paragraph": "兵之情主速，乘人之不及，由不虞之道，攻其所不戒也。",
                    "zhushu": ""
                },
                {
                    "paragraph": "",
                    "zhushu": "曹操曰：孙子应难，以覆陈兵情也。○李筌曰：不虞不戒，破敌之速。○杜牧曰：此统言兵之情状，以乘敌间隙，由不虞之道，攻其不戒之处，此乃兵之深情，将之至事也。○陈皥曰：此言乘敌人有不及不虞不戒之便，则须速进，不可迟疑也。盖孙子之旨言。用兵贵疾速也。○梅尧臣曰：兵机贵速，当乘人之不备。乘人之不备者，行不虞之道，攻不戒之所也。○王晳曰：兵上神速，夺爱尤当然也。○何氏曰：如蜀将孟达之降魏，魏朝以达领新城太守，达复连吴固蜀，濳图中国，谋泄，司马宣王秉政，恐达速发，以书绐达以安之。达得书，犹与不决，宣王乃濳军进讨，诸将皆言达与二贼交构，宜审察而后动。宣王曰：达无信义，此其相疑之时也，当及其未定往讨之。乃倍道兼行，八日到其城下。吴、蜀各遣其将向西城安桥、木阑塞以救达。宣王分诸将拒之。初，达与诸葛亮书曰：宛去洛八百里，去吾一千一百里。闻吾举事，当表上天子，比相反复，一月间也。刖吾城已固，诸军足办，所在深险，司马公必不自来，诸将来，吾无患矣。及兵到，达又告亮曰：吾举事八日，而兵至城下，何其神速也！上庸城三面阻水，达于城下为木栅以自固。宣王渡水破其栅，直造城下，八道攻之。旬有六日，达甥邓贤将李辅等开门出降，遂斩达。李靖征萧铣，集兵于夔州。铣以时属秋潦，江水泛涨，三峡路陷，必谓靖不能进，遂休兵不设备。九月，靖乃率师而进，将下峡，诸将皆请停兵待水退，靖曰：兵贵神速，机不可失。今兵始集，铣尚未知，若乘水涨之势，倏忽至城下，所谓疾雷不及掩耳，此兵家上策。纵彼知我，仓卒征兵，无以应敌，此必成擒也。遂降萧铣。卫公兵法曰：兵用上神，战贵其速。简练士卒，申明号令，晓其目以麾帜，习其耳以鼓金，严赏罚以诫之，重刍豢以养之，浚沟壍以防之，指山川以导之，召才能以任之，述奇正以教之。如此，则虽敌人有雷电之疾，而我则有所待也。若兵无先备，则不应卒，卒不应则失于机，失于机，则后于事；后于事则不制胜而军覆矣。故吕氏春秋云：凡兵者欲急捷，所以一决取胜，不可久而用之矣。故曰："
                },
                {
                    "paragraph": "",
                    "zhushu": "兵之情虽主速，乘人之不及，然敌将多谋，戎卒辑睦，令行禁止，兵利甲坚，气锐而严，力全而劲，岂可速而犯之邪？答曰：若此，刖当卷迹藏声，蓄盈待竭，避其锋势，与其持久，安可犯之哉。廉颇之拒白起，守而不战，宣王之抗武侯，抑而不进。是也。○张预曰：复谓或人曰：用兵之理，惟尚神速，所贵乎速者，乘人之仓卒，使不及为备也。出兵于不虞之径，以掩其不戒，故敌惊扰散乱，而前后不相及，众寡不相待也。"
                },
                {
                    "paragraph": "凡为客之道，深入则专，主人不克。",
                    "zhushu": ""
                },
                {
                    "paragraph": "",
                    "zhushu": "李筌曰：夫为客深入则志坚，主人不能御也。○杜牧曰：言大凡为攻伐之道，若深入敌人之境，士卒有必死之志，其心专一，主人不能胜我也。克者，胜也。○梅尧臣曰：为客者入人之地深，则士卒专精，主人不能克我。○张预曰：深涉敌境，士卒心专，则为主者不能胜也。客在重地，主在轻地故耳。赵广武君谓韩信去国远鬪，其锋不可当是也。"
                },
                {
                    "paragraph": "掠于饶野，三军足食。",
                    "zhushu": ""
                },
                {
                    "paragraph": "",
                    "zhushu": "王晳曰：饶野多稼穑，"
                },
                {
                    "paragraph": "谨养而勿劳，倂气积力，运兵计谋，为不可测。",
                    "zhushu": ""
                },
                {
                    "paragraph": "",
                    "zhushu": "曹操曰：养士倂气运兵，为不可测度之计。○李筌曰：气盛力积，加之以谋虑，则非敌之可测。○杜牧曰：斯言深入敌人之境，须掠田野，使我足食，然后闭壁养之，勿使劳苦，气全力盛，一发取胜，动用变化，使敌人不能测我也。○陈皥曰：所处之野，须水草便近，积蓄不乏，谨其夹往，善抚士卒。王翦伐楚，楚人挑战，翦不出，勤于抚御，幷兵一力，闻士卒投石为戏，知其养勇思戦，然后用之，一举遂灭楚。但深入敌境，未见可胜之利，则须为此计。○梅尧臣曰：掠其富饶，以足军食，息人之力，幷兵为不可测之计。○王晳曰：谨养，谓抚循饮食，周谨之也。幷锐气，积余力，形藏谋密，使敌不测，俟其有可胜之隙，则进之。○张预曰：兵在重地，须掠粮于富饶之野，以丰吾食，乃坚壁自守，勤抚士卒，勿任以劳苦，令气盛而力全。常为不可测度之计，伺敌可击，则一举而克。王翦伐荆，常用此术。"
                },
                {
                    "paragraph": "投之无所往，死且不北，",
                    "zhushu": ""
                },
                {
                    "paragraph": "",
                    "zhushu": "李筌曰：能得其力者，投之无往之地。○杜牧曰：投之无所往，谓前后进退皆无所之，士以此皆求力战，虽死不北也。○梅尧臣曰：置在必战之地，知死而不退走。○张预曰：置之危地，左右前后，皆无所往，则守战至死而不奔北矣。"
                },
                {
                    "paragraph": "死焉不得？",
                    "zhushu": ""
                },
                {
                    "paragraph": "",
                    "zhushu": "曹操曰：士死安不得也。○杜牧曰：言士必死，安有不得胜之理。○孟氏曰：士死无不得也。○梅尧臣曰：兵焉得不用命。○张预曰：士卒死战，安不得志。尉缭子曰：一贼仗剑击于市，万人无不避之者，非一人之独勇，万人皆不肖也。必死与必生，不侔也。"
                },
                {
                    "paragraph": "士人尽力，",
                    "zhushu": "曹操曰：在难地心并也。○梅尧臣曰：士安得不竭力以赴战。○王晳曰：人在死地，岂不尽力。○何氏曰：兽困犹鬭，鸟穷则啄，况灵万物者人乎。○张预曰：同在难地，安得不共竭其力，"
                },
                {
                    "paragraph": "兵士甚陷，则不惧。",
                    "zhushu": "杜牧曰：陷于危险，势不独死，三军同心，故不惧也。○梅尧臣同杜牧注。○王晳曰：陷之难地则不惧，不惧则鬪志坚也。○张预曰：陷在危亡之地，人持必死之志，岂复畏敌也。"
                },
                {
                    "paragraph": "无所往则固，深入则拘。",
                    "zhushu": ""
                },
                {
                    "paragraph": "",
                    "zhushu": "曹操曰：拘，缚也。○李筌曰：固，坚也。○杜牧曰：往，走也。言深入敌境，走无生路，则人心坚固，如拘缚者也。○梅尧臣曰：投无所往，则自然心固，入深则自然志专也。○张预曰：动无所之，人心坚固，兵在重地，走无所适，则如拘系也。"
                },
                {
                    "paragraph": "不得已则鬭。",
                    "zhushu": ""
                },
                {
                    "paragraph": "",
                    "zhushu": "曹操曰：人穷则死战也。○李筌曰：决命。○杜牧曰：不得巳者，皆疑陷在死地，必不生，以死救死，尽不得巳也，则人皆悉力而鬭也。○梅尧臣、何氏同杜牧注。○张预曰：势不获巳，须力鬭也。"
                },
                {
                    "paragraph": "是故其兵不修而戒，不求而得，不约而亲，不令而信。",
                    "zhushu": ""
                },
                {
                    "paragraph": "",
                    "zhushu": "曹操曰：不求索，其意自得力也。○李筌曰：投之必死，不令而得其用也。○杜牧曰：此言兵在死地，上下同志，不待修整而自戒惧，不待收索而自得心，不待约令而自亲信也。○孟氏曰：不求其胜而胜自得也。○梅尧臣曰：不修而兵自戒，不索而情自得，不约而众自亲，不令而人自信，皆所以陷于危难，故三军同心也。○王晳曰：谓死难之地，人心自然故也。○张预曰：危难之地，人自同力，不修整而自戒慎，不求索而得情意，不约束而亲上，不号令而信命，所谓同舟而济，则吴越何患乎异心也。"
                },
                {
                    "paragraph": "禁祥去疑，至死无所之。",
                    "zhushu": ""
                },
                {
                    "paragraph": "",
                    "zhushu": "曹操曰：禁妖祥之言，去疑惑之计。○一本作至死无所灾○。李筌曰：妖祥之言，疑惑之事，而禁之，故无所灾。○杜牧曰：黄石公曰：禁巫祝不得为吏士卜问军之吉凶。恐乱军士之心。言既去疑惑之路，则士卒至死无有异志也。○梅尧臣曰：妖祥之事不作，疑惑之言不入，则军必不乱，死而后巳。○王晳曰：灾祥神异，有以惑人，故禁止之。○张预曰：欲士死战，则禁止军吏不得言妖祥之事，恐惑众也。去疑惑之计，则至死无他虑。司马法曰：灭厉祥，此之谓也。傥士卒未有必战之心，则亦有假妖祥以使众者。田单守即墨，命一卒为神，毎出入约束必称神，遂破燕是也。"
                },
                {
                    "paragraph": "吾士无余财，非恶货也；无余命，非恶寿也。",
                    "zhushu": ""
                },
                {
                    "paragraph": "",
                    "zhushu": "曹操曰：皆烧焚财物，非恶货之多也。弃财致死者，不得巳也。○杜牧曰：若有财货，恐士卒顾恋，有苟生之意，无必死之心也。○梅尧臣曰：不得巳，竭财货；不得巳，尽死战。○王晳曰：足用而巳，士顾财富，则媮生；死战而巳，士顾生路，则无死志矣。○张预曰：货与寿，人之所爱也。所以烧掷财寳，割弃性命者，非憎恶之也，不得巳也。"
                },
                {
                    "paragraph": "令发之日，士卒坐者涕霑襟，偃卧者涕交赜。",
                    "zhushu": ""
                },
                {
                    "paragraph": "",
                    "zhushu": "曹操曰：皆持必死之计。○李筌曰：弃财与命，有必死之志，故割而流涕也。○杜牧曰：士皆以死为约，未战之日，先令曰：今日之事，在此一举，若不用命，身膏草野，为禽兽所食也。○梅尧臣曰：决以死力。牧说是也。○王晳曰：感励之使然。○张预曰：感激之，故涕泣也。未战之日，先令曰：今日之事，在此一举，若不用命，身膏草野，为禽兽所食。或曰：凡行军飨士，使酒拔剑起舞，作朋角抵，伐鼓叫呼，所以增其气。若令涕泣，无乃挫其壮心乎？答曰：先决其死力，后激其锐气，则无不胜。傥无必死之心，其气虽盛，何由克之？若荆轲于易水，士皆垂泪涕泣，及复为羽声忼慷，则皆瞑目，发上指冠是也。"
                },
                {
                    "paragraph": "投之无所往者，诸刿之勇也。",
                    "zhushu": ""
                },
                {
                    "paragraph": "",
                    "zhushu": "李筌曰：夫兽穷则搏，鸟穷则啄，令急迫，则专诸、曹刿之勇也。○杜牧曰：言所投之处，皆为专诸、曹刿之勇。○梅尧臣曰：既令以必死，则所往皆有专诸、曹刿之勇。○张预曰：人怀必死，则所向皆有专诸、曹刿之勇也。专诸，吴公子光使刺杀吴王僚者。刿当为沬。曹沬以勇力事鲁庄公，尝执上首，劫齐桓公。"
                },
                {
                    "paragraph": "故善用兵者，譬如率然；",
                    "zhushu": ""
                },
                {
                    "paragraph": "",
                    "zhushu": "○梅尧臣曰：相应之容易也。"
                },
                {
                    "paragraph": "率然者，常山之虵也。击其首则尾至，击其尾则首至，击其中则首尾俱至。",
                    "zhushu": ""
                },
                {
                    "paragraph": "",
                    "zhushu": "梅尧臣曰：虵之为物也，不可击，击之则率然相应。○张预曰：率，犹速也。击之则速然相应。此喻陈法也。八陈图曰：以后为前，以前为后，四头八尾，触处为首，敌冲其中，首尾俱救。"
                },
                {
                    "paragraph": "敢问兵可使如率然乎？",
                    "zhushu": ""
                },
                {
                    "paragraph": "",
                    "zhushu": "梅尧臣曰：可使兵首尾率然相应如一体乎？"
                },
                {
                    "paragraph": "曰：可。夫吴人与越人相恶也，当其同舟而济，遇风，其相救也如左右手。",
                    "zhushu": ""
                },
                {
                    "paragraph": "",
                    "zhushu": "梅尧臣曰：势使之然。○张预曰：吴越，仇雠也，同处危难，则相救如两手，况非仇雠者，岂不犹率然之相应乎。"
                },
                {
                    "paragraph": "是故方马埋轮，未足恃也；",
                    "zhushu": ""
                },
                {
                    "paragraph": "",
                    "zhushu": "曹操曰：方，缚马也。埋轮，示不动也。此言专难不如权巧，故曰：设方马埋轮，不足恃也。○李筌曰：投兵无所往之地，人自鬪如虵之首尾，故吴越之人，同舟相救，虽缚马埋轮，未足恃也。○杜牧曰：缚马使为方陈，埋轮使不动，虽如此，亦未足称为专固而足为恃。须任权变，置士于必死之地，使人自为战，相救如两手，此乃守固必胜之道，而足为恃也。○陈皥曰：人之相恶，莫甚吴越，同舟遇风，而犹相救，何则？势使之然也。夫用兵之道，若陷在必战之地，使怀俱死之忧，则首尾前后，不得不相救也。有吴越之恶，犹如两手相救，况无吴越之恶乎？盖言贵于设变使之，则勇怯之心一也。○梅尧臣同杜牧注。○王晳曰：此谓在难地自相救耳。虵之首尾，人之左右手，皆喻相救之敏也。同舟而济，在险难也。吴越犹无异心，况三军乎。故其足恃，甚于方马埋轮。曹公说是也。○张预曰：上文历言置兵于死地，使人心专固，然此未足为善也。虽置之危地，亦须用权智，使人令相救如左右手，则胜矣。故曰虽缚马埋轮未足恃。固以取胜，所可必恃者，要使士卒相应如一体也。"
                },
                {
                    "paragraph": "齐勇若一，政之道也；",
                    "zhushu": ""
                },
                {
                    "paragraph": "",
                    "zhushu": "李筌曰：齐勇者，将之道。○杜牧曰：齐正勇敢，二军如一，此皆在于为政者也。○陈皥曰：政令严明，则勇者不得独进，怯者不得独退，三军之士如一也。○梅尧臣曰：使人齐勇如一心，而无怯者，得军政之道也。○王晳同梅尧臣注。○张预曰：既置之危地，又使之相救，则三军之众，齐力同勇如一夫，是军政得其道也。"
                },
                {
                    "paragraph": "刚柔皆得，地之理也。",
                    "zhushu": ""
                },
                {
                    "paragraph": "",
                    "zhushu": "曹操曰：强弱一势也。○李筌曰：刚柔得者，因地之势也。○杜牧曰：强弱之势，须因地形而制之也。○梅尧臣曰：兵无强弱，皆得用者，是因地之势也。○王晳曰：刚柔犹强弱也，言三军之士，强弱皆得其用者，地利使之然也。曹公曰：强弱一势是也。○张预曰：得地利则柔弱之卒亦可以克敌，况刚强之兵乎。刚柔俱获其用者，地势使之然也。"
                },
                {
                    "paragraph": "故善用兵者，携手若使一人，不得已也。",
                    "zhushu": ""
                },
                {
                    "paragraph": "",
                    "zhushu": "曹操曰：齐一貌也。○李筌曰：理众如理寡也。○杜牧曰：言使三军之士，如牵一夫之手，不得已，故顺从我之命，喻易也。○贾林曰：携手，翻迭之貌，便于回运。以前为后，以后为前，以左为右，以右为左，故百万之众如一人也。○梅尧臣曰：用三军如携手使一人者，势不得已，自然皆从我所挥也。○王晳曰：携使左右前后率从我也。○张预曰：三军虽众，如提一人之手而使之，言齐一也。故曰：将之所挥，莫不从移；将之所指，莫不前死。"
                },
                {
                    "paragraph": "将军之事，静以幽，正以治。",
                    "zhushu": ""
                },
                {
                    "paragraph": "",
                    "zhushu": "曹操曰：谓清净、幽深、平正。○杜牧曰：清净简易，幽深难测，平正无偏，故能致治。○梅尧臣曰：静而幽䆳，人不能测；正而自治，人不能挠。○王晳曰：静则不挠，幽则不测，正则不媮，治则不乱。○张预曰：其谋事则安静而幽深，人不能测；其御下则公正而整洽，人不敢慢。"
                },
                {
                    "paragraph": "能愚士卒之耳目，使之无知；",
                    "zhushu": ""
                },
                {
                    "paragraph": "",
                    "zhushu": "曹操曰：愚，误也。民可与乐成，不可与虑始。○李筌曰：为谋未熟，不欲令士卒知之，可以乐成，不可与谋始，是以先愚其耳目，使无见知。○杜牧曰：言使军士，非将军之令，其他皆不知，如聋如瞽也。○梅尧臣曰：凡军之权谋，使由之而不使知之。○王晳曰：杜其见闻。○何氏同杜牧注。○张预曰：士卒懵然无所闻见，但从命而已。"
                },
                {
                    "paragraph": "易其事，革其谋，使人无识；",
                    "zhushu": ""
                },
                {
                    "paragraph": "",
                    "zhushu": "李筌曰：谋事或变，而不识其原。○杜牧曰：所为之事，有所之谋，不使知其造意之端，识其所缘之本也。○梅尧臣曰：改其所行之事，变其所为之谋，无使人能识也。○王晳曰：巳行之事，已施之谋，当革易之，不可再也。○何氏曰：将术以不穷为奇也。○张预曰：前所行之事，旧所发之谋，皆变易之，使人不可知也。若裴行俭令军士下营讫，忽使移就崇冈，初，将吏皆不悦，是夜风雨暴至，前设营所，水深丈余，将士惊服，因问曰：何以知风雨也？行俭笑曰：自今但依吾节制，何须问我所由知也。"
                },
                {
                    "paragraph": "易其居，迂其途，使人不得虑。",
                    "zhushu": ""
                },
                {
                    "paragraph": "",
                    "zhushu": "李筌曰：行路之便，众人不得知其情。○杜牧曰：易其居，去安从危；迂其途，舍近即远。士卒有必死之心。○陈皥曰：将帅凡举一事，切委曲而致之，无使人得计虑者。○贾林曰：居我要害，能使自移；途近于我，能使迂之。发机微，路人不能知也。○梅尧臣曰：更其所安之居，迂其所趋之途，无使人能虑也。○王晳曰：处易者，将致敌以求战也；迂途者，示远而宻袭也。○张预曰：其居则去险而就易，其途则舍近而从远。人初不晓其旨，及胜乃服。太白山人曰：兵贵诡道者，非止诡敌也，抑诡我士卒，使由之而不使知之也。"
                },
                {
                    "paragraph": "帅与之期，如登高而去其梯，",
                    "zhushu": ""
                },
                {
                    "paragraph": "",
                    "zhushu": "○梅尧臣曰：可进而不可退也。"
                },
                {
                    "paragraph": "帅与之深入诸侯之地而发其机。",
                    "zhushu": ""
                },
                {
                    "paragraph": "",
                    "zhushu": "杜牧曰：使无退心，孟明焚舟是也。一本帅与之登高。○陈皥曰：发其心机。○贾林曰：动我机权，随事应变。○梅尧臣曰：发其危机，使人尽命。○王晳曰：皆励决战之志也。机之发，无复回也。贾诩劝曹公曰：必决其机是也。○张预曰：去其梯，可进而不可退；发其机，可往而不可返，项羽济河沈舟之类也。"
                },
                {
                    "paragraph": "焚舟破釜，若驱群羊，驱而往，驱而来，莫知所之。",
                    "zhushu": ""
                },
                {
                    "paragraph": "",
                    "zhushu": "曹操曰：一其心也。○李筌曰：还师者皆焚舟梁，坚其志，既不知谋，又无返顾之心，是以如驱羊也。○杜牧曰：三军但知进退之命，不知攻取之端也。○梅尧臣曰：但驯然从驱，莫知其他也。○何氏曰：士之往来，唯将之令，如羊之从牧者。○张预曰：群羊往来，牧者之随。三军进退，惟将之挥。"
                },
                {
                    "paragraph": "聚三军之众，投之于险，此谓将军之事也。",
                    "zhushu": ""
                },
                {
                    "paragraph": "",
                    "zhushu": "曹操曰：险，难也。○梅尧臣曰：措三军于险难而取胜者，为将之所务也。○张预曰：去梯发机，置兵于危险以取胜者，此将军之所务也。"
                },
                {
                    "paragraph": "九地之变，屈伸之利，人情之理，不可不察。",
                    "zhushu": ""
                },
                {
                    "paragraph": "",
                    "zhushu": "曹操曰：人情见利而进，见害而退。○杜牧曰：言屈伸之利害，人情之常理，皆因九地以变化。今欲下文重举九地，故于此重言，发端张本也。○梅尧臣曰：九地之变，有可屈可伸之利，人情之常理，须审察之。○王晳曰：明九地之利害，亦当极其变耳。言屈伸之利者，未见便则屈，见便则伸，言人情之理者，深专浅散，围御之谓也。○张预曰：九地之法，不可拘泥，须识变通，可屈则屈，可伸则伸，审所利而已。此乃人情之常理，不可不察。"
                },
                {
                    "paragraph": "凡为客之道，深则专，浅则散。",
                    "zhushu": ""
                },
                {
                    "paragraph": "",
                    "zhushu": "梅尧臣曰：深则专固，浅则散归。此而下。重言九地者，孙子勤勤于九变也。○张预曰：先举兵者为客，入深则专固，入浅则士散。此而下言九地之变。"
                },
                {
                    "paragraph": "去国越境而师者，绝地也；",
                    "zhushu": ""
                },
                {
                    "paragraph": "",
                    "zhushu": "梅尧臣曰：进不及轻，退不及散，在二地之间也。○王晳曰：此越邻国之境也，是谓孤绝之地，当速决其事，若吴王伐齐近之。○如此者鲜，故不同九地之例。○张预曰：去巳国越人境而用师者，危绝之地也。若秦师过周而袭郑是也。此在九地之外而言之者，战国时间有之也。"
                },
                {
                    "paragraph": "四达者，衢地也；",
                    "zhushu": ""
                },
                {
                    "paragraph": "",
                    "zhushu": "梅尧臣曰：驰道四出，敌当一面。○张预曰：敌当一面，旁国四属。"
                },
                {
                    "paragraph": "入深者，重地也；",
                    "zhushu": ""
                },
                {
                    "paragraph": "",
                    "zhushu": "梅尧臣曰：士卒以军为家，故心无散乱。"
                },
                {
                    "paragraph": "入浅者，轻地也；",
                    "zhushu": ""
                },
                {
                    "paragraph": "",
                    "zhushu": "梅尧臣曰：归国尚近，心不能专。"
                },
                {
                    "paragraph": "背固前隘者，围地也；",
                    "zhushu": ""
                },
                {
                    "paragraph": "",
                    "zhushu": "梅尧臣曰：背负险固，前当阨塞。○张预曰：前狭后险，进退受制于人也。"
                },
                {
                    "paragraph": "无所往者，死地也。",
                    "zhushu": ""
                },
                {
                    "paragraph": "",
                    "zhushu": "梅尧臣曰：穷无所之。○张预曰：左右前后，穷无所之地。"
                },
                {
                    "paragraph": "是故散地，吾将一其志。",
                    "zhushu": ""
                },
                {
                    "paragraph": "",
                    "zhushu": "李筌曰：一卒之心。○杜牧曰：守则志一，战则易散。○梅尧臣曰：保城备险，一志坚守，候其虚懈，出而袭之。○张预曰：集人聚榖，一志固守，依险设伏，攻敌不意。"
                },
                {
                    "paragraph": "轻地，吾将使之属。",
                    "zhushu": ""
                },
                {
                    "paragraph": "",
                    "zhushu": "曹操。李筌曰：使相及属。○杜牧曰：部伍营垒，宻近联属，盖以轻散之地，一者备其逃逸，二者恐其敌至，使易相救。○杜佑曰：使相，仍也。轻地还师，当安道促行，然令相属续，以备不虞也。○梅尧臣曰：行则队校相继，止则营垒联属，脱有敌至，不有散逸也。○王晳曰：绝则人不相恃。○张预曰：宻营促队，使相属续，以备不虞，以防逃遁。"
                },
                {
                    "paragraph": "争地，吾将趋其后。",
                    "zhushu": ""
                },
                {
                    "paragraph": "",
                    "zhushu": "曹操曰：利地在前，当速进其后也。○李筌曰：利地必争，益其备也。此筌以趋字为多字。○杜牧曰：必争之地，我若巳后，当疾趋而争，况其不后哉。○陈皥曰：二说皆非也。若敌据地利，我后争之，不亦后据战地而趋战之劳乎。所谓争地必趋其后者，若地利在前，先分精锐以据之，彼若恃众来争，我以大众趋其后，无不尅者，赵奢所以破秦军也。○杜佑曰：利地在前，当进其后，争地先据者胜，不得者负，故从其后，使相及也。○梅尧臣曰：敌未至其地，我若在后，则当疾趋以争之。○张预曰：争地贵速，若前驱至而后不及，则未可，故当疾进其后，使首尾俱至。或曰：趋其后，谓后发先至也。"
                },
                {
                    "paragraph": "交地，吾将谨其守。",
                    "zhushu": ""
                },
                {
                    "paragraph": "",
                    "zhushu": "杜牧曰：严壁垒也。○梅尧臣曰：谨守壁垒，断其通道。○王晳曰：惧袭我也。○张预曰：不当阻绝其路，但严壁固守，候其来，则设伏击之。"
                },
                {
                    "paragraph": "衢地，吾将固其结。",
                    "zhushu": ""
                },
                {
                    "paragraph": "",
                    "zhushu": "杜牧曰：结交诸候，使之牢固。○梅尧臣曰：结诸侯，使之坚固，勿令敌先。○王晢曰：固以德礼威信，且示以利害之计。○张预曰：财币以利之，盟誓以要之，坚固不渝，则必为我助。"
                },
                {
                    "paragraph": "重地，吾将继其食。",
                    "zhushu": ""
                },
                {
                    "paragraph": "",
                    "zhushu": "曹操曰：掠彼也。○李筌曰：馆谷于敌也。继一作掠。○贾林曰：使粮相继而不绝也。○杜佑曰：深入当继其粮饷。○梅尧臣曰：道既遐绝，不可归国取粮，当掠彼以食军。○张预曰：兵在重地，转输不通，不可乏粮，当掠彼以续食。"
                },
                {
                    "paragraph": "圯地，吾将进其涂。",
                    "zhushu": ""
                },
                {
                    "paragraph": "",
                    "zhushu": "曹操曰：疾过去也。○李筌曰：不可留也。○杜佑曰：疾行无舍此地。○梅尧臣曰：无所依，当速过。○张预曰：遇圯涂之地，宜引兵速过"
                },
                {
                    "paragraph": "围地，吾将塞其阙。",
                    "zhushu": ""
                },
                {
                    "paragraph": "",
                    "zhushu": "曹操、李筌曰：以一士心也。○杜牧曰：兵法，围师必阙，示以生路，令无死志，因而击之。今若我在围地，敌开生路以诱我卒，我返自塞之，令士卒有必死之心。后魏末，齐神武起义兵于河北，为尔朱兆、天光、度律、仲远等四将会于邺南，士马精强，号二十万，围神武于南陵山。时神武马二千，步军不满三万，兆等设围不合，神武连系牛驴自塞之，于是将士死战，四面奋击，大破兆等四将也。○孟氏曰：意欲突围，示以守固。○杜佑曰：塞其阙不欲走之意。○梅尧臣曰：自塞其旁道，使士卒必死战也。○王晢曰：惧人有走心。○张预曰：吾在敌围，敌开生路，当自塞之，以一士心。齐神武击牛马以塞路，而士卒死战是也。"
                },
                {
                    "paragraph": "死地，吾将示之以不活。",
                    "zhushu": ""
                },
                {
                    "paragraph": "",
                    "zhushu": "曹操、李筌曰：励志也。○杜牧曰：示之必死，令其自奋以求生也。○贾林曰：禁财弃粮，塞井破灶，示必死也。○杜佑曰：励士也。焚辎重，弃粮食，塞井夷灶，示无生意，必殊死战也。○梅尧臣曰：必死可生，人尽力也。○王晳同梅尧臣注○何氏同杜牧注○张预曰：焚辎重，弃粮食，塞井夷灶，示以无活，励之使死战也。"
                },
                {
                    "paragraph": "故兵之情，围则御。",
                    "zhushu": ""
                },
                {
                    "paragraph": "",
                    "zhushu": "曹操曰：相持御也。○李筌曰：敌围我则御之。○杜牧曰：言兵在围地，始乃人人有御敌持胜之心，相御持也。穷则同心守御。○梅尧臣同杜牧注。○张预曰：在围则自然持御。"
                },
                {
                    "paragraph": "不得已则鬪。",
                    "zhushu": ""
                },
                {
                    "paragraph": "",
                    "zhushu": "曹操曰：势有不得巳也。○李筌曰：有不得巳则战。○梅尧臣曰：势无所往必鬪。○王晳曰：脱死难者，唯鬪而巳。○张预曰：势不可巳，须悉力而鬪。"
                },
                {
                    "paragraph": "过则从。",
                    "zhushu": ""
                },
                {
                    "paragraph": "",
                    "zhushu": "曹操曰：陷之甚过，则从计也。○李筌曰：过则审蹑。又云：陷之于过，则谋从之。○孟氏曰：甚陷则无所不从。○梅尧臣同孟氏注。○张预曰：深陷于危难之地，则无不从计。若班超在鄯善，欲与麾下数十人杀虏使，乃谆谕之，其士卒曰：今在危亡之地，死生从司马是也。"
                },
                {
                    "paragraph": "是故不知诸侯之谋者，不能预交；不知山林险阻沮泽之形者，不能行军；不用乡导者，不能得地利。",
                    "zhushu": ""
                },
                {
                    "paragraph": "",
                    "zhushu": "曹操曰：上巳陈此三事，而复云者，力恶不能用兵，故复言之。○李筌曰：三事，军之要也。○梅尧臣曰：巳解军争篇中重陈此三者，盖言敌之情状，地之利害，当预知焉。○王晳曰：再陈者，勤戒之也。○张预曰：知此三事，然后能审九地之利害，故再陈于此也。"
                },
                {
                    "paragraph": "四五者，不知一，非覇王之兵也。",
                    "zhushu": ""
                },
                {
                    "paragraph": "",
                    "zhushu": "曹操曰：谓九地之利害。或曰：上四五事也。○张预曰：四五，谓九地之利害。有一不知，未能全胜。"
                },
                {
                    "paragraph": "夫覇王之兵，伐大国，则其众不得聚；威加于敌，则其交不得合。",
                    "zhushu": ""
                },
                {
                    "paragraph": "",
                    "zhushu": "李筌曰：夫幷兵震威，则诸侯自顾，不敢预交。○杜牧曰：权力有余也，能分散敌也。○孟氏曰：以义制人，人谁敢拒。○陈皥曰：虽有覇王之势，伐大国，则我众不得聚，要在结交外援。若不如此，但以威加于敌，逞巳之强，则必败也。○梅尧臣曰：伐大国能分其众，则权力有余也。权力有余，则威加敌，威加敌则旁国惧，旁国惧，则敌交不得合也。○王晳曰：能知敌谋，能得地利，又能形之，使其不相救，不相恃，则虽大国，岂能聚众而拒我哉。威之所加者大，则敌交不得合。○张预曰：恃富强之势而亟伐大国，则巳之民众将怨苦而不得聚也。甲兵之威倍胜于敌国，则诸侯惧而不敢与我合交也。或曰，侵伐大国，若大国一败，则小国离而不聚矣。若晋楚争郑，晋胜则郑附，晋败则郑叛也。小国既离，则敌国之权力分而弱矣。或我之兵威得以增胜于彼，是则诸侯岂敢与敌人交合乎？"
                },
                {
                    "paragraph": "是故不争天下之交，不养天下之权，信",
                    "zhushu": "音伸"
                },
                {
                    "paragraph": "己之私，威加于敌，故其城可拔，其国可隳。",
                    "zhushu": ""
                },
                {
                    "paragraph": "",
                    "zhushu": "曹操曰：覇者不结成天下诸侯之权也。绝天下之交，夺天下之权，故巳威得伸而自私。○李筌曰：能绝天下之交，惟得伸巳之私志，威而无外交者。○杜牧曰：信，伸也，言不结邻援，不蓄养机权之计，但逞兵威加于敌国，贵伸己之私欲。若此者，则其城可拔，其国可隳。齐桓公问于管仲曰：必先顿甲兵，修文德，正封疆，而亲四邻，则可矣。于是复鲁、卫、燕所侵地，而以好成四邻大亲。乃南伐楚，北伐山戎，东制令攴、折孤竹，西服流沙，兵车之会六，乘车之会三，乃率诸侯而朝天子。吴夫差破越于会稽，败齐于艾陵，阙沟于摘鲁，会晋于黄池，争长而反，威加诸侯，诸侯不敢与争。句践伐之，乞师齐、楚，齐、楚不应，民疲兵顿，为越所灭。越王句践间战于申包胥曰：越国南则楚，西则晋，北则齐，春秋皮币玉帛子女以宾服焉，未尝敢绝，求以报吴，愿以此战。包胥曰：善哉！蔑以加焉。遂伐吴，灭之。○贾林曰：诸侯既惧，不得附聚，不敢合从，我之智谋威力有余，诸侯自归，何用养交之也？○不养一作不事。○陈皥曰：智力既全，威权在我，但自养士卒，为不可胜之谋，天下诸侯，无权可士也。仁智义谋，巳之私有用以济众，故曰伸私。威振天下，德光四海，恩沾品物，信及豚鱼，百姓归心，无思不服。故攻城必拔，伐国必隳也。○梅尧臣曰：敌既不得与诸侯合交，则我亦不争其交，不养其权，用巳力而已尔，威亦增胜于敌矣。故可拔其城，可隳其国，此谓覇王之兵也。○王晳曰：结交养权，则天下可从，申私损威，则国城不保。○张预曰：不争交援，则势孤而助寡，不养权力，则人离而国弱。伸一已之私忿，暴兵威于敌国，则终取败亡也。或曰：敌国众既不得聚，交又不得合，则我当绝其交，夺其权，得伸巳所欲，而威倍于敌国，故人城可得而拔，人国可得而隳之。"
                },
                {
                    "paragraph": "施无法之赏，悬无政之令。",
                    "zhushu": ""
                },
                {
                    "paragraph": "",
                    "zhushu": "贾林曰：欲拔城隳国之时，故悬国外之赏罚，行政外之威令，故不守常法常政，故曰无法无政。○梅尧臣曰：瞻功行赏，法不预设；临敌作誓，政不先悬。王晳曰：杜奸隃也。曹公曰：军法令不预施悬之。司马法曰：见敌作誓，瞻功行赏。此之谓也。○张预曰：法不先施，政不预告，皆临事立制，以励士心。司马法曰：见敌作誓，瞻功行赏，"
                },
                {
                    "paragraph": "犯三军之众，若使一人。",
                    "zhushu": ""
                },
                {
                    "paragraph": "",
                    "zhushu": "曹操曰：犯，用也。言明赏罚，虽用众，若使一人也。○李筌曰：善用兵者，为法作攻，而人不知，悬事无令，而人从之，是以犯众如一人也。○梅尧臣曰：犯，用也。赏犯严明，用多若用寡也。○张预曰：赏功不逾时，罚罪不迁列。赏罚之典，既明且速，则用众如寡也。"
                },
                {
                    "paragraph": "犯之以事，勿告以言；",
                    "zhushu": ""
                },
                {
                    "paragraph": "",
                    "zhushu": "梅尧臣曰：但用以战，不告以谋。○王晳曰：情泄则谋乖。张预曰：任用之于战鬪，勿谕之以权谋，人知谋则疑也。若裴行俭不告士卒以徙营之由是也。"
                },
                {
                    "paragraph": "犯之以利，勿告以害。",
                    "zhushu": ""
                },
                {
                    "paragraph": "",
                    "zhushu": "曹操曰：勿使知害。○李筌曰：犯，用也。卒知言与害，则生疑难。○梅尧臣曰：用令知利，不令知害。○王晳曰：虑疑惧也。○张预曰：人情见利则进，知害则避，故勿告以害也。"
                },
                {
                    "paragraph": "投之亡地然后存，陷之死地然后生。",
                    "zhushu": ""
                },
                {
                    "paragraph": "",
                    "zhushu": "曹操曰：必殊死战，在亡地无败者。孙膑曰：兵恐不投之死地也。○李筌曰：兵居死地，必决命而斗以求生，韩信水上军，则其义也。○梅尧臣曰：地虽曰亡，力战不亡，地虽曰死，死战不死。故亡者存之基，死者生之本也。○何氏曰：如汉王遣将韩信击赵，未至井陉口三十里止舍，夜半传发，选轻骑二千人，人持一赤帜，从间道萆山而观赵军，诫曰：赵见我走，必空壁逐我。汝疾入赵壁，拔赵帜，立汉帜，令其禆将传餐，曰：今日破赵会食。信乃使万人先行，出，背水陈。赵军遥见而大笑。平旦，信建大将军之旗鼓，行出井陉口，赵开壁击之，大战良久。于是信走水上军。赵空壁逐信，信巳入水上军，军皆殊死战，不可败。信所出奇兵二千骑驰入赵壁，皆拔赵帜，立汉赤帜。赵军攻信既不得，还壁，见汉帜，大惊，遂乱，遁走。于是汉兵夹击，大破，虏赵军，斩陈余，泜水上，擒赵王。诸将因问信曰：兵法，右背山陵，前左水泽。今者将军令臣等反背水陈，曰破赵会食，臣等不服。然竟以胜，此何术也？信曰：此在兵法，顾诸君不察耳。兵法不曰陷之死地而后生，置之亡地而后存乎？且信非得素推循士大夫也，此所谓驱市人而战，其势非置之死地，使人人自为战。今与之生地皆走，宁尚可得而用之乎？诸将皆服，曰：非所及也。梁将陈庆之守涡阳城，与后魏军相持，自春至冬，数十百战，师老气衰。魏之援兵复欲筑垒于军后，诸将恐腹背受敌，议退师。庆之曰：共来至此，涉历一岁，麋费粮㐲，其数极多。诸军竝无斗心，皆谋退缩，岂是欲立功名，直聚为钞暴耳。盖闻置兵死地，乃可求生，须虏大合，然后与战，必捷。诸将壮其计，从之。魏人掎角作十三城。庆之衔枚夜出，陷其四垒。所余九城，兵甲犹盛，乃陈其俘馘，鼓噪而攻，遂大奔溃，斩获略尽。后魏末，齐神武兴义兵于河北，时尔朱兆等四将，兵马号二十万，夹洹水而军。时神武士马不满三万，以众寡不敌，遂于韩陵山为圆陈，系牛驴以塞道，于是将士皆死战，四面奋击，大破之。齐神武兵少，天光等兵十倍，围而缺之。神武乃自塞其缺，士皆有必死之志，是以破敌也。高齐北豫州刺史司马消难请降后周，周将杨忠与柱国达奚武援之。于是共率骑士五千人，各乘马一匹，从间道驰入齐境五百里。前后遣三使报消难，而皆不反命。去豫州三十里，武疑有变，欲还。忠曰：有进死，无退生。独以千骑夜趣城下，四面峭绝，徒闻击柝之声。武亲来，麾数百骑以西。忠勒余骑不动，候门开而入，乃驰遣召武。时齐镇城将伏敬远勒甲士二千人据东陴，举烽严警。武惮之，不欲保城，乃多取财帛，以消难及其属先归。忠以三千骑为殿，到洛南，皆解鞍而卧。齐众来追，至于洛北，忠谓将士曰：但饱食，今在死地，贼必不敢渡水以当吾锋。食毕，齐兵佯若渡水，忠驰将击之，齐兵不敢逼，遂徐引而退。○张预曰：置之死亡之地，则人自为战，乃可存活也。项将救赵，破釜焚庐，示以必死，诸侯从壁上观，楚战士无不一当十，遂虏秦将是也。"
                },
                {
                    "paragraph": "夫众陷于害，然后能为胜败。",
                    "zhushu": ""
                },
                {
                    "paragraph": "",
                    "zhushu": "梅尧臣曰：未陷难地，则士卒心不专；既陷危难，然后胜败在人为之尔。○张预曰：士卒用命，则胜败之事在我所为。"
                },
                {
                    "paragraph": "故为兵之事，在于顺详敌之意。",
                    "zhushu": ""
                },
                {
                    "paragraph": "",
                    "zhushu": "曹操曰：佯愚也。或曰：彼欲进，设伏而退；欲去，开而击之。○李筌曰：敌欲攻我，以守待之；敌欲战我，以奇待之。退伏利诱，皆顺其所欲。○杜牧曰：夫顺敌之意，盖言我欲击敌，未见其隙，则藏形闭迹，敌人之所为，顺之勿惊。假如强以陵我，我则示怯而伏，且顺其强以骄其意，候其懈怠而攻之。假如欲退而归，则开围使去，以顺其退，使无斗心。遂因而击之，皆顺敌之旨也。○陈皥曰：顺敌之旨，不假多说，但强示之弱，进示之退，使敌心不戒，然后攻而破之必矣。○梅尧臣曰：佯怯，佯弱，佯乱，佯北，敌人轻来，我志乃得。○张预曰：彼欲进则诱之令进，彼欲退则缓之令退，奉顺其旨，设奇伏以取之，或曰：敌有所欲，当顺其意以骄之，留为后图。若东胡遣使谓冒顿曰：欲得头曼千里马。冒顿与之。复遣使来曰：愿得单于一阏氏。冒顿又与之，及其骄怠而击之，遂灭东胡。是"
                },
                {
                    "paragraph": "幷敌一向，千里杀将，",
                    "zhushu": "曹操曰：幷兵向敌，虽千里能擒其将也。○杜牧曰：上文言为兵之事，在顺敌人之意，此乃未见敌人之隙耳。若已见其隙，有可攻之势，则须幷兵专力以向敌人，虽千里之远，亦可以杀其将也。○贾林曰：能以利诱敌人，使一向趋之，则我虽远千里，亦可擒杀其将。○梅尧臣曰：随敌一向，然后发伏出奇，则能远擒其将。○王晳曰：顺敌意，随敌形，及其空虚不虞，幷兵一力以向之，乘势可千里而覆军杀将也。○张预曰：敌既骄惰，则幷兵力以向之，可以覆其军，杀其将，则明如冒顿灭东胡之事是也。"
                },
                {
                    "paragraph": "此谓巧能成事者也。",
                    "zhushu": ""
                },
                {
                    "paragraph": "",
                    "zhushu": "曹操曰：是成事巧者也。一作是谓巧攻成事。○梅尧臣曰：能顺敌而取胜，机巧者也。○何氏曰：能如此者，是巧攻之成事也。○张预曰：始顺其意，后杀其将，成事之巧也。"
                },
                {
                    "paragraph": "是故政举之日，夷关折符，无通其使。",
                    "zhushu": ""
                },
                {
                    "paragraph": "",
                    "zhushu": "曹操曰：谋定则闭关以绝其符信，勿通其使。○李筌曰：政令既行，闭关折符，无得有所沮议，恐惑众士心也。○杜牧曰：其所不通，岂敌人之使乎。若敌人之使不受，则何必夷关折符，然后为不通乎？答曰：夷关折符者，不令国人出入，盖恐敌人有间使潜来，或藏形隐迹，由危历险，或窃符盗信，假托姓名，而来窥我也。无通其使者。敌人若有使来聘，亦不可受之。恐有智能之士，如张孟谈、娄敬之属，见其微而知著，测我虚实也。此乃兵形未成，恐敌人先事以制我也。兵形巳成，出境之后，则使在其间，古之道也。○梅尧臣曰：夷，灭也。折，断也。举政之日，灭塞关梁，断毁符节，使不通也。使不通者，恐泄我事也。○张预曰：庙筭已定，军谋巳成，则夷塞关梁，毁折符信，勿通使命，恐泄我事也。彼有使来，则当纳之，故下文云：敌之开阖，必亟入之，"
                },
                {
                    "paragraph": "厉于廊庙之上，以诛其事。",
                    "zhushu": ""
                },
                {
                    "paragraph": "",
                    "zhushu": "曹操曰：诛，治也。○杜牧曰：厉，揣厉也。言廊庙之上，诛治其事，成败先定，然后兴师。一本作以谋其事。○梅尧臣曰：严整于廊庙之上，以计其事，言其察也。○何氏曰：磨厉庙胜之策，以责成其事。○张预曰：兵者大事，不可轻议，当惕厉于庙堂之上，宻治其事，贵谋不外泄也。"
                },
                {
                    "paragraph": "敌人开阖，必亟入之。",
                    "zhushu": ""
                },
                {
                    "paragraph": "",
                    "zhushu": "曹操曰：敌有间隙，当急入之也。○李筌曰：敌开阖未定，必急来也。○孟氏曰：开阖，间者也。有间来，则疾内之。○梅尧臣同孟氏注○张预曰：开阖间，谓使也。敌有间来，当急受之。或曰：谓敌人或开或阖，出入无常，进退未决，则宜乘之，"
                },
                {
                    "paragraph": "先其所爱，",
                    "zhushu": ""
                },
                {
                    "paragraph": "",
                    "zhushu": "曹操曰：据利便也。○李筌曰：先攻其积聚及妻子，利不择其用也。○杜牧曰：凡是敌人所爱惜倚恃以为军者，则先夺之也。○梅尧臣曰：先察其便利爱惜之所也。○何氏同杜牧注。"
                },
                {
                    "paragraph": "微与之期。",
                    "zhushu": ""
                },
                {
                    "paragraph": "",
                    "zhushu": "曹操曰：后人发，先人至。○杜牧曰：微者，潜也。言以敌人所爱利便之处为期，将欲谋夺之，故潜往赴期，不令敌人知也。○陈皥曰：我若先夺便地而敌不至，虽有其利，亦奚用之？是以欲取其爱惜之处，必先微与敌人相期，误之使必至。○梅尧臣曰：微露之期，使间归告，然后我后人发，先人至也。后发者，欲其必赴也；先至者，夺其所爱也。○王晳曰：权谲也。微者所以示宻。曹公曰：先敌至也。○张预曰：兵所爱者，便利之地，我欲先据，当微露其意，与之相期，敌方趋之，我乃后发而先至也。所以使敌先趋者，恐我至而敌不来也。故曰：争地吾将趋其后。"
                },
                {
                    "paragraph": "践墨随敌，以决战事。",
                    "zhushu": ""
                },
                {
                    "paragraph": "",
                    "zhushu": "曹操曰：行践规矩无常也。○李筌曰：墨者，出道也。出迟道而从之，恐不及。○杜牧曰：墨，规矩也。言我常须践履规矩，深守法制，随敌人之形，若有可乘之势，则出而决战也。○陈皥曰：兵虽要在迅速以决战事，然自始及末，须守法制，纵获胜捷，亦不可争竞扰乱也。城濮之战，晋文公登有莘之墟，以望其师，曰：少长有礼，其可用也。践墨一作刬墨。○贾林曰：刬，除也。墨，绳墨也。随敌计以决战事，惟胜是利，不可守以绳墨而为。○梅尧臣曰：举动必践法度，而随敌屈伸，因利以决战也。○王晳曰：践兵法如绳墨，然后可以顺敌决胜。○张预曰：循守法度，践履规矩，随敌变化，形势无常，乃可以决战取胜。墨，绳墨也。妇人左右前后跪起，皆中规矩绳墨是也。"
                },
                {
                    "paragraph": "是故始如处女，敌人开户；后如脱兔，敌不及拒。",
                    "zhushu": ""
                },
                {
                    "paragraph": "",
                    "zhushu": "曹操、李筌曰：处女示弱，脱兔往疾也。杜牧曰：言敌人初时谓我无所能为，如处女之弱，我因急去攻之，险迅疾速，如兔之脱走，不可捍拒也。或曰：我避敌，走如脱兔。曰：非也。○梅尧臣曰：始若处女，践规矩之谓也。后若脱兔，应敌决战之速也。○王晳曰：处女，随敌也，开户，不虞也。脱兔，疾也，若田单守即墨而破燕军是也。○张预曰：守则如处女之弱，令敌懈怠，是以启隙。攻则犹脱兔之疾，乘敌仓卒，是以莫御。太史公谓田单守即墨，攻骑劫，正如此语，不其然乎？"
                }
            ]
        },
        {
            "name": "火攻篇",
            "paragraphs": [
                {
                    "paragraph": "火攻篇",
                    "zhushu": "曹操曰：以火攻人，当择时日也。○王晳曰：助兵取胜，戒虚发也。○张预曰：以火攻敌，当使奸细潜行，地里之远近，途径之险易，先熟知之，乃可往，故次九地。",
                    "type": 1
                },
                {
                    "paragraph": "孙子曰：凡火攻有五：一曰火人。",
                    "zhushu": "李筌曰：焚其营，杀其士卒也。○杜牧曰：焚其营栅，因焼兵士。吴起曰：凡军居荒泽，草木幽秽，可焚而灭。蜀先主伐吴，吴将陆逊拒之于夷陵，先攻一营，不利。诸将曰：空杀兵耳。逊曰：吾巳晓破敌之术矣。乃敕各持一把茅，以火攻拔之，一尔势成。通率诸军同时俱攻，斩张南、冯习及胡王沙摩柯等，破四十余营，死者万数。备因夜遁，军资器械略尽，遂欧血而殂。○梅尧臣曰：焚营栅荒秽，以助攻战也。○何氏曰：鲁桓公世焚邾娄之咸丘，始以火攻也。后世兵家者流，故五火之攻，以佐取胜之道也。如后汉班超使西城，到鄯善，初夜将吏士奔虏营会天大风，超令十人持鼓藏虏舍后，约曰：见火燃，皆当鸣鼓大呼。余人悉持兵弩夹门而伏。超顺风纵火，前后鼓噪，虏众惊乱。超手格杀三人，余众悉烧死。又皇甫嵩率兵讨黄巾贼张角。嵩保长社。贼来围城，嵩兵少，军中皆恐。召军吏谓曰：兵有奇变，不在众寡。今贼依草结营，易为风火，若因夜纵火，必大惊乱。吾出兵击之，其功可成。其夕遂大风。嵩乃约勒军士，皆束苣乘城，使锐士间出围外，纵火大呼，城上举燎应之，嵩因鼓而奔其陈，贼惊乱奔走，大破之。又五代梁太祖乾宁中，亲领大军，由郓州东路北次于鱼山。朱宣觇知即以兵径至，且图速战。帝整军出砦，时宣瑾巳陈于前。须臾东南风大起，帝军旌旗失次，甚有惧色。帝即令骑士扬鞭呼啸。俄而西北风骤发，时而军皆在草莾中，帝因令纵火既，而烟燄亘天，乘势以攻贼陈。宣瑾大破余众，拥入清河，因筑京观于鱼山之下。又后唐伐蜀，工部任圜以大军至汉州，康延孝来逆战。圜命董璋以东川懦卒当其锋，伏精兵于其后。延孝击退东川之军，急追之，遇伏兵，延孝败，驰入汉州，闭壁不出。西川孟知祥以兵二万与圜，令势攻之。汉州四面树竹木为栅。三月，圜陈于金鴈桥，即率诸军鼓噪而进，四面纵火，风燄亘空。延孝危急，引骑出陈于金鴈桥，又大败之。○张预曰：焚彼营舍，以杀其士，火攻之先也。班超烧匈奴使者是也。"
                },
                {
                    "paragraph": "二曰火积。",
                    "zhushu": "李筌曰：焚，积聚也。○杜牧曰：积者，积蓄也，粮食薪刍是也。高祖与项羽相持，成皋为羽所败，北渡河，得张耳、韩信军，军修武，深沟髙垒，使刘贾将二万人，骑数百，渡白马津，入楚地，烧其积聚，以破其业，楚军乏食。隋文帝时，高颎献取陈之策，曰：江南土薄，舍多茅竹，所有储积，皆非地窖。可宻遣行人，因风纵火，待彼修葺，复更烧之，不出数年，自可财力俱尽。帝行其策，由是陈人益弊。○梅尧臣曰：焚其委积，以困刍粮。○张预曰：焚其积聚，使刍粮不足，故曰军无委积则亡。刘贾烧楚积聚是也。"
                },
                {
                    "paragraph": "三曰火辎。四曰火库。",
                    "zhushu": "李筌曰：烧其辎重，焚其库室。○杜牧曰：器械财货及军士衣装在车中，上道未止曰辎，在城营垒巳有止舍曰库。其所藏二者皆同。后汉末，袁绍相许攸降，曹公曰：今袁氏辎重有万余两，车屯军不严，今以轻兵袭之，不意而至，焚其积聚，不过三日，袁氏自败。公大喜，选精骑五千，皆用袁氏旗帜，衔枚䌸马口，从间道出入，抱束薪。所历道有问者，语之曰：袁公恐曹操抄略后军，遣兵以益备。闻者信以为然，皆自若。既至围屯，大放火，营中惊乱，因大破之，辎重悉焚之矣。○陈皥曰：夫敌有爱惜之物，亦可以攻之。彼若出救，是我以火分其势也。更遇其心神挠惑，自可破军杀将也。梅尧臣曰：焚其辎重，以窘货财；焚其库室，以空蓄聚。○何氏曰：如前秦符坚遣将王猛伐前燕慕容暐，师至潞川，燕将慕容评率兵四十万御之，以持久制之。猛遣将郭庆率步骑五千，夜从间道起火于晋山，烧评辎重，火见邺中，因而灭之。○张预曰：焚其辎重，使器用不供，故曰军无辎重则亡，曹操烧袁绍辎重是也。焚其府库，使财货不充，故曰军无财则士不来。"
                },
                {
                    "paragraph": "五曰火队。",
                    "zhushu": "李筌曰：焚其队伏兵器。○杜牧曰：焚其行伍，因乱而击之。○梅尧臣曰：焚其队仗，以夺兵具。队一作隧。○贾林曰：隧，道也，烧绝粮道及转运也。○何氏同贾林注。○张预曰：焚其队仗，使兵无战具，故曰器械不利，则难以应敌也。"
                },
                {
                    "paragraph": "行火必有因。",
                    "zhushu": "曹操曰：因奸人。○李筌曰：因奸人而内应也。○陈皥曰：须得其便，不独奸人。○贾林曰：因风燥而焚之。○张预曰：凡火攻皆因天时燥旱，营舍茅竹，积刍聚粮，居近草莾，因风而焚之。"
                },
                {
                    "paragraph": "烟火必素具。",
                    "zhushu": "曹操曰：烟火，烧具也。○李筌曰：薪刍，蒿艾、粮粪之属。○杜牧曰：艾蒿，荻苇、薪刍膏油之属，先须修事以备用。兵法有火箭、火帘、火杏、火兵、火兽、火禽、火盗、火弩，凡此者，皆可用也。○梅尧臣曰：潜奸伺隙，必有便也。秉秆持燧，必先备也。传曰：惟事事有备，乃无患也。○张预曰：贮火之器，燃火之物，常须预备，伺便而发。"
                },
                {
                    "paragraph": "发火有时，起火有日。",
                    "zhushu": "梅尧臣曰：不妄发也。○张预曰：不可偶然，当伺时日。"
                },
                {
                    "paragraph": "时者，天之燥也。",
                    "zhushu": "曹操曰：燥者，旱也。○梅尧臣曰：旱熯易燎。○张预曰：天时旱燥，则火易燃。"
                },
                {
                    "paragraph": "日者，月在箕、壁、翼、轸也。凡此四宿者，风起之日也。",
                    "zhushu": "李筌曰：天文志。月宿此者多风。玉经云：常以月加日，从营室顺数十五至翼，月在宿于此也。○杜牧曰：宿者，月之所宿也。四宿者，风之使也。○梅尧臣曰：箕，龙尾也。壁，东壁也。翼、轸，鹑尾也。宿在者，谓月之所次也。四宿好风，月离必起。○张预曰：四星好风，月宿则起，当推步躔次，知所宿之日，则行火。一说，春丙丁，夏戊巳，秋壬癸，冬甲乙，此日有疾风猛雨。又占风法，取鸡羽重八两，挂于五丈竿上，以候风所从来。四宿，即，箕、壁、翼轸也。"
                },
                {
                    "paragraph": "凡火攻，必因五火之变而应之。",
                    "zhushu": "梅尧臣曰：因火为变，以兵应之。○张预曰：因其火变，以兵应之。五人，即人，积、辎、库。队也。"
                },
                {
                    "paragraph": "火发于内，则早应之于外。",
                    "zhushu": "曹操曰：以兵应之也。○李筌曰：乘火势而应之也。○杜牧曰：凡火乃使敌人惊乱，因而击之，非谓空以火败敌人也。闻火初作，即攻之。若火阑众定而攻之，当无益，故曰早也。○杜佑曰：使间人纵火于敌营内，当速进以攻其外也。○梅尧臣曰：内若惊乱，外以兵击。○张预曰：火才发于内，则兵急击于外，表里齐攻，敌易惊乱。"
                },
                {
                    "paragraph": "火发兵静者，待而勿攻。",
                    "zhushu": "杜牧曰：火作不惊，敌素有备，不可遽攻，须待其变者也。○梅尧臣曰：不惊挠者，必有备也。○王晳曰：以不变也。○何氏曰：火作而敌不惊呼者，有备也。我往攻则返或受害。○张预曰：火虽发而兵不乱者，敌有备也，复防其变，故不可攻。"
                },
                {
                    "paragraph": "极其火力，可从而从之，不可从而止。",
                    "zhushu": "曹操曰：见可而进，知难而退。○李筌曰：夫火发，兵不乱，不可攻。○杜牧曰：俟火尽巳来，若敌人扰乱，则攻之。若敌终静不扰，则收兵而退也。○杜佑曰：见利则进，知难则退。极，尽也。尽火力，可则应，不可则止，无使敌知其所为。○梅尧臣曰：极其火势，待其变则攻，不变则勿攻。○王晳曰：伺其变乱则乘之，终不变乱，则自治而蓄力。○何氏曰：如魏满宠征吴敕。诸将曰：今夕风甚猛，贼必来烧我营，宜为之备。诸军皆警，夜半果来烧营，宠掩击破之者是也。○张预曰：尽其火势，变乱则攻，安静则退，"
                },
                {
                    "paragraph": "火可发于外，无待于内，以时发之。",
                    "zhushu": "李筌曰：魏武破袁绍于官渡，用许攸计，烧辎重万余，则其义也。○杜牧曰：上文云，五火变，须发于内，若敌居荒泽草秽，或营栅可焚之地，即须及时发火，不必更待内发作，然后应之，恐敌人自烧野草，我起火无益。汉时李陵征匈奴，战败，为单于所逐，及于大泽，匈奴于上风纵火，陵亦先放火，烧断蒹葭，用绝火势。○陈皥曰：以时发之，所谓天之燥，日之宿，在四星也。○贾林曰：火可发于外，不必待内应得时即应发，不可拘于常势也。梅尧臣同杜牧注。○张预曰：火亦可发于外，不必须待作于内，但有便则应时而发。黄巾贼张角围汉将皇甫嵩于长社，贼依草结营，嵩使锐士间出围外，纵火大呼，城上举燎应之，嵩因鼓而奔其陈，贼惊乱，遂败走。"
                },
                {
                    "paragraph": "火发上风，无攻下风。",
                    "zhushu": "曹操曰：不便也。○李筌曰：隋江东贼刘元进攻王世充于延陵，令把草东方，因风纵火，俄而廽风悉烧元进营，军人多死者。杜牧曰：若是东，则焚敌之东，我亦随以攻其东。若火发东面，攻其西，则与敌人同受也。故无攻下风，则顺风也。若举东，可知其他也。○梅尧臣曰：逆火势，非便也，敌必死战。○王晳曰：或击其左右可也。○张预曰：烧之必退，退而逆击之，必死战，则不便也。"
                },
                {
                    "paragraph": "昼风久，夜风止。",
                    "zhushu": "曹操曰：数当然也。○李筌曰：不知始也。○杜牧曰：老子曰：飘风不终朝。○梅尧臣曰：凡昼风必夜止，夜风必昼止，数当然也。○王晳同梅尧臣注○张预曰：昼起则夜息，数当然也。故老子曰：飘风不终朝。"
                },
                {
                    "paragraph": "凡军必知有五火之变，以数守之。",
                    "zhushu": "杜牧曰：须筭星躔之数，守风起日，乃可发火，不可偶然而为之。○杜佑曰：既知起五火五变，当复以数消息其可否。○梅尧臣曰：数星之躔，以候风起之日，然而发火，亦当自防其变。○张预曰：不可止知以火攻人，亦当防人攻巳。推四星之度数，知风起之日，则严备守之。"
                },
                {
                    "paragraph": "故以火佐攻者明。",
                    "zhushu": "梅尧臣曰：明白易胜。○张预曰：用火助攻，灼然可以取胜。"
                },
                {
                    "paragraph": "以水佐攻者强。",
                    "zhushu": "杜佑曰：水以为冲，故强。○梅尧臣曰：势之强也。张预曰：水能分敌之军，彼势分则我势强，"
                },
                {
                    "paragraph": "水可以绝，不可以夺。",
                    "zhushu": "曹操曰：火佐者，取胜明也。水佐者，但可以绝敌道，分敌军，不可以夺敌蓄积。○李筌曰：军者，必守术数而佐之水火，所以明强也。光武之败王莾，魏武之擒吕布，皆其义也。以水绝敌人之军，分为二，则可难以夺敌人之蓄积。○杜牧曰：水可绝敌，粮道，绝敌救援，绝敌奔逸，绝敌冲击，不可以水夺险要蓄积也。○王晳曰：强者取其决注之暴。○张预曰：水止能隔绝敌军，使前后不相及，取其一时之胜。然不若火能焚夺敌之积聚，使之灭亡。若韩信决水，斩楚将龙且，是一时之胜也。曹公焚袁绍辎重，绍因以败，是使之灭亡也。水不若火，故详于火而略于水。"
                },
                {
                    "paragraph": "夫战胜攻取而不修其功者凶，命曰费留。",
                    "zhushu": "曹操曰：若水之留，不复还也。或曰：赏不以时，但费留也。赏善不逾日也。○李筌曰：赏不逾日，罚不逾时，若功立而不赏，有罪而不罚，则士卒疑惑，日有费也。○杜牧曰：修者，举也。夫战胜攻取，若不藉有功举而赏之，则三军之士，必不用命也，则有㐫咎，徒留滞费耗，终不成事也。○贾林曰：费留，惜费也。○梅尧臣曰：欲战必胜，攻必取者，在因利乘便，能作为功也。作为功者，修火攻水攻之类，不可坐守其利也。坐守其利者，㐫也，是谓费留矣。○王晳曰：战胜攻取，而不修功赏之差，则人不劝，不劝则费财老师㐫害也巳。○张预曰：战攻所以能必胜必取者，水火之助也。水火所以能破军败敌者，士卒之用命也。不修举有功而赏之，㐫咎之道也。财竭师老而不得归，费留之谓也。"
                },
                {
                    "paragraph": "故曰：明主虑之，良将修之。",
                    "zhushu": "杜牧曰：黄石公曰：夫覇者制士，以权，结士以信，使士以赏，信衰则士疏，赏亏则士不为用。○贾林曰：明主虑其事，良将修其功。○梅尧臣曰：始则君发其虑，终则将修其功。○张预曰：君当谋虑攻战之事，将当修举克捷之功，"
                },
                {
                    "paragraph": "非利不动。",
                    "zhushu": "李筌曰：明主贤将，非见利不起兵。○杜牧曰：先见起兵之利，然后兵起。○梅尧臣曰：凡兵非利于民不兴也。一作非利不起也。"
                },
                {
                    "paragraph": "非得不用。",
                    "zhushu": "杜牧曰：先见敌人可得，然后用兵。○贾林曰：非得其利不用也。"
                },
                {
                    "paragraph": "非危不战。",
                    "zhushu": "曹操曰：不得已而用兵。○李筌曰：非至危不战。○梅尧臣曰：凡用兵，非危急不战也，所以重㐫器也。○张预曰：兵㐫器，战，危事，须防祸败，不可轻举，不得已而后用。"
                },
                {
                    "paragraph": "主不可以怒而兴师。",
                    "zhushu": "王晳曰：不可但以怒也。若息侯伐郑，○张预曰：因怒兴师，不亡者鲜。若息侯与郑伯有违言而伐郑，君子是以知息之将亡。"
                },
                {
                    "paragraph": "将不可以愠而致战。",
                    "zhushu": "王晳曰：不可但以愠也。若晋赵穿。○张预曰：因忿而战，罕有不败。若姚襄怒符坚，黄眉压垒而陈，因出战，为黄眉所败是也。怒大于愠，故以主言之；愠小于怒，故以将言之。君则可以兴兵，将则止可言战。"
                },
                {
                    "paragraph": "合于利而动，不合于利而止。",
                    "zhushu": "曹操曰：不得以己之喜怒而用兵也。○贾林曰：愠怒内作，不顾安危，固不可也：○杜佑曰：人主聚众兴军，以道理胜负之计，不可以已之私怒。将举兵则以策，不可以愠恚之故而合战也。○梅尧臣曰：兵以义动，无以怒兴。战以利胜，无以愠败。○张预曰：不可因巳之喜怒而用兵，当顾利害所在。尉缭子曰：兵起非可以忿也，见胜则兴，不见胜则止。"
                },
                {
                    "paragraph": "怒可以复喜，愠可以复悦。",
                    "zhushu": "张预曰：见于色者谓之喜，得于心者谓之悦。"
                },
                {
                    "paragraph": "亡国不可以复存，死者不可以复生。",
                    "zhushu": "杜牧曰：亡国者，非能亡人之国也。言不度德，不量力，因怒兴师，因愠合战，则其兵自死，其国自亡者也。○杜佑曰：凡主怒，兴军伐人，无素谋明计，则破亡矣。将愠怒而斗，仓卒而合战，所伤杀必多，怒愠复可以说喜，言亡国不可复存，死者不可复生者，言当慎之。○梅尧臣曰：一时之怒，可返而喜也；一时之愠，可返而说也。国亡军死，不可复已。○王晳曰：喜怒无常，则威信去矣。张预曰：君因怒而兴兵，则国必亡；将因愠而轻战，则士必死。"
                },
                {
                    "paragraph": "故明君慎之，良将警之，此安国全军之道也。",
                    "zhushu": "杜牧曰：警，言戒之也。○梅尧臣曰：主当慎重，将当警惧。○张预曰：君常慎于用兵，则可以安国；将常戒于轻战，则可以全军。"
                }
            ]
        },
        {
            "name": "用间篇",
            "paragraphs": [
                {
                    "paragraph": "用间篇",
                    "zhushu": "曹操李筌曰：战者必用间谍，以知敌之情实也。○张预曰：欲素知敌情者，非间不可也。然用间之道，尤须微宻，故次火攻也。",
                    "type": 1
                },
                {
                    "paragraph": "孙子曰：凡兴师十万，出征千里，百姓之费，公家之奉，日费千金，内外骚动，怠于道路，不得操事者七十万家。",
                    "zhushu": ""
                },
                {
                    "paragraph": "",
                    "zhushu": "曹操曰：古者八家为邻，一家从军，七家奉之。言十万之师，举不事耕稼者七十万家。"
                },
                {
                    "paragraph": "",
                    "zhushu": "○李筌曰：古者发一家之兵，则邻里三族共资之，是以不得耕作者七十万家，而资十万之众矣。"
                },
                {
                    "paragraph": "",
                    "zhushu": "○杜牧曰：古者一夫田一顷，夫九顷之地，中心一顷，凿井树庐，八家居之，是为井田。怠，疲也。言七十万家奉十万之师，转输疲于道路也。"
                },
                {
                    "paragraph": "",
                    "zhushu": "○梅尧臣曰：输粮供用，公私烦役，疲于道路，废于耒耜也。曹说是也。"
                },
                {
                    "paragraph": "",
                    "zhushu": "○张预曰：井田之法，八家为邻，一家从军，七家奉之，兴兵十万，则辍耕作者七十万家也。或问曰：重地则掠，疲于道路而转输，何也？曰：非止运粮，亦供器用也。且兵贵掠敌者，谓深践敌境，则当备其乏，故须掠以继食，非专馆榖于敌也。亦有碛卤之地，无粮可因，得不饷乎？"
                },
                {
                    "paragraph": "相守数年，以争一日之胜，而爱爵禄百金，不知敌之情者，不仁之至也。",
                    "zhushu": ""
                },
                {
                    "paragraph": "",
                    "zhushu": "李筌曰：惜爵赏，不与间谍，令窥敌之动静，是为不仁之至也。"
                },
                {
                    "paragraph": "",
                    "zhushu": "○杜牧曰：言不能以厚利使间也。"
                },
                {
                    "paragraph": "",
                    "zhushu": "○梅尧臣曰：相守数年，则七十万家所费多矣，而乃惜爵禄百金之微，不以遗间钓情取胜，是不仁之极也。"
                },
                {
                    "paragraph": "",
                    "zhushu": "○王晳曰：恡财赏，不用间也。"
                },
                {
                    "paragraph": "",
                    "zhushu": "○张预曰：相持且久，七十万家财力一困，不知恤此，而反靳惜爵赏之细，不以啖间求索知敌情者，不仁之甚也。"
                },
                {
                    "paragraph": "非人之将也。",
                    "zhushu": ""
                },
                {
                    "paragraph": "",
                    "zhushu": "梅尧臣曰：非将人成功者也。"
                },
                {
                    "paragraph": "非主之佐也。",
                    "zhushu": ""
                },
                {
                    "paragraph": "",
                    "zhushu": "一本作非仁之佐也。"
                },
                {
                    "paragraph": "",
                    "zhushu": "○梅尧臣曰：非以仁佐国者也。"
                },
                {
                    "paragraph": "非胜之主也。",
                    "zhushu": ""
                },
                {
                    "paragraph": "",
                    "zhushu": "梅尧臣曰：非致胜主利者也。张预曰：不可以将人，不可以佐主，不可以主胜，勤勤而言者，叹惜之也。"
                },
                {
                    "paragraph": "故明君贤将，所以动而胜人，成功出于众者，先知也。",
                    "zhushu": ""
                },
                {
                    "paragraph": "",
                    "zhushu": "李筌曰：为间也。"
                },
                {
                    "paragraph": "",
                    "zhushu": "○杜牧曰：知敌情也。"
                },
                {
                    "paragraph": "",
                    "zhushu": "○梅尧臣曰：主不妄动，动必胜人，将不苟功，功必出众。所以者何也？在预知敌情也。"
                },
                {
                    "paragraph": "",
                    "zhushu": "○王晳曰：先知敌情，制胜如神也。"
                },
                {
                    "paragraph": "",
                    "zhushu": "○何氏曰：周官士师掌邦谍，盖异国间伺之谓也。故兵家之有四机二权，曰事几，曰智权，皆善用间谍者也。故能敌人动静，我预知矣。韦孝宽为骠骑大将军，镇玉壁。孝宽善于抚御，能得人心，所遣间谍入齐者，皆为尽力。亦有齐人得孝宽金货，遥通书疏，故齐之动静，朝廷皆先知之。时有主帅许盆，孝宽委以心膂，令守一戌，盆乃以城东入，孝宽怒，遣谍取之，俄而斩首而还。其能致物情如此。又李达为都督义州弘农等二十一防诸军事，毎厚抚境外之人，使为间谍，敌中动静，必先知之，至有事泄被诛戮者，亦不以为悔，其得人心也如此。"
                },
                {
                    "paragraph": "",
                    "zhushu": "○张预曰：先知敌情，故动则胜人，功业卓然，超绝群众，"
                },
                {
                    "paragraph": "先知者，不可取于鬼神。",
                    "zhushu": ""
                },
                {
                    "paragraph": "",
                    "zhushu": "张预曰：视之不见，听之不闻，不可以祷祀而取，"
                },
                {
                    "paragraph": "不可象于事。",
                    "zhushu": ""
                },
                {
                    "paragraph": "",
                    "zhushu": "曹操曰：不可以祷祀而求，亦不可以事类而求也。"
                },
                {
                    "paragraph": "",
                    "zhushu": "○李筌曰：不可取于鬼神象类，唯间者能知敌之情。"
                },
                {
                    "paragraph": "",
                    "zhushu": "○杜牧曰：象者，类也，言不可以他事比类而求。○梅尧臣曰：不可以卜筮知也，不可以象类求也。"
                },
                {
                    "paragraph": "",
                    "zhushu": "○张预曰：不可以事之相类者拟象而求。"
                },
                {
                    "paragraph": "不可验于度。",
                    "zhushu": ""
                },
                {
                    "paragraph": "",
                    "zhushu": "曹操曰：不可以事数度也。"
                },
                {
                    "paragraph": "",
                    "zhushu": "○李筌曰：度，数也。夫长短阔狭，远近小大，即可验之于度数。人之情伪，度不能知也。"
                },
                {
                    "paragraph": "",
                    "zhushu": "○梅尧臣曰：不可以度数验也，言先知之难也。"
                },
                {
                    "paragraph": "",
                    "zhushu": "○张预曰：不可以度数推验而知，"
                },
                {
                    "paragraph": "必取于人知敌之情者也。",
                    "zhushu": ""
                },
                {
                    "paragraph": "",
                    "zhushu": "曹操曰：因人也。"
                },
                {
                    "paragraph": "",
                    "zhushu": "○李筌曰：因间人也。"
                },
                {
                    "paragraph": "",
                    "zhushu": "○梅尧臣曰：鬼神之情，可以卜筮知。形气之物，可以象类求。天地之理，可以度数验。唯敌之情，必由间者而后知也。"
                },
                {
                    "paragraph": "",
                    "zhushu": "○张预曰：鬼神象类度数，皆不可以求先知，必因人而后知敌情也。"
                },
                {
                    "paragraph": "故用间有五：有因间，有内间，有反间，有死间，有生间。",
                    "zhushu": ""
                },
                {
                    "paragraph": "",
                    "zhushu": "梅尧臣曰：五间之名也。"
                },
                {
                    "paragraph": "",
                    "zhushu": "○张预曰：此五间之名，因间当为乡间，故下文云：乡间可得而使。"
                },
                {
                    "paragraph": "五间俱起，莫知其道，是谓神纪，人君之寳也。",
                    "zhushu": ""
                },
                {
                    "paragraph": "",
                    "zhushu": "曹操曰：同时任用五间也。"
                },
                {
                    "paragraph": "",
                    "zhushu": "○李筌曰：五间者，因五人用之。"
                },
                {
                    "paragraph": "",
                    "zhushu": "○杜牧曰：五间俱起者，敌人不知其情，泄形露之道，乃神鬼之纲纪，人君之重寳也。"
                },
                {
                    "paragraph": "",
                    "zhushu": "○梅尧臣曰：五间俱起以间敌，而莫知我用之之道，是曰神妙之纲纪，人君之所贵也。"
                },
                {
                    "paragraph": "",
                    "zhushu": "○王晳曰：五间俱起，人不之测，是用兵神妙之大纪，人主之重寳也。"
                },
                {
                    "paragraph": "",
                    "zhushu": "○贾林曰：纪，理也。言敌人但莫知我以何道，如通神理也。"
                },
                {
                    "paragraph": "",
                    "zhushu": "○张预曰：五间循环而用，人莫能测其理，玆乃神妙之纲纪，人君之重寳也。"
                },
                {
                    "paragraph": "因间者，因其乡人而用之。",
                    "zhushu": ""
                },
                {
                    "paragraph": "",
                    "zhushu": "杜牧曰：因敌乡国之人而厚抚之，使为间也。晋豫州刺史祖逖之镇雍丘，爱人下士，虽疏交贱隷，皆恩礼而遇之。河上堡因先有任子在胡者，皆听两属，时遣游军伪抄之，明其未附。诸坞王感戴胡有异图，辄宻以闻，前后尅获，盖由于此。西魏韦孝宽使齐人斩许盆而来，犹其义也。"
                },
                {
                    "paragraph": "",
                    "zhushu": "○贾林曰：读因间为乡间。"
                },
                {
                    "paragraph": "",
                    "zhushu": "○杜佑曰：因敌乡人，知敌表里虚实之情，故就而用之，可使伺候也。"
                },
                {
                    "paragraph": "",
                    "zhushu": "○梅尧臣曰：因其国人利而使之。"
                },
                {
                    "paragraph": "",
                    "zhushu": "○何氏曰：如春秋时，楚师伐宋，九月不服，将去宋。楚大夫申叔时曰：筑室反耕者，宋必听命。楚子从之。宋人惧，使华元夜入楚师，登子反之床，起之曰：寡君使元以病告，曰：币邑易子而食，析骸而㸑。虽然，城下之盟，有以国毙，不能从也。去我三十里，唯命是听。子反惧，与之盟，而告楚子，退三十里，宋及楚平。"
                },
                {
                    "paragraph": "",
                    "zhushu": "○张预曰：因敌国人，知其底里，就而用之，可使伺候也。韦孝宽以金帛啖齐人，而齐人遥通书疏是也。"
                },
                {
                    "paragraph": "内间者，因其官人而用之。",
                    "zhushu": ""
                },
                {
                    "paragraph": "",
                    "zhushu": "李筌曰：因敌人失职之官，魏用许攸也。"
                },
                {
                    "paragraph": "",
                    "zhushu": "○杜牧曰：敌之官人，有贤而失职者，有过而被刑者，亦有宠嬖而贪财者，有屈在下位者，有不得任使者，有欲因败丧以求展已之材能者，翻覆变诈，常持两端之心者，如此之官，皆可以潜通问遗，厚贶金帛而结之，因求其国中之情，察其谋我之事，复间其君臣，使不和同也。"
                },
                {
                    "paragraph": "",
                    "zhushu": "○杜佑曰：因在其官失职者，若形戮之子孙与受罚之家也。因其有隙，就而用之。"
                },
                {
                    "paragraph": "",
                    "zhushu": "○梅尧臣曰：因其官属，结而用之。"
                },
                {
                    "paragraph": "",
                    "zhushu": "○何氏曰：如益州牧罗尚遣将隗伯攻蜀贼李雄于郫城，互有胜负。雄乃募武都人朴泰，鞭之见血，使谲罗尚，欲为内应，以火为期。尚信之，悉出精兵，遣隗伯等率兵从泰击雄。雄将李骧于道设伏，泰以长梯倚城而举火，伯军见火起而争缘梯，泰又以绳汲上尚军百余人皆斩之。雄因放兵内外击之，大破尚军。此用内间之势也。又隋阴寿为幽州总管，高寳宁举兵反，寿讨之，寳宁奔于碛北。寿班师，留开府成道昻镇之。寳宁遣其子僧伽率轻骑掠城下而去，寻引契丹鞋鞨之众来攻，道昻苦战连月乃退。寿患之，于是重贿寳宁，又遣人阴间其所亲任者赵世模、王威等。月余，世模率其众降。寳宁复走契丹，为其麾下赵修罗所杀，北边遂安。又唐太宗讨窦建德，入武牢，进薄其营，多所伤杀。凌敬进说曰：宜悉兵济河，攻取怀州、河阳，使重将居守。更率众鸣鼓建旗，逾太行，入上党，先声后实，传撽而定，渐趋壶口，稍骇蒲津，收河东之地，此策之上也。行必有三利：一则入无人之境，师有万全；二则拓土得兵；三则郑围自解。建德将从之，王世充之使长孙安世阴赍金玉，啖其诸将，以乱其谋。众咸进谏曰：凌敬，书生耳，岂可与言战乎？建德从之，退而谢敬曰：今众心甚锐，此天賛我矣。因此决战，必然大捷。巳依众议，不得从公言也。敬固争，建德怒，扶出马。于是悉众进逼武牢。太宗按甲挫其锐。建德中抢窜于牛口渚，车骑将军白士让、杨武威生获之。又王翦为秦将攻赵，赵使李牧、司马商御之。李牧数破走秦军，杀秦将桓齮。翦恶之，乃多与赵王宠臣郭开等金，使为反间，曰：李牧、司马商欲与秦废赵，以多取封于秦。赵王疑之，使赵䓤及颜聚伐将，斩李牧，废司马商。后三月，翦因急击赵，大破杀赵葱，虏赵王迁及其将颜聚也。"
                },
                {
                    "paragraph": "",
                    "zhushu": "○张预曰：因其失意之官，或刑戮之。子弟凡有隙者，厚利使之。晋任析公，吴纳子胥，皆近之。"
                },
                {
                    "paragraph": "反间者，因其敌间而用之。",
                    "zhushu": ""
                },
                {
                    "paragraph": "",
                    "zhushu": "李筌曰：敌有间来窥我，得失，我厚赂之，而令反为我间也。"
                },
                {
                    "paragraph": "",
                    "zhushu": "○杜牧曰：敌有间来窥我，我必先知之，或厚赂诱之，反为我用，或佯为不觉，示以伪情而纵之，则敌人之间，反为我用也。陈平初为汉王护军尉，项羽围于荥阳城，汉王患之，请割荥阳以西和，项王弗听。平曰：顾楚有可乱者，彼项王骨鲠之臣亚父、钟离昧、龙且、周殷之属，不过数人耳。大王能出捐数万斤金，行反间，间其君臣，以疑其心。项王为人意忌信䜛，必内相诛。汉因举兵而攻之，破楚必矣。汉王以为然，乃出黄金四万斤与平，恣所为，不问出入。平既多以金纵反间于楚军，宣言诸将钟离昧等为项王将，功多矣，然终不得利地而王，欲与汉为一，以灭项氏，分王其地。项王果疑之，使使至汉。汉为太牢之具，举进，见楚使即阳，惊曰：吾以为亚父使，乃项王使也。复持去，以恶草具进楚使。使归，具以报，项王果大疑亚父。亚父欲急击下荣阳城，项王不信，不肯听亚父。亚父闻项王疑之，乃大怒，疽发而死，卒用陈平之计灭楚也。"
                },
                {
                    "paragraph": "",
                    "zhushu": "○梅尧臣曰：或以伪事绐之，或以厚利啖之。"
                },
                {
                    "paragraph": "",
                    "zhushu": "○王晳曰：反间，反为我间也。或留之使言其情，又或示以诡形而遣之。"
                },
                {
                    "paragraph": "",
                    "zhushu": "○何氏曰：如燕昭王以乐毅为将，破齐七十余城。及惠王立，与乐毅有隙，齐将田单乃纵反间于燕，宣言曰：齐王巳死，城之不拔者二耳。乐毅畏诛而不敢归，以伐齐为名，实欲连兵南面而王齐。齐人未附，故且缓即墨以待其事。齐人戍惧，唯恐他将之来，即墨残矣。燕王以为然，使骑劫代乐毅，燕人士卒离心。单又纵反间曰：吾惧燕人掘吾城外蒙墓，戮辱先人。燕军从之，即墨人激怒请战，大破燕师，所亡七十余城，悉复之。又秦师围赵，阏与赵将赵奢救之，去赵国都三十里不进。秦间来，奢善食遣之。间以报秦将，以为奢师怯弱，而止不行。奢随而卷甲趋秦师，击破之。又范睢为秦昭王相，使左庶长王龁攻韩，取上党。上党民走赵，赵军长平，龁因攻赵，赵使廉颇将。廉颇坚壁以待秦，秦数挑战，赵兵不出。赵王数以为让，而睢使人行千金于赵，为反间，曰：秦之所恶，独畏赵括耳。廉颇军易与，且降矣。赵王既怒廉颇军多亡失，数败，又反，坚壁不战；又闻秦反间之言，因使括代颇。秦闻括将以白起为上将军，射杀括及坑降卒四十万。"
                },
                {
                    "paragraph": "",
                    "zhushu": "○张预曰：敌有间来，或重赂厚礼以结之，告以伪辞；或佯为不知，䟱而慢之，示以虚事，使之归报，则反为我利也。赵奢善食秦间，汉军，佯惊楚使是也。"
                },
                {
                    "paragraph": "死间者，为诳事于外，令吾间知之，而传于敌间也。",
                    "zhushu": ""
                },
                {
                    "paragraph": "",
                    "zhushu": "○李筌曰：情诈为不足信，吾知之，令吾动也，间而待之。此筌以待字为非传也。"
                },
                {
                    "paragraph": "",
                    "zhushu": "○杜牧曰：谁者诈也，言吾间在敌，未知事情，我则诈立事迹，令吾间凭其诈迹，以输诚于敌，而得敌信也。若吾进取与诈迹不同，间者不能脱，则为敌所杀，故曰死间也。汉王使郦生说齐，下之，齐罢守备，韩信因而袭之，田横怒，烹郦生，此事相近。"
                },
                {
                    "paragraph": "",
                    "zhushu": "○杜佑曰：作诳诈之事于外，佯漏泄之，使吾间知之。吾间至敌中，为敌所得，必以诳事谕敌，敌从而备之，吾所行。不然，间则死矣。又云：敌间来，闻我诳事以持归，然皆非所图也。二间皆不能知幽深宻，故曰死间也。萧世诚曰：所获敌人及以判亡军士有重罪系者，故为贷免，相敕勿泄，佯不秘宻，令敌间窃闻之，吾因纵之使亡，亡必归，敌必信焉，往必死，故曰死间。梅尧臣曰：以诳告敌，事乖必杀。"
                },
                {
                    "paragraph": "",
                    "zhushu": "○王晳曰：诈。吾闻使敌得之，间以吾诈告敌，事决必杀之也。"
                },
                {
                    "paragraph": "",
                    "zhushu": "○何氏曰：如战国郑武公欲伐胡，先以其子妻胡，因问群臣曰：吾欲用兵，谁可伐者？大夫关思期曰：胡可。武公怒而戮之，曰：胡，兄弟之国，子言伐之，何也？胡君闻之，以郑为亲，已不备郑，袭而取之，此用死间之势也。又班超发于阗诸国兵击莎车、龟玆二国场，言兵少不敌，罢散，乃阴缓生口，归以告。龟玆王喜而不虞。超即潜勒兵，驰赴莎车，大破降之。斯亦同死间之势。又李靖伐突厥颉利可汗，以唐俭先在突厥结和亲，突厥不备，靖因掩击破之。"
                },
                {
                    "paragraph": "",
                    "zhushu": "○张预曰：欲使敌人杀其贤能，乃令死士持虚伪以赴之。吾间至敌，为彼所得，彼以诳事为实，必俱杀之。我朝曹大尉尝贷人死，使伪为僧，吞蜡弹入西夏，至则为其所囚。僧以弹告，即下之，开读，乃所遗彼谋臣书也。戎主怒，诛其臣，幷杀间僧，此其义也。然死间之事非一，或使吾间诣敌约和，我反伐之，则间者立死，郦生烹于齐王，唐俭杀于突厥是也。"
                },
                {
                    "paragraph": "生间者，反报也。",
                    "zhushu": ""
                },
                {
                    "paragraph": "",
                    "zhushu": "李筌曰：往来之使。"
                },
                {
                    "paragraph": "",
                    "zhushu": "○杜牧曰：往来相通报也。生间者，必取内明外愚，形劣心壮，趫捷劲勇，闲于鄙事，能忍饥寒垢耻者为之。"
                },
                {
                    "paragraph": "",
                    "zhushu": "○贾林曰：身则公行，心乃私觇，往反报复，常无所害，故曰生间。"
                },
                {
                    "paragraph": "",
                    "zhushu": "○杜佑曰：择巳有贤材智谋，能自开通，于敌之亲贵，察其动静，知其事计所为，已知其实，还以报我，故曰生间。○梅尧臣曰：使智辨者往觇其情，而以归报也。"
                },
                {
                    "paragraph": "",
                    "zhushu": "○何氏曰：如华元登子反之床而归，又如隋达奚武为东秦刺史，时齐神武趣沙苑，太祖遣武觇之，武从三骑，皆衣敌人衣服，至日暮，去营数百步，下马潜听，得其军号，因上马历营，若警夜者，有不如法者，往往挞之，具知敌之情状，以告太祖，太祖深嘉焉，遂破之。"
                },
                {
                    "paragraph": "",
                    "zhushu": "○张预曰：选智能之士，往视敌情，归以报我，若娄敬知匈奴之强，以告高祖之类。然生间之事亦众，或已欲退，告敌以战，或巳欲战，告敌以退，若秦行人夜戒晋师曰：来日请相见。臾骈曰：使者目动而言肆，惧我也。秦果夜遁。又吕延攻乞伏乾归，大败之，乾归乃遣间称东奔成纪，延信而追之。耿稚曰：告者视高而色动，必有奸计。延不从，遂为所败，是也。"
                },
                {
                    "paragraph": "故三军之事，莫亲于间。",
                    "zhushu": ""
                },
                {
                    "paragraph": "",
                    "zhushu": "杜牧曰：受辞指踪，在于卧内。"
                },
                {
                    "paragraph": "",
                    "zhushu": "○杜佑曰：若不亲抚，重以禄赏，则反为敌用，泄我情实。"
                },
                {
                    "paragraph": "",
                    "zhushu": "○梅尧臣曰：入幄受词，最为亲近。"
                },
                {
                    "paragraph": "",
                    "zhushu": "○王晳曰：以腹心亲结之。"
                },
                {
                    "paragraph": "",
                    "zhushu": "○张预曰：三军之士，然皆亲抚，独于间者，以腹心相委，是最为亲宻也。"
                },
                {
                    "paragraph": "赏莫厚于间。",
                    "zhushu": ""
                },
                {
                    "paragraph": "",
                    "zhushu": "杜佑曰：以重赏赏之，而赖其用。"
                },
                {
                    "paragraph": "",
                    "zhushu": "○梅尧臣曰：爵禄金帛，我无爱焉。"
                },
                {
                    "paragraph": "",
                    "zhushu": "○王晳曰：军功之赏，莫厚于此。"
                },
                {
                    "paragraph": "",
                    "zhushu": "○张预曰：非高爵厚利，不能使间。陈平曰：愿出黄金四十万斤。间楚君臣。"
                },
                {
                    "paragraph": "事莫宻于间。",
                    "zhushu": ""
                },
                {
                    "paragraph": "",
                    "zhushu": "杜牧曰：出口入耳也。宻，一作审。"
                },
                {
                    "paragraph": "",
                    "zhushu": "○杜佑曰：间事不宻，则为已害。"
                },
                {
                    "paragraph": "",
                    "zhushu": "○梅尧臣曰：几事不宻则害成。"
                },
                {
                    "paragraph": "",
                    "zhushu": "○王晳曰：独将与谋。"
                },
                {
                    "paragraph": "",
                    "zhushu": "○张预曰：惟将与间，得闻其事，非宻与"
                },
                {
                    "paragraph": "非圣智不能用间。",
                    "zhushu": ""
                },
                {
                    "paragraph": "",
                    "zhushu": "杜牧曰：先量间者之性，诚实多智，然后可用之。厚貌深情，险于山川，非圣人莫能知。"
                },
                {
                    "paragraph": "",
                    "zhushu": "○梅尧臣曰：知其情伪，辨其邪正，则能用。"
                },
                {
                    "paragraph": "",
                    "zhushu": "○王晳曰：圣通而先识，智明于事。"
                },
                {
                    "paragraph": "",
                    "zhushu": "○张预曰：圣则事无不通，智则洞照几先，然后能为间事。或曰：圣智则能知人，"
                },
                {
                    "paragraph": "非仁义不能使间。",
                    "zhushu": ""
                },
                {
                    "paragraph": "",
                    "zhushu": "陈皥曰：仁者有恩以及人，义者得宜而制事，主将者既能仁结而义使，则间者尽心而觇察，乐为我用也。"
                },
                {
                    "paragraph": "",
                    "zhushu": "○孟氏曰：太公曰：仁义著则贤者归之，贤者归之，则其间可用也。"
                },
                {
                    "paragraph": "",
                    "zhushu": "○梅尧臣曰：抚之以仁，示之以义，则能使。"
                },
                {
                    "paragraph": "",
                    "zhushu": "○王晳曰：仁结其心，义激其节，仁义使人，有何不可。"
                },
                {
                    "paragraph": "",
                    "zhushu": "○张预曰：仁则不爱爵赏，义则果决无疑，既啖以厚利，又待以至诚，则间者竭力，"
                },
                {
                    "paragraph": "非微妙不能得间之实。",
                    "zhushu": ""
                },
                {
                    "paragraph": "",
                    "zhushu": "杜牧曰：间亦有利于财寳不得敌之实情，但将虚辞以赴我约，此须用心渊妙，乃能酌其情伪虚实也。"
                },
                {
                    "paragraph": "",
                    "zhushu": "○杜佑曰：用意宻而不漏。"
                },
                {
                    "paragraph": "",
                    "zhushu": "○梅尧臣曰：防间反为敌所使，思虑故宜几微臻妙。"
                },
                {
                    "paragraph": "",
                    "zhushu": "○王晳曰：谓间者必性识微妙，乃能得所间之事实。"
                },
                {
                    "paragraph": "",
                    "zhushu": "○张预曰：间以利害来告，须用心渊微精妙，乃能察其真伪。"
                },
                {
                    "paragraph": "微哉，微哉，无所不用间也。",
                    "zhushu": ""
                },
                {
                    "paragraph": "",
                    "zhushu": "杜牧曰：言毎事皆须先知也。"
                },
                {
                    "paragraph": "",
                    "zhushu": "○梅尧臣曰：微之又微，则何所不知。"
                },
                {
                    "paragraph": "",
                    "zhushu": "○王晳曰：丁宁之，当事事知敌之情也。"
                },
                {
                    "paragraph": "",
                    "zhushu": "○张预曰：宻之又宻，则事无巨细，皆先知也。"
                },
                {
                    "paragraph": "间事未发而先闻者，间与所告者皆死。",
                    "zhushu": ""
                },
                {
                    "paragraph": "",
                    "zhushu": "杜牧曰：告者非诱间者，则不得知间者之情，杀之可也。"
                },
                {
                    "paragraph": "",
                    "zhushu": "○陈皥曰：间者未发其事，有人来告其闻者，所告者亦与间者俱杀以灭口，无令敌人知之。"
                },
                {
                    "paragraph": "",
                    "zhushu": "○梅尧臣曰：杀间者，恶其泄，杀告者，灭其言。"
                },
                {
                    "paragraph": "",
                    "zhushu": "○何氏曰：兵谋大事，泄者当诛，告人亦杀，恐传诸众。"
                },
                {
                    "paragraph": "",
                    "zhushu": "○张预曰：间敌之事，谋定而未发，忽有闻者来告，必与间俱杀之，一恶其泄，一灭其口。秦已间赵，不用廉颇，秦乃以白起为将，令军中曰：有泄武安君将者斩。此是已发其事，尚不欲泄，况未发乎？"
                },
                {
                    "paragraph": "凡军之所欲击，城之所欲攻，人之所欲杀，必先知其守将、左右、谒者、门者、舍人之姓名，令吾间必索知之。",
                    "zhushu": ""
                },
                {
                    "paragraph": "",
                    "zhushu": "李筌曰：知其姓名，则易取也。"
                },
                {
                    "paragraph": "",
                    "zhushu": "○杜牧曰：凡欲攻战，先须知敌所用之人贤愚巧拙，则量材以应之。汉王遣韩信、曹参、灌婴击魏豹，问曰：魏大将谁也？对曰：柏直。汉王曰：是口尚乳臭，不能当韩信。骑将谁也？曰：冯敬。曰：是秦将冯无择子也，虽贤，不能当灌婴。步卒将谁也？曰：项它。曰：是不能当曹参，吾无患矣。"
                },
                {
                    "paragraph": "",
                    "zhushu": "○陈皥曰：此言敌人左右姓名，必须我先知之，或敌使间来，我当使间去，若不知其左右姓名，则不能成间者之说。汉高伐秦至峣关，张良曰：吾闻其将贾竖尔，可以私啖之。又曰：其将虽曰欲和，其军士未肯，不如因其懈而击之。乃进兵击破之。又宋华元夜登子反之床，以告宋病，若非素知门人舍人左右姓名，先使间导之，又何由得登其床也。○杜佑曰：守谓官守軄任者。谒，告也，主告事者也。门者，守门者也。舍人，守舍之人也。必先知之，为亲旧有急则呼之，则不可不知，亦因此知敌之情。"
                },
                {
                    "paragraph": "",
                    "zhushu": "○梅尧臣曰：凡敌之左右前后之姓名，皆须审省，而令吾间先知，则吾间可行矣。"
                },
                {
                    "paragraph": "",
                    "zhushu": "○王晳曰：不可临事求也。"
                },
                {
                    "paragraph": "",
                    "zhushu": "○张预曰：守将，守官任軄之将也。谒者，典宾客之官也。门者，阍吏也。舍人，守舍之人也。凡欲击其军，欲攻其城，欲杀其人，必先知此左右之姓名则可也。欲潜入其军，则呼其姓名而往。若华元夜登子反之床，以告宋病，杜元凯注引比文，谓元用此术得以自通是也。又汉高祖入韩信卧内，取其印，亦近之，"
                },
                {
                    "paragraph": "必索敌人之间来间我者，因而利之，导而舍之。",
                    "zhushu": ""
                },
                {
                    "paragraph": "",
                    "zhushu": "杜佑曰：舍，居止也。令吾人遗以重利，复遇而舍之，则可令诡其辞，"
                },
                {
                    "paragraph": "故反间可得而用也。",
                    "zhushu": ""
                },
                {
                    "paragraph": "",
                    "zhushu": "曹操曰：舍，居止也。"
                },
                {
                    "paragraph": "",
                    "zhushu": "○杜牧曰：敌间之来，必诱以厚利而止舍之，使为我反间也。"
                },
                {
                    "paragraph": "",
                    "zhushu": "○杜佑曰：故能取敌之间而用之。"
                },
                {
                    "paragraph": "",
                    "zhushu": "○梅尧臣曰：必探索知敌之来间者，因而利诱之，引而舍止之，然后可为我反间也。"
                },
                {
                    "paragraph": "",
                    "zhushu": "○王晳曰：此留敌间以询其情者也。必谨舍之，曲为辩说，深致情爱，然后啖以大利，威以大刑，自非至忠于其君王者，皆为我用矣。"
                },
                {
                    "paragraph": "",
                    "zhushu": "○张预曰：索，求也。求敌间之来窥我者，因以厚利诱导而馆舍之，使反为我间也。言舍之者，谓稽留其使也。淹延既久，论事必多，我因得察敌之情。下文言四间，皆因反间而知，非久留其人，极论其事，则何以悉知？"
                },
                {
                    "paragraph": "因是而知之，故乡间、内间可得而使也。",
                    "zhushu": ""
                },
                {
                    "paragraph": "",
                    "zhushu": "杜牧曰：若敌间以利导之，尚可使为我反间，因此乃知厚利，亦可使乡间、内间也。此言使间非利不可，故上文云相守数年，争一日之胜，而爱爵禄百金，不知敌情者，不仁之至也。下文皆同其义也。"
                },
                {
                    "paragraph": "",
                    "zhushu": "○陈皥曰：此说疏也。言敌使间来，以利啗之，诱令止舍，因得敌之情，因间内间，可使反间，诱而使之。"
                },
                {
                    "paragraph": "",
                    "zhushu": "○杜佑曰：因反敌间而知敌情，乡间者皆可得使。"
                },
                {
                    "paragraph": "",
                    "zhushu": "○梅尧臣曰：其国人之可使者，其官人之可用者，皆因反间而知之。"
                },
                {
                    "paragraph": "",
                    "zhushu": "○张预曰：因是反间，知彼乡人之贪利者，官人之有隙者，诱而使之，"
                },
                {
                    "paragraph": "因是而知之，故死间为诳事，可使告敌。",
                    "zhushu": ""
                },
                {
                    "paragraph": "",
                    "zhushu": "张预曰：因是反间，知彼可诳之事，使死间往告之。"
                },
                {
                    "paragraph": "因是而知之，故生间可使如期。",
                    "zhushu": ""
                },
                {
                    "paragraph": "",
                    "zhushu": "杜牧曰：可使往来如期。"
                },
                {
                    "paragraph": "",
                    "zhushu": "○陈皥曰：言五间皆循环相因，惟生间可使如期。"
                },
                {
                    "paragraph": "",
                    "zhushu": "○杜佑曰：因诳事而知敌情，生间往返，可使知其敌之腹心所在。"
                },
                {
                    "paragraph": "",
                    "zhushu": "○梅尧臣曰：令吾间以诳告敌者，须因反间而知敌之可诳也。生间以利害觇敌情，须因反间而知其疏，宻则可往得实而归如期也。"
                },
                {
                    "paragraph": "",
                    "zhushu": "○张预曰：因是反间，知彼之情，故生间可往复如期也。"
                },
                {
                    "paragraph": "五间之事，主必知之。",
                    "zhushu": ""
                },
                {
                    "paragraph": "",
                    "zhushu": "李筌曰：孙子殷勤于五间，主切知之。"
                },
                {
                    "paragraph": "知之必在于反间，故反间不可不厚也。",
                    "zhushu": ""
                },
                {
                    "paragraph": "",
                    "zhushu": "杜牧曰：乡间、内间、死间、生间四间者，皆因反间知敌情而能用之，故反间最切，不可不厚也。"
                },
                {
                    "paragraph": "",
                    "zhushu": "○杜佑曰：人主当知五间之用，厚其禄，丰其财，而反间者，又五间之本，事之要也，故当在厚待。"
                },
                {
                    "paragraph": "",
                    "zhushu": "○梅尧臣曰：五间之始，皆因缘于反间，故当厚遇之。"
                },
                {
                    "paragraph": "",
                    "zhushu": "○张预曰：人主当用五间以知敌情，然五间皆因反间而用，则是反间者，岂可不厚待之耶？"
                },
                {
                    "paragraph": "昔殷之兴也，伊挚在夏。",
                    "zhushu": ""
                },
                {
                    "paragraph": "",
                    "zhushu": "曹操曰：伊挚，伊尹也。"
                },
                {
                    "paragraph": "周之兴也，吕牙在殷。",
                    "zhushu": ""
                },
                {
                    "paragraph": "",
                    "zhushu": "曹操曰：吕牙，太公也。"
                },
                {
                    "paragraph": "",
                    "zhushu": "○梅尧臣曰：伊尹、吕牙，非叛于国也，夏不能任而殷任之，殷不能用而周用之，其成大功者，为民也。"
                },
                {
                    "paragraph": "",
                    "zhushu": "○何氏曰：伊吕圣人之耦，岂为人间哉。今孙子引之者，言五间之用，须上智之人，如伊吕之才智者，可以用间，盖重之之辞耳。"
                },
                {
                    "paragraph": "",
                    "zhushu": "○张预曰：伊尹，夏臣也，后归于殷。吕望，殷臣也，后归于周。伊吕相汤武，以兵定天下者，顺乎天而应乎人也。非同伯州犁之奔楚，苗贲皇之适晋，狐庸之在吴，士会之居奏也。"
                },
                {
                    "paragraph": "故惟明君贤将，能以上智为间者，必成大功。此兵之要，三军之所恃而动也。",
                    "zhushu": ""
                },
                {
                    "paragraph": "",
                    "zhushu": "李筌曰：孙子论兵，始于计而终于间者，盖不以攻为主，为将者可不慎之哉。"
                },
                {
                    "paragraph": "",
                    "zhushu": "○杜牧曰：不知敌情，军不可动，知敌之情，非间不可。故曰三军所恃而动。李靖曰：夫战之取胜，此岂求于天地，在乎因人以成之。历观古人之用间，其妙非一。即，有间其君者，有间其亲者，有间其贤者，有间其能者，有间其助者，有间其邻好者，有间其左右者，有间其纵横者。故子贡、史廖、陈轸、苏秦、张仪、范睢等，皆凭此而成功也。且间之道有五焉：有因其邑人，使潜伺察而致辞焉；有因其仕子，故泄虚假，令告示焉；有因敌之使，矫其事而返之焉；有审择贤能，使觇彼向背虚实，而归说之焉；有佯缓罪戾，微漏我伪情浮计，使亡报之焉。凡此五间，皆须隐秘重之以赏，宻之又宻，始可行焉。若敌有宠嬖，任以腹心者，我当使间遗其珍玩，恣其所欲，顺而旁诱之。敌有重臣失势，不满其志者，我则啗以厚利，诡相亲附，采其情实而致之。敌有亲贵左右，多辞夸诞，好论利害者，我则使间曲情尊奉，厚遗珍寳，揣其所间而反间之。敌若使聘于我，我则稽留其使，令人与之共处，矫致慇𤏊，伪相亲暱，朝夕慰谕，倍供珍味，观其辞色而察之，仍朝夕令使独与巳伴居，我遣聪耳者潜于复壁中听之，使既迟违，恐彼恠责，必是窃论心事。我知事计，遣使用之。且夫用间间人，人亦用间以间巳，巳以宻往，人以宻来，理须独察于心，参会于事，则不失矣。若敌人来，欲候我虚实，察我动静，觇知事计而行其间者，我当佯为不觉，舍止而善饭之，微以我伪言诳事，示以前却期会，则我之所须，为彼之所失者，因其有间而反间之。彼若将我虚以为实，我即乘之而得志矣。夫水所以能济舟，亦有因水而覆没者。间所以能成功，亦有凭间而倾败者。若束发事主，当朝正色，忠以尽节，信以竭诚，不诡伏以自容，不权宜以为利，虽有善间，其可用乎？"
                },
                {
                    "paragraph": "",
                    "zhushu": "○陈皥曰：晋伯州犁奔楚，楚苗贲皇奔晋，及晋、楚合战于陵，苗贲皇在晋侯之侧，伯州犁侍于楚王，二人各言旧国长短之情，然则晋所以胜楚者，楚所以败者，其故何也？二子则有优劣也。是知用间之道，间敌之情，得不慎择其人，深究其说也。故上文云非圣智莫能用间者。夫圣智知人，人即附之，贤者受知，则戮力为効，非圣非智，必猜必忌，公道不启，仁义不施，则义士贤人因而衔愤，此将上天不祐，幽有鬼神，设无人事之变，恐有阴诛之祸，岂上智之士为其用哉。故上文云：非仁义莫能使间。然则汤武之圣，伊吕宜用。伊吕获用，事宜必济。圣贤一会，交泰时乘，道合乾坤，功格寰宇。当其耕夫于畎畆，钓叟于渭滨，知我者谁，能无念也。"
                },
                {
                    "paragraph": "",
                    "zhushu": "○贾林曰：军无五间，如人之无耳目也。"
                },
                {
                    "paragraph": "",
                    "zhushu": "○王晳曰：未知敌情者，不可动也。"
                },
                {
                    "paragraph": "",
                    "zhushu": "○张预曰：用师之本，在知敌情，故曰此兵之要也。未知敌情，则军不可举，故曰三军所恃而动也。然处十三篇之末者，盖用非兵之常也。若计战攻形势虚实之类，兵动则用之，至于火攻与间，则有时而为耳。"
                }
            ]
        }
    ]
}