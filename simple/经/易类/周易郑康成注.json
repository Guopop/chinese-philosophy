{
    "name": "周易郑康成注",
    "author": "东汉・郑玄",
    "loadChapterCount": 67,
    "hasZhushu": true,
    "chapters": [
        {
            "name": "序",
            "paragraphs": [
                {
                    "paragraph": "序",
                    "zhushu": "",
                    "type": 1
                },
                {
                    "paragraph": "郑康成学费氏易，为注九卷，多论互体。以互体求易，左氏以来有之。凡卦爻二至四，三至五，两体交互，各成一卦，是谓一卦含四卦，系辞谓之中爻，所谓“八卦相荡”，“六爻相杂，唯其时物”，“杂物撰徳”是也。唯乾、坤无互体，盖纯乎阳，纯乎阴也。余六子之卦，皆有互体。坎之六画，其互体含艮、震，而艮、震之互体亦含坎；离之六画，其互体含兑、巽，而兑、巽之互体亦含离。三阳卦之体，互自相含，三阴卦之体，亦互自相含也。王弼尚名理，讥互体，然注睽六二曰：“始虽受困，终获刚助。”睽自初至五成困，此用互体也。弼注比六四之类，或用康成之说。钟会著论，力排互体，而荀顗难之。江左郑学与王学并立，荀崧谓“康成书根源”。颜延之为𥙊酒，黜郑置王。齐陆澄诒王俭书云：“易自商瞿之后，虽有异家之学，同以象数为宗。数年后乃有王弼之说。”王济云：“弼所误者多，何必能顿废先儒？今𠰥弘儒，郑注不可废。”河北诸儒専主郑氏。隋兴，学者慕弼之学，遂为中原之师，此景迂晁氏所慨叹也。“易有圣人之道四焉”，理义之学，以其辞耳，变、象占其可𨶕乎？李鼎祚云：“郑多参天象，王全𥼶人事，易道岂偏滞于天人哉？”今郑注不传，其说间见于鼎祚集觧及释文、诗、三礼、春秋义疏、后汉书、文选注，因缀而录之。先儒象数之学，于此犹有考云。然康成笺诗多攺字，注易亦然。如“包蒙”为“彪”，“豮豕之牙”为“互”，“包荒”读为“康”，“锡马蕃庶”读为“蕃遮”，“皆甲宅”之“皆”读为“觧”，“一握为笑”之“握”读为“屋”，其说近乎凿，学者盇谨择焉。厌常喜新，其不为荄兹者几希。浚仪王应麟识。",
                    "zhushu": ""
                }
            ]
        },
        {
            "name": "乾",
            "paragraphs": [
                {
                    "paragraph": "乾",
                    "zhushu": "",
                    "type": 1
                },
                {
                    "paragraph": "九二，见龙在田。二于三才为地道，地上即田，故称“田”也。九二，利见九五之大人。九三：君子终日乾乾。三于三才为人道，有乾徳而在人道，君子之象。九五，飞龙在天。五于三才为天道，天者清明无形，而龙在焉，飞之象也。上九，亢龙有悔。尧之末年，四凶在朝，是以有悔，未大凶也。用九，见群龙无首，吉。六爻皆体龙，",
                    "zhushu": "一作乾。"
                },
                {
                    "paragraph": "“群龙”之象也。舜既受道，禹与稷、契、咎繇之属，并在于朝。万物资始，乃统天。“资”，取也。“统”，本也。大人造也。“造”，为也。不成乎名。当隐之时，以从世俗，不自殊异，旡所成名也。确乎其不可拔。“拔”，移也。圣人作。“作”，起也。“利贞”者，情性也。",
                    "zhushu": ""
                }
            ]
        },
        {
            "name": "坤",
            "paragraphs": [
                {
                    "paragraph": "坤",
                    "zhushu": "",
                    "type": 1
                },
                {
                    "paragraph": "“履霜”，“履”，读为“礼”。六二，直也，方也，地之性。此爻得中气而在地上，自然之性，广生万物，故生动直而且方。“龙战于野。圣人喻龙，君子喻蛇。",
                    "zhushu": "仪礼注：“蛇龙，君子之类。”"
                },
                {
                    "paragraph": "必有余殃。“殃”，祸恶也。嫌于无阳。“嫌”，读如群公慊之“慊”。古书篆作立。心与水相近，读者失之，故作“溓”。“溓”，杂也。阴谓此，上六也。“阳”谓今。消息用事，乾也。上六为蛇，得乾气杂，似龙。",
                    "zhushu": "释文云：郑作“谦”。"
                }
            ]
        },
        {
            "name": "屯",
            "paragraphs": [
                {
                    "paragraph": "屯",
                    "zhushu": "",
                    "type": 1
                },
                {
                    "paragraph": "“而不宁”，读而曰“能”。“能”，犹安也。六二，乘马般如。马牝牡曰“乘”。“冓”，犹会也。六三，机不如舍。弩牙也。 ",
                    "zhushu": ""
                }
            ]
        },
        {
            "name": "蒙",
            "paragraphs": [
                {
                    "paragraph": "蒙",
                    "zhushu": "",
                    "type": 1
                },
                {
                    "paragraph": "“蒙”，幼小之貌，齐人谓“萌”为蒙也。蒙亨，匪我求童蒙。“蒙”者，蒙蒙，物初生形，是其未开著之名也。人幼稚曰“童”，未冠之称。“亨”者，阳也。互体震而得中，嘉会礼通，阳自动其中，徳于地道之上，万物应之而萌牙生，教授之师取象焉。修道艺于其室，而童蒙者求为之弟子，非己乎求之也。弟子初问，则告之以事、义，不思其三隅，相况以反觧而筮者，此勤师而功寡，学者之灾也。渎筮则不复告，欲令思而得之，亦所以利义而干事是也。初六，用说桎梏。木在足，曰桎，在手，曰梏。九二，包蒙。包，当作彪。彪，文也。六五，顺以巽也。巽，当作逊。",
                    "zhushu": ""
                }
            ]
        },
        {
            "name": "需",
            "paragraphs": [
                {
                    "paragraph": "需",
                    "zhushu": "",
                    "type": 1
                },
                {
                    "paragraph": "需，读为秀。阳气秀而不直前者，畏上坎也。位乎天位。位，音涖。宴，享宴也。九二，需于沚。九三，𦤺戎至。",
                    "zhushu": ""
                }
            ]
        },
        {
            "name": "讼",
            "paragraphs": [
                {
                    "paragraph": "讼",
                    "zhushu": "",
                    "type": 1
                },
                {
                    "paragraph": "辩财曰讼。有孚，咥。咥，觉悔貌。九二，归而逋，其邑人三百户，无眚。小国之下大夫，采地方一成，其定税三百家，故三百户也。不易之田，岁种之。一易之田，休一岁乃种。再易之地，休二𡻕乃种。言至薄也。苟自藏隐，不敢与五相敌，则无灾眚。“",
                    "zhushu": "眚”，过也。"
                },
                {
                    "paragraph": "患至惙也。惙，忧也。九四，渝，然也。上九，鞶带。佩鞶之带。三拕之。",
                    "zhushu": "徒可反。"
                }
            ]
        },
        {
            "name": "师",
            "paragraphs": [
                {
                    "paragraph": "师",
                    "zhushu": "",
                    "type": 1
                },
                {
                    "paragraph": "军二千五百人为师。多以军为名，次以师为名，少以旅为名。师者，举中之言。丈人能以法度长于人。丈之言长，能御众，有正人之徳，以法度为人之长。吉而无咎。谓天子诸侯主军者。初六，否臧，凶。否，方有反。",
                    "zhushu": ""
                },
                {
                    "paragraph": "九二、五三赐命。宠，光耀也。",
                    "zhushu": ""
                }
            ]
        },
        {
            "name": "比",
            "paragraphs": [
                {
                    "paragraph": "比",
                    "zhushu": "",
                    "type": 1
                },
                {
                    "paragraph": "初六，有孚盈缶。爻辰在未，上值东井。井之水，人所汲，用缶。“缶”，汲器也。九五，王用三敺，失前禽。王因天下显，习兵于搜狩焉。驱禽而射之，三则已发，军礼也。“失前禽”者，谓禽在前来者，不逆而射之，傍去又不射，唯背走者，顺而射之，不中亦已，是皆所以失之。用兵之法，亦如之。 降者不杀，奔者不禁，背敌不杀，以仁㤙养威之道。",
                    "zhushu": ""
                }
            ]
        },
        {
            "name": "小畜",
            "paragraphs": [
                {
                    "paragraph": "小畜",
                    "zhushu": "",
                    "type": 1
                },
                {
                    "paragraph": "“畜”，养也。九三，舆说辐。谓舆下䌸木与轴相连，钩心之木是也。",
                    "zhushu": "辐伏莬。"
                }
            ]
        },
        {
            "name": "泰",
            "paragraphs": [
                {
                    "paragraph": "泰",
                    "zhushu": "",
                    "type": 1
                },
                {
                    "paragraph": "“泰”，通也。后以财成天地之道。“财”，节也。辅相左右，助也。“以”者，取其顺阴阳之节，为出内之政。春崇宽仁，夏以长养，秋教収敛，冬敕盖藏，皆可以成物助民也。初九，彚，类也。“茹”，牵引也。茅喻君有絜白之徳，臣下引其类而仕之。",
                    "zhushu": "茅，音苖。"
                },
                {
                    "paragraph": "九二，荒，读为康，虚也。六五，帝乙归妹，以祉元吉。五爻，辰在卯，春为阳中，万物以生。生育者，嫁娶之贵。仲春之月，嫁娶男女之礼，福禄大吉。",
                    "zhushu": ""
                }
            ]
        },
        {
            "name": "否",
            "paragraphs": [
                {
                    "paragraph": "否",
                    "zhushu": "",
                    "type": 1
                },
                {
                    "paragraph": "九四“𠷎，离祉”。九五“繋于苞桑”。犹纣囚文王于羑里之狱，四臣献珍异之物，而终免于难，“系于苞桑”之谓。",
                    "zhushu": ""
                }
            ]
        },
        {
            "name": "同人",
            "paragraphs": [
                {
                    "paragraph": "同人",
                    "zhushu": "",
                    "type": 1
                },
                {
                    "paragraph": "乾为天，离为火。卦体有巽，巽为风。天在上，火炎上而从之，是其性同于天也。火得风，然后炎上益炽，是犹人君在上，施政教，使天下之人和同而事之。以是为人和同者，君之所为也，故谓之“同人”。风行无所不遍，遍则会通之徳大行，故曰“同人于野，亨”。六二，天子诸侯后夫人，无子不出。九三。莽，丛木也。九四，乘其庸。",
                    "zhushu": ""
                }
            ]
        },
        {
            "name": "大有",
            "paragraphs": [
                {
                    "paragraph": "大有",
                    "zhushu": "",
                    "type": 1
                },
                {
                    "paragraph": "明辩遰也。",
                    "zhushu": "读如“明星晢晢”。"
                },
                {
                    "paragraph": "六五体离，处乾之上，犹大臣有圣明之徳，代君为政，处其位，有其事，而理之也。“元亨”者，又能长群臣以善，使嘉会礼通，若周公摄政，朝诸侯于明堂是也。",
                    "zhushu": ""
                }
            ]
        },
        {
            "name": "谦",
            "paragraphs": [
                {
                    "paragraph": "谦",
                    "zhushu": "",
                    "type": 1
                },
                {
                    "paragraph": "君子有终。艮为山，坤为地。山体髙，今在地下，其于人道，高能下下，谦之象。“亨”者，嘉会之礼，以谦为主。“谦”者，自贬损以下人，唯艮之坚固，坤之厚顺，乃能终之，故君子之人有终也。捊多益寡，",
                    "zhushu": "捊，取也。"
                },
                {
                    "paragraph": "㧑谦。",
                    "zhushu": "读为宣。"
                },
                {
                    "paragraph": "初六。牧，养也。",
                    "zhushu": ""
                }
            ]
        },
        {
            "name": "豫",
            "paragraphs": [
                {
                    "paragraph": "豫",
                    "zhushu": "",
                    "type": 1
                },
                {
                    "paragraph": "坤顺也。震，动也。顺其性而动者，莫不得其所，故谓之“逸”。“逸”，喜逸悦乐之貌也。震又为雷，诸侯之象。坤又为众，师役之象。故利建侯行师。靁出地。奋，奋动也。靁动于地上，而万物豫也。忒， 差也。六二， 砎于石。",
                    "zhushu": "古八切，谓磨砎也。"
                },
                {
                    "paragraph": "六三，盱𧩊也。九四，由豫。由，用也。簮， 速也。上六，冥豫。",
                    "zhushu": "冥，读为鸣。"
                }
            ]
        },
        {
            "name": "随",
            "paragraphs": [
                {
                    "paragraph": "随",
                    "zhushu": "",
                    "type": 1
                },
                {
                    "paragraph": "“震”，动也。兑，说也。内动之以徳，外说之以言，则天下之人",
                    "zhushu": "一作民。"
                },
                {
                    "paragraph": "咸慕其行而随从之，故谓之随也。既见随从，能长之以善，通其嘉礼，和之以义，干之以正，则功成而有福。若无此四徳，则有凶咎焉。　出门交有功。震为大涂，又为日门，当春分，阴阳之所交也。是臣出君门，与四方贤人交，有成功之象也。昔舜“慎徽五典，五典克从。纳于百揆，百揆时序。宾于四门，四门穆穆”，是其义也。",
                    "zhushu": ""
                }
            ]
        },
        {
            "name": "蛊",
            "paragraphs": [
                {
                    "paragraph": "蛊",
                    "zhushu": "",
                    "type": 1
                },
                {
                    "paragraph": "“先甲三日，后甲三日。”甲者，造作新令之日。先之三日而用辛也，欲取攺过自新之义。后之三日而用丁也，取其丁宁之义。",
                    "zhushu": ""
                }
            ]
        },
        {
            "name": "临",
            "paragraphs": [
                {
                    "paragraph": "临",
                    "zhushu": "",
                    "type": 1
                },
                {
                    "paragraph": "“临”，大也。阳气自此浸而长大。阳浸长矣，而有四徳，齐功于乾，盛之极也。人之情盛则奢淫，奢淫将亡，故戒以凶也。临卦斗建丑而用事，殷之正月也。当文王之时，纣为无道，故于是卦为殷家著兴衰之戒，以见周攺殷正之数云。临自周二月用事，讫其七月，至八月而遯卦受之，此终而复始，王命然矣。",
                    "zhushu": ""
                }
            ]
        },
        {
            "name": "观",
            "paragraphs": [
                {
                    "paragraph": "观",
                    "zhushu": "",
                    "type": 1
                },
                {
                    "paragraph": "坤为地，为众，巽为木，为风。九五，天子之爻。互体有艮，艮为鬼门，又为门阙。地上有木，而为鬼门、宫阙者，天子宗庙之象也。观盥而不荐。诸侯贡士于天子，郷大夫贡士于其君，必以礼宾之。唯主人盥而献宾，宾盥而酢主人，设荐俎则弟子也。初六，童观。“童”，雉也。",
                    "zhushu": ""
                }
            ]
        },
        {
            "name": "噬嗑",
            "paragraphs": [
                {
                    "paragraph": "噬嗑",
                    "zhushu": "",
                    "type": 1
                },
                {
                    "paragraph": "敕法。“敕”，犹理也。九四，噬乾胏。“胏”，箦也。上九，离为槁木，坎为耳，木在耳上，“何校灭耳”之象也。聪不明也。目不明，耳不聪。",
                    "zhushu": ""
                }
            ]
        },
        {
            "name": "贲",
            "paragraphs": [
                {
                    "paragraph": "贲",
                    "zhushu": "",
                    "type": 1
                },
                {
                    "paragraph": "“贲”，变也，文饰，之貌。“贲”，文饰也。离为日，日，天文也。艮为石，石，地文也。天文在，下，地文在上，天地之文交相饰成贲者也。犹人君以刚柔仁义之道，饰成其徳也。刚柔杂，仁义合，然后嘉会礼通，故“亨”也。卦互体坎艮，艮止于上，坎险于下，夹震在中，故不利大行，小有所之，则可矣。折狱。“折”，断也。初九，舍舆而徒。六四，贲如燔如。六四，巽爻也。有应于初九，欲自饰以适初，既进退未定，故“燔如”也。白马翰如。设九三位在辰，得巽气为“白马”。“翰”，犹干也。见六四适初未定，欲干而有之。“翰”，白也。",
                    "zhushu": ""
                }
            ]
        },
        {
            "name": "剥",
            "paragraphs": [
                {
                    "paragraph": "剥",
                    "zhushu": "",
                    "type": 1
                },
                {
                    "paragraph": "阴气侵阳，上至于五，万物零落，故谓之“剥”也。五阴一阳，小人极盛，君子不可有所之，故不利有攸往也。六二，剥床以辨。足上称“辨”，谓近𦞃之下，屈则相近，申则相远，故谓之“辨”。“辨”，分也。　“蔑”，轻慢。六四，切近灾也。“切”，急也。小人剥庐。小人傲很，当剥彻庐舍而去。",
                    "zhushu": ""
                }
            ]
        },
        {
            "name": "复",
            "paragraphs": [
                {
                    "paragraph": "复",
                    "zhushu": "",
                    "type": 1
                },
                {
                    "paragraph": "“复”，反也，还也。阴气侵阳，阳失其位，至此始还，反起于初，故谓之“复”。阳，君象。君失国而还反，道徳更兴也。商旅不行。资货而行，曰“摘”。“旅”，客也。初九，无祇悔，“祗”，病也。六三，卑复。六五，中以自考。“考”，成也。上六，有烖眚，异自内生曰“眚”，自外曰“祥”，害物曰“灾”。",
                    "zhushu": ""
                }
            ]
        },
        {
            "name": "无妄",
            "paragraphs": [
                {
                    "paragraph": "无妄",
                    "zhushu": "",
                    "type": 1
                },
                {
                    "paragraph": "“妄”，犹望，谓无所希望也。　“祐”。助也。六二，不菑畬。 一岁曰“菑”，二岁曰新田，三岁曰“畬”。",
                    "zhushu": ""
                }
            ]
        },
        {
            "name": "大畜",
            "paragraphs": [
                {
                    "paragraph": "大畜",
                    "zhushu": "",
                    "type": 1
                },
                {
                    "paragraph": "日新，绝句。“其徳”连下句。良马。逐。“逐”，两马走也。日闲舆卫，日习车徒。自九三至上九，有颐象。居外，是不家食而养贤。六四，童牛之梏，元吉。巽为木，互体震，震为牛之足，足在艮体之中，艮为手，持木以就足，是“施梏”。",
                    "zhushu": "郑志泠刚问：“蒙初六注云：木在足曰桎，在手曰梏。今大畜六四施梏于足，不审桎梏手足定有别否？”答曰：“牛无手，故以足言之。”"
                },
                {
                    "paragraph": "六五，豮豕之牙。",
                    "zhushu": "“牙”读为互。"
                },
                {
                    "paragraph": "上九，艮为手，手上肩也。乾为首，首肩之间荷物处。乾为天，艮为径路，天衢象也。",
                    "zhushu": ""
                }
            ]
        },
        {
            "name": "颐",
            "paragraphs": [
                {
                    "paragraph": "颐",
                    "zhushu": "",
                    "type": 1
                },
                {
                    "paragraph": "朶动也。“颐”者，口车辅之名也。震动于下，艮止于上，口车动而上，因辅嚼物以养人，故谓之“颐”。“颐”，飬也。能行养则其“干事”，故“吉”矣。二五，离爻皆得中，离为目，观象也。“观颐”，观其养贤与不肖也。颐中有物，曰“口实”。自二至五有二坤，坤载飬物，而人所食之物皆存焉。观其求可食之物，则贪㢘之情可别也。",
                    "zhushu": ""
                }
            ]
        },
        {
            "name": "大过",
            "paragraphs": [
                {
                    "paragraph": "大过",
                    "zhushu": "",
                    "type": 1
                },
                {
                    "paragraph": "九二“枯杨生荑”。“枯”，",
                    "zhushu": "音姑。"
                },
                {
                    "paragraph": "谓无姑山榆，荑木更生，",
                    "zhushu": "音夷。"
                },
                {
                    "paragraph": "谓山榆之实。以丈夫年过娶二十之女，老妇年过嫁于三十之男，皆得其子。",
                    "zhushu": ""
                }
            ]
        },
        {
            "name": "习坎",
            "paragraphs": [
                {
                    "paragraph": "习坎",
                    "zhushu": "",
                    "type": 1
                },
                {
                    "paragraph": "六三“检且枕”。木在手，曰“检”，木在首，曰“枕”。六四，尊酒，簋贰，用缶，纳约自牖。六四，上承九五，又互体在震上，爻辰在丑，丑上值斗，可以斟之象。斗上有建星，建星之形似簋。“贰”，副也。建星上有弁星，弁星之形又如缶。天子大臣以王命出会诸侯，主国尊于簋，副设玄酒而用缶也。九五，祗既平。“祇”当为坻，小丘也。上六。“繋”，拘也。爻辰在巳，巳为虵，虵之蟠屈似“徽墨”也。三五，互体艮，又与震同体，艮为门阙，于木为多莭。震之所为，有丛拘之类，门阙之内有丛木。多莭之木，是天子外朝，左右九棘之象也。外朝者，所以询事之处也。左嘉石，平罢民焉。右肺石，达穷民焉。“罢民”，邪恶之民也。上六乘阳，有邪恶之罪，故䌸约徽墨，置于丛棘，而后公𡖖以下议之。其害人者，置之圜土而施职事焉，以明刑耻之。能复者，上罪三年而赦，中罪二年而赦，下罪一年而赦。不得者，不自思以得正道，终不自攺，而出圜土者，杀，故凶。",
                    "zhushu": ""
                }
            ]
        },
        {
            "name": "离",
            "paragraphs": [
                {
                    "paragraph": "离",
                    "zhushu": "",
                    "type": 1
                },
                {
                    "paragraph": "明两作。离作，起也。九三，不击缶而歌。艮爻也。位近丑，丑上值弁星，弁星似缶。诗云：“坎其击缶”，则乐器亦有缶，丽王公也。九四，突如其来如。震为长子，爻失正，又互体兑，兑为附决，子居明法之家而无正，何以自断其君父，不志也。“突如”，震之失正，不知其所如。又为巽，巽为进退，不知所从。不孝之罪，五刑莫大焉，得用议贵之辟刑之。“𠰥如”，所犯之罪。“焚如”，杀其亲之刑。“死如”，杀人之刑也。“弃如”，流宥之刑。",
                    "zhushu": ""
                }
            ]
        },
        {
            "name": "咸",
            "paragraphs": [
                {
                    "paragraph": "咸",
                    "zhushu": "",
                    "type": 1
                },
                {
                    "paragraph": "咸，感也。艮为山，兑为泽，山气下，泽气上，二气通而相应，以生万物，故曰咸也。其于人也，嘉会礼通，和顺于义，干事能正。三十之男，有此三徳，以下二十之女，正而相亲，说娶之，则吉也。初六“拇”，足大指也。六二“腓”，䏝肠也。九五“脢”，背脊肉也。上六“媵”，口说也。媵，送也。咸道极薄，徒送口舌言语，相感而已，不复有志于其间。",
                    "zhushu": ""
                }
            ]
        },
        {
            "name": "恒",
            "paragraphs": [
                {
                    "paragraph": "恒",
                    "zhushu": "",
                    "type": 1
                },
                {
                    "paragraph": "恒，久也。巽为风，震为雷，雷风相湏而养物，犹长女承长男，夫妇同心而成家，久长之道也。夫妇以嘉会礼通，故“无咎”。其能和顺干事，所行而善矣。初六，濬恒。九三，或承之羞。巽为进退，“不恒其徳”之象。又互体兑，兑为毁折，后将有羞辱也。上六，振恒。振，摇落也。",
                    "zhushu": ""
                }
            ]
        },
        {
            "name": "遯",
            "paragraphs": [
                {
                    "paragraph": "遯",
                    "zhushu": "",
                    "type": 1
                },
                {
                    "paragraph": "遯，逃去之名也。艮为门阙，乾有健徳，互体有巽，巽为进退。君子出门，行有进退，逃去之象。曰：五得位而有应，是用正道，得礼见召聘。始仕他国，当尚谦谦，小其和顺之道，居小官，干小事，其进以渐，则远妬忌之害。昔陈敬仲奔齐辞𡖖是也。九三， 惫，困也。九四， 否，塞也。",
                    "zhushu": "备鄙反。"
                }
            ]
        },
        {
            "name": "大壮",
            "paragraphs": [
                {
                    "paragraph": "大壮",
                    "zhushu": "",
                    "type": 1
                },
                {
                    "paragraph": "壮，气力浸强之名。九三，累其角。六五，丧羊于易。",
                    "zhushu": "音亦。"
                },
                {
                    "paragraph": "谓佼易也。上六，不祥也。祥，善也。",
                    "zhushu": ""
                }
            ]
        },
        {
            "name": "晋",
            "paragraphs": [
                {
                    "paragraph": "晋",
                    "zhushu": "",
                    "type": 1
                },
                {
                    "paragraph": "康侯。康，尊也，广也。昼日三接。",
                    "zhushu": "音捷。"
                },
                {
                    "paragraph": "接，胜也。蕃庶。“蕃",
                    "zhushu": "发袁反。"
                },
                {
                    "paragraph": "庶，",
                    "zhushu": "止奢反。"
                },
                {
                    "paragraph": "谓蕃遮禽也。明出地上，晋。地虽生万物，日出于上，其功乃著。故君子法之，而以明自照其徳。初六，摧如。",
                    "zhushu": "读如“南山崔崔”之“崔”。"
                },
                {
                    "paragraph": "六二，愁如。",
                    "zhushu": "愁，子小反，变色貌。"
                },
                {
                    "paragraph": "九四，鼫鼠。诗云：“硕鼠硕鼠，无食我黍。”谓大鼠也。六五，矢得，勿恤。",
                    "zhushu": ""
                }
            ]
        },
        {
            "name": "明夷",
            "paragraphs": [
                {
                    "paragraph": "明夷",
                    "zhushu": "",
                    "type": 1
                },
                {
                    "paragraph": "夷，伤也。日出地上，其明乃光。至其入也，明则伤矣，故谓之“明夷”。日之明伤，犹圣人君子有明徳而遭乱世，抑在下位，则宜自艰，无干事政，以避小人之害也。文王似之，箕子似之。拯。承也。六二，明夷，睇于左股。旁视为“睇”。六二，辰在酉，酉是西方。又下体离，离为目。九三，体在震，震东方。九三又在辰，辰得巽气为股。此谓六二有明徳，欲承九三，故云“睇于左股”。",
                    "zhushu": ""
                }
            ]
        },
        {
            "name": "家人",
            "paragraphs": [
                {
                    "paragraph": "家人",
                    "zhushu": "",
                    "type": 1
                },
                {
                    "paragraph": "初九。闲习也。九三。“嗃嗃”，苦热之意。“嘻嘻”，骄佚喜笑之意。九五，假豋也。六二“中馈”，酒食也。",
                    "zhushu": ""
                }
            ]
        },
        {
            "name": "睽",
            "paragraphs": [
                {
                    "paragraph": "睽",
                    "zhushu": "",
                    "type": 1
                },
                {
                    "paragraph": "睽，乖也。火欲上，泽欲下，犹人同居而志异也，故谓之“睽”。二五相应，君阴臣阳，君而应臣，故“小事吉”。",
                    "zhushu": "睽，音圭。"
                },
                {
                    "paragraph": "六三，其牛㸷。牛角皆踊，曰“㸷”。",
                    "zhushu": ""
                }
            ]
        },
        {
            "name": "蹇",
            "paragraphs": [
                {
                    "paragraph": "蹇",
                    "zhushu": "",
                    "type": 1
                },
                {
                    "paragraph": "往得中也。中，和也。初六，宜待时也。六四，往蹇来连。连，如字，迟久之意。",
                    "zhushu": ""
                }
            ]
        },
        {
            "name": "觧",
            "paragraphs": [
                {
                    "paragraph": "觧",
                    "zhushu": "",
                    "type": 1
                },
                {
                    "paragraph": "百果草木皆甲宅。木实曰“果”。皆，读如人倦之“解”。解，谓坼呼",
                    "zhushu": "。呼，火亚反。"
                },
                {
                    "paragraph": "皮曰“甲”，根曰“宅”。宅，居也。",
                    "zhushu": ""
                }
            ]
        },
        {
            "name": "损",
            "paragraphs": [
                {
                    "paragraph": "损",
                    "zhushu": "",
                    "type": 1
                },
                {
                    "paragraph": "艮为山，兑为泽，互体坤，坤为地。山在地上，泽在地下，择以自损，増山之髙也。犹诸侯损其国之富，以贡献于天子，故谓之“损”矣。二簋可用享。四以簋进黍稷于神也。初与二直，其四与五承上，故用“二簋”。四，巽爻也，巽为木。五，离爻也，离为日。日体圜，木器而圜，簋象也。六五“十朋之龟。案尔雅云：“十朋之龟者，一曰神龟，二曰灵龟，三曰摄龟，四曰寳龟，五曰文龟，六曰筮龟，七曰山龟，八曰泽龟，九曰水龟，十曰火龟。”征忿，懫欲。“征”犹清也。“懫”，止也。",
                    "zhushu": ""
                }
            ]
        },
        {
            "name": "益",
            "paragraphs": [
                {
                    "paragraph": "益",
                    "zhushu": "",
                    "type": 1
                },
                {
                    "paragraph": "阴阳之义。阳称为君，阴为臣。今震一阳二阴，臣多于君矣。而四体巽之不应初，是天子损其所有，以下诸侯也。人君之道，以益下为徳，故谓之“益”也。震为雷，巽为风，雷动风行，二者相成，犹人君出教令，臣奉行之，故“利有攸往，利涉大川”矣。",
                    "zhushu": ""
                }
            ]
        },
        {
            "name": "夬",
            "paragraphs": [
                {
                    "paragraph": "夬",
                    "zhushu": "",
                    "type": 1
                },
                {
                    "paragraph": "“夬”，决也。阳气浸长，至于五。五，尊位也，而阴先之，是犹圣人积徳悦天下，以渐消去小人，至于受命为天子，故谓之“决”。“扬”，越也。五互体乾，乾为君，又居尊位，王庭之象也。阴爻越其上，小人乘君子，罪恶上闻于圣人之朝，故曰“决扬于王庭”。九二“惕号",
                    "zhushu": "音号。"
                },
                {
                    "paragraph": "莫夜”。",
                    "zhushu": "“莫”，如字，无也。无夜，非一夜。"
                },
                {
                    "paragraph": "九三“壮于頯”。“頯”，夹面也。九五“苋陆”，一名“商陆”。",
                    "zhushu": ""
                }
            ]
        },
        {
            "name": "遘",
            "paragraphs": [
                {
                    "paragraph": "遘",
                    "zhushu": "",
                    "type": 1
                },
                {
                    "paragraph": "“遘”，遇也。一阴承五阳，一女当五男，苟相遇耳，非礼之正，故谓之“遘”。女壮如是，壮健似淫，故不可娶。妇人以婉娩为其徳也。诘四方。“诘”，正也。九五。𣏌，柳也。",
                    "zhushu": ""
                }
            ]
        },
        {
            "name": "萃",
            "paragraphs": [
                {
                    "paragraph": "萃",
                    "zhushu": "",
                    "type": 1
                },
                {
                    "paragraph": "萃，亨。",
                    "zhushu": "无“亨”字。"
                },
                {
                    "paragraph": "“萃”，聚也。坤为顺，兑为悦。臣下以顺道承事其君，悦，徳居上待之，上下相应，有事而和通，故曰“萃，亨”也。假，至也。互有艮，巽为木，艮为阙，木在阙上，宫室之象也。四本震爻，震为长子。五夲坎爻，坎为隐伏。居尊而隐伏，鬼神之象。长子入阙，升堂，𥙊祖祢之礼也。故曰“王假有庙”。二本离爻也，离为目，居正应五，故“利见大人”矣。“大牲”，牛也。言大人有嘉会，时可干事，必杀牛以盟，既盟则可以，故曰“利往”。除戎器。除，去也。初六， 一握。握，当读为“夫”， “三为屋”之屋。六二，禴，夏𥙊名。上六， 自目曰涕，自鼻曰洟。",
                    "zhushu": ""
                }
            ]
        },
        {
            "name": "升",
            "paragraphs": [
                {
                    "paragraph": "升",
                    "zhushu": "",
                    "type": 1
                },
                {
                    "paragraph": "升，上也。坤，地。巽，木。木，生地中，日长而上，犹圣人在诸侯之中，明徳日益髙大也。故谓之“升”。升，进益之象。六四。王用亨于岐山。亨，献也。",
                    "zhushu": "许两反。"
                }
            ]
        },
        {
            "name": "困",
            "paragraphs": [
                {
                    "paragraph": "困",
                    "zhushu": "",
                    "type": 1
                },
                {
                    "paragraph": "坎为月，互体离，离为日，兑为暗昧，日所入也。今上掩日月之明，犹君子处乱世，为小人所不容，故谓之“困”也。君子虽困，居险能悦，是以通而无咎也。九二，困于酒食，朱韨方来，利用享祀。二据初，辰在未，未为正，此二为大夫，有地之象。未上值天厨，酒食象。“困于酒食”者，采地薄，不足己用也。二与日为体，离为镇霍，爻四为诸侯，有明徳，受命当王者。离为火，火色赤，四爻辰在午时，离气赤，又“朱”是也。文王将王，天子制用朱韨，朱深云“赤”。九五，劓刖。当为“倪㐳”。",
                    "zhushu": ""
                }
            ]
        },
        {
            "name": "井",
            "paragraphs": [
                {
                    "paragraph": "井",
                    "zhushu": "",
                    "type": 1
                },
                {
                    "paragraph": "井，法也。坎，水也。巽木，桔槔也。互体离、兑，离外坚中虚，瓶也。兑为暗泽，泉口也。言桔槔引瓶，下入泉口，汲水而出，井之象也。井以汲人，水无空竭，犹人君以政教飬天下，恵泽无穷也。九二，井谷射鲋。九二，坎爻也。坎为水，上直巽，生一，艮爻也。艮为山，山下有井，必因谷水，所生鱼，无大鱼，但多鲋鱼耳。夫感动天地，此鱼之至大。射鲋井谷，此鱼之至小，故以相况。瓮，停水器也。“井渫不食”，谓已浚渫也。犹臣修正其身以事君也。",
                    "zhushu": ""
                }
            ]
        },
        {
            "name": "革",
            "paragraphs": [
                {
                    "paragraph": "革",
                    "zhushu": "",
                    "type": 1
                },
                {
                    "paragraph": "革，攺也。水火相息，而更用事，犹王者受命，攺正朔，易服色，故谓之“革”也。",
                    "zhushu": ""
                }
            ]
        },
        {
            "name": "鼎",
            "paragraphs": [
                {
                    "paragraph": "鼎",
                    "zhushu": "",
                    "type": 1
                },
                {
                    "paragraph": "鼎，象也。卦有木、火之用，互体乾、兑，乾为金，兑为泽，泽钟金而含水，㸑以木火，鼎烹熟物之象。鼎烹熟以养人，犹圣君兴仁义之道以教天下也，故谓之“鼎”矣。凝命， “凝”，成也。初六，鼎颠趾。“颠”，踣也。“趾”，足也。无事曰“趾”，设陈曰“足”。爻体巽为股，初爻在股之下，足象也。足所以承正，鼎也。初，阴爻而柔，与乾同体，以否正承乾，乾为君，以喻君。夫人事君，若失正礼，踣其为足之道，情无怨，则当以和义出之。然如否者，嫁于天子，虽失礼，无出道，废远之而已。𠰥其无子，不废远之，后尊。如其犯六出，则废之、远之。子废。坤为顺，又为子。母牛，在后妃之旁侧，妾之例也。有顺徳，子必贤，贤而立以为世子，又何咎也。九二，“我仇有疾”。怨耦曰“仇”。九三“雉膏”。食之美者。九四“鼎折足，覆公餗，其刑屋”。",
                    "zhushu": "释文：剭。周礼注云：其刑剭，音屋。"
                },
                {
                    "paragraph": "糁谓之“餗”。震为竹，竹萌曰“笋”。笋者，餗之为菜也。餗，美馔，具八珍之食。鼎三足，三公象。𠰥三公倾覆王之美道，屋中刑之。",
                    "zhushu": "一云，臣下旷官，失君之美道，当刑之于屋中。餗，一作蔌。注：以蔌为八珍所用。"
                },
                {
                    "paragraph": "六五，“金铉”。喻明道，能举君之官职也。",
                    "zhushu": ""
                }
            ]
        },
        {
            "name": "震",
            "paragraphs": [
                {
                    "paragraph": "震",
                    "zhushu": "",
                    "type": 1
                },
                {
                    "paragraph": "“震惊百里，不丧七鬯”。震为雷。雷，动物之气也。雷之发声，犹人君出政教以动国中之人也，故谓之震。人君有善声教，则嘉会之礼通矣。“惊”之言警戒也。雷发声闻于百里，古者诸侯之象。诸侯之出教令，能警戒其国疆之内，则守其宗庙社稷，为之𥙊主，不亡其𠤎与鬯也。人君于𥙊之礼，𠤎牲体荐鬯而已，其余不亲为也。升牢于俎，君𠤎之，臣载之。“鬯”，秬酒，芬芳条鬯，因名焉。哑哑，乐也。六二，亿丧贝。十万曰“亿”。",
                    "zhushu": "于力反。"
                },
                {
                    "paragraph": "六三， 苏苏， 不安也。上六，索索。犹缩缩，足不正也。矍矍，目不正。",
                    "zhushu": ""
                }
            ]
        },
        {
            "name": "艮",
            "paragraphs": [
                {
                    "paragraph": "艮",
                    "zhushu": "",
                    "type": 1
                },
                {
                    "paragraph": "“艮”之言很也。艮为山，山立峙各于其所，无相顺之时，犹君在上，臣在下，恩敬不相与通，故谓之艮也。九三，限要也。列其𦟘。",
                    "zhushu": ""
                }
            ]
        },
        {
            "name": "渐",
            "paragraphs": [
                {
                    "paragraph": "渐",
                    "zhushu": "",
                    "type": 1
                },
                {
                    "paragraph": "初六，“干”谓大水之傍，故停水处。九三，“妇孕不育”。九三，上与九五，互体为离，离为大腹，孕之象也。又互体为坎，坎为丈夫，坎为水，水流而去，是“夫征不复”也。夫既不复，则妇人之道颠覆，故孕而不育。孕，犹娠也。",
                    "zhushu": ""
                }
            ]
        },
        {
            "name": "归妹",
            "paragraphs": [
                {
                    "paragraph": "归妹",
                    "zhushu": "",
                    "type": 1
                },
                {
                    "paragraph": "六三，“归妹以须”。须，有才智之称。",
                    "zhushu": "天文有湏女，屈原之姊名女湏。姊，一作妹。"
                },
                {
                    "paragraph": "上六“女承匡无实”。宗庙之礼，主妇奉匡米。",
                    "zhushu": ""
                }
            ]
        },
        {
            "name": "丰",
            "paragraphs": [
                {
                    "paragraph": "丰",
                    "zhushu": "",
                    "type": 1
                },
                {
                    "paragraph": "“丰”之言腆、 充、满意也。初九“遇其妃主”，嘉耦曰妃。“虽旬无咎”。初修礼，上朝四，四以匹敌，㤙厚待之，虽留十日，不为咎。正以十日者，朝聘之礼，止于主，国以为限，聘礼毕归。大礼曰旬。而稍。旬之外为稍，久留非常。",
                    "zhushu": ""
                },
                {
                    "paragraph": "六二“丰其菩”。菩，小席。九三“丰其芾”。芾，𥙊祀之蔽𦞃。“日中见昧，折其右肱。三艮爻，艮为手，互体为巽。巽又为进退，手而便于进退，右肱也。犹大臣用事于君，君能诛之，故无咎。上六。閴无人貌。天际翔也。“际”当为瘵。瘵，病也，自戕也。",
                    "zhushu": "戕，伤也。"
                }
            ]
        },
        {
            "name": "旅",
            "paragraphs": [
                {
                    "paragraph": "旅",
                    "zhushu": "",
                    "type": 1
                },
                {
                    "paragraph": "初六， “𤨏𤨏”，犹小小也。爻互体艮，艮小石，小小之象。三为聘客，初与二，其介也。介当以䔍实之人为之，而用小人𤨏𤨏然，客主人为言，不能辞曰非礼，不能对曰非礼，每者不能以礼行之，则其所以得罪。",
                    "zhushu": ""
                }
            ]
        },
        {
            "name": "兑",
            "paragraphs": [
                {
                    "paragraph": "兑",
                    "zhushu": "",
                    "type": 1
                },
                {
                    "paragraph": "九四，摘兑。“摘”，隐度也。",
                    "zhushu": ""
                }
            ]
        },
        {
            "name": "节",
            "paragraphs": [
                {
                    "paragraph": "节",
                    "zhushu": "",
                    "type": 1
                },
                {
                    "paragraph": "节以制度。空府臧则伤财，力役繁则害民，二者奢泰之所致。",
                    "zhushu": ""
                }
            ]
        },
        {
            "name": "中孚",
            "paragraphs": [
                {
                    "paragraph": "中孚",
                    "zhushu": "",
                    "type": 1
                },
                {
                    "paragraph": "豚鱼，吉。三辰在亥，亥为豕，爻失正，故变而从小，名言“豚”耳。四辰在丑，丑为鼈蟹。鼈、蟹，鱼之㣲者。爻得正，故变而从大，名言“鱼”耳。三体兑，兑为泽，四上值天渊，二、五皆坎爻，坎为水，二侵泽，则豚利。五亦以水灌渊，则鱼利。“豚鱼”以喻小民也，而为明君贤臣㤙意所供养，故“吉”。乘木舟，虚也。“舟”谓集板，如今自空。大木为之，曰“虚”。",
                    "zhushu": ""
                }
            ]
        },
        {
            "name": "小过",
            "paragraphs": [
                {
                    "paragraph": "小过",
                    "zhushu": "",
                    "type": 1
                },
                {
                    "paragraph": "不宜上。“上”，",
                    "zhushu": "如字。"
                },
                {
                    "paragraph": "谓君也。中孚为阳，贞于十一月子。小过为阴，贞于六月未。",
                    "zhushu": "法于乾坤。"
                }
            ]
        },
        {
            "name": "既济",
            "paragraphs": [
                {
                    "paragraph": "既济",
                    "zhushu": "",
                    "type": 1
                },
                {
                    "paragraph": "“既”，已也，尽也。“济”，度也。六二“茀”， 车蔽也。九三“惫”，劣弱也。九五，东邻杀牛，不如西邻之禴𥙊。互体为坎，又互体为离。离为日，坎为月。日出东方，“东邻”象。月出西方，“西邻”象也。",
                    "zhushu": "注坊记云：“东邻，谓纣国。中也，西邻，谓文王国中也。”既济，离下坎上，离为牛，坎为豕。西邻禴𥙊，则用豕与言杀牛而凶，不如杀豕受福。喻奢而慢，不如俭而敬也。与易注不同。"
                },
                {
                    "paragraph": "“禴”，夏𥙊之名。",
                    "zhushu": ""
                }
            ]
        },
        {
            "name": "未济",
            "paragraphs": [
                {
                    "paragraph": "未济",
                    "zhushu": "",
                    "type": 1
                },
                {
                    "paragraph": "汔，几也。凢卦爻二至四、二至五，两体交互，各成一卦，先儒谓之互体。",
                    "zhushu": ""
                }
            ]
        },
        {
            "name": "系辞",
            "paragraphs": [
                {
                    "paragraph": "系辞",
                    "zhushu": "",
                    "type": 1
                },
                {
                    "paragraph": "君臣尊卑之贵贱，如山泽之有髙卑也。动静，雷风也。类聚群分。谓水、火也。成象日、月、星、辰也。成形，谓草、木、鸟兽也。乾以易知",
                    "zhushu": "，易，音亦。"
                },
                {
                    "paragraph": "玩其辞。震，无咎。震，惧也。原始及终。精气为物，游魂为变。精气，谓七、八也。游魂，谓九、六也。七、八，木火之数。九、六，金水之数。木火用事而物生，故曰“精气为物”。金水用事而物变，故曰“游魂为变”。游魂谓之鬼，物终所归。精气谓之神，物生所信也。言木火之神，生物东南；金水之鬼，终物西北。二者之情，其状与春夏生物、秋冬终物相似。",
                    "zhushu": "一云：二物变化，其情与天地相似，故无所差违之也。"
                },
                {
                    "paragraph": "道济天下",
                    "zhushu": "道，当作导。"
                },
                {
                    "paragraph": "范围，范，法也。故君子之道尟矣。臧诸用。臧，善也， 言天下之至𦣱。",
                    "zhushu": "𦣱，当为动。"
                },
                {
                    "paragraph": "慎斯术也。术，道。有功而不置，",
                    "zhushu": "置，当作徳。"
                },
                {
                    "paragraph": "野容诲淫。",
                    "zhushu": "言妖， 野容仪。"
                },
                {
                    "paragraph": "大衍之数五十，天地之数五十有五，以五行气通，凡五行减五，大衍又减一，故四十九也。衍，演也。揲，取也。天一生水于北，地二生火于南，天三生木于东，地四生金于西，天五生𡈽于中。阳无耦，阴无配，未得相成。地六成水于北，与天一并。天七成火于南，与地二并。地八成木于东，与天三并。天九成金于西，与地四并。地十成土于中，与天五并也。大衍之数五十有五，五行各气并，气并而减五，惟有五十。以五十之数，不可以为七、八、九、六，卜筮之占以用之，故更减其一，故四十有九也。天数五，地数五，五位相得而各有合。天地之气各有五。五行之次：一曰水，天数也。二曰火，地数也。三曰木，天数也。四曰金，地数也。五曰土，天数也。此五者，阴无匹，阳无耦，故又合之。地六为天一匹也；天七为地二耦也；地八为天三匹也；天九为地四耦也；地十为天五匹也。二五阴阳各有合，然后气相得，施化行也。研，机。“机”当作“几”，几，㣲也。蓍之徳圆而神。蓍形圆而可以立变化之数，故谓之神也。四象：布六于北方以象水；布八于东方以象木；布九于西方以象金；布七于南方以象火。河出图，洛出书，圣人则之。春秋纬云：河以通乾出天苞，洛以流坤吐地符。河龙图发，洛龟书感。河图有九篇，洛书有六篇，有以尚贤也。枢，户枢也。机，弩牙也。户枢之发，或明或暗；弩牙之发，或中或否。以譬言语之发，有荣有辱。包牺，包，取也。鸟兽全具曰牺。盖取诸乾坤。乾为天，其色玄。坤为地，其色黄。但土无正位，托于南方。南方色赤，黄而兼赤，故为纁也。重门击柝。豫，坤下震上。九四体震，又互体有艮。艮为门，震日所出，亦为门，重门象。艮又为手，巽爻也，应在四，皆木也，手持二木也。手持二木以相敲，是为“击柝”。“击柝”为守备警戒也。四又互体为坎，坎为盗。五离爻，为甲胄戈兵。“盗”谓持兵，是暴客也。又以其卦为豫，有守备则不可自逸。“结绳为约。”事大，大其绳，事小，小其绳。“书契。”书之于木，刻其侧为契，各持其一，后以相考合。“以制器者，尚其象。”存于器象，可得而用。一切器物及造立皆是。“一君二民，君子之道也。二君一民，小人之道也。“一君二民”，谓黄帝、尧、舜。谓地方万里，为方千里者百。中国之民居七千里，七七四十九，方千里者四十九。夷狄之民居千里者五十一，是中国、夷狄二民，共事一君。“二君一民”，谓三代之末，以地方五千里一君，有五千里之土，五五二十五，更足以一君。二十五，始满千里之方。 五十，乃当尧、舜一民之地，故云“二君一民”。“男女觏精。”“觏”，合也。男女以阴阳合其精气。“因贰以济民行。”“贰”，当为“式”。“损，徳之修也。”“修”，治也。“困，徳之辩也。”“辩”，别也。遭困之时，君子固穷，小人穷则滥，徳于是别也。“益，长裕而不设。”“设”，大也。“杂物算徳。”“算”，数也。“居可知矣。”",
                    "zhushu": "居，音基。"
                },
                {
                    "paragraph": "“知者观其彖辞。”彖辞，爻辞也。“亹亹”，汲汲也。",
                    "zhushu": ""
                }
            ]
        },
        {
            "name": "说卦",
            "paragraphs": [
                {
                    "paragraph": "说卦",
                    "zhushu": "",
                    "type": 1
                },
                {
                    "paragraph": "“昔者，圣人。”谓伏牺、文王也。“参天两地而倚数。天地之数备于十，乃三之以天，两之以地，而倚托大演之数五十也。必三之以天，两之以地者，天三覆，地二载，必极于数，庶得吉凶之审也。”挥，扬也。雷风相薄。薄，入也。莫盛乎艮。盛，音成，里也。其于人也为宣发。宣发，取四月靡草死，发在人体，犹靡草在地。为黄颡。为乾卦。“乾”当为“干”，阳在外，能干正也。为科上槀。为黚喙。谓虎豹之属，贪冒之类。“兑为羊”， 其畜好刚卤。",
                    "zhushu": ""
                }
            ]
        },
        {
            "name": "序卦",
            "paragraphs": [
                {
                    "paragraph": "序卦",
                    "zhushu": "",
                    "type": 1
                },
                {
                    "paragraph": "“讼，犹诤也。”言饮食之会，恒多诤也。",
                    "zhushu": "一作争。"
                },
                {
                    "paragraph": "故受之以豫。”言国既大而能谦，则于政事恬逸。“雷出地奋”，逸，豫。行出而喜乐之意。豫必有随，喜乐而出，人则随从。孟子曰：“吾君不㳺，吾何以休？吾君不豫，吾何以助？”此之谓也。物稚不可不养也，言孩稚不飬，则不长也。可观而后有所合，易乾凿度曰：“阳起于子，阴起于午。天数天分，以阳出离，以阴入坎。坎为中男，离为中女。太乙之行，出从中男，入从中女。因阴阳男女之偶为终始也。”故受之以大过。以飬贤者，宜过于厚。夫妇之道，不可以不久也。言夫妇当有终身之义。夫妇之道，谓咸者也。𦤺饰然后亨。",
                    "zhushu": "亨，许两反。"
                }
            ]
        },
        {
            "name": "杂卦",
            "paragraphs": [
                {
                    "paragraph": "杂卦",
                    "zhushu": "",
                    "type": 1
                },
                {
                    "paragraph": "“蛊则饰也。”",
                    "zhushu": ""
                },
                {
                    "paragraph": "易賛  易论",
                    "zhushu": ""
                },
                {
                    "paragraph": "易之为名也，一言而含三义：易简，一也；变易，二也；不易，三也。故系辞云：“乾坤，其易之缊邪？”又曰：“易之门户邪？”又曰：“夫乾，确然示人易矣；夫坤，隤然示人简矣。易则易知，简则易从。”此言其易简之法则也。又曰：“为道也屡迁，变动不居，周流六虚，上下无常，刚柔相易，不可为典要，唯变所适。”此言顺时变易，出入移动者也。又云：“天尊地卑，乾坤定矣。卑髙以陈，贵贱位矣。动静有常，刚柔断矣。”此言其张设布列不易者也。据兹三义而说，易之道广矣，大矣。神农重卦，夏曰连山，殷曰归藏，周曰周易。连山者，象山之出云，连连不绝。归藏者，莫不归藏于其中。周易者，言易道周普，无所不备。虙羲作十言之教，曰：乾、坤、震、巽、坎、离、艮、兑，消、息。无文字，谓之易。周易以变者为占，故称九、称六。",
                    "zhushu": ""
                },
                {
                    "paragraph": "“归妹”上六，服虔以“离”为戈兵，“兑”为羊，“震”变为“离”，是用兵剌羊之象也。三至五有“坎”象，“坎”为血，血在羊上，故剌无血也。“震”为竹，竹为筐，“震”变为“离”，“离”为火，火动而上，其施不下，故筐无实也。师之临，服虔云：“坎为水，坤为众，又互体震，震为雷，雷，皷类，又为长子，长子帅众鸣皷，巡水而行，行师之象也。”临，兑为泽，坤为地，居地而俯视于泽，临下之义，故名为临。",
                    "zhushu": "右左传正义"
                },
                {
                    "paragraph": "：蛊卦巽下艮上，上九艮爻，艮为山，辰在戍，得乾气，父老之象，是臣之致事也。故“不事王侯”，是不得事君，君犹髙尚其所为之事。恒卦巽下震上，九三爻辞得正，互体为乾，乾有刚健之徳，体在巽，巽为进退，是“不恒其徳”也。又互体为兑，兑为毁折，是将有羞辱也。六五以阴爻而处尊位，是天子之女。又互体兑，兑为和说，至尊主家之女，以和悦干其家事，问正于人，故为吉也。应在九二，又男子之象。体在巽，巽为进退，是无所定，而妇言是从，故云“夫子凶”也。大过者，巽下兑上之卦。初六在巽体，巽为木。上六位在巳，巳当巽位，巽又为木。二木在外，以夹四阳，四阳互体为二乾，乾为君，为父，二木夹君父，是棺椁之象。“乾道变化”，谓先有旧形，渐渐攺者，谓之变。虽有旧形，忽攺者，谓之化。及本无旧形，非类而攺，亦谓之化。艮为狗，艮卦在丑，艮为止，以能吠守止人，则属艮；以能言，则属兑。 兑为言故也。",
                    "zhushu": "右礼记、周礼正义以互体说易，盖亦本诸康成，今附卷未。"
                },
                {
                    "paragraph": "康成注易九卷，多论互体。江左与王辅嗣学并立，荀崧谓其书根源。颜延之为𥙊酒，黜郑置王。齐陆澄诒王俭书云：“易自商瞿之后，虽有异家之学，同以象数为宗。数年后乃有王弼之说。”王济云：“弼所误者多，何必能顿废前儒？”河北诸儒，専主郑氏。隋兴，学者慕弼之学，遂为中原之师。唐因之。今郑注不传，此景迂晁氏所慨叹也。李鼎祚云：“郑多参天象，王全释人事。”易道岂偏滞于天人者哉？合彖、象于经，葢自康成始。其说间见于鼎祚集解及释文，易、诗、三礼、春秋义疏，后汉书、文𨕖注。应麟读易之暇，辑为此编，庶几先儒象数之学，犹有攷焉。癸酉季夏哉生明，汲古堂书。",
                    "zhushu": ""
                },
                {
                    "paragraph": "周易郑康成注卷终",
                    "zhushu": ""
                }
            ]
        },
        {
            "name": "跋",
            "paragraphs": [
                {
                    "paragraph": "跋",
                    "zhushu": "",
                    "type": 1
                },
                {
                    "paragraph": "先儒易学，象数为宗。王辅嗣排撃汉儒，自标新学。自孔颖达五经正义专采其说，而郑注渐晦。至南宋而尽亡，仅散见于李鼎祚易解及释文、诗、三礼、春秋义疏、后汉书、文选注等书。王厚斋因辑录之，以为郑氏易学一线之续。其后海盐姚上粦、元和惠栋、归安丁杰、平湖孙堂递有增补，而郑氏易学赖以不坠。是王氏此辑，实有荜路蓝缕，以启山林之功。是书附刊于玉海之后，秘册汇函、经解汇函、雅雨堂、湖海楼两丛书先后版行，然均为后人所祖述，而非王氏之原本。此尚为玉海初刻，因取覆印，以识椎轮大辂之始焉。海盐张元济。",
                    "zhushu": ""
                }
            ]
        }
    ]
}