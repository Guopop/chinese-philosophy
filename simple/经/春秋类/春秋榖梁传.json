{
    "name": "春秋榖梁传",
    "author": "东晋・范宁",
    "loadChapterCount": 1,
    "hasZhushu": true,
    "chapters": [
        {
            "name": "春秋榖梁传序",
            "paragraphs": [
                {
                    "paragraph": "春秋榖梁传序",
                    "zhushu": "",
                    "type": 1
                },
                {
                    "paragraph": "昔周道衰陵，乾纲绝纽，",
                    "zhushu": "○乾，其连反，天也。纽，女久反。"
                },
                {
                    "paragraph": "礼壊乐崩，彝伦攸斁。",
                    "zhushu": "○彝伦，以之反。彝，常。伦，理也。攸斁，丁故反。字书作“殬”，败也。"
                },
                {
                    "paragraph": "弑逆篡盗者国有，",
                    "zhushu": "○弑，申志反。又作“杀”，音同。篡盗，初患反。尔雅云：“取也。”。"
                },
                {
                    "paragraph": "淫纵破义者比肩。",
                    "zhushu": "○淫纵，子用反。"
                },
                {
                    "paragraph": "是以妖灾因衅而作，",
                    "zhushu": "○衅，许靳反。"
                },
                {
                    "paragraph": "民俗染化而迁。阴阳为之愆度，",
                    "zhushu": "○为之，于伪反。下同。"
                },
                {
                    "paragraph": "七耀为之盈缩，",
                    "zhushu": "○缩，所大反。"
                },
                {
                    "paragraph": "川岳为之崩竭，鬼神为之疵厉。",
                    "zhushu": "○疵，才斯反。厉，音例。又作“疠”。"
                },
                {
                    "paragraph": "故父子之恩缺，则小弁之刺作；",
                    "zhushu": "○缺，丘悦反。弁，步寒反。刺，七赐反。此所引皆诗篇名。谷风在𨚍风，余皆小雅。"
                },
                {
                    "paragraph": "君臣之礼废，则桑扈之讽兴；",
                    "zhushu": "○扈，音户。讽，方凤反。又作“风”。"
                },
                {
                    "paragraph": "夫妇之道绝，则谷风之篇奏；骨肉之亲离，则角弓之怨彰；君子之路塞，则白驹之诗赋。天垂象，见吉凶；",
                    "zhushu": "○见，贤徧反。"
                },
                {
                    "paragraph": "圣作训，纪成败。欲人君戒慎厥行，",
                    "zhushu": "○行，下孟反。"
                },
                {
                    "paragraph": "増修徳政。盖诲尔谆谆，听我藐藐，",
                    "zhushu": "○藐，亡角反。"
                },
                {
                    "paragraph": "履霜坚冰，所由者渐。四夷交侵，华戎同贯。幽王以暴虐见祸，平王以微弱东迁。征伐不由天子之命，号令出自权臣之门。故两观表而臣礼亡，",
                    "zhushu": "○观，古乱反。"
                },
                {
                    "paragraph": "朱干设而君权丧。",
                    "zhushu": "○丧，息浪反。下“道丧”同。"
                },
                {
                    "paragraph": "下陵上替，僣逼理极，",
                    "zhushu": "○替，他计反。僣，子念反。"
                },
                {
                    "paragraph": "天下荡荡，王道尽矣。孔子睹沧海之横流，廼喟然而叹曰：",
                    "zhushu": "○喟，起愧反，又苦怪反。"
                },
                {
                    "paragraph": "“文王既没，文不在兹乎？”言丈王之道丧，兴之者在己。于是就大师而正雅颂，",
                    "zhushu": "○大师，音泰。"
                },
                {
                    "paragraph": "因鲁史而修春秋，列黍离于国风，齐王徳于邦君。所以明其不能复雅，",
                    "zhushu": "○复，扶又反。"
                },
                {
                    "paragraph": "政化不足以被群后也。",
                    "zhushu": "○被，皮义反。"
                },
                {
                    "paragraph": "于时则接乎隐公，故因兹以托始。该二仪之化育，賛人道之幽变，举得失以彰黜陟，明成败以著劝诫，拯颓纲以继三五，",
                    "zhushu": "○拯，拯救之拯。颓，徒回反。"
                },
                {
                    "paragraph": "鼓芳风以扇游尘。一字之襃，宠逾华衮之赠；",
                    "zhushu": "○衮，古本反。衮冕，上公之服。"
                },
                {
                    "paragraph": "片言之贬，辱过市朝之挞。",
                    "zhushu": "○贬，彼捡反。市朝，直遥反。挞，吐达反。"
                },
                {
                    "paragraph": "徳之所助，虽贱必申；义之所抑，虽贵必屈。故附势匿非者，无所逃其罪；",
                    "zhushu": "○匿，女力反。"
                },
                {
                    "paragraph": "潜徳独运者，无所隐其名。信不易之宏轨，百王之通典也。“先王之道既𢎞，麟感化而来应，",
                    "zhushu": "○麟，本又作“驎”，吕辛反。瑞兽也。应，应对之应。"
                },
                {
                    "paragraph": "因事备而终篇，故绝笔于斯年。成天下之事业，定天下之邪正，",
                    "zhushu": "○邪，似嗟反。"
                },
                {
                    "paragraph": "莫善于春秋。春秋之传有三，而为经之旨一。臧否不同，",
                    "zhushu": "○臧，子郎反。否，音鄙，又方九反。臧否，犹善恶也。"
                },
                {
                    "paragraph": "襃贬殊致，盖九流分而微言隐，异端作而大义乖。左氏以鬻拳兵谏为爱君，",
                    "zhushu": "○鬻，音育。拳，音权。"
                },
                {
                    "paragraph": "文公纳币为用礼；榖梁以卫辄拒父为尊祖，不纳子纠为内恶；",
                    "zhushu": "○纠，居黝反。"
                },
                {
                    "paragraph": "公羊以祭仲废君为行权，",
                    "zhushu": "○𥙊，侧界反。"
                },
                {
                    "paragraph": "妾母称夫人为合正。以兵谏为爱君，是人主可得而胁也。以纳币为用礼，是居丧可得而㛰也。以拒父为尊祖，是为子可得而叛也。以不纳子纠为内恶，是仇雠可得而容也。以废君为行权，是神器可得而闚也。",
                    "zhushu": "○闚，本又作“竀”，去规反。"
                },
                {
                    "paragraph": "以妾母为夫人，是嫡庶可得而齐也。",
                    "zhushu": "○嫡，丁历反，本又作“适”，亦同。"
                },
                {
                    "paragraph": "若此之类，伤教害义，不可得强通者也。",
                    "zhushu": "○强，其丈反。"
                },
                {
                    "paragraph": "“凡传以通经为主，经以必当为理。",
                    "zhushu": "○当，丁浪反，下同。"
                },
                {
                    "paragraph": "夫至当无二，而三传殊说，庸得不弃其所滞，择善而从乎？既不俱当，则固容俱失。若至言幽绝，择善靡从，庸得不并舍以求宗，据理以通经乎？",
                    "zhushu": "○舍，以音舍。"
                },
                {
                    "paragraph": "虽我之所是，理未全当，安可以得当之难，而自绝于希通哉？",
                    "zhushu": "○难，乃旦反。"
                },
                {
                    "paragraph": "而汉兴以来，瑰望硕儒，",
                    "zhushu": "○瑰，古回反。"
                },
                {
                    "paragraph": "各信所习，是非纷错，",
                    "zhushu": "○错，七洛反。"
                },
                {
                    "paragraph": "准裁靡定。",
                    "zhushu": "○裁，在伐反，又音才。下同。"
                },
                {
                    "paragraph": "故有父子异同之论，石渠分争之说。",
                    "zhushu": "○父子异同，谓刘向好榖梁，刘歆善左氏。之论，力困反。石渠，其居反，阁名。汉宣帝时，使诸儒讲论同异于石渠阁也。分争，争斗之争。"
                },
                {
                    "paragraph": "废兴由于好恶，",
                    "zhushu": "○好，呼报反。恶，乌路反。"
                },
                {
                    "paragraph": "盛衰继之辩讷。",
                    "zhushu": "○字书云：讷，或作“呐”，乃骨反。字诂云：讷，遟于言也。包咸论语注云：迟钝也。"
                },
                {
                    "paragraph": "斯盖非通方之至理，诚君子之所叹息也。左氏艳而富，其失也巫。",
                    "zhushu": "○艳，移验反。巫，音无。"
                },
                {
                    "paragraph": "榖梁清而婉，其失也短；",
                    "zhushu": "○婉，于阮反。"
                },
                {
                    "paragraph": "公羊辩而裁，其失也俗。若能富而不巫，清而不短，裁而不俗，则深于其道者也。故君子之于春秋，没身而已矣。升平之末，岁次大梁，先君北蕃回轸，",
                    "zhushu": "○蕃，方元反，又作“藩”。"
                },
                {
                    "paragraph": "顿驾于吴，乃帅门生故吏、我兄弟子姪",
                    "zhushu": "○姪，徒节反。字林文一反。杜预注左氏传云：兄子曰姪。"
                },
                {
                    "paragraph": "研讲六籍，次及三传。左氏则有服、杜之注，公羊则有何、严之训。释榖梁传者虽近十家，",
                    "zhushu": "○近，附近之近。"
                },
                {
                    "paragraph": "皆肤浅末学，不经师匠，辞理典据，既无可观，又引左氏、公羊以解此传，文义违反，斯害也已。于是乃摘略名例，敷陈疑滞，博示诸儒同异之说。昊天不吊，大山其颓，",
                    "zhushu": "○昊天，胡老反。诗云：“欲报之德，昊天亡极。”本又作早，亡巾反。"
                },
                {
                    "paragraph": "匍匐墓次，死亡无日，",
                    "zhushu": "○匍音蒲，又音扶。匐，蒲北反，又音服。"
                },
                {
                    "paragraph": "日月逾迈，",
                    "zhushu": "○逾音榆。"
                },
                {
                    "paragraph": "跂及视息，",
                    "zhushu": "○跂，丘弭反，又丘豉反。"
                },
                {
                    "paragraph": "乃与二三学士及诸子弟各记所识，并言其意。业未及终，严霜夏坠，",
                    "zhushu": "○坠，直类反。"
                },
                {
                    "paragraph": "从弟雕落，",
                    "zhushu": "○从，才用反。"
                },
                {
                    "paragraph": "二子泯没。",
                    "zhushu": "○泯，忘忍反，又作汦。"
                },
                {
                    "paragraph": "天实丧予，",
                    "zhushu": "○丧，息浪反。"
                },
                {
                    "paragraph": "何痛如之！今撰诸子之言，各记其姓名，名曰春秋榖梁传集解。",
                    "zhushu": ""
                }
            ]
        },
        {
            "name": "隐公第一",
            "paragraphs": [
                {
                    "paragraph": "隐公第一",
                    "zhushu": "○隐公名息姑，惠公之子，周文王八世孙。平王四十尢年即位。",
                    "type": 1
                },
                {
                    "paragraph": "元年，春，王正月。",
                    "zhushu": "隐公之始年，周王之正月也。杜预曰：“凡人君即位，欲其体元以居正，故不言一年一月也。”○正，音征，又如字，后皆放此。"
                },
                {
                    "paragraph": "虽无事，必举正月，谨始也。",
                    "zhushu": "谨君即位之始。"
                },
                {
                    "paragraph": "公何以不言即位？",
                    "zhushu": "据文公言“即位”。"
                },
                {
                    "paragraph": "成公志也。",
                    "zhushu": "成隐让桓之志。"
                },
                {
                    "paragraph": "焉成之？言君之不取为公也。",
                    "zhushu": "言隐意不取为鲁君也。公，君也。上言君，下言公，互辞。○焉，于虔反。"
                },
                {
                    "paragraph": "君之不取为公，何也？将以让桓也。让桓正乎？曰：不正。",
                    "zhushu": "隐长桓幼。○长，丁丈反，又作“丈”，音同。"
                },
                {
                    "paragraph": "春秋成人之美，不成人之恶。隐不正而成之，何也？将以恶桓也。",
                    "zhushu": "不明让者之善，则取者之恶不显。○之恶，乌各反。下注“之恶”同。恶桓，乌路反。下“其恶桓”同。"
                },
                {
                    "paragraph": "其恶桓，何也？隐将让而桓弑之，则桓恶矣；桓弑而隐让，则隐善矣。善则其不正焉，何也？",
                    "zhushu": "据善无不正。○弑，申志反，又作“杀”，如字。后皆同。"
                },
                {
                    "paragraph": "春秋贵义而不贵惠，",
                    "zhushu": "惠，谓私惠。"
                },
                {
                    "paragraph": "信道而不信邪。",
                    "zhushu": "信，申字，古今所共用。○信，音申。邪，似嗟反。下及注皆同。"
                },
                {
                    "paragraph": "孝子扬父之美，不扬父之恶。先君之欲与桓，非正也，邪也。虽然，既胜其邪心以与隐矣，",
                    "zhushu": "终归之于隐，是以正道制邪心。"
                },
                {
                    "paragraph": "已探先君之邪志而遂以与桓，则是成父之恶也。兄弟，天伦也。",
                    "zhushu": "兄先弟后，天之伦次。○探，吐南反。"
                },
                {
                    "paragraph": "为子受之父，为诸侯受之君。",
                    "zhushu": "隐为世子，亲受命于惠公；为鲁君，已受之于天王矣。"
                },
                {
                    "paragraph": "已废天伦而忘君父，以行小惠，曰小道也。",
                    "zhushu": "弟先于兄，是废天伦；私以国让，是忘君父。"
                },
                {
                    "paragraph": "若隐者，可谓轻千乘之国，蹈道则未也。",
                    "zhushu": "未履居正之道。○乘，绳证反。公侯之国赋千乘。蹈道，上徒报反，履行之名也；下如字。"
                },
                {
                    "paragraph": "○三月，公及邾仪父盟于眛。",
                    "zhushu": "邾，附庸之国。眛，鲁地。○邾，音诛，国名。仪父，凡人名字皆音甫，后放此，更不重音。眛，音蔑，地名，左氏作“蔑”，注下皆同。"
                },
                {
                    "paragraph": "及者何？内为志焉尔。",
                    "zhushu": "内，谓鲁也。"
                },
                {
                    "paragraph": "仪，字也。父，犹傅也，男子之美称也。",
                    "zhushu": "傅，师傅。附庸之君，未王命，例称名，善其结信于鲁，故以字配之。○美称，尺证反。"
                },
                {
                    "paragraph": "其不言“邾子”，何也？",
                    "zhushu": "据庄十六年“邾子卒”称“邾子”。"
                },
                {
                    "paragraph": "邾之上古微，未爵命于周也。",
                    "zhushu": "邾自此以上是附庸国。○上，时掌反。"
                },
                {
                    "paragraph": "不日，其盟渝也。",
                    "zhushu": "日者，所以谨信。盟变，故不日，七年“公伐邾”是也。○不日，人实反。不日，谓不书日也。榖梁皆以日月为例，他皆放此。渝，羊朱反，变也。"
                },
                {
                    "paragraph": "眛，地名也。",
                    "zhushu": ""
                },
                {
                    "paragraph": "○夏五月，郑伯克段于鄢。",
                    "zhushu": "段有徒众，攻之为害必深，故谨而月之。鄢，郑地。○鄢，音偃，地名。"
                },
                {
                    "paragraph": "克者何？能也。何能也？能杀也。何以不言杀？见段之有徒众也。",
                    "zhushu": "言郑伯能杀，则邦人不能杀矣。知段众力强盛，唯国君能杀之。○见，贤徧反。"
                },
                {
                    "paragraph": "段，郑伯弟也。何以知其为弟也？杀世子、母弟目君，以其目君，知其为弟也。",
                    "zhushu": "“母弟，同母弟也。“目君，谓称郑伯。"
                },
                {
                    "paragraph": "段，弟也，而弗谓弟；公子也，而弗谓公子，贬之也。段失子弟之道矣，贱段而甚郑伯也。",
                    "zhushu": "“贱段”，谓不称公子、公弟。“甚郑伯”，谓目君也。"
                },
                {
                    "paragraph": "何甚乎郑伯？甚郑伯之处心积虑成于杀也。",
                    "zhushu": "雍曰：“段恃宠骄恣，强足当国，郑伯不能防闲以礼，教训以道，纵成其罪，终致大辟。处心积思，志欲杀弟。”○大辟，婢亦反。思，息吏反。"
                },
                {
                    "paragraph": "于鄢，远也，犹曰取之其母之懐中而杀之云尔，甚之也。",
                    "zhushu": "段奔走乃至于鄢，去已远矣，郑伯犹追杀之，何以异于探其母懐中赤子而杀之乎？君杀大夫例不地，甚郑伯之杀弟，故谨其地。"
                },
                {
                    "paragraph": "然则为郑伯者宜奈何？缓追逸贼，亲亲之道也。",
                    "zhushu": "君亲无将，将而必诛焉。此盖臣子之道，所犯在己，故可以申兄弟之恩。"
                },
                {
                    "paragraph": "○秋七月，天王使宰咺来归惠公、仲子之赗。",
                    "zhushu": "宰，官；咺，名；仲，字；子，宋姓也。妇人以姓配字，明不忘本，示不适同姓也。妾子为君，赗当称谥，成风是也。仲子乃孝公时卒，故不称谥。赗例时，书月以谨其晚。○宰咺，况阮反，注同。仲子，惠公之母也。与，左氏作“同”。赗，芳凤反，注及下同。"
                },
                {
                    "paragraph": "母以子氏，",
                    "zhushu": "妾不得体君，故以子为氏。平王新有幽王之乱，迁于成周，欲崇礼诸侯。仲子早卒，无由追赗，故因惠公之丧而来赗之。"
                },
                {
                    "paragraph": "仲子者何？惠公之母，孝公之妾也。礼，赗人之母则可，赗人之妾则不可。君子以其可辞受之，其志不及事也。",
                    "zhushu": "常事不书。"
                },
                {
                    "paragraph": "赗者何也？乘马曰赗，衣衾曰禭，贝玉曰含，钱财曰赙。",
                    "zhushu": "四马曰乘。含，口实。○乘，绳证反。禭，音遂。含，户暗反，又作“唅”。赙，音附。"
                },
                {
                    "paragraph": "○九月，及宋人盟于宿。及者何？内卑者也；宋人，外卑者也。卑者之盟不日。",
                    "zhushu": "卑者，谓非卿大夫也。凡非卿大夫盟，信之与不，例不日。"
                },
                {
                    "paragraph": "宿，邑名也。",
                    "zhushu": ""
                },
                {
                    "paragraph": "○冬十有二月，祭伯来。来者，来朝也。其弗谓朝，何也？寰内诸侯，非有天子之命，不得出会诸侯。不正其外交，故弗与朝也。",
                    "zhushu": "天子畿内，大夫有采地，谓之寰内诸侯。○祭，侧界反。朝，直遥反。寰，音县，古“县”字，一音环，又音患。寰内，圻内也。畿，本或作“圻”，音祈。"
                },
                {
                    "paragraph": "聘弓鍭矢，不出竟场，束修之肉不行竟中，有至尊者，不贰之也。",
                    "zhushu": "聘遗，所以结二国之好，将彼我之意。臣当禀命于君，无私朝聘之道。○鍭，音候，又音侯。竟，音境，本或作“境”。场，音亦。遗，唯季反。好，呼报反。禀，彼锦反。"
                },
                {
                    "paragraph": "公子益师卒。大夫日卒，正也；",
                    "zhushu": "君之卿佐，是谓股肱。股肱或亏，何痛如之？故录其卒日以纪恩。"
                },
                {
                    "paragraph": "不日卒，恶也。",
                    "zhushu": "罪故略之。",
                    "type": 2
                },
                {
                    "paragraph": "二年，春，公会戎于濳。",
                    "zhushu": "凡年首，月承于时，时承于年，文体相接。春秋因书“王”以配之，所以见王者上奉时承天，而下统正万国之义。然春秋记事有例时者，若事在时例，则时而不月；月继事末，则月而不书“王”。书“王”必皆上承春而下属于月，文表年始，事莫之先，所以致恭而不黩者。他皆放此。唯桓有月无“王”，以见不奉王法尔。南蛮、北狄、东夷、西戎，皆厎羌之别种。濳，鲁地。会例时。○见王，贤徧反，下同。属，章玉反。黩，徒木反。放，甫往反，后此例不音。厎，丁兮反，本又作“氐”。种，章勇反。"
                },
                {
                    "paragraph": "会者，外为主焉尔。知者虑，",
                    "zhushu": "察安审危。○知，音智。"
                },
                {
                    "paragraph": "义者行，",
                    "zhushu": "临事能断。○断，丁乱反。"
                },
                {
                    "paragraph": "仁者守，",
                    "zhushu": "众之所归，守必坚固。○守，如字。"
                },
                {
                    "paragraph": "有此三者，然后可以出会。会戎，危公也。",
                    "zhushu": "无此三者，不可以会，而况会戎乎？"
                },
                {
                    "paragraph": "○夏五月，莒人入向。",
                    "zhushu": "入例时，恶甚则日，次恶则月。他皆放此。○莒，音举。向，舒亮反。恶，乌各反。并同。"
                },
                {
                    "paragraph": "入者，内弗受也。",
                    "zhushu": "入无小大，苟不以罪，则义皆不可受。"
                },
                {
                    "paragraph": "向，我邑也。",
                    "zhushu": "自鲁而言，故曰我也。"
                },
                {
                    "paragraph": "○无赅帅师入极。",
                    "zhushu": "二千五百人为师。○赅，音该，又户楷反，左氏作“骇”。"
                },
                {
                    "paragraph": "入者，内弗受也。极，国也。",
                    "zhushu": "讳灭同姓，故变“灭”言“入”。传例曰：“灭国有三术：中国日，卑国月，夷狄时。”极盖卑国也。内谓所入之国，非独鲁也。"
                },
                {
                    "paragraph": "苟焉以入人为志者，人亦入之矣。不称氏者，灭同姓，贬也。○",
                    "zhushu": ""
                },
                {
                    "paragraph": "秋八月庚辰，公及戎盟于唐。",
                    "zhushu": "传例曰：“及者，内为志焉尔。”唐，鲁地。"
                },
                {
                    "paragraph": "○九月，纪履緰来逆女。",
                    "zhushu": "不亲逆则例月，重录之。亲逆则例时。○履緰，音须，左氏作“裂繻”，下注同。"
                },
                {
                    "paragraph": "逆女，亲者也。",
                    "zhushu": "亲者，谓自逆之也。"
                },
                {
                    "paragraph": "使大夫，非正也。以国氏者，为其来交接于我，故君子进之也。",
                    "zhushu": "传例曰：“当国以国氏，卑者以国氏，进大夫以国氏。”国氏虽同，而义各有当。公子公孙篡君代位，故去其氏族国氏，以表其无礼，齐无知之徒是也。若庶姓微臣，虽为大夫，不得爵命，无代位之嫌，既不书其氏族，当知某国之臣，故国氏以别之，宋万之伦是也。履緰以名系国，著其奉国重命，来为君逆，得接公行礼，故以国氏重之。成九年宋不书逆女，以其逆者微。今书履緰，亦足知其非卑者。公羊传曰：“春秋贵贱不嫌同号，美恶不嫌同辞。”左氏舍族之例，或厌以尊君，或贬以著罪。此传隐公去即位以明让，庄公去即位以表继弑，文同而义异者甚众，故不可以一方求之。○为其，于伪反，注“来为”同。有当，丁浪反。故去，起吕反，下同。以别，彼列反。美恶，乌路反，又如字。舍族，音舍。或厌，于叶反。"
                },
                {
                    "paragraph": "○冬十月，伯姫归于纪。",
                    "zhushu": "伯姫，鲁女。"
                },
                {
                    "paragraph": "礼，妇人谓嫁曰“归”，反曰“来归”，",
                    "zhushu": "嫁而曰“归”，明外属也；反曰“来归”，明从外至。反，谓为夫家所遣。"
                },
                {
                    "paragraph": "从人者也。妇人在家制于父，既嫁制于夫，夫死，从长子。妇人不专行，必有从也。伯姫归于纪，此其如专行之辞，何也？曰：非专行也，吾伯姫归于纪，故志之也。其不言使，何也？",
                    "zhushu": "怪不言使履緰来逆女。○长，丁丈反。"
                },
                {
                    "paragraph": "逆之道微，无足道焉尔。",
                    "zhushu": "言君不亲迎而大夫来逆，故曰“微”也。既失其大，不复稍明其细，故不言使履緰也。○迎，鱼敬反。复，扶又反。"
                },
                {
                    "paragraph": "○纪子伯、莒子盟于密。",
                    "zhushu": "密，莒地。○子伯，如字，长也。左氏作“子帛”。"
                },
                {
                    "paragraph": "或曰：纪子伯、莒子而与之盟。",
                    "zhushu": "纪子以莒子为伯而与之盟。伯，长也。"
                },
                {
                    "paragraph": "或曰：年同爵同，故纪子以伯先也。",
                    "zhushu": "年爵虽同，纪子自以为伯而先。"
                },
                {
                    "paragraph": "○十有二月乙卯，夫人子氏薨。",
                    "zhushu": "夫人薨例日。夫人曰薨，从夫称。○称，尺证反。"
                },
                {
                    "paragraph": "夫人薨，不地。",
                    "zhushu": "夫人无出竟之事，薨有常处。○处，昌虑反。"
                },
                {
                    "paragraph": "夫人者，隐之妻也。卒而不书葬，夫人之义，从君者也。",
                    "zhushu": "隐弑贼不讨，故不书葬。"
                },
                {
                    "paragraph": "○郑人伐卫。",
                    "zhushu": "传例曰：“斩树木、壊宫室曰伐。”伐例时。○坏，音怪，又户怪反。",
                    "type": 2
                },
                {
                    "paragraph": "三年，春，王二月己巳，日有食之。",
                    "zhushu": "杜预曰：“日行遟，一岁一周天；月行疾，一月一周天。一岁凡十二交会。然日月动物，虽行度有大量，不能不小有盈缩，故有虽交会而不食者，或有频交而食者。唯正阳之月，君子忌之，故有伐鼓用币之事。”京房易传曰：“日者，阳之精，人君之象。骄溢专明，为阴所侵，则有日食之灾。不救，必有篡臣之萌。其救也，君懐谦虚下贤，受谏任德，日食之灾为消也。○日有食之，本亦作蚀，音同。后皆倣此。量，音亮。下，遐嫁反。为消，于伪反。"
                },
                {
                    "paragraph": "言日不言朔，食晦日也。其日有食之何也？吐者外壤，食者内壤，",
                    "zhushu": "凡所吐出者，其壤在外；其所吞咽者，壤入于内。○壤，而丈反。吞，敕恩反，又音天。咽，于见反。"
                },
                {
                    "paragraph": "阙然不见其壤，有食之者也。",
                    "zhushu": "今日阙损而不知壤之所在，此必有物食之。○见，如字，又贤徧反。"
                },
                {
                    "paragraph": "有，内辞也；或，外辞也。",
                    "zhushu": "邵曰：“食者内壤，故曰内辞；吐者外壤，故曰外辞。传无外辞之文者，盖时无外壤也。而曰“或外辞”者，因事以明义例尔。犹传云：“三榖不升谓之馑，四榖不升谓之康”，亦无其事。”○馑，渠吝反。"
                },
                {
                    "paragraph": "有食之者，内于日也。",
                    "zhushu": "内于日，以壤不见于外。○见，贤徧反，又如字。"
                },
                {
                    "paragraph": "其不言食之者何也？知其不可知，知也。",
                    "zhushu": "○不可知知也，上知如字，下知音智。"
                },
                {
                    "paragraph": "○三月庚戍，天王崩。",
                    "zhushu": "平王也。"
                },
                {
                    "paragraph": "髙曰崩，",
                    "zhushu": "梁山崩。"
                },
                {
                    "paragraph": "厚曰崩，",
                    "zhushu": "沙鹿崩。"
                },
                {
                    "paragraph": "尊曰崩。天子之崩，以尊也。其崩之何也？以其在民上，故崩之。其不名何也？大上，故不名也。",
                    "zhushu": "夫名者，所以相别尔。居人之大，在民之上，故无所名。○大，并如字。夫，音符，发句之端皆同。别，彼列反。"
                },
                {
                    "paragraph": "○夏四月辛卯，尹氏卒。",
                    "zhushu": "丈三年“王子虎卒”不日，此日者，录其恩深也。○尹，如字，周大夫也。左氏作“君氏”。"
                },
                {
                    "paragraph": "尹氏者何也？天子之大夫也。外大夫不卒，此何以卒之也？于天子之崩为鲁主，故隐而卒之。",
                    "zhushu": "隐，犹痛也。周礼大行人职曰：“若有大丧，则诏相诸侯之礼。”然则尹氏时在职而诏鲁人之吊者。不书官名，疑其讥世卿。○相，息亮反。"
                },
                {
                    "paragraph": "○“秋，武氏子来求赙。",
                    "zhushu": "天王使不正者月。今无君，不称使，故亦略而书时。"
                },
                {
                    "paragraph": "武氏子者何也？天子之大夫也。天子之大夫，其称武氏子何也？未毕丧，孤未爵，",
                    "zhushu": "平王之丧在殡。"
                },
                {
                    "paragraph": "未爵使之，非正也。其不言使何也？",
                    "zhushu": "据桓十五年“天王使家父来求车”称“使”。"
                },
                {
                    "paragraph": "无君也。",
                    "zhushu": "桓王在丧未即位，故曰“无君”。"
                },
                {
                    "paragraph": "归死者曰赗，归生者曰赙。曰归之者，正也；求之者，非正也。”",
                    "zhushu": "丧事无求而有赗、赙。"
                },
                {
                    "paragraph": "周虽不求，鲁不可以不归。鲁虽不归，周不可以求之。求之为言，得不得未可知之辞也，交讥之。○八月，庚辰，宋公和卒。",
                    "zhushu": "天子曰崩，诸侯曰薨，大夫曰卒，周之制也。春秋所称，曲存鲁史之义。内称公而书薨，所以自尊其君，则不得不略外诸侯书卒以自异也。至于既葬，虽邾、许子男之君，皆称谥而言公，各顺臣子之辞，两通其义。郑君曰：礼杂记上曰：君薨，赴于他国之君，曰：寡君不禄，敢告于执事。曲礼下曰：寿考曰卒，短折曰不禄。君薨，赴而云不禄者，臣子之于君父，虽有寿考，犹若短折，痛伤之至也。若赴称卒，是以寿终，无哀惜之心，非臣子之辞。邻国来赴，书以卒者，无老无幼，皆以成人之称，亦所以相尊敬。○谥，市至反，后皆同。短，丁缓反。折，时设反，下同。有寿，市又反，又如字。"
                },
                {
                    "paragraph": "诸侯日卒，正也",
                    "zhushu": "正谓承嫡。"
                },
                {
                    "paragraph": "○冬，十有二月，齐侯、郑伯盟于石门。",
                    "zhushu": "传例曰：日石，外盟。不门，齐地。"
                },
                {
                    "paragraph": "○癸未，葬宋缪公。日葬，故也，危不得葬也。",
                    "zhushu": "天子七月而葬，诸侯五月而葬，大夫三月而葬。传例曰诸侯时葬，正也。月葬，故也。日者，忧危最甚，不得备礼葬也。他皆放此。徐邈曰文元年传曰葬曰会，言有天子诸侯之使共赴会葬事，故凡书葬皆据我而言葬彼，所以不称宋葬缪公而言葬宋缪公者，吊会之事，赗禭之命，此常事无所书，故但记卒记葬，录鲁恩义所及，则哀其丧而恤其终。亦可知矣。若存没隔绝，情礼不交，则卒葬无文。或有书“卒”不书“葬”，盖外虽赴卒，而内不会葬，无其事则阙其文，史策之常也。榖梁传称“变之不葬有三：弑君不葬，国灭不葬，失德不葬。言夫子修春秋所改旧史以示义者也。弑君之贼，天下所当同诛，而诸侯不能治，臣子不能讨，虽葬事是供，义何足算？亡国之君，丧事不成，则不应书葬。失德之主，无以守位，故没葬文。传于宋襄公著失民之咎，宋共公发非葬之问，言伯姫贤而不答，共公不能弘家人之礼。然则为君者，外之不足以全国，内之不足以正家，皆所谓失德而终，礼宜贬者也。于时诸国多失道，不可悉去其葬，故于二君示义而大体明矣。○缪，音穆，本亦作“穆”。之使，所吏反，下同。策，本又作“策”，初革反。算，素缓反，数也。宋共公，音恭，本又作“恭”。去，起吕反。",
                    "type": 2
                },
                {
                    "paragraph": "“四年，春，王二月，莒人伐𣏌，取牟娄。",
                    "zhushu": "传例曰：“取，易辞也。”伐国不言围邑，言围邑皆有所见。伐国及取邑例时，此月者，盖为下戊申卫君完卒日起也。凡例宜时而书月者，皆缘下事当日故也。日必继于月，故不得不书月，事实在先，故不得后录也。他皆放此。○𣏌，音起。牟，亡侯反。易，以豉反。见，贤徧反。盖为，于伪反。"
                },
                {
                    "paragraph": "传曰：言伐言取，所恶也。",
                    "zhushu": "称“传曰”者，榖梁子不亲受于师而闻之于传者，既伐其国，又取其土，明伐不以罪而贪其利，两书取伐以彰其恶。○所恶，乌路反，又如字。于传，直专反。"
                },
                {
                    "paragraph": "诸侯相伐取地于是始，故谨而志之也。”",
                    "zhushu": "春秋之始。"
                },
                {
                    "paragraph": "○“戊申，卫祝吁弑其君完。",
                    "zhushu": "弑君日与不日，从其君正与不正之例也。祝吁，卫公子○祝。吁，香干反。左氏、公羊及诗作“州吁”。完，音丸。"
                },
                {
                    "paragraph": "大夫弑其君以国氏者，嫌也，弑而代之也。",
                    "zhushu": "凢非正嫡，则谓之嫌。"
                },
                {
                    "paragraph": "○夏，公及宋公遇于清。",
                    "zhushu": "遇，例时。清，卫地。"
                },
                {
                    "paragraph": "及者，内为志焉尔。",
                    "zhushu": "元年与宋人盟于宿，故今复寻之。○复，扶又反。"
                },
                {
                    "paragraph": "遇者，志相得也。",
                    "zhushu": "八年传曰：“不期而会曰遇。”今曰“内为志”，非不期也。然则遇有二义。"
                },
                {
                    "paragraph": "○宋公、陈侯、蔡人、卫人伐郑。",
                    "zhushu": ""
                },
                {
                    "paragraph": "○秋，翚帅师会",
                    "zhushu": ""
                },
                {
                    "paragraph": "宋公、陈侯、蔡人、卫人伐郑。翚者何也？公子翚也。其不称公子何也？",
                    "zhushu": "据庄二年“公子庆父帅师伐于余丘”称公子。○翚，音晖，下同。"
                },
                {
                    "paragraph": "贬之也。",
                    "zhushu": "杜预曰：“外大夫贬皆称人，内大夫贬皆去族称名，记事之体。他国可言某人而已之，卿佐不得言鲁人。”○去，起吕反。"
                },
                {
                    "paragraph": "何为贬之也？与于弑公，故贬也。”",
                    "zhushu": "○与，音预。"
                },
                {
                    "paragraph": "○“九月，卫人杀祝吁于濮。",
                    "zhushu": "濮，陈地水名。○濮，音卜。"
                },
                {
                    "paragraph": "称人以杀，杀有罪也。",
                    "zhushu": "有弑君之罪者，则举国之人皆欲杀之。"
                },
                {
                    "paragraph": "祝吁之挈，失嫌也。",
                    "zhushu": "不书氏族，提挈其名而道之也。众所同疾，威力不足以自固，失当国之嫌。○挈，本又作“挈”，苦结反，注同。"
                },
                {
                    "paragraph": "其月，谨之也。",
                    "zhushu": "讨贼例时也。卫人不能即讨祝吁，致令出入自恣，故谨其时月所在，以著臣子之缓慢也。○令，力呈反，下同。"
                },
                {
                    "paragraph": "于濮者，讥失贼也。”",
                    "zhushu": "讥其不即讨，乃令至濮。"
                },
                {
                    "paragraph": "○冬，十有二月，卫人立晋。",
                    "zhushu": "立、纳、入，皆篡也。大国篡例月，小国时。"
                },
                {
                    "paragraph": "卫人者，众辞也。立者，不宜立者也。",
                    "zhushu": "嗣子有常位，故不言立。"
                },
                {
                    "paragraph": "晋之名，恶也。",
                    "zhushu": "恶，谓不正。○恶也，乌各反。"
                },
                {
                    "paragraph": "其称人以立之何也？得众也。得众则是贤也，贤则其曰不宜立何也？春秋之义，诸侯与正而不与贤也。",
                    "zhushu": "雍曰：“正，谓嫡长也。夫多贤不可以多君，无贤不可以无君。立君非以尚贤，所以明有统也；建储非以私亲，所以定名分。名分定，则贤无乱长之阶，而自贤之祸塞矣；君无嬖幸之由，而私爱之道灭矣。”○嫡，丁历反。长，丁丈反，下同。储，直鱼反。分，扶问反。嬖，必计反。",
                    "type": 2
                },
                {
                    "paragraph": "五年，春，公观鱼于棠。",
                    "zhushu": "传例曰：“公往时，正也。”正，谓无危事耳。棠，鲁地。○观鱼，如字，左氏作“矢鱼”。"
                },
                {
                    "paragraph": "传曰：“常事曰视，",
                    "zhushu": "视朔之类是。"
                },
                {
                    "paragraph": "非常曰观。”",
                    "zhushu": "观鱼之类是。"
                },
                {
                    "paragraph": "礼，尊不亲小事，卑不尸大功。",
                    "zhushu": "尸，主。"
                },
                {
                    "paragraph": "鱼，卑者之事也，",
                    "zhushu": "周礼“人，中士、下士”，○音鱼。"
                },
                {
                    "paragraph": "公观之，非正也。",
                    "zhushu": ""
                },
                {
                    "paragraph": "○夏，四月，葬卫桓公。月葬，故也。",
                    "zhushu": "有祝吁之难，故十五月乃葬。○难，乃旦反。"
                },
                {
                    "paragraph": "○秋，卫师入郕。入者，内弗受也。郕，国也。将卑师众曰师。",
                    "zhushu": "书其重者也。将卑，谓非卿。○郕，音成。将卑，子匠反，注同。"
                },
                {
                    "paragraph": "○九月，考仲子之宫。",
                    "zhushu": "失礼宗庙，功重者月，功轻者时。庄二十三年“秋，丹桓宫楹”是也。"
                },
                {
                    "paragraph": "考者何也？考者，成之也，成之为夫人也。",
                    "zhushu": "立其庙，世𥙊之，成夫人之礼。"
                },
                {
                    "paragraph": "礼，庶子为君，为其母筑宫，使公子主其𥙊也。",
                    "zhushu": "公当奉宗庙，故不得自主也。公子者，长子之弟及妾之子。○为，于伪反。长，丁丈反。"
                },
                {
                    "paragraph": "于子祭，于孙止。",
                    "zhushu": "贵贱之序。"
                },
                {
                    "paragraph": "仲子者，惠公之母，隐孙而修之，非隐也。",
                    "zhushu": "非，责也。三年，父丧毕，不于三年考者，又有天王崩，至此服竟乃修之。"
                },
                {
                    "paragraph": "初献六羽。",
                    "zhushu": "羽，翟羽，舞者所执。献者，下奉上之辞。作之于庙，故言献。"
                },
                {
                    "paragraph": "初，始也。",
                    "zhushu": "遂以为常。"
                },
                {
                    "paragraph": "榖梁子曰：“舞夏，天子八佾，诸公六佾，诸侯四佾。",
                    "zhushu": "言榖梁子者，非受于师，自其意也。夏，大也。大，谓大雉。大雉，翟雉。佾之言列，八人为列，又有八列，八八六十四人也，并执翟雉之羽而舞也。天子用八，象八风；诸公用六，降杀以两也。不言六佾者，言佾则干在其中，明妇人无武事，独奏丈乐。○舞夏，户雅反，注及下同。佾，音逸，列也。杀，色界反。"
                },
                {
                    "paragraph": "初献六羽，始僣乐矣。”",
                    "zhushu": "下犯上谓之僭。○僣，子念反。"
                },
                {
                    "paragraph": "尸子曰：“舞夏，自天子至诸侯皆用八佾。初献六羽，始厉乐矣。”",
                    "zhushu": "言时诸侯僣侈，皆用八佾，鲁于是能自减厉而始用六。榖梁子言其始僣，尸子言其始降。○侈，昌是反，又尺是反。"
                },
                {
                    "paragraph": "○邾人、郑人伐宋。",
                    "zhushu": "邾主兵，故序郑上。"
                },
                {
                    "paragraph": "○螟。虫灾也，甚则月，不甚则时。",
                    "zhushu": "甚则即尽，不及历月。礼月令曰：“仲春行夏令，则虫螟为害。”○螟，亡丁反。"
                },
                {
                    "paragraph": "○冬，十有二月，辛巳，公子彄卒。",
                    "zhushu": "杜预曰：“大夫书卒不书葬。葬者自其臣子事，非公家所及。”○彄，苦侯反。"
                },
                {
                    "paragraph": "隐不爵命大夫，其曰公子彄何也？",
                    "zhushu": "据八年无赅卒不称公子。"
                },
                {
                    "paragraph": "先君之大夫也。",
                    "zhushu": "隐不成为君，故不爵命大夫。公子不为大夫，则不言公子也。"
                },
                {
                    "paragraph": "○宋人伐郑，围长葛。",
                    "zhushu": "长葛，郑邑。围例时。"
                },
                {
                    "paragraph": "伐国不言围邑，",
                    "zhushu": "据庄二年公子庆父帅师伐于余丘，不言围也。伐国不言园邑，书其重也。"
                },
                {
                    "paragraph": "此其言围，何也？久之也。",
                    "zhushu": "宋以此冬围之，至六年冬乃取之。古者师出不逾时，重民之命，爱民之财。乃暴师经年，仅而后克，无仁隐之心而有贪利之行，故围、伐兼举以明之。○暴，步卜反，本或作“曝”，暴露也。仅，渠吝反。行，下孟反。"
                },
                {
                    "paragraph": "伐不逾时，战不逐奔，诛不填服。",
                    "zhushu": "来服者不复填献之。○填，音田。复，扶又反，下同。厌，于甲反。"
                },
                {
                    "paragraph": "苞人民、殴牛马曰侵；斩树木、坏宫室曰伐。",
                    "zhushu": "制其人民，殴其牛马，贼去之后则可还反。树木斩不复生，宫室坏不自成，故其为害重也。○殴，丘于反，注同。壊，音怪，一户怪反，六年同。",
                    "type": 2
                },
                {
                    "paragraph": "六年，春，郑人来输平。",
                    "zhushu": "杜预曰：“和而不盟曰平。”○输平，失朱反，堕也。左氏作“渝平”。"
                },
                {
                    "paragraph": "输者，堕也。平之为言，以道成也。来输乎者，不果成也。",
                    "zhushu": "春秋前鲁与郑平，四年翚与宋伐郑。故来绝鲁，坏前乎也。○堕，许规反。壊，毁之也。"
                },
                {
                    "paragraph": "○夏五月辛酉，公会齐侯，盟于艾。",
                    "zhushu": "艾，鲁地。隐行皆不致者，明其当让也。○艾，五盖反。"
                },
                {
                    "paragraph": "○秋七月。",
                    "zhushu": "无事书首月，不遗时也。他皆放此。"
                },
                {
                    "paragraph": "○冬，宋人取长葛。",
                    "zhushu": "前年冬围，至今乃得之。上有“伐郑围长葛”，书“长葛”，则郑邑可知，故不繋之郑。"
                },
                {
                    "paragraph": "外取邑不志，此其志，何也？久之也。",
                    "zhushu": "",
                    "type": 2
                },
                {
                    "paragraph": "七年，春，王三月，叔姫归于纪。",
                    "zhushu": "叔姫，伯姫之娣。至此归者，待年于父母之国，六年乃归。媵之为言送也，从也。不与嫡俱行，非礼也。亲逆例时，不亲逆例月。许慎曰：“姪娣年十五以上，能共事君子，可以往，二十而御。易曰：“归妹愆期，遟归有待。”诗云：“韩侯取妻，诸娣从之，祁祁如云。”娣必少于嫡，知未二十而往也。”○娣，徒细反，女弟曰娣。媵，以证反，又绳证反。从，才用反，下同，一音如字。上，时掌反。共事，音恭，本亦作“供”。愆，起虔反。取，七喻反。少，诗照反，下文及注同。"
                },
                {
                    "paragraph": "其不言逆，何也？",
                    "zhushu": "据庄二十七年“莒庆来逆叔姫”言“逆”。"
                },
                {
                    "paragraph": "逆之道微，无足道焉尔。",
                    "zhushu": "逆者非卿。"
                },
                {
                    "paragraph": "○滕侯卒。滕侯无名。",
                    "zhushu": "自无名，非贬之。○滕，徒豋反。"
                },
                {
                    "paragraph": "少曰世子，长曰君，狄道也。其不正者，名也。",
                    "zhushu": "戎狄之道，年少之时称曰“世子”，长立之号曰“君”，其非正长嫡然后有名尔。责滕侯用狄道也。○长曰，丁丈反，注同。嫡，本又作“适”，丁历反。"
                },
                {
                    "paragraph": "○夏，城中丘。",
                    "zhushu": "城例时。中丘，鲁地。"
                },
                {
                    "paragraph": "城为保民为之也。",
                    "zhushu": "建国立城邑有定所，髙下大小存乎王制。刺公不修勤徳政，更造城以安民。○为，于伪反，下“为其”同。刺，七赐反。"
                },
                {
                    "paragraph": "民众城小则益城，益城无极。凡城之志，皆讥也。",
                    "zhushu": "夫保民以德，不以城也。”如民众而城小，辄益城，是无限极也。此发凡例，施之于城内邑。"
                },
                {
                    "paragraph": "○齐侯使其弟年来聘。",
                    "zhushu": "聘例时。凡聘，皆使卿执玉帛以相存问。"
                },
                {
                    "paragraph": "诸侯之尊，弟兄不得以属通。",
                    "zhushu": "礼，非始封之君，则臣诸父昆弟，匹敌之称。人臣不可以敌君，故不得以属通，所以远别贵贱，尊君卑臣之义。○称，尺证反。别，彼列反，下同。"
                },
                {
                    "paragraph": "其“弟”云者，以其来接于我，举其贵者也。",
                    "zhushu": "弟是臣之亲贵者，殊别于凡庶。"
                },
                {
                    "paragraph": "○秋，公伐邾。",
                    "zhushu": ""
                },
                {
                    "paragraph": "○冬，天王使凡伯来聘。",
                    "zhushu": "凡，氏；伯，字。上大夫也。"
                },
                {
                    "paragraph": "戎伐凡伯于楚丘以归。凡伯者何也？天子之大夫也。国而曰伐，此一人而曰伐，何也？大天子之命也。",
                    "zhushu": "伐一人而同一国，尊天子之命。"
                },
                {
                    "paragraph": "戎者，卫也。戎卫者，为其伐天子之使，贬而戎之也。楚丘，卫之邑也，以归，犹愈乎执也。",
                    "zhushu": "夫天子之使过诸侯，诸侯当候在疆埸，膳宰致饩，司里授馆，犹惧不敬，今乃执天子之使，无礼莫大焉。昭十二年晋伐鲜虞，传曰：“晋狄之也。”今不曰卫伐凡伯，乃变卫为戎者，伐中国之罪轻，故称国以狄晋；执天子之使罪重，故变卫以戎之。以一人当一国，讳执言以归，皆尊尊之。正义：“春秋之微旨。”○之使，所吏反，注同。愈，羊主反。过，古卧反，又古禾反。疆，本又作壃，亦作强，音姜。场，音亦。饩，许气反，牲腥曰饩。伐鲜，音山。",
                    "type": 2
                },
                {
                    "paragraph": "八年，春，宋公、卫侯遇于垂。",
                    "zhushu": "垂，卫地。"
                },
                {
                    "paragraph": "不期而会曰遇。遇者，志相得也。",
                    "zhushu": ""
                },
                {
                    "paragraph": "○三月，郑伯使宛来归邴。",
                    "zhushu": "凡有所归例时。邴，郑邑。○宛，于阮反。邴，彼病反，一音丙，左氏作“祊”。"
                },
                {
                    "paragraph": "名宛，所以贬郑伯，恶与地也。",
                    "zhushu": "去其族，恶擅易天子之邑。○恶与，乌路反，注及下同。去，起吕反。擅，市战反。"
                },
                {
                    "paragraph": "○庚寅，我入邴。",
                    "zhushu": "徐邈曰：“入”承郑归邴下，嫌内外文不别，故著我以明之。”○别，彼列反。"
                },
                {
                    "paragraph": "入者，内弗受也。日入，恶入者也。邴者，郑伯所受命于天子而祭泰山之邑也。",
                    "zhushu": "王室微弱，无复方岳之会，诸侯骄慢，亦废朝觐之事，故郑以汤沐之邑易鲁朝宿之田也。诸侯有大功盛徳于王室者，京师有朝宿之邑，泰山有沐浴之邑，所以供祭祀也。鲁，周公之后；郑，宣王母弟，若此有赐邑，其余则否。许慎曰：“若令诸侯京师之地皆有朝宿之邑，周有千八百诸侯，尽京师之地不足以容，不合事理。”○复，扶又反。废朝，直遥反，下同。觐，巨靳反。诸侯春见天子曰朝，秋见曰觐。令，力呈反。"
                },
                {
                    "paragraph": "○夏六月己亥，蔡侯考父卒。诸侯日卒，正也。○",
                    "zhushu": ""
                },
                {
                    "paragraph": "辛亥，宿男卒。宿，微国也，未能同盟，故男卒也。○",
                    "zhushu": ""
                },
                {
                    "paragraph": "秋七月庚午，宋公、齐侯、卫侯盟于瓦屋。",
                    "zhushu": "宋序齐上，王爵也。瓦屋，周地。"
                },
                {
                    "paragraph": "外盟不日，此其日，何也？",
                    "zhushu": "据僖十九年夏六月，宋公、曹人、邾人盟于曹南，不日。"
                },
                {
                    "paragraph": "诸侯之参盟于是始，故谨而日之也。",
                    "zhushu": "世道交丧，盟诅滋彰，非可以经世轨训，故存日以记恶，盖春秋之始也。○参，七南反。丧，息浪反。诅，庄虑反，下文同。"
                },
                {
                    "paragraph": "诰誓不及五帝，",
                    "zhushu": "五帝，谓黄帝、颛顼、帝喾、帝尧、帝舜也。诰誓，尚书六誓、七诰，是其遗丈。五帝之世，道化涥备，不须诰誓而信自著。○诰，古报反。誓，市制反。五帝，孔安国云：“少昊、颛顼、髙辛、唐、虞。”郑玄有黄帝，无少昊，余同。范依郑。颛顼，上音专，下音许玉反。帝喾，苦笃反，髙辛，名。"
                },
                {
                    "paragraph": "盟诅不及三王，",
                    "zhushu": "三王，谓夏、殷、周也。夏后有钧台之享，商汤有景亳之命，周武有盟津之会，众所归信，不盟诅也。○夏，户雅反。钧，音均。亳，步各反。盟津，音孟，本亦作“孟”。"
                },
                {
                    "paragraph": "交质子不及二伯。",
                    "zhushu": "二伯，谓齐桓、晋文。齐桓有召陵之师，晋文有践𡈽之盟，诸侯率服，不质任也。○交质，音置，注同。二伯，如字，又音覇。召，上照反。"
                },
                {
                    "paragraph": "○八月，葬蔡宣公。月葬，故也。○",
                    "zhushu": ""
                },
                {
                    "paragraph": "九月辛卯，公及莒人盟于包来。",
                    "zhushu": "包来，宋邑。○包，音苞，一音浮，左氏作“浮来”。"
                },
                {
                    "paragraph": "可言“公及人”，不可言“公及大夫”。",
                    "zhushu": "称人，众辞。可言公及人，若举国之人皆盟也。不可言公及大夫，如以大夫敌公故也。"
                },
                {
                    "paragraph": "○螟。",
                    "zhushu": "○螟，亡丁反。"
                },
                {
                    "paragraph": "○冬十有二月，无赅卒。无赅之名，未有闻焉。",
                    "zhushu": "未闻者，不知为是隐之不爵大夫，为是有罪贬去氏族。榖梁子不受之于师，故曰未有闻焉。○去，起吕反。"
                },
                {
                    "paragraph": "或曰：隐不爵大夫也。",
                    "zhushu": "若“侠卒”是。○若侠，音恊，九年经同。"
                },
                {
                    "paragraph": "或说曰：故贬之也。",
                    "zhushu": "若“无赅帅师入极”是。",
                    "type": 2
                },
                {
                    "paragraph": "九年，春，天王使南季来聘。南，氏姓也；季，字也。",
                    "zhushu": "南季，天子之上大夫，氏以为姓也。所以别姓者，经有“王季子来聘”、“祭伯来”，王、祭皆非姓也，嫌与同，故别之也。季云字者，明命为大夫，不以名通也。○别，彼列反。祭伯，侧界反，下同。凡国名、邑名及人名氏，皆于始音，后不复出。若假惜之字，时复重音，后放此。"
                },
                {
                    "paragraph": "聘，问也。聘诸侯，非正也。",
                    "zhushu": "周礼：“天子时聘以结诸侯之好，殷覜以除邦国之慝，闲问以谕诸侯之志，归脤以交诸侯之福，贺庆以賛诸侯之喜，致禬以补诸侯之灾”。许慎曰：“礼，臣病，君亲问之。天子有下聘之义。”传曰：“聘诸侯非正。”𡩋所未详。○好，呼报反。覜，他吊反。慝，他得反，恶也。闲问，间厕之间。脤，市轸反，𥙊肉也。禬，户外反，或古外反。"
                },
                {
                    "paragraph": "○三月癸酉，大雨，震电。震，雷也；电，霆也。",
                    "zhushu": "○电，徒练反。霆，徒丁反，又徒顶反。"
                },
                {
                    "paragraph": "○庚辰，大雨雪。志疏数也。八日之间，再有大变，阴阳错行，故谨而日之也。",
                    "zhushu": "刘向云：“雷未可以出，电未可以见。雷电既以出见，则雪不当复降，皆失节也。雷电，阳也；雨雪，阴也。雷出非其时者，是阳不能闭阴，阴气纵逸而将为害也。”○雨，于付反。数，色角反。向，舒亮反。见，贤徧反。复，扶又反。"
                },
                {
                    "paragraph": "雨月，志正也。",
                    "zhushu": "雨得其时则月。"
                },
                {
                    "paragraph": "○侠卒。侠者，所侠也。",
                    "zhushu": "侠，名也。所，其氏。"
                },
                {
                    "paragraph": "弗大夫者，隐不爵大夫也。",
                    "zhushu": "侠不命为大夫，故不氏。"
                },
                {
                    "paragraph": "隐之不爵大夫，何也？曰：不成为君也。",
                    "zhushu": "明将立桓。"
                },
                {
                    "paragraph": "○夏，城郎。",
                    "zhushu": "郎，鲁邑。"
                },
                {
                    "paragraph": "○秋，七月。无事焉，何以书？不遗时也。",
                    "zhushu": "四时不具，不成年也。"
                },
                {
                    "paragraph": "○冬，公会齐侯于防。",
                    "zhushu": "防，鲁地也。"
                },
                {
                    "paragraph": "会者，外为主焉尔。",
                    "zhushu": "",
                    "type": 2
                },
                {
                    "paragraph": "十年，春，王二月，公会齐侯、郑伯于中丘。",
                    "zhushu": "隐行自此皆月者，天告雷雨之异，以见篡弑之祸，而不知戒惧，反更数会，故危之。○见，贤徧反。数，色角反。"
                },
                {
                    "paragraph": "○夏，翚帅师会齐人、郑人伐宋。",
                    "zhushu": "翚，隐之罪人也，故终隐之世贬之。"
                },
                {
                    "paragraph": "○六月，壬戍，公败宋师于菅。",
                    "zhushu": "败例日，与不日皆与战同。菅，宋地。○公败，必迈反，又皮迈反，后亦同“干”。菅，古颜反。"
                },
                {
                    "paragraph": "内不言战，举其大者也。",
                    "zhushu": "战然后败，故败大于战。"
                },
                {
                    "paragraph": "辛未，取郜；",
                    "zhushu": "○郜，古报反，字林工笁反。"
                },
                {
                    "paragraph": "辛巳，取防。取邑不日，此其日，何也？",
                    "zhushu": "据僖三十三年伐邾取訾娄不日。○訾，子斯反。"
                },
                {
                    "paragraph": "不正其乘败人而深为利，取二邑，故谨而日之也。",
                    "zhushu": "礼不重伤，战不逐北。公败宋师于菅，复取其二邑，贪利不仁，故谨其日。○重，直用反。逐北，如字，又音佩，本又作“逐奔”。复，扶又反。"
                },
                {
                    "paragraph": "○秋，宋人、卫人入郑。○",
                    "zhushu": ""
                },
                {
                    "paragraph": "宋人、蔡人、卫人伐载。郑伯伐取之。",
                    "zhushu": "凡书取国，皆“灭”也。变“灭”言“取”，明其易。○载，如字，本或作“戴”。易，以豉反，下文同。"
                },
                {
                    "paragraph": "不正其因人之力而易取之，故主其事也。",
                    "zhushu": "三国伐载，自足以制之。郑伯不能矜人之危而反与共伐，故独书“郑伯伐取之”，以首其恶，其实四国共取之。○恶，乌各反。"
                },
                {
                    "paragraph": "○冬十月，壬午，齐人、郑人入郕。入者，内弗受也。日入，恶入者也。郕，国也。",
                    "zhushu": "○恶，乌路反。",
                    "type": 2
                },
                {
                    "paragraph": "十有一年，春，滕侯、薛侯来朝。天子无事，诸侯相朝，正也。",
                    "zhushu": "事，谓巡守、崩、葬、兵革之事。○薛，息列反。守，音狩，本亦作“狩”。"
                },
                {
                    "paragraph": "考礼修德，所以尊天子也。诸侯来朝，时，正也。",
                    "zhushu": "朝宜以时，故书时则正也。"
                },
                {
                    "paragraph": "犆言同时也。",
                    "zhushu": "犆言，谓别言也。若“榖伯绥来朝”、“邓侯吾离来朝”，同时来，不俱至。○犆，音特，独也。本或作“特”。"
                },
                {
                    "paragraph": "累数，皆至也。",
                    "zhushu": "累数，㧾言之也。若“滕侯、薛侯来朝”，同时俱至。○数，所主反。"
                },
                {
                    "paragraph": "○夏，五月，公会郑伯于时来。",
                    "zhushu": "时来，郑地。"
                },
                {
                    "paragraph": "○秋，七月，壬午，公及齐侯、郑伯入许。○",
                    "zhushu": ""
                },
                {
                    "paragraph": "冬，十有一月，壬辰，公薨。公薨不地，故也。",
                    "zhushu": "不地，不书路寝之比。○比，必利反。"
                },
                {
                    "paragraph": "隐之，不忍地也。",
                    "zhushu": "隐，犹痛也。"
                },
                {
                    "paragraph": "其不言“葬”，何也？君弑，贼不讨，不书葬，以罪下也。",
                    "zhushu": "责臣子也。"
                },
                {
                    "paragraph": "隐十年无正，隐不自正也。",
                    "zhushu": "无正，谓不书正月。"
                },
                {
                    "paragraph": "元年有正，所以正隐也。",
                    "zhushu": "明隐宜立。"
                }
            ]
        },
        {
            "name": "桓公第二",
            "paragraphs": [
                {
                    "paragraph": "桓公第二",
                    "zhushu": "○桓公名允。桓王九年即位。",
                    "type": 1
                },
                {
                    "paragraph": "元年，春，王。桓无王，其曰王，何也？谨始也。",
                    "zhushu": "诸侯无专立之道，必受国于王。若桓初立，便以见治，故详其即位之始，以明王者之义。"
                },
                {
                    "paragraph": "其曰无王，何也？桓弟弑兄，臣弑君，天子不能定，诸侯不能救，百姓不能去，以为无王之道，遂可以至焉尔。元年有王，所以治桓也。正月，公即位。",
                    "zhushu": "杜预曰：“嗣子位定于初丧，而改元必须逾年者，继父之业，成父之志，不忍有变于中年也。诸侯毎首岁必有礼于庙，诸遭丧继位者，因此而改元即位，百官以序，故国史亦书即位之事于策。”○去上声。"
                },
                {
                    "paragraph": "继故不言即位，正也。",
                    "zhushu": "故，谓弑也。"
                },
                {
                    "paragraph": "继故不言即位之为正，何也？曰：先君不以其道终，则子弟不忍即位也。",
                    "zhushu": "哀痛之至，故不忍行即位之礼。"
                },
                {
                    "paragraph": "继故而言即位，则是与闻乎弑也。继故而言即位，是为与闻乎弑，何也？曰：先君不以其道终，已正即位之道而即位，是无恩于先君也。",
                    "zhushu": "推其无恩，则知与弑也。此明统例耳。与弑尚然，况亲弑者？○与闻，音豫，下文及注“与弑”皆同。"
                },
                {
                    "paragraph": "三月，公会郑伯于垂。",
                    "zhushu": "垂，卫地也。传例曰：往月，危往也。桓，大恶之人，故会皆月以危之。"
                },
                {
                    "paragraph": "会者，外为主焉尔。",
                    "zhushu": "郑伯所以欲为此会者，为易田故。○为易，于伪反。"
                },
                {
                    "paragraph": "○郑伯以璧假许田。假不言“以”，言“以”，非假也。",
                    "zhushu": "实假，则不应言以璧。"
                },
                {
                    "paragraph": "非假而曰假，讳易地也。礼，天子在上，诸侯不得以地相与也。",
                    "zhushu": "诸侯受地于天子，不得自专。"
                },
                {
                    "paragraph": "无田则无许可知矣。不言许，不与许也。",
                    "zhushu": "但言以璧假许，而不继田，则许属郑也。今言许田，明以许之田与郑，不与许邑也。诸侯有功，则赐田以禄之，若可以借人，此盖不欲以实言。○借，子夜反。"
                },
                {
                    "paragraph": "许田者，鲁朝宿之邑也。邴者，郑伯之所受命而𥙊泰山之邑也。用见鲁之不朝于周，而郑之不祭泰山也。",
                    "zhushu": "朝天子所宿之邑，谓之朝宿。泰山非郑竟内，从天王巡守，受命而祭也。擅相换易，则知朝、𥙊并废。○鲁。朝，直遥反，下皆同。邴，彼病反，又音丙。见，贤徧反。竟，音境。从，在用反。守，音狩。擅，市战反。换，一本亦作“逭”，胡唤反。"
                },
                {
                    "paragraph": "○夏，四月丁未，公及郑伯盟于越。",
                    "zhushu": "越，卫地也。"
                },
                {
                    "paragraph": "及者，内为志焉尔。越，盟地之名也。○秋，大水。",
                    "zhushu": "礼月令曰：“季秋行夏令，则其国大水。”大水例时。"
                },
                {
                    "paragraph": "髙下有水灾曰大水。○冬十月。无事焉，何以书？不遗时也。春秋编年，四时具而后为年。",
                    "zhushu": "编，录。○编，必连反；字林、声类、韵集皆布千反；史记音义甫连反。",
                    "type": 2
                },
                {
                    "paragraph": "二年，春，王正月戊申，宋督弑其君与夷。",
                    "zhushu": "宋督，宋之卑者。卑者以国氏。○督，丁毒反。与，如字，又音余。"
                },
                {
                    "paragraph": "桓无王，其曰王，何也？正与夷之卒也。",
                    "zhushu": "诸侯之卒，天子所隐痛。奸逆之人，王法所宜诛，故书王以正之。"
                },
                {
                    "paragraph": "及其大夫孔父。孔父先死，其曰“及”，何也？书尊及卑，春秋之义也。",
                    "zhushu": "邵曰：“会盟言及，别内外也；尊卑言及，上下序也。”○别，彼列反。"
                },
                {
                    "paragraph": "孔父之先死，何也？督欲弑君而恐不立，于是乎先杀孔父，孔父闲也。",
                    "zhushu": "闲，谓扞御。○杀，并如字。扞，下旦反。"
                },
                {
                    "paragraph": "何以知其先杀孔父也？曰：子既死，父不忍称其名；臣既死，君不忍称其名，以是知君之累之也。",
                    "zhushu": "累，谓从也。"
                },
                {
                    "paragraph": "孔，氏；父，字，谥也。",
                    "zhushu": "孔父有死难之勋，故其君以字为谥。○难，乃旦反。"
                },
                {
                    "paragraph": "或曰：其不称名，盖为祖讳也。孔子故宋也。",
                    "zhushu": "孔子旧是宋人，孔父之玄孙。○为，于伪反。"
                },
                {
                    "paragraph": "○滕子来朝。",
                    "zhushu": "隐十一年称侯，今称子，盖时王所黜。"
                },
                {
                    "paragraph": "○三月，公会齐侯、陈侯、郑伯于稷，以成宋乱。",
                    "zhushu": "稷，宋地也。"
                },
                {
                    "paragraph": "“以”者，内为志焉尔。公为志乎成是乱也。",
                    "zhushu": "欲会者，外也；欲受赂者，公也。"
                },
                {
                    "paragraph": "此成矣，取不成事之辞而加之焉，于内之悪，而君子无遗焉尔。",
                    "zhushu": "取不成事之辞，谓以成宋乱也。桓，奸逆之人，故极言其恶，无所遗漏也。江熙曰：春秋亲尊皆讳，盖患恶之不可掩，岂当取不成事之辞，以加君父之恶乎？案宣四年“公及齐侯平莒及郯”，传曰：“平者，成也。”然则成亦平也。公与齐、陈、郑欲平宋乱，而取其赂鼎，不能平乱，故书“成宋乱，取郜大鼎纳于大庙”，微旨见矣。寻理推经，传似失之。徐邈曰：宋虽己乱，治之则治。治乱成不，系此一会。若诸侯讨之，则有拨乱之功，不讨，则受成乱之责，辞岂虚加也哉！春秋虽为亲尊者讳，然亦不没其实，故纳鼎于庙，跻僖逆祀，及王室之乱，昭公之孙，皆指事而书。哀七年传所谓“有一国之道者，有天下之道者也”。君失社稷，犹书而不隐，况今四国群会，非一人之过，以义致讥，轻于自己兆乱。以此方彼，无所多怪。○郯，音谈。大庙，音泰，下文及注同。见，贤徧反。跻，子兮反。"
                },
                {
                    "paragraph": "○夏四月，取郜大鼎于宋。戊申，纳于大庙。",
                    "zhushu": "传例曰：“纳者，内不受也。日之，明恶甚也。”太庙，周公庙。○郜，古报反。"
                },
                {
                    "paragraph": "桓内弑其君，外成人之乱，受赂而退，以事其祖，非礼也。其道以周公为弗受也。郜鼎者，郜之所为也。曰“宋”，取之宋也，",
                    "zhushu": "此鼎本郜国所作，宋后得之。"
                },
                {
                    "paragraph": "以是为讨之鼎也。",
                    "zhushu": "讨宋乱而更受其赂。鼎○为讨之鼎，如字。麋氏云：“讨，或作纠。”"
                },
                {
                    "paragraph": "孔子曰：“名从主人，物从中国。”故曰郜大鼎也。",
                    "zhushu": "主人，谓作鼎之主人也，故系之郜。物从中国，谓是大鼎。"
                },
                {
                    "paragraph": "○秋七月，纪侯来朝。",
                    "zhushu": "隐二年称子，今称侯，盖时王所进。○纪侯，左氏作“𣏌侯”。"
                },
                {
                    "paragraph": "朝，时，此其月，何也？",
                    "zhushu": "据隐十一年春，滕侯、薛侯来朝，称时。"
                },
                {
                    "paragraph": "桓内弑其君，外成人之乱，于是为齐侯、陈侯、郑伯计，数日以赂，",
                    "zhushu": "桓既罪深责大，乃复为三国计数，至日以责宋赂。○为齐，于伪反，下同。数，色主反。注同。复，扶又反。"
                },
                {
                    "paragraph": "已即是事而朝之，恶之，故谨而月之也。",
                    "zhushu": "已，纪也。桓与诸侯校数功劳，以取宋赂，不知非之为非，贪愚之甚，纪不择其不肖而就朝之。○恶，乌路反。"
                },
                {
                    "paragraph": "○蔡侯、郑伯会于邓。",
                    "zhushu": "邓，某地。○某地，不知其国，故云某。后放此。"
                },
                {
                    "paragraph": "○九月，入𣏌。我入之也。",
                    "zhushu": "不称主名，内之卑者。"
                },
                {
                    "paragraph": "○公及戎盟于唐。○冬，公至自唐。",
                    "zhushu": "告庙曰至。传例曰：“致君者，殆其往而喜其反。”此致君之意义也。离不言会，故以地致。"
                },
                {
                    "paragraph": "桓无会，而其致，何也？远之也。",
                    "zhushu": "桓会甚众，而曰无会，盖无致会也。弑逆之罪，非可以致宗庙，而今致者，危其远会戎狄，喜其得反。",
                    "type": 2
                },
                {
                    "paragraph": "三年，春，正月，公会齐侯于嬴。",
                    "zhushu": "嬴，齐地。○嬴音盈。"
                },
                {
                    "paragraph": "○夏，齐侯、卫侯胥命于蒲。",
                    "zhushu": "蒲，卫地。"
                },
                {
                    "paragraph": "胥之为言，犹相也。相命而信谕，谨言而退，以是为近古也。",
                    "zhushu": "申约言以相达，不㰱血而誓盟。古，谓五帝时。○近，附近之近。约，如字，又于妙反。㰱，本又作“喢”，所洽反。"
                },
                {
                    "paragraph": "是必一人先，其以相言之，何也？不以齐侯命卫侯也。",
                    "zhushu": "江熙曰：“夫相与亲比，非一人之徳，是以同声相应，同气相求。齐、卫胥盟，虽有先倡，倡和理均。若以齐命卫，则功归干齐；以卫命齐，则齐仅随从。言其相命，则泯然无际矣。”○比，毗志反。应，应对之应。仅，巨靳反。泯，亡忍反。"
                },
                {
                    "paragraph": "○六月，公会𣏌侯于郕。",
                    "zhushu": "郕，鲁地。○郕，音成。"
                },
                {
                    "paragraph": "○秋七月壬辰朔，日有食之，既。言日言朔，食正朔也。",
                    "zhushu": "朔，日食也。"
                },
                {
                    "paragraph": "既者，尽也，有继之辞也。",
                    "zhushu": "尽而复生谓之既。○复，扶又反。"
                },
                {
                    "paragraph": "○公子翚如齐逆女。",
                    "zhushu": "翚称公子者，桓不以为罪人也。"
                },
                {
                    "paragraph": "逆女，亲者也。使大夫，非正也。九月，齐侯送姜氏于讙。",
                    "zhushu": "已去齐国，故不言女。未至干鲁，故不称夫人。讙，鲁地。月者，重录之。○于讙，音欢。"
                },
                {
                    "paragraph": "礼，送女，父不下堂，母不出祭门，诸母兄弟不出阙门。",
                    "zhushu": "𥙊门，庙门也。阙，两观也，在𥙊门之外。○观，古乱反。"
                },
                {
                    "paragraph": "父戒之曰：“谨慎从尔舅之言。”母戒之曰：“谨慎从尔姑之言。”诸母般申之曰：“谨慎从尔父母之言！”",
                    "zhushu": "般，囊也，所以盛朝夕所须，以备舅姑之用。○般，步干反，一本作鞶，音同。盛，音成。"
                },
                {
                    "paragraph": "送女逾竟，非礼也。",
                    "zhushu": "○逾竟，音境。"
                },
                {
                    "paragraph": "公会齐侯于讙。无讥乎？",
                    "zhushu": "齐侯送女逾竟，远至于讙，嫌会非礼之人，当有讥。"
                },
                {
                    "paragraph": "曰：为礼也。齐侯来也，公之逆而会之，可也。",
                    "zhushu": "为亲逆之礼。"
                },
                {
                    "paragraph": "夫人姜氏至自齐。其不言翚之以来，何也？",
                    "zhushu": "据宣元年遂以夫人妇姜至自齐。"
                },
                {
                    "paragraph": "公亲受之于齐侯也。",
                    "zhushu": "重在公。"
                },
                {
                    "paragraph": "子贡曰：“冕而亲迎，不已重乎？”",
                    "zhushu": "冕，𥙊服。○迎，鱼敬反。一本作逆。"
                },
                {
                    "paragraph": "孔子曰：“合二姓之好，以继万世之后，何谓已重乎？”",
                    "zhushu": "○好，呼报反。"
                },
                {
                    "paragraph": "○冬，齐侯使其弟年来聘。○有年。",
                    "zhushu": "有年，例时。"
                },
                {
                    "paragraph": "五榖皆熟为有年也。",
                    "zhushu": "",
                    "type": 2
                },
                {
                    "paragraph": "四年，春，正月，公狩于郎。",
                    "zhushu": "春而言狩，盖用冬狩之礼。搜狩例时，而此月者，重公失礼也。庄四年冬，公及齐人狩于郜，传曰：“齐人者，齐侯也。其曰人，何也？卑公之敌，所以卑公也。”然则言齐人者，所以人公，则讥己明矣。狩得其时，故不月。"
                },
                {
                    "paragraph": "四时之田，皆为宗庙之事也。春曰田，",
                    "zhushu": "取兽于田。○为，于伪反。"
                },
                {
                    "paragraph": "夏曰苗，",
                    "zhushu": "因为苗除害，故曰苗。"
                },
                {
                    "paragraph": "秋曰搜，",
                    "zhushu": "搜，择之，舍小取大。○搜，所由反。麋氏本又作“搜”，音同。舍，音舍。"
                },
                {
                    "paragraph": "冬曰狩。",
                    "zhushu": "狩，围狩也。冬物毕成，获则取之，无所择。"
                },
                {
                    "paragraph": "四时之田用三焉，唯其所先得：一为乾豆，",
                    "zhushu": "上杀中心，死速；乾之以为豆实，可以𥙊祀。○中，丁仲反，下同。"
                },
                {
                    "paragraph": "二为宾客，",
                    "zhushu": "次杀射髀髂，死差遟。○射，食亦反。髀，步启反，又必迩反。髂，苦嫁反。差，初卖反。"
                },
                {
                    "paragraph": "三为充君之庖。",
                    "zhushu": "下杀中肠污泡，死最遟。先宗庙，次宾客，后庖厨，尊神敬客之义。○庖，步交反。污，汗秽之污。泡，普交反，又百交反。"
                },
                {
                    "paragraph": "○夏，天王使宰渠伯纠来聘。",
                    "zhushu": "宰，官也。渠，氏也。天子下大夫，老，故称字。下无秋、冬二时，𡩋所未详。",
                    "type": 2
                },
                {
                    "paragraph": "五年春，正月甲戍，己丑，陈侯鲍卒。鲍卒何为以二日卒之？春秋之义，信以传信，疑以传疑。",
                    "zhushu": "明实录也。○传，直专反。"
                },
                {
                    "paragraph": "陈侯以甲戍之日出，己丑之日得，不知死之日，故举二日以包也。",
                    "zhushu": "国君独出，必辟病潜行。○必辟。音避，本又作“避”。"
                },
                {
                    "paragraph": "○夏，齐侯、郑伯如纪。",
                    "zhushu": "外相如不书，过我则书。例时。○过我，古禾反。下文及注同。"
                },
                {
                    "paragraph": "○天王使任叔之子来聘。",
                    "zhushu": "任叔，天子之大夫。○任叔，音壬，左氏作“仍叔。"
                },
                {
                    "paragraph": "任叔之子者，录父以使子也。故微其君臣而著其父子，不正父在子代仕之辞也。",
                    "zhushu": "录父使子，谓不氏名其人，称父言子也。君暗劣于上，臣苟进于下，盖参讥之。"
                },
                {
                    "paragraph": "○葬陈桓公。○城祝丘。",
                    "zhushu": "讥公不修徳政，恃城以安民。"
                },
                {
                    "paragraph": "○秋，蔡人、卫人、陈人从王伐郑。",
                    "zhushu": "王亲自伐郑，○从，才用反，又如字。下同。"
                },
                {
                    "paragraph": "举从者之辞也。",
                    "zhushu": "使若王命诸侯伐郑。书从王命者，三国也。"
                },
                {
                    "paragraph": "其举从者之辞，何也？为天王讳伐郑也。",
                    "zhushu": "讳自伐郑。○为，干伪反。"
                },
                {
                    "paragraph": "郑，同姓之国也，在乎冀州，于是不服，为天子病矣。",
                    "zhushu": "郑，姫姓之国。冀州则近京师，亲近犹不能服，则疏远者可知。○冀州，案：郑本京兆郑县，是雍州之域，后徙河南新郑，为豫州之境。冀在两河之间，非郑都也。异州，言去京师近也。麋氏云：“韩侯灭郑。”韩本都冀州，故以目郑。近，附近之近。"
                },
                {
                    "paragraph": "○大雩。",
                    "zhushu": "云者，旱祭，请两之名。传例曰：“雩，得雨曰雩，不得雨曰旱。”月雩，正也；时雩，不正也。礼月令曰：“仲冬行夏令，则其国乃旱。”○雩，音于，𥙊名。"
                },
                {
                    "paragraph": "○螽。",
                    "zhushu": "蜙蝑之属。礼月令曰：“仲冬行春令，则虫蝗为败。”○螽，音终。蜙，相容反。蝑，音壻。蝗，华𥁃反。"
                },
                {
                    "paragraph": "螽，虫灾也，甚则月，不甚则时。○冬，州公如曹。外相如不书，此其书，何也？过我也。",
                    "zhushu": "过我，六年“寔来”是也。将有其未，故先录其本。",
                    "type": 2
                },
                {
                    "paragraph": "六年，春，正月，寔来。",
                    "zhushu": "来朝例时。月者，谨其无礼。○寔，常式反。朝，直遥反，下七年同。"
                },
                {
                    "paragraph": "寔来者，是来也。何谓是来？谓州公也。其谓之是来，何也？以其画我，故简言之也。诸侯不以过相朝也。",
                    "zhushu": "画是相过，去朝远。○画，音获，注同。以过，古禾反，注同。"
                },
                {
                    "paragraph": "○夏，四月，公会纪侯于郕。",
                    "zhushu": "○纪侯，左氏作“𣏌侯”。"
                },
                {
                    "paragraph": "○秋，八月壬午，大阅。",
                    "zhushu": "搜、阅例时。○阅，音悦。"
                },
                {
                    "paragraph": "大阅者何？阅兵车也。",
                    "zhushu": "阅为简练。"
                },
                {
                    "paragraph": "修教明谕，国道也。",
                    "zhushu": "修先王之教，以明达于民，治国之道。"
                },
                {
                    "paragraph": "平而修戎事，非正也。",
                    "zhushu": "邵曰：“礼因四时田猎，以习用戎事，存不忘亡，安不忘危之道。平，谓不因田猎，无事而修之。”"
                },
                {
                    "paragraph": "其日，以为崇武，故谨而日之，盖以观妇人也。",
                    "zhushu": "○观，古乱反，视也。"
                },
                {
                    "paragraph": "○蔡人杀陈佗。陈佗者，陈君也。其曰陈佗，何也？匹夫行，故匹夫称之也。其匹夫行奈何？陈侯憙猎，淫猎于蔡，与蔡人争禽，蔡人不知其是陈君也，而杀之。",
                    "zhushu": "淫猎，谓自放恣，遗失徒众。○陈佗，徒河反。行，下孟反。憙，虚记反。"
                },
                {
                    "paragraph": "何以知其是陈君也？两下相杀，不道。",
                    "zhushu": "两大夫相杀，不书。春秋。"
                },
                {
                    "paragraph": "其不地，于蔡也。○九月，丁卯，子同生。",
                    "zhushu": "子同，桓公嫡子，庄公。○嫡，丁历反，或作“适”。"
                },
                {
                    "paragraph": "疑，故志之。",
                    "zhushu": "庄公母文姜淫于齐襄，疑非公之子。"
                },
                {
                    "paragraph": "时曰同乎人也。",
                    "zhushu": "时人佥曰：“齐侯之子同于他人。”○佥，七廉反。"
                },
                {
                    "paragraph": "○冬，纪侯来朝。",
                    "zhushu": "",
                    "type": 2
                },
                {
                    "paragraph": "七年，春，二月己亥，焚咸丘。",
                    "zhushu": "日之，谨其恶。○恶，乌各反。"
                },
                {
                    "paragraph": "其不言邾咸丘，何也？",
                    "zhushu": "据襄元年“围宋彭城”言宋。"
                },
                {
                    "paragraph": "疾其以火攻也。",
                    "zhushu": "不系于国者，欲使焚邑之罪与焚国同。"
                },
                {
                    "paragraph": "○夏，榖伯绥来朝。○邓侯吾离来朝。其名，何也？",
                    "zhushu": "据隐十一年滕、薛来朝。不名。"
                },
                {
                    "paragraph": "失国也。",
                    "zhushu": "礼，诸侯不生名，失地则名。"
                },
                {
                    "paragraph": "失国则其以朝言之，何也？",
                    "zhushu": "据文十二年“郕伯来奔”不言朝。"
                },
                {
                    "paragraph": "尝以诸侯与之接矣，虽失国，弗损吾异日也。",
                    "zhushu": "待之以初也。下无秋、冬二时，𡩋所未详。",
                    "type": 2
                },
                {
                    "paragraph": "八年，春，正月己卯，烝。",
                    "zhushu": "春𥙊曰祠，荐尚韭卵。夏祭曰禴，荐尚麦鱼。秋𥙊曰尝，荐尚黍肫。冬𥙊曰烝，荐尚稻鴈。无牲而𥙊曰荐，荐而加牲曰𥙊，礼各异也。失礼，𥙊祀例日。得礼者时，定八年冬“从祀先公”是也。僖八年“秋，七月，禘于大庙”，月者，谨用致夫人耳，禘无违礼。○烝，之承反。曰禴，余若反，又作“礿”。黍肫，本又作“豚”，徒门反。大庙，音泰，下同。"
                },
                {
                    "paragraph": "烝，冬事也，春兴之，志不时也。○天王使家父来聘。",
                    "zhushu": "家夫，天子大夫。家，氏。父，字。"
                },
                {
                    "paragraph": "○夏五月，丁丑，烝。烝，冬事也。春夏兴之，黩祀也，志不敬也。",
                    "zhushu": "○黩，徒木反。"
                },
                {
                    "paragraph": "○秋，伐邾。○冬十月，雨雪。",
                    "zhushu": "礼月令曰：“孟冬行秋令，则霜雪不时。”○两，于付反。"
                },
                {
                    "paragraph": "○𥙊公来，遂逆王后于纪。",
                    "zhushu": "𥙊公，寰内诸侯，为天子三公者。亲逆，例时；不亲逆，例月。故春秋左氏说曰：“王者至尊无敌，无亲逆之礼。𥙊公逆王后，未到京师而称后，知天子不行而礼成也。”郑君释之曰：“大姒之家，在郃之阳，在渭之涘，文王亲迎于渭，即天子亲迎之明丈矣。天子虽尊，其于后犹夫妇，夫妇判合，礼同一体，所谓无敌，岂施此哉？”礼记哀公问曰：“冕而亲迎，不已重乎？”孔子愀然作色而对曰：“合二姓之好，以继先圣之后，以为天地、宗庙社稷之主，君何谓已重焉？”此言亲迎，继先圣之后，为天地宗庙社稷之主，非天子则谁乎？”○祭公，侧界反。寰，音县，又音环。亲迎，鱼敬反，注皆同。大姒，音似。大姒，文王妃也。郃音洽，本又作“洽”。涘音仕。愀，在九反，又亲小反。之好，呼报反。"
                },
                {
                    "paragraph": "其不言使焉，何也？",
                    "zhushu": "据四年“天王使宰渠伯纠”称使。"
                },
                {
                    "paragraph": "不正其以宗庙之大事即谋于我，故弗与使也。",
                    "zhushu": "时天子命𥙊公就鲁共卜，择纪女可中后者便逆之，不复反命。○复，扶又反。"
                },
                {
                    "paragraph": "遂，继事之辞也。其曰“遂逆王后”，故略之也。",
                    "zhushu": "以其遂逆无礼，故不书逆女，而曰王后。略，谓不以礼称之。"
                },
                {
                    "paragraph": "或曰：天子无外，王命之，则成矣。",
                    "zhushu": "四海之滨，莫非王臣。王命纪女为后，则已成王后，不如诸侯入国乃称夫人。或说是。",
                    "type": 2
                },
                {
                    "paragraph": "九年，春，纪季姜归于京师。",
                    "zhushu": "季姜，桓王后。书字者，申父母之尊。姜，纪姓。"
                },
                {
                    "paragraph": "为之中者，归之也。",
                    "zhushu": "中，谓𥘄与婚事。○之中，丁仲反，又如字，注同。与，音豫。"
                },
                {
                    "paragraph": "○夏四月。○秋七月。○冬，曹伯使其世子射姑来朝。朝不言使，言使，非正也。使世子伉诸侯之礼而来朝，曹伯失正矣。诸侯相见曰朝。以待人父之道待人之子，以内为失正矣。内失正，曹伯失正，世子可以己矣，则是放命也。",
                    "zhushu": "父有争子，则身不陷于不义。射姑废曹伯之命，可。○射，音亦，麋氏本即作“亦”。朝，直遥反。伉，苦浪反，本又作“亢”。争，谏争之争。"
                },
                {
                    "paragraph": "尸子曰：“夫己，多乎道。”",
                    "zhushu": "邵曰：“已，止也。止曹伯使朝之命，则曹伯不陷非礼之愆，世子无苟从之咎，鲁无失正之讥。”三者正，则合道多矣。○愆，去虔反。",
                    "type": 2
                },
                {
                    "paragraph": "十年，春，王正月庚申，曹伯终生卒。桓无王，其曰王，何也？正终生之卒也。",
                    "zhushu": "徐乾曰：“与夷见弑，恐正卒不明，故复明之。”○复，扶富反。"
                },
                {
                    "paragraph": "○夏，五月，葬曹桓公。○秋，公会卫侯于桃丘，弗遇。",
                    "zhushu": "桃丘，卫地。桓，弑逆之人，出则有危，故会皆月之。卫侯不来，无危，故时。"
                },
                {
                    "paragraph": "“弗遇”者，志不相得也。弗，内辞也。",
                    "zhushu": "倡会者卫，鲁至桃丘而卫不来，故书“弗遇”以杀耻。"
                },
                {
                    "paragraph": "○冬，十有二月，丙午，齐侯、卫侯、郑伯来战于郎。",
                    "zhushu": "结日，列陈则日。传例曰：“不日，疑战也。”○陈，直觐反。"
                },
                {
                    "paragraph": "来战者，前定之战也。",
                    "zhushu": "先已结期战。○先，苏荐反。"
                },
                {
                    "paragraph": "内不言战，言战则败也。",
                    "zhushu": "两敌，故言战。春秋不以外敌内，书战则败。"
                },
                {
                    "paragraph": "不言其人，以吾败也。不言“及”者，为内讳也。",
                    "zhushu": "○为，于伪反。",
                    "type": 2
                },
                {
                    "paragraph": "十有一年，春，正月，齐人、卫人、郑人盟于恶曹。",
                    "zhushu": "恶曹，地阙。"
                },
                {
                    "paragraph": "○夏，五月癸未，郑伯寤生卒。",
                    "zhushu": "○寤，吾故反。"
                },
                {
                    "paragraph": "○秋，七月，葬郑庄公。",
                    "zhushu": "庄公杀叚，失德不葬，而书葬者，叚不弟，于王法当讨，故不以杀亲亲贬之。○弟，下并音悌，又如字。"
                },
                {
                    "paragraph": "○九月，宋人执郑祭仲。",
                    "zhushu": "祭，氏；仲，名。执大夫有罪者例时，无罪者月。此月者，为下盟。○祭，侧界反。"
                },
                {
                    "paragraph": "宋人者，宋公也。其曰人，何也？贬之也。",
                    "zhushu": "恶其执人权臣，废嫡立庶。○恶，乌路反。嫡，丁历反。"
                },
                {
                    "paragraph": "○突归于郑。",
                    "zhushu": "突，郑厉公，昭公之弟，庄公之子。"
                },
                {
                    "paragraph": "曰突，贱之也。曰“归”，易辞也。",
                    "zhushu": "传例曰：“归为善，自某归次之。”此传曰归，易辞也”。然则归有二义，不皆善矣。突篡兄之位，制命权臣，则归无善。○易，以豉反，下丈及注同。篡，初患反。"
                },
                {
                    "paragraph": "祭仲易其事，权在𥙊仲也。死君难，臣道也。今立恶而黜正，恶祭仲也。",
                    "zhushu": "易辞，言废立在己。○难，乃旦反。恶祭，乌路反。"
                },
                {
                    "paragraph": "○郑忽出奔卫。",
                    "zhushu": "忽，郑昭公。"
                },
                {
                    "paragraph": "郑忽者，世子忽也。其名，失国也。",
                    "zhushu": "其名，谓去世子而但称忽。○去，起吕反。"
                },
                {
                    "paragraph": "○柔会宋公、陈侯、蔡叔，盟于折。",
                    "zhushu": "蔡叔，蔡大夫名，未命，故不氏。折，某地。○折，之设反，又时设反。"
                },
                {
                    "paragraph": "柔者何？吾大夫之未命者也。○公会宋公于夫钟。",
                    "zhushu": "夫钟，郕地。○夫，音扶。麋氏本“钟”作“童”，音钟。"
                },
                {
                    "paragraph": "○冬十有二月，公会宋公于阚。",
                    "zhushu": "阚，鲁地。○阚，口暂反。",
                    "type": 2
                },
                {
                    "paragraph": "十有二年，春，正月。○夏六月壬寅，公会纪侯、莒子，盟于曲池。",
                    "zhushu": "曲池，鲁地。"
                },
                {
                    "paragraph": "○秋七月丁亥，公会宋公、○燕人，盟于榖丘。",
                    "zhushu": "榖丘，宋地。○燕，音烟，国名。"
                },
                {
                    "paragraph": "○八月壬辰，陈侯跃卒。",
                    "zhushu": "陈厉公也。○跃，余若反。"
                },
                {
                    "paragraph": "○公会宋公于虚。",
                    "zhushu": "虚，宋地。○虚，如字，又去鱼反。"
                },
                {
                    "paragraph": "○冬十有一月，公会宋公于龟。",
                    "zhushu": "龟，宋地。"
                },
                {
                    "paragraph": "○丙戍，公会郑伯，盟于武父。",
                    "zhushu": "武父，郑地。○父，音甫。"
                },
                {
                    "paragraph": "○丙戍，卫侯晋卒。再称日，决日义也。",
                    "zhushu": "明二事皆当日也。晋不正，非日卒者也。不正，前见矣，隐四年“卫人立晋”是也。与齐小白义同。○见，贤徧反。"
                },
                {
                    "paragraph": "○十有二月，及郑师伐宋。丁未，战于宋。非与所与伐战也。",
                    "zhushu": "非，责。"
                },
                {
                    "paragraph": "不言与郑战，耻不和也。于伐与战，败也。内讳败，举其可道者也。",
                    "zhushu": "于伐宋而与郑战，内败也。战轻于败，战可道而败不可道。",
                    "type": 2
                },
                {
                    "paragraph": "十有三年，春，二月，公会纪侯、郑伯。己巳，及齐侯、宋公、卫侯、燕人战，齐师、宋师、卫师、燕师败绩。",
                    "zhushu": "徐貌曰：僖九年传曰：“礼，柩在堂上，孤无外事。”今卫宣未葬，而嗣子称侯以出，其失礼明矣。宋、陈称子而卫称侯，随其所以自称者而书之，得失自见矣。○柩，其救反。见，贤徧反。"
                },
                {
                    "paragraph": "其言“及”者，由内及之也；其曰“战”者，由外言之也。",
                    "zhushu": "内不言战，言战则败。今鲁与纪、郑同讨，以有纪、郑，故可得言战。"
                },
                {
                    "paragraph": "战称“人”，败称“师”，重众也。其不地，于纪也。",
                    "zhushu": "春秋战无不地，即于纪战，无为不地也。郑君曰：“纪，当为“己”，谓在鲁也，字之误耳。时在龙门，城下之战迫近，故不地。”"
                },
                {
                    "paragraph": "○三月，葬卫宣公。○夏，大水。○秋七月。○冬十月。",
                    "zhushu": "",
                    "type": 2
                },
                {
                    "paragraph": "十有四年，春，正月，公会郑伯于曹。○无冰。",
                    "zhushu": "皆君不明去就、政治纾缓之所置。五行传曰：“视之不明，是谓不哲，厥咎舒，厥罚常燠。”○哲，陟列反，一本作“晢”，之列反。燠，于六反，煖也，下丈同。"
                },
                {
                    "paragraph": "无冰，时燠也。○夏五，",
                    "zhushu": "○“夏五”，本或有月者，非。"
                },
                {
                    "paragraph": "郑伯使其弟御来盟。诸侯之尊，弟兄不得以属通。其“弟”云者，以其来我，举其贵者也。来盟，前定也。不日，前定之盟不日。",
                    "zhushu": "言信在前，非结于今。○御，鱼吕反，本亦作“御”，左氏作“语”。"
                },
                {
                    "paragraph": "孔子曰：“听远音者，闻其疾而不闻其舒；",
                    "zhushu": "疾，谓激扬之声。舒，谓徐缓。"
                },
                {
                    "paragraph": "望远者，察其貌而不察其形。”",
                    "zhushu": "貌，姿體。形，容色。"
                },
                {
                    "paragraph": "立乎定、哀，以指隐、桓，隐、桓之日远矣。“夏五”，传疑也。",
                    "zhushu": "孔子在于定、哀之世，而录隐、桓之事，故承阙文之疑不书月，明皆实录。○传，直专反。"
                },
                {
                    "paragraph": "○秋八月壬申，衔廪灾。",
                    "zhushu": "御廪，藏公所亲耕以奉粢盛之仓也。内灾例日。○廪，力甚反。"
                },
                {
                    "paragraph": "乙亥，尝。御廪之灾不志，",
                    "zhushu": "以其微。"
                },
                {
                    "paragraph": "此其志，何也？以为唯未易灾之余而尝可也，志不敬也。",
                    "zhushu": "郑嗣曰：“唯以未易灾之余而尝，然后可志也。”用火焚之余以𥙊宗庙，非人子所以尽其心力，不敬之大也。○尽，津忍反。"
                },
                {
                    "paragraph": "天子亲耕以共粢盛，",
                    "zhushu": "天子亲耕，其礼三推。黍稷曰粢，在器曰盛。○共，音恭，一本作恭。粢，音咨。推，昌谁反，一音他回反。"
                },
                {
                    "paragraph": "王后亲蚕以共𥙊服。",
                    "zhushu": "王后亲蚕，齐戒躬桑，夫人三缫，遂班三宫，朱、绿、玄、黄，以为黼黻文章。服既成，君服以祀之。○齐戒，侧皆反，本亦作“斋”。缫，先刀反。黼，音甫，亦作“黼”。黻，音弗，俗作绂。"
                },
                {
                    "paragraph": "国非无良农工女也，以为人之所尽事其祖襧，不若以己所自亲者也。",
                    "zhushu": "凯曰：“夫治人之道，莫急于礼。礼有五经，莫重于祭。𥙊者，非物自外至者也，由中出者，身致其诚信，然后可以交于神明，祭之道也。○祢，乃礼反。"
                },
                {
                    "paragraph": "何用见其未易灾之余而尝也？曰：甸粟而内之三宫，三宫米而藏之御廪。",
                    "zhushu": "甸，甸师，掌田之官也。三宫，三夫人也。宗庙之礼，君亲割，夫人亲舂。○亲舂，伤容反。"
                },
                {
                    "paragraph": "夫尝，必有兼甸之事焉。",
                    "zhushu": "夫人亲舂，是兼甸之事。○兼甸，如字，一本作“旬”。十日为旬，注亦然。"
                },
                {
                    "paragraph": "“壬申，御廪灾，乙亥，尝”，以为未易灾之余而尝也。",
                    "zhushu": "郑嗣曰：“壬申、乙亥，相去四日，言用日至少而功多，明未足及易而尝。”"
                },
                {
                    "paragraph": "○冬十有二月丁巳，齐侯禄父卒。○宋人以齐人、蔡人、卫人、陈人伐郑。以者，不以者也。民者，君之本也。使人以其死，非正也。",
                    "zhushu": "不以者，谓本非所得制，今得以之也。刺四国使宋专用其师，轻民命也。○刺，七赐反。",
                    "type": 2
                },
                {
                    "paragraph": "十有五年，春，二月，天王使家父来求车。古者诸侯时献于天子，以其国之所有，故有辞让而无征求。求车，非礼也；求金，甚矣。",
                    "zhushu": "文九年毛伯来求金。"
                },
                {
                    "paragraph": "○三月乙未，天王崩。",
                    "zhushu": "桓王。"
                },
                {
                    "paragraph": "○夏四月己巳，葬齐僖公。○五月，郑伯突出奔蔡。讥夺正也。",
                    "zhushu": "礼，诸侯不生名，今名突以讥之。"
                },
                {
                    "paragraph": "○郑世子忽复归于郑。反正也。○许叔入于许。",
                    "zhushu": "传例曰：太夫出奔，反，以好曰“归”，以恶曰“入”。"
                },
                {
                    "paragraph": "许叔，许之贵者也，莫宜乎许叔。其曰“入”，何也？其归之道，非所以归也。",
                    "zhushu": "泰曰：“许国之贵，莫过许叔，叔之宜立，又无与二，而进无王命，退非父授，故不书曰“归”，同之恶入。”"
                },
                {
                    "paragraph": "○公会齐侯于蒿。",
                    "zhushu": "○蒿，左氏作“艾”，公羊作“鄗”。"
                },
                {
                    "paragraph": "○邾人、牟人、葛人来朝。",
                    "zhushu": "何休曰：“桓公行恶，而三人俱朝事之。三人为众，众足责，故夷狄之。”○行，下孟反，又如字。"
                },
                {
                    "paragraph": "○秋九月，郑伯突入于栎。",
                    "zhushu": "栎，郑邑也。突不正，书“入”，明不当受。○栎，力狄反。"
                },
                {
                    "paragraph": "○冬十有一月，公会宋公、卫侯、陈侯于袲。伐郑。",
                    "zhushu": "袲，宋地。○袲，昌氏反。"
                },
                {
                    "paragraph": "地而后伐，疑辞也，非其疑也。",
                    "zhushu": "郑突欲篡国，伐而正之，义也。不应疑，故责之。",
                    "type": 2
                },
                {
                    "paragraph": "十有六年，春，正月，公会宋公、蔡侯、卫侯于曹。○夏四月，公会宋公、卫侯、陈侯、蔡侯伐郑。",
                    "zhushu": "蔡常在卫上，今序陈下，盖后至。"
                },
                {
                    "paragraph": "○秋七月，公至自伐郑。桓无会，其致何也？危之也。",
                    "zhushu": "桓公再助篡伐正，危殆之甚。喜得全归，故致之。"
                },
                {
                    "paragraph": "○冬，城向。",
                    "zhushu": "○向，舒亮反。"
                },
                {
                    "paragraph": "○十有一月，卫侯朔出奔齐。",
                    "zhushu": "朔，惠公名。"
                },
                {
                    "paragraph": "朔之名，恶也，天子召而不往也。",
                    "zhushu": "",
                    "type": 2
                },
                {
                    "paragraph": "十有七年，春，正月丙辰，公会齐侯、纪侯，盟于黄。",
                    "zhushu": "黄，齐地。"
                },
                {
                    "paragraph": "○二月丙午，公及邾仪父盟于趡。",
                    "zhushu": "趡，鲁地。○趡，翠轨反。"
                },
                {
                    "paragraph": "○夏五月丙午，及齐师战于郎。内讳败，举其可道者也。",
                    "zhushu": "败耻大，战耻小。○战于郎，左氏作“于奚”。"
                },
                {
                    "paragraph": "不言其人，以吾败也。",
                    "zhushu": "言人，则微者。败于微者，其耻又甚，故言师。"
                },
                {
                    "paragraph": "不言及之者，为内讳也。",
                    "zhushu": "及当有人，公亲帅之，耻大，不可言。○为，于伪反。"
                },
                {
                    "paragraph": "○六月丁丑，蔡侯封人卒。○秋八月，蔡季自陈归。于蔡。蔡季，蔡之贵者也。自陈，陈有奉焉尔。",
                    "zhushu": "陈以力助。"
                },
                {
                    "paragraph": "○癸巳，葬蔡桓侯。",
                    "zhushu": "徐邈曰：“葬者，臣子之事，故书葬皆以公配谥。此称侯，盖蔡臣子失礼，故即其所称以示过。”"
                },
                {
                    "paragraph": "○及宋人、卫人伐邾。○冬，十月，朔，日有食之。言朔不言日，食既朔也。",
                    "zhushu": "既，尽也。尽朔一日，至明日乃食，是月二日食也。",
                    "type": 2
                },
                {
                    "paragraph": "十有八年，春，王正月，公会齐侯于泺。",
                    "zhushu": "此年书“王”，以王法终治桓之事。○泺，力沃反，又音洛，旧音匹沃反。"
                },
                {
                    "paragraph": "公与夫人姜氏遂如齐。",
                    "zhushu": "公本与夫人俱行，至泺，公与齐侯行会礼，故先书会泺。既会而相随至齐，故曰“遂”。遂，继事之辞。他皆放此。"
                },
                {
                    "paragraph": "泺之会，不言“及夫人”，何也？",
                    "zhushu": "据夫人实在，当言“公及夫人姜氏会齐侯于泺”。"
                },
                {
                    "paragraph": "以夫人之伉，弗称数也。",
                    "zhushu": "泺之会，夫人骄伉，不可言“及”，故舍而弗数。今书“遂如齐”，欲录其致变之由，故不可以不书。实骄伉而不制，故不言“及”。○伉，本又作“亢”，苦浪反。数，色户反。舍，音舍。"
                },
                {
                    "paragraph": "○夏，四月丙子，公薨于齐。",
                    "zhushu": "夫人与齐谋杀之，不书，讳也。鲁公薨，正与不正皆日，所以别内外也。○别内外，彼列反。"
                },
                {
                    "paragraph": "其地，于外也。薨称公，举上也。",
                    "zhushu": "公，五等之上。"
                },
                {
                    "paragraph": "丁酉，公之丧至自齐。○秋，七月。○冬，十有二月，己丑，葬我君桓公。葬我君，接上下也。",
                    "zhushu": "言“我君”，举国上下之辞。"
                },
                {
                    "paragraph": "君弑，贼不讨，不书“葬”，此其言“葬”，何也？",
                    "zhushu": "据隐公不书“葬”。"
                },
                {
                    "paragraph": "不责逾国而讨于是也。",
                    "zhushu": "礼，君父之雠，不与共戴天。而曰“不责逾国而讨于是”者，时齐强大，非己所讨，君子即而恕之，以申臣子之恩。"
                },
                {
                    "paragraph": "桓公葬而后举谥，谥所以成德也，于卒事乎加之矣。",
                    "zhushu": "谥者，行之迹，所以表德。人之终卒，事毕于葬，故于葬定称号也。昔武王崩，周公制谥法，大行受大名，小行受小名，所以勤善而惩恶。礼：天子崩，称天命以谥之；诸侯薨，天子谥之；卿大夫卒，受谥于其君。○行之，下孟反，下同。称，尺证反。"
                },
                {
                    "paragraph": "知者虑，义者行，仁者守，有此三者备，然后可以会矣。",
                    "zhushu": "桓无此三者，而出会大国，所以见杀。○知，音智。守，如字，又音狩。"
                }
            ]
        },
        {
            "name": "传庄公第三",
            "paragraphs": [
                {
                    "paragraph": "庄公第三",
                    "zhushu": "○名同。庄王四年，即位。",
                    "type": 1
                },
                {
                    "paragraph": "元年，春，王正月。继弑君不言即位，正也。继弑君不言即位之为正，何也？",
                    "zhushu": "据君不绝。"
                },
                {
                    "paragraph": "曰：先君不以其道终，则子不忍即位也。○三月，夫人孙于齐。",
                    "zhushu": "桓公夫人文姜也。哀姜有杀子之罪，轻，故僖元年曰“夫人氏之丧至自齐”，去“姜”以贬之。文姜有杀夫之罪，重，故去“姜氏”以贬之。此轻重之差。○孙，音逊，本亦作“逊”。去，起吕反。下“去姜”同。"
                },
                {
                    "paragraph": "孙之为言犹孙也，",
                    "zhushu": "孙，孙遁而去，○遁，徒困反。"
                },
                {
                    "paragraph": "讳奔也。接练时，录母之变，始人之也。",
                    "zhushu": "夫人初与桓俱如齐，今又书者，于练时感夫人不与祭，故始以人道录之。○与祭，音豫。"
                },
                {
                    "paragraph": "不言氏姓，贬之也。人之于天也，以道受命；于人也，以言受命。",
                    "zhushu": "臣子则受君父之命，妇受夫之命。"
                },
                {
                    "paragraph": "不若于道者，天绝之也；",
                    "zhushu": "若，顺。"
                },
                {
                    "paragraph": "不若于言者，人绝之也。臣子大受命。",
                    "zhushu": "言义得贬夫人。"
                },
                {
                    "paragraph": "○夏，单伯逆王姫。",
                    "zhushu": "单，姓也。伯，字。○单，音善。单，姓；伯，字。左氏以为王卿士。逆王姫，左氏作“送王姫”。"
                },
                {
                    "paragraph": "单伯者何？吾大夫之命乎天子者也。命大夫，故不名也。",
                    "zhushu": "诸侯岁贡士于天子，天子亲命之，使还其国。为大夫者不名，天子就其国命之者，以名氏通也。"
                },
                {
                    "paragraph": "其不言“如”，何也？",
                    "zhushu": "据僖二十九年“公子遂如京师”言“如”。"
                },
                {
                    "paragraph": "其义不可受于京师也。其义不可受于京师，何也？曰：躬君杀于齐，使之主㛰姻，与齐为礼，其义固不可受也。",
                    "zhushu": "礼：尊卑不敌，天子嫁女于诸侯，必使同姓诸侯主之。鲁桓亲见杀于齐，若天子命使为主，则非礼大矣。春秋为尊者讳，故不可受之于京师。○弑，又作杀。为尊，于伪反，下“为之筑”同。"
                },
                {
                    "paragraph": "○秋，筑王姫之馆于外。筑，礼也；于外，非礼也。",
                    "zhushu": "外，城外也。"
                },
                {
                    "paragraph": "筑之为礼，何也？主王姫者，必自公门出，",
                    "zhushu": "公门，朝之外门。主王姫者，当设几筵于宗庙以俟迎者，故在公门之内筑王姫之馆。○朝之，直遥反，下“于朝”同。迎，鱼敬反，下同。"
                },
                {
                    "paragraph": "于庙则己尊，于寝则已卑，为之筑，节矣。筑之外，变之正也。筑之外，变之为正，何也？仇雠之人，非所以接㛰姻也；衰麻，非所以接弁冕也。",
                    "zhushu": "亲迎服祭服者，重㛰姻也。公时有桓之丧。○衰，七冋反。弁，皮彦反。"
                },
                {
                    "paragraph": "其不言齐侯之来逆，何也？不使齐侯得与吾为礼也。○冬，十月乙亥，陈侯林卒。诸侯日卒，正也。○王使荣叔来锡桓公命。",
                    "zhushu": "荣，氏；叔，字。天子之上大夫也。礼有九锡：一曰舆马，二曰衣服，三曰乐则，四曰朱户，五曰纳陛，六曰虎贲，七曰弓矢，八曰鈇𨱆，九曰秬鬯，皆所以襃德赏功也。德有厚薄，功有轻重，故命有多少。何休曰：“桓，弑逆之人，王法所宜诛绝，而反锡命，悖乱天道，故不言“天王”也。”文五年，“王使荣叔归含且赗”，则曰“含”者，臣子之职也。以至尊行卑事，故不言“天王”也。三月，“王使毛伯来会葬”，又曰：“刺比失礼，故亦不言“天王”也。”𡩋案：僖二十四年，“天王出居于郑”，不可最大矣。礼，天子既有赗、含之制，传但讥二事共一使耳。言“且”所以示讥，一事无再贬之道也。以天王之尊，会人妾祖母之葬，诚失礼矣。孰若使任叔之子来聘，使家父来求车之不可乎？此三者皆言“天王”，明非义之所存。旧史有详略，夫子因而弗革，故知曲说虽巧，致远则滞矣。○锡，星历反。贲音奔。鈇，方胡反。𨱆音越。秬音巨，黑黍。鬯，敕亮皮，香酒也。悖，补对反。含，胡暗反。赗，芳凤反。刺，七赐反。一使，所吏反。任音壬。滞，乃计反，一本作泥。"
                },
                {
                    "paragraph": "礼，有受命，无来锡命，锡命，非正也。",
                    "zhushu": "赏人于朝，与士共之，当召而钖也。周礼大宗伯职曰：“王命诸侯则傧之。”是来受命。○朝，直遥反。傧，必刃反。"
                },
                {
                    "paragraph": "生服之，死行之，礼也。生不服，死追锡之，不正甚矣。○王姫归于齐。为之中者归之也。○齐师迁纪、郱、鄑、郚。纪，国也；郱、鄑、郚，国也。",
                    "zhushu": "此国以三言为名。○邢，步丁反。鄑，子移反。郚，音吾。"
                },
                {
                    "paragraph": "或曰：迁纪于郱、鄑、郚。",
                    "zhushu": "十年，宋人迁宿，传曰：“迁，亡辞也。其不地，宿不复见矣。”齐师迁纪，四年复书“纪侯大去其国”者，纪侯贤，不与齐师之亡纪，故变“丈”以见义。郱、鄑郚之君，无纪侯之贤，故不复见，从常例也。若齐师迁纪于郱、鄑郚，当言“于”以明之，又不应复书地，当如宋人迁宿、齐人迁阳。“或曰”之说，𡩋所未详。○复，扶又反。见，贤徧反。",
                    "type": 2
                },
                {
                    "paragraph": "二年，春，王二月，葬陈庄公。○夏，公子庆父帅师伐于余丘。",
                    "zhushu": "庆父，名，字仲父。"
                },
                {
                    "paragraph": "国而曰伐。于余丘，邾之邑也，其曰伐，何也？公子贵矣，师重矣，而敌人之邑，公子病矣。病公子，所以讥乎公也。其一曰：君在而重之也。",
                    "zhushu": "邾君在此邑，故不继于邾，使若国。"
                },
                {
                    "paragraph": "○秋，七月，齐王姫卒。为之主者卒之也。",
                    "zhushu": "主其嫁，则有兄弟之恩，死则服之，服之，故书卒。礼记曰：“齐告王姫之丧，鲁庄公为之大功。”○为之大功，于伪反。"
                },
                {
                    "paragraph": "○冬，十有二月，夫人姜氏会齐侯于禚。",
                    "zhushu": "禚，齐地。○禚，章略反。"
                },
                {
                    "paragraph": "妇人既嫁不逾竟，逾竟，非正也；妇人不言会，言会，非正也。飨，甚矣。",
                    "zhushu": "飨在四年。○逾竟，音境，后“逾”之例皆同。"
                },
                {
                    "paragraph": "○乙酉，宋公冯卒。",
                    "zhushu": "○冯，皮冰反。",
                    "type": 2
                },
                {
                    "paragraph": "三年，春，王正月，溺会齐侯伐卫。",
                    "zhushu": "徐邈曰：“传例曰：“往月，危往也。”齐受天子罪人，为之兴师，而鲁与同，其理危也。”○溺，乃狄反。"
                },
                {
                    "paragraph": "溺者，何也？公子溺也。其不称公子，何也？",
                    "zhushu": "据二年“公子庆父帅师伐于余丘”称公子。"
                },
                {
                    "paragraph": "恶其会仇雠而伐同姓，故贬而名之也。",
                    "zhushu": "○恶，乌路反。"
                },
                {
                    "paragraph": "○夏四月，葬宋庄公。月葬，故也。○五月，葬桓王。传曰：“改葬也。",
                    "zhushu": "若实改葬，当言改以明之，“郊牛之口伤”，“改卜牛”是也。传当以七年乃葬，故谓之改葬。"
                },
                {
                    "paragraph": "改葬之礼缌，举下，缅也。",
                    "zhushu": "缌者，五服最下，言举下缅上，从缌，皆反其故服。因葬桓王，记改葬之礼，不谓改葬，桓王当服缌也。犹晦，震夷伯之庙，因明天子诸侯之制，不谓夷伯非鲁之大夫也。𡩋之先君与蔡司徒论之详矣。江熙曰：“葬称公，举五等之上；改葬礼缌，举五服之下，以丧缅藐远也。天子诸侯易服而葬，以为交于神明者，不可以纯凶，况其缅者乎？是故改葬之礼，其服唯轻，言“缅”，释所以缌也。○缌，息词反。缅，亡善反，远也。"
                },
                {
                    "paragraph": "或曰：郤尸以求诸侯。",
                    "zhushu": "停尸七年，以求诸侯会葬，非人情也。○却尸，去略反，又去逆反。杜预云：“尸，未葬之通称。”"
                },
                {
                    "paragraph": "天子志崩不志葬，必其时也。何必焉？举天下而葬一人，其义不疑也。志葬，故也，危不得葬也。曰近不失崩。不志崩，失天下也。",
                    "zhushu": "京师去鲁不远，赴告之命，可不逾旬而至。史不志崩，则乱可知。"
                },
                {
                    "paragraph": "独阴不生，独阳不生，独天不生，三合然后生，",
                    "zhushu": "徐邈曰：“古人称万物负阴而抱阳，冲气以为和。然则传所谓天，盖名其冲和之功，而神理所由也。会二气之和，极发挥之美者，不可以柔刚滞其用，不得以阴阳分其名，故归于冥极而谓之天。凡生类禀灵知于天，资形于二气，故又曰独天不生，必三合而形神生理具矣。”○挥，许归反。冥，亡丁反。禀，彼锦反。知于，音智。"
                },
                {
                    "paragraph": "故曰：母之子也可，天之子也可。尊者取尊称焉，卑者取卑称焉。",
                    "zhushu": "王者尊，故称天子；众人卑，故称母子。○母之子也可，绝句，下倣此。尊称，尺证，及下“卑称司”。"
                },
                {
                    "paragraph": "其曰王者，民之所归往也。○秋，纪季以酅入于齐。",
                    "zhushu": "季，纪侯弟。○以酅，下圭反。"
                },
                {
                    "paragraph": "酅，纪之邑也。入于齐者，以酅事齐也。入者，内弗受也。",
                    "zhushu": "雍日：纪国微弱，齐将吞并，纪季深睹存亡之机，大惧社稷之倾，故超然遐举，以酅事齐，庶□嗣不泯，宗庙永存。春秋贤之，故褒之以字。齐受人之邑而灭人之国，故于义不可受也。○并，必性反。泯，弥忍反。"
                },
                {
                    "paragraph": "○冬，公次于郎。次，止也，有畏也，欲救纪而不能也。",
                    "zhushu": "畏齐。",
                    "type": 2
                },
                {
                    "paragraph": "四年，春，王二月，夫人姜氏飨齐侯于祝丘。",
                    "zhushu": "飨，食也，两君相见之礼。凡会书月，著时事有危，虽于公发例，亦无所不关。祝丘，鲁地。○飨，本又作“享”，香丈反。著，张畧反，又张虑反。"
                },
                {
                    "paragraph": "飨，甚矣。",
                    "zhushu": "以非礼尤甚，故谨而月之。"
                },
                {
                    "paragraph": "飨齐侯，所以病齐侯也。○三月，纪伯姫卒。",
                    "zhushu": "隐二年履緰所逆者。内女卒例日，伯姫失国，略之，故月也。○緰，音须。"
                },
                {
                    "paragraph": "外夫人不卒，此其言卒，何也？吾女也。适诸侯则尊同，以吾为之变，卒之也。",
                    "zhushu": "礼，诸侯绝傍朞，姑姊妹女子子嫁于国君者，尊与己同，则为之服大功九月，变不服之例。然则适大夫者不书卒。○为，于伪反。朞，居其反。"
                },
                {
                    "paragraph": "○夏，齐侯、陈侯、郑伯遇于垂。",
                    "zhushu": "传例曰：“不期而会曰遇。遇者，志相得也。"
                },
                {
                    "paragraph": "○纪侯大去其国。大去者，不遗一人之辞也，言民之从者，四年而后毕也。纪侯贤而齐侯灭之，不言灭而曰“大去其国”者，不使小人加乎君子。",
                    "zhushu": "不曰灭而曰大去其国，盖抑无道之强，以优有道之弱，若进止在己，非齐所得灭也。何休曰：“春秋楚世子摘臣弑其君，其后灭江、六，不言大去。又大去者，于齐灭之不明，但知不使小人加乎君子，而不言灭，纵失襄公之恶，反为大去也。”郑君释之曰：商臣弑其父，大恶也，不得但为小人。江、六之君，又无纪侯得民之贤，不得变灭言大去也。元年冬，齐师迁纪”，三年，“纪季以酅入于齐”。今“纪侯大去其国”，是足起齐灭之矣。即以变灭言大去，为纵失襄公之恶，是乃经也，非传也。且春秋因事见义，舍此以灭人为罪者自多矣。○纵，子用反。见，贤徧反。舍，音舍。"
                },
                {
                    "paragraph": "○六月乙丑，齐侯葬纪伯姫。外夫人不书葬，此其书葬，何也？吾女也。失国，故隐而葬之。",
                    "zhushu": "隐，痛也。不曰卒而曰葬，闵纪之亡也。"
                },
                {
                    "paragraph": "○秋，七月。○冬，公及齐人狩于郜。",
                    "zhushu": "郜，齐地。○狩，音兽。郜，古报反，左氏作“禚”。"
                },
                {
                    "paragraph": "齐人者，齐侯也。其曰人，何也？卑公之敌，所以卑公也。",
                    "zhushu": "内无贬公之道。"
                },
                {
                    "paragraph": "何为卑公也？不复雠而怨不释，刺释怨也。",
                    "zhushu": "○怨，纡元反，又纡愿反，后同。刺，七赐反。",
                    "type": 2
                },
                {
                    "paragraph": "五年，春，王正月。○夏，夫人姜氏如齐师。师而曰如，众也。",
                    "zhushu": "言师众大如国，故可以言如。若言“如齐侯”，则不可。"
                },
                {
                    "paragraph": "妇人既嫁不逾竟，逾竟，非礼也。○秋，郳𥠖来来朝。",
                    "zhushu": "𥠖来，名也。○郳，五兮反，国名。𥠖，郎兮反。𥠖来，郳君名。朝，直遥反。"
                },
                {
                    "paragraph": "郳，国也。𥠖来，微国之君，未爵命者也。○冬，公会齐人、宋人、陈人、蔡人伐卫。",
                    "zhushu": "纳惠公朔。"
                },
                {
                    "paragraph": "是齐侯、宋公也，其曰人，何也？人诸侯，所以人公也。其人公，何也？逆天王之命也。",
                    "zhushu": "王不欲立朔也。",
                    "type": 2
                },
                {
                    "paragraph": "六年，春，王三月，王人子突救卫。",
                    "zhushu": "徐邈曰：“诸侯不奉王命，朔遂得篡。王威屈辱有危，故月也。救卫于义善，故重；子突功不立，故著其危。”"
                },
                {
                    "paragraph": "王人，卑者也。称名，贵之也，",
                    "zhushu": "何休以为称子则非名也。郑君释之曰：王人，贱者，录则名可。今以其衔命救卫，故贵之。贵之则子突为字可知明矣。此“名”当为“字”误尔。徐乾曰：王人者，卑者之称也，当直称王人而已。今以其能奉天子之命救卫而拒诸侯，故加名以贵之。僖八年“公会王人、齐侯”，是卑者之常称。○卑者之称，尺证反，下“常称”同。"
                },
                {
                    "paragraph": "善救卫也。救者善，则伐者不正矣。○夏，六月，卫侯朔入于卫。其不言伐卫纳朔，何也？",
                    "zhushu": "据九年“伐齐纳纠”言“纳”。"
                },
                {
                    "paragraph": "不逆天王之命也。",
                    "zhushu": "不与诸侯得纳王之所绝。"
                },
                {
                    "paragraph": "入者，内弗受也。何用弗受也？为以王命绝之也。朔之名，恶也。朔入逆，则出顺矣。朔出入名，以王命绝之也。○秋，公至自伐卫。恶事不致，此其致，何也？",
                    "zhushu": "据襄九年时有穆姜之丧，会诸侯伐郑，不致。"
                },
                {
                    "paragraph": "不致，则无用见公之恶、事之成也。",
                    "zhushu": "○见，贤徧反。"
                },
                {
                    "paragraph": "○螟。",
                    "zhushu": "○螟，亡丁反。"
                },
                {
                    "paragraph": "○冬，齐人来归卫寳。以齐首之，分恶于齐也。使之如下齐而来我然，恶战则杀矣。",
                    "zhushu": "若卫自归寳于齐，过齐然后与我，齐首其事，则我与王人战，罪差减。○分恶，乌各反，下同。杀，色界反，旧色例反。过，古禾反。差，初卖反。",
                    "type": 2
                },
                {
                    "paragraph": "七年，春，夫人姜氏会齐侯于防。",
                    "zhushu": "防，鲁地。"
                },
                {
                    "paragraph": "妇人不会，会非正也。○夏四月辛卯，昔，恒星不见。恒星者，经星也。",
                    "zhushu": "经，常也，谓常列宿。○昔，如字，或作“㝜”，同。不见，贤徧反，下不音者同。列宿，夙又反，下皆同。"
                },
                {
                    "paragraph": "日入至于星出，谓之昔。不见者，可以见也。夜中，星陨如雨。",
                    "zhushu": "如，而也。星既陨而复雨。○陨，云敏反。复，扶又反。"
                },
                {
                    "paragraph": "其陨也如雨，是夜中与？",
                    "zhushu": "星既陨而雨，必晦暝，安知夜中乎？○与，音余。暝，亡定反。"
                },
                {
                    "paragraph": "春秋著以传著，疑以传疑。",
                    "zhushu": "明实录也。○传，直专反。"
                },
                {
                    "paragraph": "中之几也，而曰“夜中”，著焉尔。",
                    "zhushu": "几，微也。星既陨而雨，中微难知，而曰“夜中”，自以实著尔，非亿度而知。○度，徒各反。"
                },
                {
                    "paragraph": "何用见其中也？失变而录其时，则夜中矣。",
                    "zhushu": "失星变之始，而录其已陨之时，检录漏刻，以知夜中。"
                },
                {
                    "paragraph": "其不曰恒星之陨，何也？我知恒星之不见，而不知其陨也。我见其陨，而接于地者，则是雨说也。",
                    "zhushu": "言我见从上来接于下，然后可言雨星。今唯“见”在下，故曰“陨星”○“我见”。见，音如字，注同。雨，于付反，注同。"
                },
                {
                    "paragraph": "著于上，见于下，谓之雨；著于下，不见于上，谓之陨。岂雨说哉？",
                    "zhushu": "觧经不得言“雨星”，而言“陨星”也。郑君曰：“众星列宿，诸侯之象。不见者，是诸侯弃天子礼义法度也。”刘向曰：“陨者，象诸侯陨队，失其所也。又中夜而陨者，象不终其性命，中道而落。”○见于下，如字，或贤徧反。不见，贤徧反。队，直类反。"
                },
                {
                    "paragraph": "○秋，大水。髙下有水灾曰大水。○无麦、苗。麦、苗同时也。",
                    "zhushu": "麦与黍、稷之苗同时死。"
                },
                {
                    "paragraph": "○冬，夫人姜氏会齐侯于榖。",
                    "zhushu": "榖，齐地。"
                },
                {
                    "paragraph": "妇人不会，会非正也。",
                    "zhushu": "",
                    "type": 2
                },
                {
                    "paragraph": "八年，春，王正月，师次于郎，以俟陈人、蔡人。",
                    "zhushu": "时陈、蔡欲伐鲁，故出师以待之。"
                },
                {
                    "paragraph": "次，止也；俟，待也。甲午，治兵。出曰治兵，习战也；入曰振旅，习战也。",
                    "zhushu": "振，整也。旅，众也。"
                },
                {
                    "paragraph": "治兵而陈、蔡不至矣。兵事以严终，",
                    "zhushu": "以严整终事，故敌人不至。"
                },
                {
                    "paragraph": "故曰“善陈者不战”，此之谓也。善为国者不师，",
                    "zhushu": "导之以德，齐之以礼。江熙曰：“邻国望我，欢若亲戚，何师之为？”○陈，直觐反，下文皆同。导，徒报反，下同。"
                },
                {
                    "paragraph": "善师者不陈，",
                    "zhushu": "师众素严，不须耀军列陈。江熙曰：“上兵伐谋，何乃至陈？”"
                },
                {
                    "paragraph": "善陈者不战，",
                    "zhushu": "军陈严整，敌望而畏之，莫敢战。"
                },
                {
                    "paragraph": "善战者不死，",
                    "zhushu": "投兵胜地，故无死者。江熙曰：“辟实攻虚则不死。”"
                },
                {
                    "paragraph": "善死者不亡。",
                    "zhushu": "民尽其命，无奔背散亡者也。江熙曰：“见危授命，义存君亲，虽没犹存。”○尽，津忍反，皆音佩。"
                },
                {
                    "paragraph": "○夏，师及齐师围郕，郕降于齐师。其曰“降于齐师”何？不使齐师加威于郕也。",
                    "zhushu": "郕，同姓之国，而与齐伐之，是用师之过也。故使若齐无武功而郕自降。○降，户江反，皆同。"
                },
                {
                    "paragraph": "○秋，师还。还者，事未毕也，遯也。",
                    "zhushu": "郕已降而以未毕为文者，盖辟灭同姓之国，示不卒其事。○还音旋。遯，徒困反。"
                },
                {
                    "paragraph": "○冬，十有一月癸未，齐无知弑其君诸儿。大夫弑其君，以国氏者，嫌也，弑而代之也。",
                    "zhushu": "○儿，如字，一音五兮反。",
                    "type": 2
                },
                {
                    "paragraph": "九年，春，齐人杀无知。无知之挈，失嫌也。称“人”以杀大夫，杀有罪也。",
                    "zhushu": "○挈，苦结反。"
                },
                {
                    "paragraph": "○公及齐大夫盟于暨。",
                    "zhushu": "暨，鲁地。○暨，其器反，左氏作“蔇”。"
                },
                {
                    "paragraph": "公不及大夫，",
                    "zhushu": "春秋之义，内大夫可以会诸侯，公不可以盟外大夫，所以明尊卑，定内外也。今齐国无君，要当有任其盟者，故不得不以权通。"
                },
                {
                    "paragraph": "大夫不名，无君也。",
                    "zhushu": "礼，君前臣名。齐无君，故大夫不名。"
                },
                {
                    "paragraph": "盟，纳子紏也。不日，其盟渝也。",
                    "zhushu": "变盟立小白。○渝，羊朱反。"
                },
                {
                    "paragraph": "当齐无君，制在公矣。当可纳而不纳，故恶内也。",
                    "zhushu": "○恶，乌路反，下及注“恶内”皆同。"
                },
                {
                    "paragraph": "○夏，公伐齐，纳紏。",
                    "zhushu": "不言子纠而直云紏者，盟系在于鲁，故挈之也。春秋于内公子为大夫者，乃记其奔，子紏不为大夫，故不书其奔。郑忽既受命嗣位，是以书其出。然则重非嫡嗣，官非大夫，皆事例所略，故许叔、蔡季、小白、重耳，通亦不书出。○紏，居黝反，左氏作“子紏”。嫡，丁历反。重，直龙反。"
                },
                {
                    "paragraph": "当可纳而不纳，齐变而后伐，故乾时之战不讳败，恶内也。",
                    "zhushu": "何休曰：三年，“溺会齐师伐卫”，故贬而名之。四年，“公及齐人狩于郜”，故卑之曰“人”。今亲纳雠子，反恶其晩，恩义相违，莫此之甚。郑君释之曰：“于雠不复，则怨不释。而鲁释怨，屡会仇雠，一贬其臣，一卑其君，亦足以责鲁臣子。其余则同，不复讥也。至于伐齐纳纠，讥当可纳而不纳尔。此自正义，不相反也。”𡩋谓雠者，无时而可与通，纵纳之遟晚，又不能全保雠子，何足以恶内乎？然则乾时之战不讳败，齐人取子纠杀之，皆不迃其文，正书其事，内之大恶，不待贬绝，居然显矣。二十四年公如齐亲迎，亦其类也。恶内之言，传或失之。○败恶，乌各反，注同。复，扶又反。迃，音于，一音纡，又于武反。迎，鱼敬反。"
                },
                {
                    "paragraph": "○齐小白入于齐。大夫出奔反，以好曰“归”，",
                    "zhushu": "成十四年“卫孙林父自晋归于卫”是也。"
                },
                {
                    "paragraph": "以恶曰“入”。齐公孙无知弑襄公，公子纠、公子小白不能存，出亡。",
                    "zhushu": "子纠奔鲁，小白奔莒。"
                },
                {
                    "paragraph": "齐人杀无知而迎公子纠于鲁。公子小白不让公子纠，先入，又杀之于鲁，故曰“齐小白入于齐”，恶之也。",
                    "zhushu": "○恶，乌路反。"
                },
                {
                    "paragraph": "○秋七月丁酉，葬齐襄公。",
                    "zhushu": "诸公子争立，国乱，故危之。"
                },
                {
                    "paragraph": "○八月庚申，及齐师战于乾时，我师败绩。",
                    "zhushu": "不言“及”者，主名，内之卑者。乾时，齐地。"
                },
                {
                    "paragraph": "○九月，齐人取子纠杀之。",
                    "zhushu": "言子纠者，明其贵，宜为君。"
                },
                {
                    "paragraph": "外不言“取”，言“取”，病内也。取，易辞也，犹曰“取其子纠而杀之”云尔。",
                    "zhushu": "犹言自齐之子纠，今取而杀之，言鲁不能救护也。○易，以豉反。"
                },
                {
                    "paragraph": "十室之邑，可以逃难，百室之邑，可以隐死。以千乘之鲁而不能存子纠，以公为病矣。",
                    "zhushu": "○难，乃旦反，下注同。乘，绳证反。"
                },
                {
                    "paragraph": "○冬，浚洙。浚洙者，深洙也，著力不足也。",
                    "zhushu": "畏齐难。○浚，音峻，深也。洙，音殊。杜预云：“水名。”",
                    "type": 2
                },
                {
                    "paragraph": "十年，春，王正月，公败齐师于长勺。",
                    "zhushu": "长勺，鲁地。○勺，时酌反。"
                },
                {
                    "paragraph": "不日，疑战也。",
                    "zhushu": "疑战者，言不尅曰而战，以诈相袭。"
                },
                {
                    "paragraph": "疑战而曰败，胜内也。",
                    "zhushu": "胜内，谓胜在内。"
                },
                {
                    "paragraph": "○二月，公侵宋。侵时，此其月，何也？乃深其怨于齐，又退侵宋以众其敌。恶之，故谨而月之。",
                    "zhushu": "○恶，乌路反。"
                },
                {
                    "paragraph": "○三月，宋人迁宿。迁，亡辞也。",
                    "zhushu": "为人所迁，则无复国家，故曰“亡辞”。闵二年“齐人迁阳”亦是也。○复，扶富反，下文及注同。"
                },
                {
                    "paragraph": "其不地，宿不复见也。",
                    "zhushu": "国亡不复见。经不言灭者，言灭则弑其君，灭其宗庙社稷，就而有之，不迁其民。○见，贤徧反。"
                },
                {
                    "paragraph": "迁者，犹未失其国家以往者也。",
                    "zhushu": "谓自迁者。僖元年“邢迁于夷仪”成十五年“许迁于叶”之类是也。彼二传曰“迁者，犹得其国家以往者也”，此传云“迁者，犹未失其国家以往”，互丈也。○叶，舒涉反。"
                },
                {
                    "paragraph": "○夏六月，齐师、宋师次于郎。次，止也，畏我也。○公败宋师于乘丘。",
                    "zhushu": "乘丘，鲁地。○乘，绳证反。"
                },
                {
                    "paragraph": "不日，疑战也。疑战而曰败，胜内也。○秋九月，荆败蔡师于莘，",
                    "zhushu": "莘，蔡地。○莘，所巾反。"
                },
                {
                    "paragraph": "以蔡侯献武归。荆者，楚也。何为谓之荆？狄之也。何为狄之？圣人立，必后至；天子弱，必先叛。故曰“荆”，狄之也。蔡侯何以名也？",
                    "zhushu": "据僖十五年，秦获晋侯不名。○献武，本亦依左氏作“舞”。"
                },
                {
                    "paragraph": "绝之也。何为绝之？获也。中国不言败，",
                    "zhushu": "据宣十二年，“晋荀林父帅师及楚子战于邲，晋师败绩”，不言败晋师。○邲，皮必反，又扶必反，一音弼。败绩，如字。"
                },
                {
                    "paragraph": "此其言“败”，何也？中国不言败，蔡侯其见获乎！其言“败”，何也？释蔡侯之获也。“以归”，犹愈乎执也。",
                    "zhushu": "为中国讳见执，故言以归。○为，于伪反。"
                },
                {
                    "paragraph": "○冬十月，齐师灭谭，谭子奔莒。",
                    "zhushu": "桓十一年，郑忽出奔卫，传曰：“其名，失国也”。”十六年，卫侯朔出奔齐，传曰：“朔之名，恶也。”然则出奔书名有二义，谭子国灭不名，盖无罪也。凡书奔者，责不死社稷；不言出者，国灭无所出也。他皆放此。",
                    "type": 2
                },
                {
                    "paragraph": "十有一年，春，王正月。○夏五月，戊寅，公败宋师于鄑。",
                    "zhushu": "鄑，鲁地。○败，必迈反，下及注同。鄑，子移反。"
                },
                {
                    "paragraph": "内事不言战，举其大者。其日，成败之也，",
                    "zhushu": "结日列陈，不以诈相袭，得败师之道，故曰成也。○列陈，直觐反。"
                },
                {
                    "paragraph": "宋万之获也。○秋，宋大水。外灾不书，此何以书？王者之后也。髙下有水灾曰大水。○冬，王姫归于齐。其志，过我也。",
                    "zhushu": "○过，古禾反。",
                    "type": 2
                },
                {
                    "paragraph": "十有二年，春，王三月，纪叔姫归于𨟎。",
                    "zhushu": "𨟎，纪邑也，纪季所用入于齐者。纪国既灭，故归𨟎。"
                },
                {
                    "paragraph": "国而曰归，此邑也，其曰归，何也？吾女也。失国，喜得其所，故言归焉尔。",
                    "zhushu": "江熙曰：“四年齐灭纪，不言灭而言大去者，义有所见尔，则国灭也。叔姫来归不书，非归寍，且非大归也。叔姫守节，积有年矣，纪季虽以𨟎入于齐，不敢懐贰，然襄公犲狼，未可暗信。桓公既立，徳行方宣于天下，是以叔姫归于𨟎，鲁喜其女得申其志。”○见，贤徧反。犲，仕皆反。行，下孟反。"
                },
                {
                    "paragraph": "○夏四月。○秋八月，甲午，宋万弑其君捷。",
                    "zhushu": "捷，宋闵公。"
                },
                {
                    "paragraph": "宋万，宋之卑者也。卑者以国氏。“及其大夫仇牧”，以尊及卑也。仇牧，闲也。",
                    "zhushu": "仇牧扞卫其君，故见杀也。桓二年传曰：“臣既死，君，不忍称其名。”今仇牧书名，则知宋君先弑。○仇牧，音目。捍，曷旦反。"
                },
                {
                    "paragraph": "○冬，十月，宋万出奔陈。",
                    "zhushu": "宋久不讨贼，致令得奔，故谨而月之。○令，力呈反。",
                    "type": 2
                },
                {
                    "paragraph": "十有三年，春，齐人、宋人、陈人、蔡人、邾人会于北杏。",
                    "zhushu": "北杏，齐地。"
                },
                {
                    "paragraph": "是齐侯、宋公也，其曰人，何也？始疑之。何疑焉？桓非受命之伯也，将以事授之者也。",
                    "zhushu": "言诸侯将权时推齐侯使行伯事。"
                },
                {
                    "paragraph": "曰：“可矣乎？未乎？”",
                    "zhushu": "邵曰：“疑齐桓虽非受命之伯，诸侯推之，便可以为伯乎？未也。”"
                },
                {
                    "paragraph": "举人，众之辞也。",
                    "zhushu": "称人，言非王命，众授之以事。"
                },
                {
                    "paragraph": "○夏，六月，齐人灭遂。遂，国也。其不日，微国也。○秋，七月。○冬，公会齐侯，盟于柯。",
                    "zhushu": "柯，齐地。○柯，古何反。"
                },
                {
                    "paragraph": "曹刿之盟也，信齐侯也。",
                    "zhushu": "曹刿之盟，经、传无文，盖有信者也。公羊传曰：“要盟可犯，而桓公不欺；曹子可雠，而桓公不怨。桓公之信著于天下，自柯之盟始。”○刿，居卫反。要盟，于遥反。"
                },
                {
                    "paragraph": "桓盟虽内与，不日，信也。",
                    "zhushu": "公盟例日，外诸侯盟例不日。桓大信远著，故虽公与盟，犹不日。○与，音预，注同。",
                    "type": 2
                },
                {
                    "paragraph": "十有四年，春，齐人、陈人、曹人伐宋。○夏，单伯会伐宋。会事之成也。",
                    "zhushu": "伐事已成，单伯乃至。○单，音善。"
                },
                {
                    "paragraph": "○秋，七月，荆入蔡。荆者，楚也。其曰荆，何也？州举之也。州不如国，",
                    "zhushu": "言荆不如言楚。"
                },
                {
                    "paragraph": "国不如名，",
                    "zhushu": "言楚不如言介葛庐。○介，音界。"
                },
                {
                    "paragraph": "名不如字。",
                    "zhushu": "言介葛庐不如言邾仪父。"
                },
                {
                    "paragraph": "○冬，单伯会齐侯、宋公、卫侯、郑伯于鄄。",
                    "zhushu": "鄄，卫地。○鄄，音绢。"
                },
                {
                    "paragraph": "复同会也。",
                    "zhushu": "诸侯欲推桓以为伯，故复同会于此以谋之。○复，扶又反。",
                    "type": 2
                },
                {
                    "paragraph": "十有五年，春，齐侯、宋公、陈侯、卫侯、郑伯会于鄄。复同会也。",
                    "zhushu": "为欲推桓为伯，故复会于此。○复，扶又反。为欲，于伪反。"
                },
                {
                    "paragraph": "○夏，夫人姜氏如齐。妇人既嫁不逾竟，逾竟，非礼也。○秋，宋人、齐人、邾人伐郳。",
                    "zhushu": "宋主兵，故序齐上也。班序上下，以国大小为次，夷狄在下。征伐则以主兵为先，春秋之常也。他皆放此。"
                },
                {
                    "paragraph": "○郑人侵宋。○冬，十月。",
                    "zhushu": "",
                    "type": 2
                },
                {
                    "paragraph": "十有六年，春，王正月。○夏，宋人、齐人、卫人伐郑。○秋，荆伐郑。○冬，十有二月，会齐侯、宋公、陈侯、卫侯、郑伯、许男、曹伯、滑伯、滕子，同盟于幽。",
                    "zhushu": "幽，宋地。○滑，于八反。"
                },
                {
                    "paragraph": "同者，有同也，同尊周也。不言公，外内寮一，疑之也。",
                    "zhushu": "十三年春，会于北杏，诸侯俱疑齐桓非受命之伯，欲共以事推之，可乎？今于此年，诸侯同共推桓，而鲁与齐雠，外内同一，疑公可事齐不？会不书公，以著疑焉。同官为尞，谓诸侯也。至二十七年同盟于幽，遂伯齐侯。○寮，一力雕反。"
                },
                {
                    "paragraph": "○邾子克卒。其曰子，进之也。",
                    "zhushu": "附齐而尊周室，王命进其爵。",
                    "type": 2
                },
                {
                    "paragraph": "十有七年，春，齐人执郑詹。人者，众辞也。以人执，与之辞也。",
                    "zhushu": "与，令得执。○詹，者廉反。令，力呈反。"
                },
                {
                    "paragraph": "郑詹，郑之卑者。卑者不志，此其志，何也？以其“逃来”志之也。逃来则何志焉？将有其末，不得不录其本也。",
                    "zhushu": "末，谓逃来。"
                },
                {
                    "paragraph": "郑詹，郑之佞人也。",
                    "zhushu": "○佞，乃定反。"
                },
                {
                    "paragraph": "○夏，齐人殱于遂。殱者，尽也。然则何为不言遂人？尽齐人也？无遂之辞也。无遂则何为言遂？其犹存遂也。",
                    "zhushu": "以其能杀齐戍，故若遂之存。○殱，子廉反，尽也。“遂人尽齐人”，绝句。"
                },
                {
                    "paragraph": "存遂奈何？曰：齐人灭遂，使人戍之，遂之因氏，饮戍者酒而杀之，齐人殱焉。此谓狎敌也。",
                    "zhushu": "狎，犹轻也。○饮，于鸩反。狎，户甲反。"
                },
                {
                    "paragraph": "○秋，郑詹自齐逃来。逃义曰逃。",
                    "zhushu": "齐称人以执，是执有罪也。执得其罪，故曰义也。今而逃之，是逃义也。"
                },
                {
                    "paragraph": "○冬，多麋。",
                    "zhushu": "京房易传曰：“废正作淫，为火不明，则国多麋。”○麋，士悲反。",
                    "type": 2
                },
                {
                    "paragraph": "十有八年，春，王三月，日有食之。不言日，不言朔，夜食也。何以知其夜食也？曰：王者朝日，",
                    "zhushu": "王制曰：“天子玄冕而朝日于东门之外。”故日始出而有亏伤之处，是以知其夜食也。何休曰：“春秋不言月食日者，以其无形，故阙疑。其夜食何缘书乎？”郑君释之曰：“一日一夜合为一日，今朔日日始出，其食亏伤之处未复，故知此日以夜食。夜食则亦属前月之晦，故榖梁子不以为疑。”○朝，直遥反。处，昌虑反。"
                },
                {
                    "paragraph": "故虽为天子，必有尊也；贵为诸侯，必有长也。故天子朝日，诸侯朝朔。",
                    "zhushu": "○长，丁丈反。"
                },
                {
                    "paragraph": "○夏，公追戎于济西。其不言戎之伐我，何也？以公之追之，不使戎迩于我也。",
                    "zhushu": "迩，犹近也。不使戎得逼近于我，故若入竟，望风退走。○济，子礼反。济，水名。迩，如字。迩，近也，一本作“介”，音界，亦近也。竟，音境。"
                },
                {
                    "paragraph": "于济西者，大之也。何大焉？为公之追之也。",
                    "zhushu": "言戎远来至济西，必大有徒众，以公自追之，知其审然。○为，于伪反。"
                },
                {
                    "paragraph": "○秋，有𧌒。",
                    "zhushu": "𧌒，短狐也，盖含沙射人。京房易传曰：“忠臣进善，君不识，厥咎国生𧌒。”○𧌒，本亦作“蜮”，音或，短狐，本草谓之射工。射人，食亦反，下文同。"
                },
                {
                    "paragraph": "一有一亡曰有。𧌒，射人者也。",
                    "zhushu": "○亡，音无，又如字。"
                },
                {
                    "paragraph": "○冬，十月。",
                    "zhushu": ""
                },
                {
                    "paragraph": "十有九年",
                    "zhushu": "○传本或分此以下为庄公与闵公同卷。"
                },
                {
                    "paragraph": "春，王正月。○夏，四月。○秋，公子结媵陈人之妇于鄄，遂及齐侯、宋公盟。媵，浅事也，不志，此其志，何也？辟要盟也。",
                    "zhushu": "鲁实使公了结要二国之盟，欲目托于大国，未审得盟与不，故以媵妇为名，得盟则盟，不则止，此行有辞也。○媵，以证反，又绳证反。尔雅云：“送也。”要，于遥反，注同。"
                },
                {
                    "paragraph": "何以见其辟要盟也？媵，礼之轻者也；盟，国之重也。以轻事遂乎国重无说。",
                    "zhushu": "以轻遂重，无他异说，故知辟要盟耳。○见，贤𥚹反。"
                },
                {
                    "paragraph": "其曰“陈人之妇”，略之也。",
                    "zhushu": "但为遂事，假录媵事耳，故略言陈人之妇，不处其主名。○为，于伪反。"
                },
                {
                    "paragraph": "其不日，数渝，恶之也。",
                    "zhushu": "○数，音朔。恶，乌路反。"
                },
                {
                    "paragraph": "○夫人姜氏如莒。妇人既嫁不逾竟，逾竟，非正也。○冬，齐人、宋人、陈人伐我西鄙。其曰鄙，远之也。其远之，何也？不以难迩我国也。",
                    "zhushu": "○难，乃旦反。迩，如字，本又作“介”，音界。",
                    "type": 2
                },
                {
                    "paragraph": "二十年，春，王二月，夫人姜氏如莒。",
                    "zhushu": "夫人比年如莒，过而不改，无礼尤甚，故谨而月之。○莒，音举。"
                },
                {
                    "paragraph": "妇人既嫁不逾竟，逾竟，非正也。",
                    "zhushu": "○竟，音境。"
                },
                {
                    "paragraph": "○夏，齐大灾。其志，以甚也。",
                    "zhushu": "外灾不志。甚，谓灾及人也。外灾例时。"
                },
                {
                    "paragraph": "○秋七月。○冬，齐人伐我。",
                    "zhushu": "",
                    "type": 2
                },
                {
                    "paragraph": "二十有一年，春，王正月。○夏，五月辛酉，郑伯突卒。○秋七月戊戍，夫人姜氏薨。妇人弗目也。",
                    "zhushu": "郑嗣曰：“弗目，谓不目言其地也。妇人无外事，居有常所，故薨不书地。僖元年传曰：“夫人薨，不地。”此言弗目，盖互辞尔。定九年“得寳玉、大弓”，传曰：“弗目，羞也。”盖此类也。”江熙曰：“文姜有弑公之逆，而弗目其罪。○弗目，谓不题目文姜薨所也。一曰弗目其罪。”"
                },
                {
                    "paragraph": "○冬十有二月，葬郑厉公。",
                    "zhushu": "",
                    "type": 2
                },
                {
                    "paragraph": "二十有二年春，王正月，肆大眚。肆，失也；眚，灾也。",
                    "zhushu": "易称“赦过宥罪”，书称“眚灾肆赦”，经称“肆大眚”，皆放赦罪人，荡涤众故。有时而用之，非经国之常制。○肆，音四。眚，所景反。宥，音又。涤，音狄。"
                },
                {
                    "paragraph": "灾，纪也，失故也，",
                    "zhushu": "灾，谓罪恶。纪，治理也。有罪当治理之，今失之者，以文姜之故。"
                },
                {
                    "paragraph": "为嫌天子之葬也。",
                    "zhushu": "文姜罪应诛绝，诛绝之罪不葬。若不赦除众恶，而书葬者，嫌天子许之，明须赦而后得葬。○为，于伪反。"
                },
                {
                    "paragraph": "○癸丑，葬我小君文姜。小君，非君也，",
                    "zhushu": "不治其民。"
                },
                {
                    "paragraph": "其曰君，何也？以其为公配，可以言小君也。○陈人杀其公子御宼。",
                    "zhushu": "御寇，宣公之子。○御，鱼吕反，又作“御”。"
                },
                {
                    "paragraph": "言公子而不言大夫，公子，未命为大夫也。其曰公子，何也？公子之重，视大夫，",
                    "zhushu": "视，比。"
                },
                {
                    "paragraph": "命以执公子。",
                    "zhushu": "大夫既命，得执公子之礼。一本“大夫命以视公子”。"
                },
                {
                    "paragraph": "○夏，五月。",
                    "zhushu": "以五月首时，𡩋所未详。"
                },
                {
                    "paragraph": "○秋，七月，丙申，及齐髙傒盟于防。不言公，髙傒伉也。",
                    "zhushu": "书日，则公盟也。髙傒骄伉，与公敌体，耻之，故不书公。○傒，音奚。伉，苦浪反。"
                },
                {
                    "paragraph": "○冬，公如齐纳币。纳币，大夫之事也。礼有纳采，",
                    "zhushu": "采择女之德性也。其礼用鴈为贽者，取顺阴阳往来。○䞇，音至。"
                },
                {
                    "paragraph": "有问名，",
                    "zhushu": "问女名而卜之，知吉凶也，其礼如纳采。"
                },
                {
                    "paragraph": "有纳征，",
                    "zhushu": "征，成也，纳币以成㛰。"
                },
                {
                    "paragraph": "有告期，",
                    "zhushu": "告迎期。○迎，鱼敬反。"
                },
                {
                    "paragraph": "四者备而后娶，礼也。公之亲纳币，非礼也，故讥之。",
                    "zhushu": "公母丧，未再朞而图㛰，传无讥文，但讥亲纳币者，丧㛰不待贬绝而罪恶见。○见，贤徧反。",
                    "type": 2
                },
                {
                    "paragraph": "二十有三年，春，公至自齐。○祭叔来聘。",
                    "zhushu": "祭叔，天子寰内诸侯。叔，名。○祭，侧界反。寰，音县，又音环。"
                },
                {
                    "paragraph": "其不言“使”，何也？天子之内臣也。不正其外交，故不与使也。",
                    "zhushu": "何休曰：“南季、宰渠伯纠、家父、宰周公来聘，皆称使，独于此夺之，何也？”郑君释之曰：“诸称使者，是奉王命，其人无自来之意。今祭叔不一心于王，而欲外交，不得王命来，故去使以见之。”○去，起吕反。见，贤徧反。"
                },
                {
                    "paragraph": "○夏，公如齐观社。常事曰视，",
                    "zhushu": "视朔是也。"
                },
                {
                    "paragraph": "非常曰观。观，无事之辞也，",
                    "zhushu": "言无朝会之事。○朝，直遥反，下同。"
                },
                {
                    "paragraph": "以是为尸女也。",
                    "zhushu": "尸，主也，主为女往尔，以观社为辞。○主为，于伪反。"
                },
                {
                    "paragraph": "无事不出竟。公至自齐。公如",
                    "zhushu": "陈，公行例。"
                },
                {
                    "paragraph": "往时，正也；",
                    "zhushu": "正，谓无危惧也，皆放此。"
                },
                {
                    "paragraph": "致月，故也。如往月，致月，有惧焉尔。○荆人来聘。善累而后进之。其曰“人”，何也？举道不待再。",
                    "zhushu": "明聘问之礼，朝宗之道，非夷狄之所能，故一举而进之。"
                },
                {
                    "paragraph": "○公及齐侯遇于榖。及者，内为志焉尔。遇者，志相得也。○萧叔朝公。微国之君未爵命者。其不言“来”，于外也。",
                    "zhushu": "言于榖，朝公也。"
                },
                {
                    "paragraph": "朝于庙，正也；于外，非正也。○秋，丹桓宫楹。",
                    "zhushu": "楹，柱。"
                },
                {
                    "paragraph": "礼：天子诸侯黝垩，",
                    "zhushu": "黝垩，黑色。○黝，于纠反，又于柳反，注同。垩，乌路反，又乌各反。范云：“黝垩，黑色。”案：黝，黑也。垩，白土。"
                },
                {
                    "paragraph": "大夫仓，士黈。",
                    "zhushu": "黈，黄色。○黈，他苟反，黄色也。麋氏云：“张斗反。”"
                },
                {
                    "paragraph": "丹楹，非礼也。○冬十有一月，曹伯射姑卒。",
                    "zhushu": "○射，音亦，本或作“亦”。"
                },
                {
                    "paragraph": "○十有二月甲寅，公会齐侯，盟于扈。",
                    "zhushu": "桓盟不日，此盟日者，前“公如齐观社”，传曰：“观，无事之辞。”以是为尸女也。公怠弃国政，比行犯礼，忧危甚矣。覇主降心，亲与之盟，实有弘济之功，而鲁得免于罪，臣子所庆，莫重于此。时事所重，文亦宜详，故特谨日以著之。○扈，音户。",
                    "type": 2
                },
                {
                    "paragraph": "二十有四年春，王三月，刻桓宫桷。礼：天子之桷，斲之砻之，加密石焉；",
                    "zhushu": "以细石磨之。○刻，音克。桷，音角，榱也。方曰桷，圆曰椽。斲，丁角反，削也。砻之，力公反，磨也。"
                },
                {
                    "paragraph": "诸侯之桷，斲之砻之；大夫斲之；士，斲本。刻桷，非正也。夫人，所以崇宗庙也，取非礼与非正而加之于宗庙，以饰夫人，非正也。",
                    "zhushu": "非礼，谓娶雠女。非正，谓刻桷、丹楹也。本非宗庙之宜，故曰“加”。言将亲迎，欲为夫人饰，又非正也。○迎，鱼敬反，下皆同。"
                },
                {
                    "paragraph": "刻桓宫桷，丹桓宫楹，斥言“桓宫”，以恶庄也。",
                    "zhushu": "不言“新宫”而谓之“桓宫”，以桓见杀于齐，而饰其宗朝，以荣雠国之女，恶庄不子。○恶，乌路反，下同。"
                },
                {
                    "paragraph": "○葬曹庄公。○夏，公如齐逆女。亲迎，恒事也，不志。此其志，何也？不正其亲迎于齐也。○秋，公至自齐。迎者，行见诸，舍见诸。",
                    "zhushu": "诸，之也。言瞻望。夫人乘车。○乘，绳证反。"
                },
                {
                    "paragraph": "先至，非正也。○八月丁丑，夫人姜氏入。",
                    "zhushu": "哀姜。"
                },
                {
                    "paragraph": "入者，内弗受也。日入，恶入者也。何用不受也？以宗庙弗受也。其以宗庙弗受，何也？娶仇人子弟，以荐舍于前，其义不可受也。",
                    "zhushu": "荐，进。舍，置。○恶入，乌路反，一音如字。"
                },
                {
                    "paragraph": "戊寅，大夫宗妇觌，用币。",
                    "zhushu": "宗妇，同宗大夫之妇。○觌用，徒历反。见也。"
                },
                {
                    "paragraph": "觌，见也。礼：大夫不见夫人。不言“及”，不正其行妇道，故列数之也。男子之贽，羔、鴈、雉、腒；",
                    "zhushu": "贽，所以至者也。上大夫用羔，取其从群，帅而不党也。下大夫用鴈，取其知时，飞翔有行列也。士冬用雉，夏用腒，取其耿介，交有时，别有伦也。腒，腊也。雉必用死，为其不可生服也。夏用腒，备腐臭也。○数，色主反。腒，其居反，腊也，乾雉也。士夏执之，备腐臭也。说文云：“北方谓乌腊曰腒。”传曰：“尧腊，舜始腒。”别，彼列反。为其，于伪反。腐，符甫反。"
                },
                {
                    "paragraph": "妇人之贽，枣、栗、鍜、修。",
                    "zhushu": "枣，取其早自矜庄；栗，取其敬栗。鍜、修，取断断自修整。○鍜，丁乱反，脯也。锻而加姜桂曰修。修饬，本或作“敕”，同耻力反；一本作“饰”，申职反；或作整，音征领反。"
                },
                {
                    "paragraph": "用币，非礼也；用者，不宜用者也。大夫，国体也，",
                    "zhushu": "国体，谓为君股肱。○股，音古。肱，古弘反。"
                },
                {
                    "paragraph": "而行妇道，恶之，故谨而日之也。",
                    "zhushu": "○恶，乌路反。"
                },
                {
                    "paragraph": "○大水。○冬，戎侵曹。曹羁出奔陈。赤归于曹。郭公。赤，盖郭公也。何为名也？礼，诸侯无外归之义，外归，非正也。",
                    "zhushu": "徐乾曰：“郭公，郭国之君也，名赤。盖不能治其国，舍而归于曹。君为社稷之主，承宗庙之重，不能安之，而外归他国，故但书名，以罪而惩之。不直言赤，复云郭公者，恐不知赤者是谁，将若鲁之微者故也。以郭公著上者，则是诸侯失国之例，是无以见微之义。”○羁，居宜反。郭公，左氏如字，公羊音虢。舍，音舍。惩，直升反。复，杖又反。著，张虑反，又张略反。见，贤徧反。",
                    "type": 2
                },
                {
                    "paragraph": "二十有五年春，陈侯使女叔来聘。",
                    "zhushu": "女，氏。叔，字。○女，音汝。"
                },
                {
                    "paragraph": "其不名，何也？",
                    "zhushu": "据成三年“晋侯使荀庚来聘”称名。"
                },
                {
                    "paragraph": "天子之命大夫也。○夏五月癸丑，卫侯朔卒。",
                    "zhushu": "惠公也。犯逆失德，故不书葬。"
                },
                {
                    "paragraph": "○六月辛未，朔，日有食之。言“日”言“朔”，食正朔也。鼓，用牲于社。鼓，礼也；用牲，非礼也。天子救日，置五麾，陈五兵、五鼓；",
                    "zhushu": "麾，旌幡也。五兵，予、戟、𨱆、楯、弓矢。○麾，毁为反。幡，芳元反。矛，亡侯反。𨱆，音越。楯，时准反，又音允。"
                },
                {
                    "paragraph": "诸侯置三麾，陈三鼓、三兵；大夫击门；士击柝。言充其阳也。",
                    "zhushu": "凢有声，皆阳事，以压阴气。柝，两木相击。充，实也。○柝，吐洛反。压，于甲反，又于涉反。"
                },
                {
                    "paragraph": "○伯姫归于𣏌。其不言“逆”，何也？逆之道微，无足道焉尔。○秋，大水，鼓，用牲于社、于门。",
                    "zhushu": "门，国门也。"
                },
                {
                    "paragraph": "髙下有水灾曰大水。既戒鼓而骇众，用牲可以已矣。救日以鼓兵，救水以鼓众。○冬，公子友如陈。",
                    "zhushu": "",
                    "type": 2
                },
                {
                    "paragraph": "二十有六年春，公伐戎。○夏，公至自伐戎。○曹杀其大夫。言大夫而不称名姓，无命大夫也。无命大夫而曰大夫，贤也，为曹羁崇也。",
                    "zhushu": "徐邈曰：于时微国衰陵，不能及礼，其大夫降班失位，下同于士，故略称“人”，而传谓之“无命大夫”也。莒庆、莒挐、邾庶其、邾快，皆特以事书，非实能贵，故略名而已。楚虽荆蛮，渐自通于诸夏，故庄二十三年书“荆人来聘”，文九年又襃而书名，国转强大，书之益详。然当僖公、文公之世，楚犹未能自同于列国，故得臣及椒并略名，惟屈完来会诸侯，以殊礼成之。楚庄王之兴，为江汉盟主，与诸夏之君权行抗礼，其势强于当年，而事交于内外，故春秋书之，遂从中国之例。夫政俗隆替，有乎其人，三后之姓，日失其序，而诸国乘间与之代兴，因详略之文，则可以见时事之实矣。秦爵，伯也，上据西周，班列中夏，故得称“师”有“大夫”。其大夫当名氏，而文十二年“秦术略名，盖于时晋主鲁盟，而秦方敌晋，则鲁之于秦，情好疏矣。礼以饰情，情疏则礼略，春秋所以略文乎。又吴札不书氏，以成尊于上也。宋之盟，叔孙豹不书氏，以著其能恭。此皆因事而为义。○为曹，于伪反。挐，女居反，又女加反。快，苦夬反。诸夏，户雅反，下同。屈，君勿反。情好，呼报反。"
                },
                {
                    "paragraph": "○秋，公会宋人、齐人伐徐。○冬十有二月，癸亥朔，日有食之。",
                    "zhushu": "",
                    "type": 2
                },
                {
                    "paragraph": "二十有七年春，公会𣏌伯姫于洮。",
                    "zhushu": "伯姫，庄公女。洮，鲁地。○洮，他刀反，本或作“桃”。"
                },
                {
                    "paragraph": "○夏六月，公会齐侯、宋公、陈侯、郑伯，同盟于幽。同者，有同也，同尊周也，于是而后授之诸侯也。其授之诸侯，何也？齐侯得众也。桓会不致，安之也；桓盟不日，信之也。信其信，仁其仁。衣裳之会十有一，未尝有㰱血之盟也，信厚也；",
                    "zhushu": "十三年会北杏，十四年会鄄，十五年又会鄄，十六年会幽，二十七年又会幽，僖元年会柽，二年会贯，三年会阳榖，五年会首戴，七年会寍母，九年会葵丘。○㰱，所洽反。于朾，他贞反，又敕丁反，本亦作“柽”。寍如字，又音𡩋。母音无，又茂后反。"
                },
                {
                    "paragraph": "兵车之会四，未尝有大战也，爱民也。",
                    "zhushu": "僖八年会洮，十三年会咸，十五年会牡丘，十六年会淮，于末年乃言之。不道侵蔡伐楚者，方书其盛，不道兵车也。此则以兵车会，而不用征伐。○咸音咸。牡，荗后反。"
                },
                {
                    "paragraph": "○秋，公子友如陈。葬原仲。",
                    "zhushu": "原仲，陈大夫。原，氏；仲，字。"
                },
                {
                    "paragraph": "言“葬”不言卒，不葬者也。",
                    "zhushu": "外大夫例不书卒。"
                },
                {
                    "paragraph": "不葬而曰“葬”，讳出奔也。",
                    "zhushu": "言季友辟内难而出，以葬原仲为辞。○难，乃旦反。"
                },
                {
                    "paragraph": "○冬，𣏌伯姫来。",
                    "zhushu": "归寍。"
                },
                {
                    "paragraph": "○莒庆来，逆叔姫。",
                    "zhushu": "庆，名也，莒大夫也。叔姫，庄公女。礼檀弓记曰：陈庄子死，赴于鲁，鲁人欲勿哭。缪公召县子而问焉。县子曰：“古之大夫，束修之问不出竟，虽欲哭之，安得而哭之？今之大夫，交政于中国，虽欲勿哭，安得而勿哭？”则大夫越竟逆女，非礼也。董仲舒曰：“大夫无束修之餽，无诸侯之交，越竟逆女，纪罪之。”○缪，音穆。县，音玄。竟音境。焉，于虔反。餽，旦愧反。越竟，本或作“疆”，居良反。"
                },
                {
                    "paragraph": "诸侯之嫁子于大夫，主大夫以与之。",
                    "zhushu": "君不敌臣。"
                },
                {
                    "paragraph": "“来”者，接内也。不正其接内，故不与夫妇之称也。",
                    "zhushu": "接内，谓与君为礼也。大妇之称，当言“逆女”。○称，尺证反。"
                },
                {
                    "paragraph": "○𣏌伯来朝。",
                    "zhushu": "𣏌称伯，盖时王所绌。○朝，直遥反。绌，本又作“黜”，敕律反。"
                },
                {
                    "paragraph": "○公会齐侯于城濮。",
                    "zhushu": "城濮，卫地。○濮音卜。",
                    "type": 2
                },
                {
                    "paragraph": "二十有八年，春，王三月，甲寅，齐人伐卫。卫人及齐人战，卫人败绩。于伐与战，安战也？",
                    "zhushu": "问在何处战。○处，昌虑反。"
                },
                {
                    "paragraph": "战卫，战则是师也，其曰“人”，何也？微之也。何为微之也？今授之诸侯，而后有侵伐之事，故微之也。其人卫，何也？以其人齐，不可不人卫也。",
                    "zhushu": "齐桓始受方伯之任，未能信著邻国，致有侵伐之事，贬师称“人”以微之也。人不可以敌于师，师不可以与人战，故亦以卫师为人。卫非有罪。"
                },
                {
                    "paragraph": "卫小齐大，其以卫及之，何也？以其微之，可以言及也。其称人以败，何也？不以师败于人也。",
                    "zhushu": "人轻而师重。"
                },
                {
                    "paragraph": "○夏四月丁未，邾子琐卒。",
                    "zhushu": "○琐，素果反。"
                },
                {
                    "paragraph": "○秋，荆伐郑。荆者，楚也。其曰荆，州举之也。○公会齐人、宋人救郑。善救郑也。○冬，筑微。",
                    "zhushu": "微，鲁邑。○微，左氏作“麋”。"
                },
                {
                    "paragraph": "山林薮泽之利，所以与民共也，虞之，非正也。",
                    "zhushu": "虞，典禽兽之官。言规固而筑之，又置官司以守之，是不与民共同利也。筑不志，凡志皆讥也。筑例时。○薮，素后反。"
                },
                {
                    "paragraph": "○大无麦禾。大者，有顾之辞也，于无禾及无麦也。",
                    "zhushu": "一灾不书，于冬无禾，而后顾录无麦，故言大，明不収甚。"
                },
                {
                    "paragraph": "○臧孙辰告籴于齐。",
                    "zhushu": "臧孙辰，鲁大夫臧文仲。○籴音狄。"
                },
                {
                    "paragraph": "国无三年之畜，曰国非其国也。一年不升，告籴诸侯。告，请也。籴，籴也。不正，故举臧孙辰以为私行也。",
                    "zhushu": "为内讳，故不称使，使若私行。○畜，敕六反，下同。为内，干伪反，下文“为内”同。"
                },
                {
                    "paragraph": "国无九年之畜，曰不足；无六年之畜，曰急；无三年之畜，曰国非其国也。诸侯无粟，诸侯相归粟，正也。臧孙辰告籴于齐，告，然后与之，言内之无外交也。古者税什一，",
                    "zhushu": "宣十五年注详矣。○税，始锐反。什一，十而税一。"
                },
                {
                    "paragraph": "丰年补败，",
                    "zhushu": "败，谓凶年。"
                },
                {
                    "paragraph": "不外求而上下皆足也。虽累凶年，民弗病也。一年不艾而百姓饥，君子非之。不言“如”，为内讳也。",
                    "zhushu": "○艾，牛盖反。",
                    "type": 2
                },
                {
                    "paragraph": "二十有九年，春，新延廏。延廏者，法廏也。",
                    "zhushu": "周䄠：“天子十二闲，马六种；邦国六闲，马四种。”每廏一闲。言法廏者，六闲之旧制也。○廏，九又反。六种，之勇反，下皆同。"
                },
                {
                    "paragraph": "其言“新”，有故也。",
                    "zhushu": "言改故而新之。"
                },
                {
                    "paragraph": "有故，则何为书也？古之君人者，必时视民之所勤。民勤于力，则功筑罕；",
                    "zhushu": "罕，希。○罕，呼旦反。"
                },
                {
                    "paragraph": "民勤于财，则贡赋少；民勤于食，则百事废矣。",
                    "zhushu": "凶荒杀礼。杀，所界反。"
                },
                {
                    "paragraph": "冬筑微，春新延廏，以其用民力为已悉矣。",
                    "zhushu": "悉，尽。"
                },
                {
                    "paragraph": "○夏，郑人侵许。○秋，有蜚。",
                    "zhushu": "榖梁说曰：“蜚者，南方𦤀恶之气所生也，象君臣淫泆，有臭恶之行。”○蜚，扶味反。行，下孟反。"
                },
                {
                    "paragraph": "一有一亡曰有。",
                    "zhushu": "○亡，如字，又音无。"
                },
                {
                    "paragraph": "○冬，十有二月，纪叔姫卒。",
                    "zhushu": "纪国虽灭，叔姫执节守义，故系之纪，贤而录之。"
                },
                {
                    "paragraph": "○城诸及防。",
                    "zhushu": "诸、防，皆鲁邑。"
                },
                {
                    "paragraph": "可城也，以大及小也。",
                    "zhushu": "传例曰：“凡城之志，皆讥。”今云可者，谓冬可用城，不妨农役耳。不谓作城无讥。",
                    "type": 2
                },
                {
                    "paragraph": "三十年春，王正月。○夏，师次于成。次，止也，有畏也，欲救鄣而不能也。不言公，耻不能救鄣也。",
                    "zhushu": "畏齐。○鄣，音章。"
                },
                {
                    "paragraph": "○秋七月，齐人降鄣。降，犹下也。鄣，纪之遗邑也。",
                    "zhushu": "○降，户江反。下，遐嫁反。"
                },
                {
                    "paragraph": "○八月癸亥，葬纪叔姫。不日卒而日葬，闵纪之亡也。○九月庚午朔，日有食之。鼓，用牲于社。",
                    "zhushu": "救日用牲，既失之矣。非正阳之月，而又伐鼓，亦非礼。"
                },
                {
                    "paragraph": "○冬，公及齐侯遇于鲁济。",
                    "zhushu": "济，水名。○济，子礼反。"
                },
                {
                    "paragraph": "及者，内为志焉尔。遇者，志相得也。○齐人伐山戎。齐人者，齐侯也。其曰人，何也？爱齐侯乎山戎也。",
                    "zhushu": "不以齐侯敌乎山戎，故称人。"
                },
                {
                    "paragraph": "其爱之，何也？桓内无因国，外无从诸侯，而越千里之险，北伐山戎，危之也。",
                    "zhushu": "内无因缘山戎左右之国为内间者，外无诸侯者，不烦役寮国。○从，才用反。内间，间厕之间。"
                },
                {
                    "paragraph": "则非之乎？善之也。",
                    "zhushu": "远伐山戎虽危，勤王职贡则善。"
                },
                {
                    "paragraph": "何善乎尔？燕，周之分子也，",
                    "zhushu": "燕，周大保召康公之后，成王所封。分子，谓周之别子孙也。○燕，音烟，注及后同。分，扶问反，又如字，本或作“介”，音界。大，音泰。召，上照反。"
                },
                {
                    "paragraph": "贡职不至，山戎为之伐矣。",
                    "zhushu": "言由山戎为害，伐击燕，使之隔绝于周室。○为之，如字。",
                    "type": 2
                },
                {
                    "paragraph": "三十有一年，春，筑台于郎。○夏四月，薛伯卒。○筑台于薛。",
                    "zhushu": "薛，鲁地。"
                },
                {
                    "paragraph": "○六月，齐侯来献戎捷。",
                    "zhushu": "献，下奉上之辞也。春秋尊鲁，故曰献。○捷，在接反。戎，菽也。捷，获也。"
                },
                {
                    "paragraph": "齐侯来献捷者，内齐侯也。不言使，内与同，不言使也。",
                    "zhushu": "泰曰：“齐桓内救中国，外攘夷狄，亲倚之情，不以齐为异国，故不称使，若同一国也。○攘，如羊反。倚，于绮反，下丈及注同。"
                },
                {
                    "paragraph": "献戎捷，军得曰捷，戎，菽也。",
                    "zhushu": "菽，豆。"
                },
                {
                    "paragraph": "○秋，筑台于秦。",
                    "zhushu": "秦，鲁地。"
                },
                {
                    "paragraph": "不正，罢民三时，虞山林薮泽之利，且财尽则怨，力尽则怼，",
                    "zhushu": "怼，恚恨也。○罢，音皮，下同。怼，直类反，怨也。"
                },
                {
                    "paragraph": "君子危之，故谨而志之也。或曰：倚诸桓也。桓外无诸侯之变，内无国事，越千里之险，北伐山戎，为燕辟地。",
                    "zhushu": "辟，开。○为，于伪反。辟，婢亦反。"
                },
                {
                    "paragraph": "鲁外无诸侯之变，内无国事，一年罢民三时，虞山林薮泽之利，恶内也。",
                    "zhushu": "讥公依倚齐桓而与桓行异。○恶，乌路反。行，下孟反。"
                },
                {
                    "paragraph": "○冬，不雨。",
                    "zhushu": "",
                    "type": 2
                },
                {
                    "paragraph": "三十有二年，春，城小榖。",
                    "zhushu": "小榖，鲁邑。"
                },
                {
                    "paragraph": "○夏，宋公、齐侯遇于梁丘。遇者，志相得也。梁丘在曹、邾之间，去齐八百里，非不能从诸侯而往也。辞所遇，遇所不遇，大齐桓也。",
                    "zhushu": "辞所遇，谓八百里间，诸侯必有愿从者而辞之。遇所不遇，谓远遇宋公也。○能从，才用反，或如字，注同。"
                },
                {
                    "paragraph": "○秋七月癸巳，公子牙卒。",
                    "zhushu": "牙，庆父同母弟。何休曰：“传例：“大夫不日卒，恶也。”牙与庆父共淫哀姜，谋杀子般，而日卒，何也？”郑君释之曰：“牙，庄公母弟，不言弟，其恶已见，不待去日矣。”宁案：传例：诸侯之尊，弟也，不得以属通。盖以礼，诸侯绝朞而臣诸父昆弟，称昆弟，则是申其私亲也。宣十七年公弟叔𦙝卒，传曰：“其曰公弟叔𦙝，贤之也。”然则不称弟，自其常例耳。郑君之说，𡩋所未详。○见，贤徧反。去，起吕反。朞，音期。𦙝，许乙反。"
                },
                {
                    "paragraph": "○八月癸亥，公薨于路寝。",
                    "zhushu": "公薨皆书其所，谨凶变。"
                },
                {
                    "paragraph": "路寝，正寝也。寝疾居正寝，正也。男子不绝于妇人之手，以齐终也。",
                    "zhushu": "齐，絜，○齐，侧皆反，本亦作“斋”。"
                },
                {
                    "paragraph": "○冬，十月乙未，子般卒。",
                    "zhushu": "在丧，故称子。般，其名也。庄公大子。不书弑，讳也。○般，音班。大，音泰。"
                },
                {
                    "paragraph": "子卒日，正也。",
                    "zhushu": "襄三十一年“秋，九月癸巳，子野卒”是也。"
                },
                {
                    "paragraph": "不日，故也。",
                    "zhushu": "文十八年“冬，十月，子赤卒”是也。"
                },
                {
                    "paragraph": "有所见则日。",
                    "zhushu": "闵公不书即位，是见继弑者也。故庆父弑子般，子般可以日卒，不待不日而显。○见，则，贤徧反。"
                },
                {
                    "paragraph": "○公子庆父如齐。此奔也，其曰“如”，何也？",
                    "zhushu": "据闵二年庆父奔莒，不言“如”。"
                },
                {
                    "paragraph": "讳莫如深，深则隐，",
                    "zhushu": "深，谓君弑贼奔，隐，痛之至也。故子般日卒，庆父如齐。"
                },
                {
                    "paragraph": "苟有所见，莫如深也。",
                    "zhushu": "闵公不书即位”，见子般之弑。庆父出奔。"
                },
                {
                    "paragraph": "○狄伐邢。",
                    "zhushu": ""
                }
            ]
        },
        {
            "name": "闵公第四",
            "paragraphs": [
                {
                    "paragraph": "闵公第四",
                    "zhushu": "○名开，惠王十六年即位。",
                    "type": 1
                },
                {
                    "paragraph": "元年，春，王正月。继弑君不言即位，正也。亲之非父也，",
                    "zhushu": "兄也。"
                },
                {
                    "paragraph": "尊之非君也，",
                    "zhushu": "未逾年也。"
                },
                {
                    "paragraph": "继之如君父也者，受国焉尔。○齐人救邢。善救邢也。",
                    "zhushu": "善齐桓得伯之道。"
                },
                {
                    "paragraph": "夏六月辛酉，葬我君庄公。庄公葬而后举谥，谥所以成德也，于卒事乎加之矣。○秋八月，公及齐侯盟于洛姑。",
                    "zhushu": "洛姑，齐地。○洛姑，一本作路姑。"
                },
                {
                    "paragraph": "盟，纳季子也。季子来归。其曰“季子”，贵之也。",
                    "zhushu": "大夫称名氏，今曰子，是贵之也。子，男子之美称。○美称，尺证反。"
                },
                {
                    "paragraph": "其曰“来归”，喜之也。",
                    "zhushu": "大夫出使，归，不书，执，然后致。不言归。国内之人不曰“来”。今言“来”者，明本欲遂去，同他国之人也。言“归”者，明实鲁人也。“喜之”者，季子贤大夫，以乱故出奔，国人思之，惧其遂去不反。今得其还，故皆喜曰“季子来归”。○使，所吏反。"
                },
                {
                    "paragraph": "冬，甿齐仲孙来。其曰“齐仲孙”，外之也。",
                    "zhushu": "鲁绝之，故系之于齐。○齐仲孙，庆父也。左氏以为齐大夫。"
                },
                {
                    "paragraph": "其不目而曰仲孙，疏之也。",
                    "zhushu": "“不目”，谓不言公子庆父。"
                },
                {
                    "paragraph": "其言齐，以累桓也。",
                    "zhushu": "系仲孙于齐，言桓容赦有罪。○累，劣伪反。",
                    "type": 2
                },
                {
                    "paragraph": "二年，春，王正月，齐人迁阳。○夏五月乙酉，吉禘于庄公。",
                    "zhushu": "三年丧毕，致新死者之主于庙，庙之远主当迁入大祖之庙，因是大祭以审昭穆，谓之禘。庄公丧制未阕，时别立庙，庙成而吉祭，又不于大庙，故详书以示讥。○禘，徒帝反。大祖，音泰，下“大庙”同。昭，上饶反。阕，苦穴反。"
                },
                {
                    "paragraph": "吉禘者，不吉者也。丧事未毕而举吉𥙊，故非之也。",
                    "zhushu": "庄公薨至此方二十二月，丧未毕。"
                },
                {
                    "paragraph": "○秋八月辛丑，公薨。不地，故也。其不书“葬”，不以讨母葬子也。",
                    "zhushu": "凡君弑贼讨则书葬。哀姜实秛讨而不书葬者，不以讨母葬子。"
                },
                {
                    "paragraph": "○九月，夫人姜氏孙于邾。",
                    "zhushu": "哀姜与弑闵公，故出奔。○孙，音逊，本或作“逊”。与，音豫。"
                },
                {
                    "paragraph": "孙之为言犹孙也，讳奔也。○公子庆父出奔莒。其曰“出”，绝之也。庆父不复见矣。",
                    "zhushu": "庆父弑子般、闵公，不书弑，讳之。○复，扶又反。见，贤徧反。"
                },
                {
                    "paragraph": "○冬，齐髙子来盟。其曰“来”，喜之也。其曰“髙子”，贵之也。盟立僖公也。不言“使”，何也？",
                    "zhushu": "据桓十四年“郑伯使其弟御来盟”言使。○御，鱼吕反，下同。"
                },
                {
                    "paragraph": "不以齐侯使髙子也。",
                    "zhushu": "齐侯不讨庆父，使鲁重罹其祸。今若髙子自来，非齐侯所得使也。犹屈完不称使也。江熙曰：“鲁频弑君，僖公非正也。桓公遣髙傒立僖公以存鲁，鲁人徳之，不名其使以贵之。贵其使，则其主重矣。○重，直用反。屈，君勿反。傒，音奚。其使，所吏反，下同。"
                },
                {
                    "paragraph": "○十有二月，狄入卫。",
                    "zhushu": "僖公二年，城楚丘以封卫，则卫为狄所灭明矣。不言“灭”而言“入”者，春秋为贤者讳。齐桓公不能攘夷狄，救中国，故为之讳。○为贤，于伪反，下同。攘，如羊反。"
                },
                {
                    "paragraph": "○郑弃其师，恶其长也。兼不反其众，则是弃其师也。",
                    "zhushu": "长，谓髙克也。髙克好利，不顾其君，丈公恶而远之，不能。使髙克将兵御狄于竟，陈其师旅，翶翔河上，久而不召，众将离散。髙克进之不以礼，文公退之不以道，危国亡师之本。○恶其，乌路反，注同。长，丁丈反。兼，户谦反，又如字。好，呼报反。远，于万反。将，子匠反。竟，音境。翶，五羔反。"
                }
            ]
        },
        {
            "name": "僖公第五",
            "paragraphs": [
                {
                    "paragraph": "僖公第五",
                    "zhushu": "○名申，惠王十八年即位。",
                    "type": 1
                },
                {
                    "paragraph": "元年春，王正月。继弑君不言即位，正也。",
                    "zhushu": "○弑，音试，后皆同。"
                },
                {
                    "paragraph": "○齐师、宋师、曹师次于聂北，救邢。",
                    "zhushu": "聂北，邢地。聂，女辄反。"
                },
                {
                    "paragraph": "救不言次，",
                    "zhushu": "据庄六年王人子突救卫不言次。"
                },
                {
                    "paragraph": "言次，非救也。",
                    "zhushu": "次，止也。救，赴急之意。今方停止，故知非救也。"
                },
                {
                    "paragraph": "非救而曰救，何也？遂齐侯之意也。",
                    "zhushu": "录其本意。"
                },
                {
                    "paragraph": "是齐侯与？",
                    "zhushu": "怪其称师。○与，音余。"
                },
                {
                    "paragraph": "齐侯也。何用见其是齐侯也？",
                    "zhushu": "据经书“齐师”。○见，贤徧反，下“复见”及注同。"
                },
                {
                    "paragraph": "曹无师，曹师者，曹伯也。",
                    "zhushu": "小国君将称君，卿将称人，不得称师。言师则是曹伯也。曹君不可在师下，故知是齐侯。○君将，子匠反，下同。"
                },
                {
                    "paragraph": "其不言曹伯，何也？以其不言齐侯，不可言曹伯也。其不言齐侯，何也？以其不足乎扬，不言齐侯也。",
                    "zhushu": "救不及事，不足称扬。○以其不足乎扬，绝句。称掦也。"
                },
                {
                    "paragraph": "○夏六月，邢迁于夷仪。",
                    "zhushu": "辟狄难。夷仪，邢地。○难，乃旦反。"
                },
                {
                    "paragraph": "迁者，犹得其国家以往者也。其地，邢复见也。",
                    "zhushu": "非若宋人迁宿，灭不复见。○复，扶又反，下注并同。"
                },
                {
                    "paragraph": "○齐师、宋师、曹师城邢。是向之师也，使之如改事然，美齐侯之功也。",
                    "zhushu": "是向聂北之师，当言“遂”，今复列三国者，美齐桓存亡国。○是郷，许亮反，本又作“向”，注同。"
                },
                {
                    "paragraph": "○秋七月戊辰，夫人姜氏薨于夷。",
                    "zhushu": "哀姜。"
                },
                {
                    "paragraph": "夫人薨不地；地，故也。齐人以归。不言以丧归，非以丧归也。加丧焉，讳以夫人归也。",
                    "zhushu": "泰曰：“齐人实以夫人归，杀之于夷。讳，故使若自行至夷，遇疾而薨，然后齐人以丧归也。归在薨前，而今在下，是加丧之文也。经不言以丧归者，以本非以丧归也。传例曰：“以者，不以者也。”微旨见矣。○见，贤徧反。"
                },
                {
                    "paragraph": "其以归，薨之也。",
                    "zhushu": "以归，然后杀之。"
                },
                {
                    "paragraph": "○楚人伐郑。○八月，公会齐侯、宋公、郑伯、曹伯、邾人于柽。",
                    "zhushu": "柽，宋地。○柽，敕贞反，一本作“朾”，音同。"
                },
                {
                    "paragraph": "○九月，公败邾师于偃。",
                    "zhushu": "偃，邾地。○败，必迈反，下皆同。偃，于晚反，一本作“堰”，同。"
                },
                {
                    "paragraph": "不日，疑战也。疑战而曰败，胜内也。○冬十月壬午，公子友帅师败莒师于丽，获莒挐。",
                    "zhushu": "丽，鲁地。传例曰：“获者，不与之辞。”○丽，力池反。挐，女居反，又女加反。"
                },
                {
                    "paragraph": "莒无大夫，其曰莒挐，何也？",
                    "zhushu": "据非大夫不书。"
                },
                {
                    "paragraph": "以吾获之目之也。内不言获，",
                    "zhushu": "获者，不与之辞。主善以内，故不言获。"
                },
                {
                    "paragraph": "此其言获，何也？",
                    "zhushu": "据文十一年叔孙得臣败狄于咸，不言获长狄。"
                },
                {
                    "paragraph": "恶公子之绐。",
                    "zhushu": "绐，欺绐也。○恶，乌路反。绐，徒乃反。"
                },
                {
                    "paragraph": "绐者奈何？公子友谓莒挐曰：“吾二人不相说，士卒何罪？”屏左右而相搏。公子友处下，左右曰：“孟劳。”孟劳者，鲁之寳刀也，公子友以杀之。然则何以恶乎绐也？",
                    "zhushu": "据得胜也。○说，音悦。卒，子忽反。搏，音博，手搏也。劳，如字。孟劳，寳刀名。"
                },
                {
                    "paragraph": "曰：弃师之道也。",
                    "zhushu": "江熙曰：“经书“败莒师”，而传云二人相搏，则师不战，何以得败？理自不通也。夫王赫斯怒，贵在爰整。子所慎三，战居其一。季友令德之人，岂当舍三军之整，佻身独𦭶，潜刃相害，以决胜负者哉？虽千载之事难明，然风味之所期，古犹今也。此又事之不然，传或失之。”○赫，呼白反。舍音舍。佻，他尧反，又徒尧反。"
                },
                {
                    "paragraph": "○十有二月丁巳，夫人氏之丧至自齐。其不言姜，以其杀二子，贬之也。",
                    "zhushu": "二子，子般、闵公。"
                },
                {
                    "paragraph": "或曰：为齐桓讳杀同姓也。",
                    "zhushu": "○为，于伪反。",
                    "type": 2
                },
                {
                    "paragraph": "二年，春，王正月，城楚丘。楚丘者何？卫邑也。国而曰城，此邑也，其曰城，何也？",
                    "zhushu": "据元年“齐师、宋师、曹师城邢”。邢，国也。"
                },
                {
                    "paragraph": "封卫也。",
                    "zhushu": "闵二年“狄入卫”，遂灭。"
                },
                {
                    "paragraph": "则其不言城卫，何也？卫未迁也。其不言卫之迁焉，何也？",
                    "zhushu": "据元年“邢迁于夷仪”言迁也。"
                },
                {
                    "paragraph": "不与齐侯专封也。其言城之者，专辞也。故非天子不得专封诸侯，诸侯不得专封诸侯，虽通其仁，以义而不与也，",
                    "zhushu": "存卫是桓之仁，故通令城楚丘。义不可以专封，故不言迁卫。○令，力呈反。"
                },
                {
                    "paragraph": "故曰：仁不胜道。",
                    "zhushu": "仁谓存亡国，道，谓上下之礼。"
                },
                {
                    "paragraph": "○夏五月辛巳，葬我小君哀姜。○虞师、晋师灭夏阳。非国而曰灭，重夏阳也。虞无师，其曰师，何也？以其先晋，不可以不言师也。",
                    "zhushu": "人不得居师上，贵贱之序。○夏阳，户雅反。左氏作“下阳”。先，苏荐反，下文及注同。"
                },
                {
                    "paragraph": "其先晋，何也？",
                    "zhushu": "据小不先大。"
                },
                {
                    "paragraph": "为主乎灭夏阳也。夏阳者，虞、虢之塞邑也，",
                    "zhushu": "其地险要，故二国以为塞邑。○塞，苏代反，注同。"
                },
                {
                    "paragraph": "灭夏阳而虞、虢举矣。虞之为主乎灭夏阳，何也？晋献公欲伐虢，荀息曰：“君何不以屈产之乘、垂棘之璧，而借道乎虞也？”",
                    "zhushu": "荀息，晋大夫。屈邑产骏马，垂棘出良璧。○屈，其勿反，又君勿反，地名也。乘，绳证反。骏，音俊。借，子夜反。及下“不借”“而借”皆同。"
                },
                {
                    "paragraph": "公曰：“此晋国之寳也，如受吾币而不借吾道，则如之何？”荀息曰：“此小国之所以事大国也。",
                    "zhushu": "此谓璧、马之属。"
                },
                {
                    "paragraph": "彼不借吾道，必不敢受吾币；如受吾币而借吾道，则是我取之中府，而藏之外府，取之中廏，而置之外廏也。”公曰：“宫之奇存焉，",
                    "zhushu": "宫之奇，虞之贤大夫。○廏音救。奇，其宜反。"
                },
                {
                    "paragraph": "必不使受之也。”荀息曰：“宫之奇，之为人也，达心而懦，",
                    "zhushu": "懦，弱。○懦，乃乱反，又乃卧反。"
                },
                {
                    "paragraph": "又少长于君。达心则其言略，",
                    "zhushu": "明达之人，言则举纲领要，不言提其耳，则愚者不悮。○少，诗召反，下同。长，丁丈反。提，徒兮反，本作题，音同。"
                },
                {
                    "paragraph": "懦则不能强谏，少长于君则君轻之。且夫玩好在耳目之前，而患在一国之后，此中知以上乃能虑之。臣料虞君中知以下也。”公遂借道而伐虢。宫之奇谏曰：“晋国之使者，其辞卑而币重，必不便于虞。”虞公弗听，遂受其币而借之道。宫之奇谏曰：“语曰‘唇亡则齿寒’，其斯之谓与？”",
                    "zhushu": "语，谚言也。○强，其良反，又其丈反。好，呼报反。知音智，下同。上，时掌反。料，力雕反，又力吊反。使，所吏反。便，婢面反。与音余。谚音彦。"
                },
                {
                    "paragraph": "挈其妻子以奔曹。献公亡虢，五年而后举虞，荀息牵马操璧而前曰：“璧则犹是也，而马齿加长矣。”",
                    "zhushu": "犹是，言如故。○挈，去结反。操，七刀反。加长，丁丈反。"
                },
                {
                    "paragraph": "○秋九月，齐侯、宋公、江人、黄人盟于贯。",
                    "zhushu": "贯，宋地。○贯，古乱反。"
                },
                {
                    "paragraph": "贯之盟，不期而至者，江人、黄人也。江人、黄人者，远国之辞也。中国称齐、宋，远国称江、黄，以为诸侯皆来至也。○冬，十月，不雨。不雨者，勤雨也。",
                    "zhushu": "言不雨，是欲得雨之心勤也，明君之恤民。○勤，如字，麋氏音觐，后年同。"
                },
                {
                    "paragraph": "○楚人侵郑。",
                    "zhushu": "",
                    "type": 2
                },
                {
                    "paragraph": "三年，春，王正月，不雨。不雨者，勤雨也。○夏，四月，不雨。",
                    "zhushu": "一时不雨，则书。首月不言旱，不为灾。"
                },
                {
                    "paragraph": "一时言不雨者，闵雨也。",
                    "zhushu": "经一时辄言不雨，忧民之至。闵，忧也。"
                },
                {
                    "paragraph": "闵雨者，有志乎民者也。○徐人取舒。○六月，雨。雨云者，喜雨也。喜雨者，有志乎民者也。○秋，齐侯、宋公、江人、黄人会于阳榖。",
                    "zhushu": "阳榖，齐地。"
                },
                {
                    "paragraph": "阳榖之会，桓公委端搢笏而朝诸侯，",
                    "zhushu": "委，委貌之冠也。端，玄端之服。搢，挿也。笏，以记事者也，所谓衣裳之会。○搢，音进，又音箭。笏，音忽。朝，直遥反。挿，楚洽反。"
                },
                {
                    "paragraph": "诸侯皆谕乎桓公之志。○冬，公子季友如齐莅盟。",
                    "zhushu": "传例曰：“莅，位也。内之前定之盟谓之莅，外之前定之盟谓之来。”○莅，音利，又音类。"
                },
                {
                    "paragraph": "莅者，位也。",
                    "zhushu": "盟誓之言素定，今但往其位而盟。"
                },
                {
                    "paragraph": "其不日，前定也。不言及者，以国与之也。不言其人，亦以国与之也。○楚人伐郑。",
                    "zhushu": "",
                    "type": 2
                },
                {
                    "paragraph": "四年，春，王正月，公会齐侯、宋公、陈侯、卫侯、郑伯、许男、曹伯侵蔡，蔡溃。",
                    "zhushu": "传例曰：“侵时而此月，盖为溃。”○溃，户内反。盖为，于伪反，下“为退”同。"
                },
                {
                    "paragraph": "溃之为言，上下不相得也。",
                    "zhushu": "君臣不和而自溃散。"
                },
                {
                    "paragraph": "侵，浅事也。侵蔡而蔡溃，以桓公为知所侵也。",
                    "zhushu": "责得其罪，故裁侵而溃。"
                },
                {
                    "paragraph": "不土其地，不分其民，明正也。遂伐楚，次于陉。",
                    "zhushu": "楚强，齐欲绥之以德，故不速进而次于陉。陉，楚地。○陉，音刑。"
                },
                {
                    "paragraph": "遂，继事也。次，止也。○夏，许男新臣卒。",
                    "zhushu": "十四年，冬，蔡侯肹卒。传曰：“诸侯时卒，恶之也。”宣九年辛酉，晋侯黑臀卒于扈”，传曰：“其地，于外也。其日，未逾竟也。”然则新臣卒于楚，故不日耳，非恶也。○恶，乌路反。下同。臀，徒门反。"
                },
                {
                    "paragraph": "诸侯死于国，不地；死于外，地。死于师，何为不地？",
                    "zhushu": "据宣九年“晋侯黑臀卒于扈”地。"
                },
                {
                    "paragraph": "内桓师也。",
                    "zhushu": "齐桓威德洽著，诸侯安之，虽卒于外，与其在国同。"
                },
                {
                    "paragraph": "○楚屈完来盟于师，盟于召陵。",
                    "zhushu": "屈完来如陉师盟。齐桓以其服义，为退一舍，次于召陵，而与之盟。召陵，楚地。○召，上照反。"
                },
                {
                    "paragraph": "楚无大夫，",
                    "zhushu": "无命卿也。"
                },
                {
                    "paragraph": "其曰屈完，何也？以其来会桓，成之为大夫也。",
                    "zhushu": "尊齐桓，不欲令与卑者盟。○令，力呈反。下同。"
                },
                {
                    "paragraph": "其不言使，权在屈完也。",
                    "zhushu": "邵曰：“齐桓威陵江、汉，楚人大惧，未能量敌，遣屈完如师。完权事之宜，以义郤齐，遂得与盟，以安竟内。功皆在完，故不言使。”○与，音预，又如字。"
                },
                {
                    "paragraph": "则是正乎？曰：非正也。",
                    "zhushu": "臣无自专之道。"
                },
                {
                    "paragraph": "以其来会诸侯，重之也。",
                    "zhushu": "重其宗中国，归有道。"
                },
                {
                    "paragraph": "来者何？内桓师也。",
                    "zhushu": "来者，内辞也。内桓师，故言来。"
                },
                {
                    "paragraph": "于师，前定也。于召陵，得志乎桓公也。得志者，不得志也，",
                    "zhushu": "屈完来盟，桓公退于召陵，是屈完得其本志。屈完得志，则桓公不得志。"
                },
                {
                    "paragraph": "以桓公得志为仅矣。",
                    "zhushu": "桓为覇主，以会诸侯，楚子不来，屈完受盟，令问诸江，辞又不顺，仅乃得志。言楚之难服。○为仅，其靳反。"
                },
                {
                    "paragraph": "屈完曰：“大国之以兵向楚，何也？”桓公曰：“昭王南征不反，菁茅之贡不至，故周室不祭。”",
                    "zhushu": "菁茅，香草，所以缩酒，楚之职贡。○菁茅，子丁反，下亡交反。菁茅，香草也。尚书传云：“菁以为菹，茅以缩酒。”○缩，所六反。"
                },
                {
                    "paragraph": "屈完曰：“菁茅之贡不至，则诺；昭王南征不反，我将问诸江。”",
                    "zhushu": "问江边之民有见之者不？此不服罪之言。故退干召陵而与之盟。屈完所以得志，桓公之不得志尔。"
                },
                {
                    "paragraph": "○齐人执陈袁涛涂。",
                    "zhushu": "袁涛涂，陈大夫。○涛，徒刀反。"
                },
                {
                    "paragraph": "齐人者，齐侯也。其人之，何也？于是哆然外齐侯也，不正其逾国而执也。",
                    "zhushu": "江熙曰：“逾国，谓逾陈而执陈大夫。主人之不敬客，由客之不先敬主人，哆然众有不服之心，故春秋因而讥之，所谓以万物为心也。庄十七年“齐人执郑𦧕”，传：“与其执者。”詹奔在齐，因执之。○哆，昌者反，又昌氏反。𦧕，之廉反。"
                },
                {
                    "paragraph": "○秋，及江人、黄人伐陈。不言其人及之者何？内师也。○八月，公至自伐楚。有二事偶，则以后事致；后事小，则以先事致。其以伐楚致，大伐楚也。",
                    "zhushu": "郑君曰：“会为大事，伐为小事。今齐桓伐楚，而后盟于召陵，公当致会，而致伐者，楚强莫能伐者，故以伐楚为大事。”"
                },
                {
                    "paragraph": "○葬许穆公。○冬十有二月，公孙兹帅师会齐人、宋人、卫人、郑人、许人、曹人侵陈。",
                    "zhushu": "庄十年春二月，公侵宋”，传曰：“侵时，此其月，何也？恶之，故谨而月之。”然则凢侵而月者，皆恶之。○恶，乌路反，下同。",
                    "type": 2
                },
                {
                    "paragraph": "五年，春，晋侯杀其世子申生。目晋侯厈杀，恶晋侯也。",
                    "zhushu": "厈，指厈。"
                },
                {
                    "paragraph": "○𣏌伯姫来朝其子。妇人既嫁不逾竟，逾竟，非正也。诸侯相见曰朝，伯姫为志乎朝其子也。伯姫为志乎朝其子，则是𣏌伯失夫之道矣。",
                    "zhushu": "凯曰：“不能刑于寡妻。”○朝，直遥反，下皆同。为志，于伪反，下同。"
                },
                {
                    "paragraph": "诸侯相见曰朝，以待人父之道待人之子，非正也。故曰“𣏌伯姫来朝其子”，参讥也。",
                    "zhushu": "参讥，谓伯姫。𣏌伯，鲁侯也。桓九年“曹伯使其世子射姑来朝”，讥世子。此不讥者，明子随母行，年尚幼弱，未可责以人子之道。伯姫以庄二十五年夏嫁，至今十三年，则子幼可知。○参，七南反，又音三。"
                },
                {
                    "paragraph": "○夏，公孙兹如牟。○公及齐侯、宋公、陈侯、卫侯、郑伯、许男、曹伯会王世子于首戴。",
                    "zhushu": "惠王之世子名郑，后立为襄王。首戴，卫地。○首戴，左氏作“首止”。"
                },
                {
                    "paragraph": "及以会，尊之也。",
                    "zhushu": "言及诸侯，然后会王世子，不敢令世子与诸侯齐列。○令，力呈反。"
                },
                {
                    "paragraph": "何尊焉？王世子云者，唯王之贰也。云可以重之存焉，尊之也。何重焉？天子世子，世天下也。○秋八月，诸侯盟于首戴。",
                    "zhushu": "言诸侯者，前目而后凡，他皆放比。"
                },
                {
                    "paragraph": "无中事而复举诸侯，何也？尊王世子而不敢与盟也。尊则其不敢与盟，何也？盟者，不相信也，故谨信也，不敢以所不信而加之尊者。桓，诸侯也，不能朝天子，是不臣也。王世子，子也，块然受诸侯之尊，己而立乎其位，是不子也。桓不臣，王世子不子，则其所善焉，何也？是则变之正也。",
                    "zhushu": "虽非礼之正，而合当时之宜。○复，扶又反，下同。瑰，苦对反，又苦怪反。"
                },
                {
                    "paragraph": "天子微，诸侯不享觐，桓控大国，扶小国，统诸侯，不能以朝天子，亦不敢致天王，尊王世子于首戴，乃所以尊天王之命也。世子含王命会齐桓，亦所以尊天王之命也。世子受之，可乎？是亦变之正也。天子微，诸侯不享觐，世子受诸侯之尊已，而天王尊矣，世子受之可也。郑伯逃归，不盟。以其去诸侯，故逃之也。",
                    "zhushu": "专己背众，故书“逃”。传例曰：“逃义曰逃。”○控，大，苦贡反。背众音佩。"
                },
                {
                    "paragraph": "楚人灭弦，弦子奔黄。弦，国也。其不日，微国也。○九月，戊申朔，日有食之。○冬，晋人执虞公。",
                    "zhushu": "虞公贪璧马之寳，弃兄弟之亲，拒绝忠谏之口，不图社稷之危，故晋命行于虞，使下执上。虞同于晋，是以谓之“晋人执虞公”。江熙曰：“春秋有州公、郭公、虞公，凡三公，非爵也。传以为下执之辞。尝试因此论之。五等诸侯，民皆称日“公”，存有王爵之限，没则申其臣民之称。州公舍其国，故先书州公。郭公盗而归曹，故先名而后称郭公。夏阳亡，则虞为灭国，故宜称“虞公”。三人殊而一致，三公舛而同归，生死齐称，盖春秋所贱○之。称，尺证反，下“齐称”同。舍音舍。舛，昌兖反。"
                },
                {
                    "paragraph": "执不言所于地，缊于晋也。",
                    "zhushu": "时虞已包裹属于晋，故虽在虞，执而不书其处。○缊，纡粉反。包音苞。裹音果。处，昌吕反。"
                },
                {
                    "paragraph": "其曰“公”何也？",
                    "zhushu": "据十九年“宋人执滕子婴齐”不言公。"
                },
                {
                    "paragraph": "犹曰其下执之之辞也。",
                    "zhushu": "臣民执其君，故称公。"
                },
                {
                    "paragraph": "其犹下执之之辞，何也？晋命行乎虞民矣。",
                    "zhushu": "虞服于晋，故从晋命而执其君。"
                },
                {
                    "paragraph": "虞、虢之相救，非相为赐也，今日亡虢，而明日亡虞矣。",
                    "zhushu": "言“明日”，喻其速。○为，于伪反，又如字。",
                    "type": 2
                },
                {
                    "paragraph": "六年，春，王正月。○夏，公会齐侯、宋公、陈侯、卫侯、曹伯伐郑，围新城。伐国不言围邑，此其言“围”，何也？",
                    "zhushu": "据元年“楚人伐郑”不言“园”。"
                },
                {
                    "paragraph": "病郑也，著郑伯之罪也。",
                    "zhushu": "泰曰：“诸伐国而言围邑，传皆以为伐者之罪。而以此著郑伯之罪者，齐桓行覇，尊崇王室，绥合诸侯，翼戴世子，盟之美者，莫盛于此。而郑伯辟义逃归，违叛霸者，是以诸侯伐而围之。罪著于上，讨显于下，“围”“伐”之文虽同，而善恶之义有殊。亦犹桓盟不日以明信，而葵丘之盟日之以为美。○著，张虑反。辟，音避。"
                },
                {
                    "paragraph": "○秋，楚人围许，诸侯遂救许。",
                    "zhushu": "伐郑之诸侯。"
                },
                {
                    "paragraph": "善救许也。○冬，公至自伐郑。其不以救许致，何也？大伐郑也。",
                    "zhushu": "",
                    "type": 2
                },
                {
                    "paragraph": "七年，春，齐人伐郑。○夏，小邾子来朝。",
                    "zhushu": "○朝，直遥反。"
                },
                {
                    "paragraph": "○郑杀其大夫申侯。称国以杀大夫，杀无罪也。○秋七月，公会齐侯、宋公、陈世子款、郑世子华，盟于寍母。",
                    "zhushu": "寍母，某地。○寍母，上音如字，又音𡩋；下音无，又荗后反，左氏作“𡩋”。"
                },
                {
                    "paragraph": "衣裳之会也。○曹伯班卒。",
                    "zhushu": "○班，必颜反。"
                },
                {
                    "paragraph": "○公子友如齐。○冬，葬曹昭公。",
                    "zhushu": "",
                    "type": 2
                },
                {
                    "paragraph": "八年，春，王正月，公会王人、齐侯、宋公、卫侯、许男、曹伯、陈世子𣢾，盟于洮。",
                    "zhushu": "洮，曹地。"
                },
                {
                    "paragraph": "王人之先诸侯，何也？贵王命也。朝服虽敝，必加于上；弁冕虽旧，必加于首；周室虽衰，必先诸侯，兵车之会也。郑伯乞盟。以向之逃归。乞之也。",
                    "zhushu": "向，谓五年逃首戴之盟。齐桓为兵车之会，于此乃震服，惧不得盟，故乞得与之。不录使者，使若郑伯自来，所以抑一人之恶，申众人之善。○之先，悉荐反，下同。朝服，直遥反。弁，皮彦反。以向，香亮反，本又作“郷”，注同。得与，音豫。使者，所吏反。"
                },
                {
                    "paragraph": "乞者，重辞也，",
                    "zhushu": "人道贵让，故以乞为重。"
                },
                {
                    "paragraph": "重是盟也。",
                    "zhushu": "悔前逃归，故以重言。"
                },
                {
                    "paragraph": "乞者，处其所而请与也，",
                    "zhushu": "言“乞”，知不自来。"
                },
                {
                    "paragraph": "盖汋之也。",
                    "zhushu": "汋血而与之。○汋，由若反，一音酌。"
                },
                {
                    "paragraph": "○夏，狄伐晋。○秋七月，禘于大庙，",
                    "zhushu": "禘，三年大祭之名。大庙，周公庙。礼记明堂位曰：“季夏六月，以禘礼祀周公于大庙。”杂记下曰：“孟献子曰：“七月日至，可以有事子祖。”七月而禘，献子为之。”案：宣九年，仲孙蔑如京帅，于是献子始见经，襄十九年卒。然则失礼非献子所始明矣。杂记之云，𡩋所未详。○大庙，音泰。见，贤徧反，下文“而见”同。"
                },
                {
                    "paragraph": "用致夫人。",
                    "zhushu": "刘向曰：“夫人，成风也。致之于大庙，立之以为夫人。○夫人，成风也。”左氏以为哀姜。"
                },
                {
                    "paragraph": "用者，不宜用者也；致者，不宜致者也。言夫人必以其氏姓，言夫人而不以氏姓，非夫人也，立妾之辞也，非正也。",
                    "zhushu": "夫人者，正嫡之称，谓非崇妾之嘉号。以妾体君，则上下无别，虽尊其母，是卑其父，故曰“非正也”。礼，有君之母非夫人者，又庶子为后，为其母缌，是妾不为夫人明矣。○适，丁历反，本亦作“嫡”。称，尺证反。别，彼列反。为其，于伪反。缌，音思。"
                },
                {
                    "paragraph": "夫人之，我可以不夫人之乎？夫人卒葬之，我可以不卒葬之乎？",
                    "zhushu": "郑嗣曰：“君以为夫人，君以夫人之礼卒葬之，主书者不得不以为夫人也。成风以文四年薨，五年葬，传终说其事。"
                },
                {
                    "paragraph": "一则以宗庙临之而后贬焉，",
                    "zhushu": "臣无贬君之义，故于大庙去夫人氏姓，以明君之非正。○去，起吕反。"
                },
                {
                    "paragraph": "一则以外之弗夫人而见正焉。",
                    "zhushu": "秦人来归僖公、成风之禭。不言夫人。○禭，音遂。"
                },
                {
                    "paragraph": "○冬十有二月丁未，天王崩。",
                    "zhushu": "惠王也。",
                    "type": 2
                },
                {
                    "paragraph": "九年，春，王三月丁丑，宋公御说卒。",
                    "zhushu": "○御，鱼吕反，本亦作御。说，音悦。"
                },
                {
                    "paragraph": "夏，公会宰周公、齐侯、宋子、卫侯、郑伯、许男、曹伯于葵丘。",
                    "zhushu": "宰，官。周，采地。天子三公不字。宋子，襄公。葵丘，地名。○采，音菜。"
                },
                {
                    "paragraph": "天子之宰，通于四海，",
                    "zhushu": "宰，天官蒙宰。兼为三公者。三公，论道之官，无事于会盟。蒙宰掌建邦之六典，以佐王治邦国，故曰通于四海。"
                },
                {
                    "paragraph": "宋其称子，何也？未葬之辞也。礼，柩在堂上，孤无外事。今背殡而出会，以宋子为无哀矣。",
                    "zhushu": "櫕木如椁，涂之曰殡。殷人殡于两楹之间，周人殡于西阶之上。宋，殷后也。○柩，其救反。礼记云：“在床曰尸，在棺曰柩。”背，音佩。菆木，才官反，本又作“櫕”，同。"
                },
                {
                    "paragraph": "○秋七月乙酉，伯姫卒。内女也，未适人不卒，此何以卒也？许嫁，笄而字之，死则以成人之丧治之。",
                    "zhushu": "女子许嫁不为殇，死则以成人之丧治之，谓许嫁于诸侯，尊同，则服大功。九月吉笄，以象为之，刻镂其首以为饰，成人著之。○笄，古兮反。殇，式羊反。著，丁畧反。"
                },
                {
                    "paragraph": "○九月戊辰，诸侯盟于葵丘。桓盟不日，此何以日？美之也。为见天子之禁，故备之也。",
                    "zhushu": "何休以为“即日为美，其不日皆为恶也。桓公之盟不日，皆为恶邪？庄十三年柯之盟，不日为信，至此日以为美，义相反也”。郑君释之曰：“柯之盟不日，固始信之，自其后盟，以不日为平文。从阳榖已来，至此葵丘之盟，皆令诸侯以天子之禁。桓徳极而将衰，故备日以美之，自此不复盟矣。”○为见，于伪反。下贤徧反。复，扶又反。"
                },
                {
                    "paragraph": "葵丘之盟，陈牲而不杀，",
                    "zhushu": "所谓无㰱血之盟。郑君曰：“盟牲，诸侯用牛，大夫用豭。”○㰱，本又作“喢”，所洽反，又所甲反。豭，音加。"
                },
                {
                    "paragraph": "读书加于牲上，壹明天子之禁，",
                    "zhushu": "壹，犹专也。"
                },
                {
                    "paragraph": "曰：“毋雍泉，",
                    "zhushu": "专水利以障谷。○雍，于勇反，塞也。障，音章，又之亮反。"
                },
                {
                    "paragraph": "毋讫籴，",
                    "zhushu": "讫，止也，谓贮粟。○籴，音狄。贮，张吕反。"
                },
                {
                    "paragraph": "毋易树子，",
                    "zhushu": "树子，嫡子。嫡，丁历反。"
                },
                {
                    "paragraph": "毋以妾为妻，毋使妇人与国事。”",
                    "zhushu": "女正位于内。”○与，音豫。"
                },
                {
                    "paragraph": "○甲子，晋侯诡诸卒。",
                    "zhushu": "献公也。枉杀世子申生，失德不葬。○诡诸，九委反。左氏作“佹诸”。枉，纡往反。"
                },
                {
                    "paragraph": "○冬，晋里克杀其君之子奚齐。“其君之子”云者，国人不子也。国人不子，何也？不正其杀世子申生而立之也。",
                    "zhushu": "诸侯在丧称子，言国人不君之，故系干其君。",
                    "type": 2
                },
                {
                    "paragraph": "十年，春，王正月，公如齐。○狄灭温，温子奔卫。○晋里克弑其君卓及其大夫荀息。以尊及卑也。荀息，闲也。",
                    "zhushu": "○卓，敕角反。"
                },
                {
                    "paragraph": "○夏，齐侯、许男伐北戎。○晋杀其大夫里克。称国以杀，罪累上也。里克弑二君与一大夫，",
                    "zhushu": "二君：奚齐、卓子。一大夫：荀息。"
                },
                {
                    "paragraph": "其以累上之辞言之，何也？",
                    "zhushu": "据有罪。"
                },
                {
                    "paragraph": "其杀之不以其，罪也。其杀之不以其罪奈何？里克所为弑者，为重耳也。",
                    "zhushu": "杀奚齐、卓子者，欲以重耳为君。重耳，夷吾兄文么。○所为，于伪反。下文皆同。重，直龙反。杀奚齐，申志反，又如字。"
                },
                {
                    "paragraph": "夷吾曰：“是又将杀我乎？”故杀之不以其罪也。其为重耳弑柰何？晋献公伐虢，得丽姬，献公私之，有二子，长曰奚齐，稚曰卓子。丽姫欲为乱，",
                    "zhushu": "乱，谓杀申生而立其子。○丽姐，力池反。伐虢所得。左氏伐丽戎所得。长，丁丈反。稚，直吏反。"
                },
                {
                    "paragraph": "故谓君曰：“吾夜者梦夫人趋而来，曰：“吾苦畏。”",
                    "zhushu": "夫人，申生母。○苦，如字，又祜路反。下同。"
                },
                {
                    "paragraph": "胡不使大夫将卫士而卫蒙乎？”公曰：“孰可使？”曰：“臣莫尊于世子，则世子可。”故君谓世子曰：“丽姫梦夫人趋而来，曰：“吾苦畏。”女其将卫士而往卫蒙乎？”世子曰：“敬诺。”筑宫，宫成。丽姬又曰：“吾夜者梦夫人趋而来，曰：吾苦饥，世子之宫已成，则何为不使祠也？”故献公谓世子曰：“其祠世予柌。”已祠，致福于君，君田而不在，丽姫以酖为酒，药脯以毒。献公田来，丽姫曰：“世子已祠，故致福于君。”君将食，丽姫跪曰：“食自外来者，不可不试也。”覆酒于地，而地贲，",
                    "zhushu": "贲，沸起也。○女音汝。下皆同。祠，自丝反。酖，直荫反，以鸠乌毛画酒。跪，求委反。覆，芳服反。贲，扶粉反。注同。"
                },
                {
                    "paragraph": "以脯与犬，犬死。丽姫下堂而啼呼曰：“天乎！天乎！国，子之国也，子何遟于为君？”君喟然叹曰：“吾与女未有过切，",
                    "zhushu": "吾与女未有过差，切，急。○呼，火故反。喟，去块反，又去怪反。差，初卖反，又如字。"
                },
                {
                    "paragraph": "是何与我之深也？”使人谓世子曰：“尔其图之。”世子之傅里克谓世子曰：“入自明，入自明则可以生，不入自明则不可以生。世予日：吾君己老矣，己昏矣，吾若此而入自明，则丽姫必死。丽姫死，则吾君不安。所以使吾君不安者，吾不若自死。吾寍自杀以安吾君，以重耳为寄矣。”",
                    "zhushu": "虑丽姫又譛重耳，故以托里克，使保全之。"
                },
                {
                    "paragraph": "刎脰而死。",
                    "zhushu": "○刎，亡粉反。脰，音豆，颈也。"
                },
                {
                    "paragraph": "故里克所为弑者，为重耳也。夷吾曰：“是又将杀我也。”○秋七月。○冬，大雨雪。",
                    "zhushu": "○雨，于付反。",
                    "type": 2
                },
                {
                    "paragraph": "十有一年春，晋杀其大夫㔻郑父。",
                    "zhushu": "○㔻，浦悲反。"
                },
                {
                    "paragraph": "称国以杀，罪累上也。○夏，公及夫人姜氏会齐侯于阳榖。○秋八月，大雩。雩，月正也。雩，得雨曰雩，不得雨曰旱。",
                    "zhushu": "礼：龙见而雩。常祀不书，书者，皆以旱也。故得雨则喜，以月为正也；不得雨则书旱，明旱灾成。何休曰：“公羊书雩者，善人君应变求索。不雩则言旱，旱而不害物，言不雨也。就如榖梁，设本不雩，何以明之？如以不雨明之，设旱而不害物，何以别乎？”郑君释之曰：“雩者，夏祈榖实之礼也，旱亦用焉。得雨书雩，明雩有益；不得雨书旱，明旱灾成。后得雨，无及也。国君而遭旱，虽有不忧民事者，何乃废礼？本不雩祷哉？顾不能致精诚也。旱而不害物，固以久不雨别之。文二年、十三年“自十有二月”“自正月”“不雨，至于秋七月”是也。”榖梁传曰：“历时而言不雨，文不闵雨也。”以文不忧雨，故不如僖时书“不雨”。文所以不闵雨者，素无志于民，性退弱而不明，又见时久不雨而无灾耳。○雩，音于。龙见，贤徧反，下同。应变，应对之应。索，所白反。别，彼列反，下同。祷，丁老反，又丁报反。"
                },
                {
                    "paragraph": "○冬，楚人伐黄。",
                    "zhushu": "",
                    "type": 2
                },
                {
                    "paragraph": "十有二年，春，王三月，庚午，日有食之。○夏，楚人灭黄。贯之盟，管仲曰：“江、黄远齐而近楚。楚，为利之国也，若伐而不能救，则无以宗诸侯矣。”",
                    "zhushu": "宗诸侯，谓诸侯宗之。○贯，古乱反。远，于万反。近，附近之近。为，于伪反。"
                },
                {
                    "paragraph": "桓公不听，遂与之盟。管仲死，楚伐江灭黄，桓公不能救，故君子闵之也。",
                    "zhushu": "闵其贪慕伯者以致灭。"
                },
                {
                    "paragraph": "○秋七月。○冬十有二月丁丑，陈侯杵臼卒。",
                    "zhushu": "○杵，昌吕反。",
                    "type": 2
                },
                {
                    "paragraph": "十有三年，春，狄侵卫。○夏四月，葬陈宣公。○公会齐侯、宋公、陈侯、卫侯、郑伯、许男、曹伯于咸。",
                    "zhushu": "咸，卫地。○咸，音咸。"
                },
                {
                    "paragraph": "兵车之会也。○秋九月，大雩。○冬，公子友如齐。",
                    "zhushu": "",
                    "type": 2
                },
                {
                    "paragraph": "十有四年，春，诸侯城缘陵。",
                    "zhushu": "缘陵，𣏌邑。"
                },
                {
                    "paragraph": "其曰“诸侯”，散辞也。",
                    "zhushu": "直曰“诸侯”，无小大之序，是各自欲城，无总一之者，非伯者所制，故曰“散辞”。"
                },
                {
                    "paragraph": "聚而曰散，何也？",
                    "zhushu": "据言诸侯城，则是聚。"
                },
                {
                    "paragraph": "诸侯城，有散辞也，桓德衰矣。",
                    "zhushu": "言诸侯城，则非伯者之为可知也。齐桓德衰，所以散也。”何休曰：“案先是盟亦言诸侯，非散也。”又榖梁美九年诸侯盟于葵丘，即散，何以美之邪？郑君释之曰：“九年公会宰周公、齐侯、宋子、卫侯、郑伯、许男、曹伯于葵丘，九月戊辰，盟于葵丘。时诸侯初在会，未有归者，故可以不序。今此十三年夏，公会齐侯、宋公、陈侯、卫侯、郑伯、许男、曹伯于咸，而冬公子友如齐，此聘也。书聘，则会固前已归矣。今云“诸侯城，缘陵”而不序其人，明其散，桓德衰矣。葵丘之事，安得以难此？”○难，乃旦反。"
                },
                {
                    "paragraph": "○夏六月，季姫及缯子遇于防，使缯子来朝。",
                    "zhushu": "遇，例时，此非所宜遇，故谨而月之。○缯，在陵反。朝，直遥反，下文及注同。"
                },
                {
                    "paragraph": "遇者，同谋也。",
                    "zhushu": "鲁女无故远会诸侯，遂得淫通，此亦事之不然。左传曰：“缯季姫来寍，公怒之，以缯子不朝，遇于防，而使来朝。”此近合人情。○近，如字，又附近之近。"
                },
                {
                    "paragraph": "来朝者，来请已也。",
                    "zhushu": "使来朝，请己为妻。"
                },
                {
                    "paragraph": "朝不言使，言“使”，非正也，以病缯子也。○秋八月辛卯，沙鹿崩。",
                    "zhushu": "沙鹿，晋山。"
                },
                {
                    "paragraph": "林属于山为鹿。",
                    "zhushu": "鹿，山足。○属，之玉反。"
                },
                {
                    "paragraph": "沙，山名也。无崩道而崩，故志之也。其日，重其变也。",
                    "zhushu": "刘向曰：“鹿在山下平地，臣象，阴位也。崩者，散落，背叛，不事上之象。”○背，音佩。"
                },
                {
                    "paragraph": "○狄侵郑。○冬，蔡侯𦙝卒。",
                    "zhushu": "○𦙝，许乞反。"
                },
                {
                    "paragraph": "诸侯时卒，恶之也。",
                    "zhushu": "○恶，乌路反。",
                    "type": 2
                },
                {
                    "paragraph": "十有五年，春，王正月，公如齐。○楚人伐徐。○三月，公会齐侯、宋公、陈侯、卫侯、郑伯、许男、曹伯，盟于牡丘。",
                    "zhushu": "牡丘，地名。"
                },
                {
                    "paragraph": "兵车之会也。遂次于匡。",
                    "zhushu": "救徐也。时楚人伐徐。匡，卫地。"
                },
                {
                    "paragraph": "遂，继事也。次，止也，有畏也。",
                    "zhushu": "畏楚。"
                },
                {
                    "paragraph": "○公孙敖帅师及诸侯之大夫救徐。",
                    "zhushu": "诸侯既盟，次匡，皆遣大夫将兵救徐，故不复具列诸国。○复，扶又反。"
                },
                {
                    "paragraph": "善救徐也。○夏，五月，日有食之。",
                    "zhushu": "夜食。"
                },
                {
                    "paragraph": "○秋，七月，齐师、曹师伐厉。",
                    "zhushu": "徐邈曰：“案齐桓末年，用师及会，皆危之而月也。于时覇业已衰，勤王之诚替于内，震矜之容见于外，祸衅既兆，动接危理，故月。众国之君，虽有失道，未足为一世兴衰。齐桓威摄群后，政行天下，其得失皆治乱所系，故春秋重而详之，录所善而著所危云尔。”○见，贤徧反。衅，许靳反。衰，本作“丧”，息浪反。治，直吏反。"
                },
                {
                    "paragraph": "○八月，螽。",
                    "zhushu": "○螽，音终。"
                },
                {
                    "paragraph": "螽，虫灾也。甚则月，不甚则时。○九月，公至自会。",
                    "zhushu": "庄二十七年传曰：“桓会不致，安之也。”而此致者，齐桓徳衰，故危而致之。"
                },
                {
                    "paragraph": "○季姫归于缯。○己卯，晦，震夷伯之庙。",
                    "zhushu": "夷，谥。伯，字。"
                },
                {
                    "paragraph": "晦，冥也。震，雷也。夷伯，鲁大夫也。因此以见天子至于士，皆有庙。",
                    "zhushu": "明夷伯之庙过制，故因此以言礼。○冥，亡定反。见，贤徧反。"
                },
                {
                    "paragraph": "天子七庙，",
                    "zhushu": "𥙊法曰：“王立七庙，曰考庙、王考庙、皇考庙、𩔰考庙、祖考庙。有二祧，远庙称祧。”○桃，它尧反。"
                },
                {
                    "paragraph": "诸侯五，",
                    "zhushu": "曰：考庙、王考庙、皇考庙、𩔰考庙、祖考庙。"
                },
                {
                    "paragraph": "大夫三，",
                    "zhushu": "曰：考庙、王考庙、皇考庙。"
                },
                {
                    "paragraph": "士二。",
                    "zhushu": "曰：考庙、王考庙。"
                },
                {
                    "paragraph": "故徳厚者流光，徳薄者流卑。",
                    "zhushu": "雍曰：“德厚者位尊，道隆者爵重。”故天子远及七世，士祭祖而己。"
                },
                {
                    "paragraph": "是以贵始，徳之本也。始封必为祖。",
                    "zhushu": "若契为殷祖，弃为周祖。○契，息列反。"
                },
                {
                    "paragraph": "○冬，宋人伐曹。○楚人败徐于娄林。",
                    "zhushu": "娄林，徐地。○败，必迈反，下“相败”同。"
                },
                {
                    "paragraph": "夷狄相败，志也。○十有一月壬戍，晋侯及秦伯战于韩，",
                    "zhushu": "韩，晋地。"
                },
                {
                    "paragraph": "获晋侯。",
                    "zhushu": "获者，不与之辞。诸侯非可相获。"
                },
                {
                    "paragraph": "韩之战，晋侯失民矣，以其民未败而君获也。",
                    "zhushu": "",
                    "type": 2
                },
                {
                    "paragraph": "十有六年，春，王正月戊申朔，陨石于宋五。",
                    "zhushu": "刘向曰：“石，阴类也。五，阳数也。象阴而阳行，将致队落。”○陨，云敏反。行，下孟反，下“阴行”同。队，直类反。"
                },
                {
                    "paragraph": "先陨而后石，何也？",
                    "zhushu": "据庄七年“星陨如雨”，先言星，后言陨。"
                },
                {
                    "paragraph": "陨而后石也。",
                    "zhushu": "既陨后，乃知是石。"
                },
                {
                    "paragraph": "于宋四竟之内曰宋。后数，散辞也，耳治也。",
                    "zhushu": "陨石，记闻也。闻其磌然，视之则石，察之则五。○竟，音境。治，直吏反，下“目治”同。磌，之人反，又大年反。声，响也。"
                },
                {
                    "paragraph": "○是月，六鶂退飞，过宋都。",
                    "zhushu": "是月，陨石之月。刘向曰：“鶂，阳也；六，阴数也。象阳而阴行，必衰退。”○鶂，五历反。"
                },
                {
                    "paragraph": "是月者，决不日而月也。",
                    "zhushu": "欲著石日、鶂月，故言“是月”。若不言是月，则嫌与戊申同。"
                },
                {
                    "paragraph": "“六鶂退飞，过宋都”，先数，聚辞也，目治也。",
                    "zhushu": "“六鶂退飞”，记见也。视之则六，察之则鶂，徐而察之则退飞。"
                },
                {
                    "paragraph": "子曰：石，无知之物；鶂，微有知之物。石无知，故日之；",
                    "zhushu": "石无知而陨，必天使之然，故详而日之。"
                },
                {
                    "paragraph": "鶂微有知之物，故月之。",
                    "zhushu": "鶂或时自欲退飞耳，是以略而月之。"
                },
                {
                    "paragraph": "君子之于物，无所苟而已。石、鶂且犹尽其辞，而况于人乎？故五石、六鶂之辞不设，则王道不亢矣。",
                    "zhushu": "不遗微细，故王道可举。○亢，苦浪反。"
                },
                {
                    "paragraph": "民所聚曰都。○三月壬申，公子季友卒。大夫日卒，正也。",
                    "zhushu": "季友，桓公之子。"
                },
                {
                    "paragraph": "称“公弟叔仲”，贤也。大夫不言“公子、公孙”，疏之也。○夏四月丙申，缯季姫卒。○秋七月甲子，公孙兹卒。大夫日卒，正也。○冬十有二月，公会齐侯、宋公、陈侯、卫侯、郑伯、许男、邢侯、曹伯于淮。兵车之会也。",
                    "zhushu": "〇淮，音懐。",
                    "type": 2
                },
                {
                    "paragraph": "十有七年，春，齐人、徐人伐英氏。",
                    "zhushu": "○英，于京反。"
                },
                {
                    "paragraph": "○夏，灭项。孰灭之？桓公也。何以不言桓公也？",
                    "zhushu": "据庄十年“齐师灭谭”称“齐师”。○项，户讲反，国名也。齐灭之，左氏以为鲁灭。"
                },
                {
                    "paragraph": "为贤者讳也。项，国也，不可灭而灭之乎？桓公知项之。可，灭也，",
                    "zhushu": "知政昏乱，易可灭。○为，于伪反。下“为之讳”同。"
                },
                {
                    "paragraph": "而不知己之不可以灭也。",
                    "zhushu": "覇者存恤邻国，抑强辅弱，义不可灭人之国。"
                },
                {
                    "paragraph": "既灭人之国矣，何贤乎？君子恶恶疾其始，",
                    "zhushu": "绝其始，则得不终于恶。邵曰：“谓疾其初为恶之事，不终身疾之。”○恶、恶，并如字，又乌路反。"
                },
                {
                    "paragraph": "善善乐其终。",
                    "zhushu": "乐贤者终其行也。邵曰：“谓始有善事，则终身善之。”○行，下孟反。"
                },
                {
                    "paragraph": "桓公尝有存亡继绝之功，故君子为之讳也。",
                    "zhushu": "邵曰：“存亡，谓存邢、卫；继绝，谓立僖公，所以终其善。”"
                },
                {
                    "paragraph": "○秋，夫人姜氏会齐侯于卞。",
                    "zhushu": "卞，鲁地。○卞，皮彦反。"
                },
                {
                    "paragraph": "○九月，公至自会。",
                    "zhushu": "相会不致，而今致会，桓公德衰，威信不著，陈列兵车，又以灭项。往会既非，逾年乃反，故往还皆月以危之。"
                },
                {
                    "paragraph": "○冬十有二月乙亥，齐侯小白卒。此不正，其日之，何也？",
                    "zhushu": "据二十四年“晋侯夷吾卒”不书日。"
                },
                {
                    "paragraph": "其不正，前见矣。其不正之前见，何也？以不正入虚国，故称嫌焉尔。",
                    "zhushu": "庄九年“齐小白入于齐”，贬不称公子。虚国，谓齐无君。传例曰：“以国氏者，嫌也。”○见，贤徧反，下同。",
                    "type": 2
                },
                {
                    "paragraph": "十有八年，春，王正月，宋公、曹伯、卫人、邾人伐齐。非伐丧也。",
                    "zhushu": "伐丧无道，故谨而月之。"
                },
                {
                    "paragraph": "○夏，师救齐。",
                    "zhushu": "鲁师。"
                },
                {
                    "paragraph": "善救齐也。○五月戊寅，宋师及齐师战于甗，",
                    "zhushu": "甗，齐地。○甗，鱼辇反，又音言。"
                },
                {
                    "paragraph": "齐师败绩。战不言伐，客不言及。言及，恶宋也。",
                    "zhushu": "何休曰：“战言及者，所以别客主直不直也。故文十二年“晋人、秦人战于何”，曲两不直，故不云及。今宋言及，明直在宋，非所以恶宋也。即言及为恶，是河曲之战为两善乎？又榖梁以河曲不言及，略之也，则自相反矣。”郑君释之曰：“及者，别异客主耳，不施于直与不直也。直不直，自在事而己。义兵则客直，宣十二年夏，“晋荀林父帅师及楚子战于邲，晋师败绩”是也。兵不义则主人直，庄二十八年春，“卫人及齐人战，卫人败绩”是也。今齐桓卒未葬，宋襄欲兴霸事而伐丧，于礼尤反，故反其文以宋及齐。即实以宋及齐，明直在宋。邲之战，直在楚，不以楚及晋，何邪？”秦、晋战于河曲，不言及，疾其亟战争举兵，故略其先后。○恶，乌路反，下同。别，彼列反，下同。邲，蒲必反，一音弼。亟，欺冀反。"
                },
                {
                    "paragraph": "狄救齐。善救齐也。○秋八月丁亥，葬齐桓公。",
                    "zhushu": "竖刀、易牙争权，五公子争立，故危之。○刀，音雕。"
                },
                {
                    "paragraph": "○冬，邢人、狄人伐卫。狄，其称人，何也？善累而后进之。",
                    "zhushu": "累，积。"
                },
                {
                    "paragraph": "伐卫，所以救齐也，",
                    "zhushu": "何休曰：“即伐卫，救齐，当两举，如伐楚救江矣。又传以为江远楚近，故伐楚救江。今狄亦近卫而远齐，其事一也，义异，何也？”郑君释之曰：“文三年冬，晋阳处父帅师伐楚救江，两举之者，以晋未有救江文，故明言之。今此春宋公、曹伯、卫人、邾人伐齐，夏，狄救齐，冬邢人、狄人伐卫，为其救齐可知，故省文耳。事同，义又何异？”○近卫，如字，又附近之近。远齐，如字，又于万反。为其，于伪反。省，所景反。"
                },
                {
                    "paragraph": "功近而德远矣。",
                    "zhushu": "伐卫，功近耳，夷狄而忧中国，其德远也。",
                    "type": 2
                },
                {
                    "paragraph": "十有九年，春，王三月，宋人执滕子婴齐。○夏六月，宋公、曹人、邾人盟于曹南。",
                    "zhushu": "曹南，曹之南鄙。"
                },
                {
                    "paragraph": "缯子会盟于邾。己酉，邾人执缯子，用之。微国之君，因邾以求与之盟，",
                    "zhushu": "与，厕豫也。○与，音豫，注及下文同。"
                },
                {
                    "paragraph": "人因己以求与之盟，己迎而执之。恶之，故谨而日之也。用之者，叩其鼻以衈社也。",
                    "zhushu": "衈者，衅也，取鼻血以衅祭社器。○恶，乌路反，下“恶其长”同。叩，音口。衈，音二。"
                },
                {
                    "paragraph": "○秋，宋人围曹。○卫人伐邢。○冬，会陈人、蔡人、楚人、郑人，盟于齐。",
                    "zhushu": "会无主名，内卑者也。四国称人，外卑者也。杜预曰：“地于齐，齐亦与盟。”"
                },
                {
                    "paragraph": "○梁亡。自亡也。湎于酒，淫于色，心昏，耳目塞，上无正长之治，大臣背叛，民为寇盗。“梁亡”，自亡也。如加力役焉，湎不足道也。",
                    "zhushu": "如使伐之而灭亡，则淫湎不足记也。使其自亡，然后其恶明。○湎，面善反。长，丁丈反，下及注同，皆音佩。"
                },
                {
                    "paragraph": "“梁亡，郑弃其师”，我无加损焉，正名而已矣。“梁亡”，出恶正也。",
                    "zhushu": "正，谓政教。"
                },
                {
                    "paragraph": "“郑弃其师”，恶其长也。",
                    "zhushu": "长，谓髙克。",
                    "type": 2
                },
                {
                    "paragraph": "二十年，春，新作南门。作，为也，有加其度也。",
                    "zhushu": "更加使大。"
                },
                {
                    "paragraph": "言“新”，有故也，非作也。",
                    "zhushu": "责其改旧制。"
                },
                {
                    "paragraph": "南门者，法门也。",
                    "zhushu": "法门，谓天子、诸侯皆南面而治，法令之所出入，故谓之法门。"
                },
                {
                    "paragraph": "○夏，郜子来朝。",
                    "zhushu": "○郜，古报反。"
                },
                {
                    "paragraph": "○五月乙巳，西宫灾。谓之“新宫”，则近为襧宫。",
                    "zhushu": "言闵公非僖公之父，故不言新宫也。○近，附近之近。祢，乃礼反，父庙也。"
                },
                {
                    "paragraph": "以谥言之，则如疏之然，",
                    "zhushu": "故不言闵宫而云西宫。"
                },
                {
                    "paragraph": "以是为闵宫也。○郑人入滑。○秋，齐人、狄人盟于邢。邢为主焉尔。邢小，其为主，何也？其为主乎救齐。",
                    "zhushu": "十八年“邢人、狄人伐卫以救齐是也。"
                },
                {
                    "paragraph": "○冬，楚人伐随。随，国也。",
                    "zhushu": "",
                    "type": 2
                },
                {
                    "paragraph": "二十有一年，春，狄侵卫。○宋人、齐人、楚人盟于鹿上。",
                    "zhushu": "宋为盟主，故序齐上。鹿上，宋地。"
                },
                {
                    "paragraph": "○夏，大旱。",
                    "zhushu": "传例曰：“得雨曰雩，不得雨曰旱。”"
                },
                {
                    "paragraph": "旱时，正也。○秋，宋公、楚子、陈侯、蔡侯、郑伯、许男、曹伯会于雩。",
                    "zhushu": "雩，宋地。雩，或为宇。"
                },
                {
                    "paragraph": "执宋公以伐宋。以，重辞也。",
                    "zhushu": "传例曰：“以者，不以者也。”此传及定七年“齐人执卫行人北宫结以侵卫”，传皆曰：“以，重辞也。”然则“以”有二义矣。国之所重，故曰“重辞”。"
                },
                {
                    "paragraph": "○冬，公伐邾。○楚人使宜申来献捷。",
                    "zhushu": "楚称人者，为执宋公贬。○捷，在接反。为，于伪反。"
                },
                {
                    "paragraph": "捷，军得也。其不曰“宋捷”，何也？",
                    "zhushu": "据庄三十一年齐侯求献戎捷。"
                },
                {
                    "paragraph": "不与楚捷于宋也。",
                    "zhushu": "不与夷狄捷中国。"
                },
                {
                    "paragraph": "○十有二月癸丑，公会诸侯盟于薄。",
                    "zhushu": "会，雩之诸侯。"
                },
                {
                    "paragraph": "会者，外为主焉尔。释宋公。外释不志，此其志，何也？以公之与之盟目之也。不言楚，不与楚专释也。",
                    "zhushu": "何休曰：“春秋以执之为罪，不以释之为罪。责楚子专释，非其理也。公羊以为公会诸侯释之，故不复出楚耳。”郑君释之曰：“不与楚专释者，非以责之也。传云：“外释不志，此其志，何也？以公之与之盟目之也。”言公与诸侯盟而释宋公，公有功焉。与公羊义无违错。○复，扶又反。",
                    "type": 2
                },
                {
                    "paragraph": "二十二年，春，公伐邾，取须句。",
                    "zhushu": "○句，其俱反。"
                },
                {
                    "paragraph": "○夏，宋公、卫侯、许男、滕子伐郑。○秋八月丁未，及邾人战于升陉。",
                    "zhushu": "升陉，鲁地。"
                },
                {
                    "paragraph": "内讳败，举其可道者也。不言其人，以吾败也。不言及之者，为内讳也。",
                    "zhushu": "○为，于伪反。"
                },
                {
                    "paragraph": "○冬十有一月己巳朔，宋公及楚人战于泓，",
                    "zhushu": "○泓，乌宏反。"
                },
                {
                    "paragraph": "宋师败绩。日事遇朔曰朔。春秋三十有四战，未有以尊败乎卑，以师败乎人者也。以尊败乎卑，以师败乎人，则骄其敌。襄公以师败乎人，而不骄其敌，何也？责之也。泓之战，以为复雩之耻也。",
                    "zhushu": "前年宋公为楚所执。"
                },
                {
                    "paragraph": "雩之耻，宋襄公有以自取之。伐齐之丧，执滕子，围曹，为雩之会，不顾其力之不足，而致楚成王，成王怒而执之。故曰：礼人而不答，则反其敬；爱人而不亲，则反其仁；治人而不治，则反其知。过而不改，又之，",
                    "zhushu": "又，复，○知，音智，又如字。复，扶又反。"
                },
                {
                    "paragraph": "是谓之过。襄公之谓也。古者被甲婴胄，非以兴国也，则以征无道也，岂曰以报其耻哉！宋公与楚人战于泓水之上。司马子反曰：“楚众我少，鼓险而击之，胜无幸焉。”",
                    "zhushu": "若要而击之，必可破，非侥幸也。○被，皮既反。胄，直救反。司马子反，左传作“子鱼”。要，于遥反。侥，古尧反。幸，音幸。"
                },
                {
                    "paragraph": "襄公曰：“君子不推人危，不攻人厄，须其出。”",
                    "zhushu": "须其出险。○推，如字，又它回反。"
                },
                {
                    "paragraph": "既出，旌乱于上，陈乱于下。子反曰：“楚众我少，击之，胜无幸焉。”襄公曰：“不鼓不成列。”",
                    "zhushu": "列，陈。○陈，直觐反。"
                },
                {
                    "paragraph": "须其成列而后击之，则众败而身伤焉，七月而死。",
                    "zhushu": "何休曰：“即宋公身伤，当言公，不当言师。成十六年“楚子败绩”是也。又成十六年传曰：“不言师，君重于师也。”即成十六年是，二十二年虚言也。即二十二年是，十六年非也。”郑君释之曰：“传说“楚子败绩”曰“四體偏断”，此则目也。此言君之目与手足有破断者，乃为败矣。今宋襄公身伤耳，当持鼓，军事无所害，而师犹败，故不言宋公败绩也。”传所以言败众、败身伤焉者，疾其信而不道，以取大辱。"
                },
                {
                    "paragraph": "倍则攻，敌则战，少则守。人之所以为人者，言也，人而不能言，何以为人？言之所以为言者，信也，言而不信，何以为言？信之所以为信者，道也，信而不道，何以为道？道之贵者时；其行，势也。",
                    "zhushu": "凯曰：“道有时，事有势。”何贵于道？贵合于时。何贵于时？贵顺于势。宋公守匹夫之狷介，徒蒙耻于夷狄，焉识大通之方、至道之术哉？○政，如字，又音贡。守，如字，又手又反。狷，音绢。介，音界。焉，于虔反。",
                    "type": 2
                },
                {
                    "paragraph": "二十有三年，春，齐侯伐宋，围闵。伐国不言围邑，此其言围，何也？不正其以恶报恶也。",
                    "zhushu": "前十八年宋伐齐之丧，是恶也。今齐乘胜而报，是以恶报恶也。○闵，左氏作“缗”，二十五年楚围亦同。"
                },
                {
                    "paragraph": "○夏，五月庚寅，宋公兹父卒。",
                    "zhushu": "桓公之子襄公。"
                },
                {
                    "paragraph": "兹父之不葬，何也？失民也。其失民，何也？以其不教民战，则是弃其师也。为人君而弃其师，其民孰以为君哉？",
                    "zhushu": "何休曰：“所谓教民战者，习之也。”春秋贵偏战而恶诈战，宋襄公所以败于泓者，守礼偏战也，非不教其民也。孔子曰：“君子去仁，恶乎成名？造次必于是，颠沛必于是。”未有守正以败而恶之也。公羊以为不书葬，为襄公讳。背殡出会，所以美其有承齐桓尊周室之美志。郑君释之曰：“教民习战而不用，是亦不教也。诈战，谓不期也。既期矣，当观敌为策，倍则攻，敌则战，少则守。今宋襄公于泓之战违之，又不用其臣之谋而败。故徒善不用贤良，不足以兴霸主之功，徒言不知权谲之谋，不足以交邻国，会远疆。故易讥鼎折足，诗刺不用良，此说善也。”○而恶，乌路反，下“而恶”同。恶乎，音乌。造，七报反。沛音贝。为襄，干伪反。背，音佩。谲音决。折，之设反。刺，七赐反。"
                },
                {
                    "paragraph": "○秋，楚人伐陈。○冬十有一月，𣏌子卒。",
                    "zhushu": "庄二十七年称伯，今称子，盖为时王所黜。",
                    "type": 2
                },
                {
                    "paragraph": "二十有四年，春，王正月。○夏，狄伐郑。○秋七月。○冬，天王出居于郑。",
                    "zhushu": "襄王也。天子以天下为家，故所在称居。"
                },
                {
                    "paragraph": "天子无出，出，失天下也。",
                    "zhushu": "王者无外，言出则有外之辞。江熙曰：“大子必巡守然后行，故河阳之守，全天王之行也。平王东迁，其诗不能复雅，而列为国风。襄王奔郑，不得全天王之行，则与诸侯不异，故书出也。夫子祖述尧、舜，宪章文、武，斯文是作，不以道假人。传言“失天下”，阙然如有未备。”○巡守，手又反，下同。之行，如字，或下孟反，下同。复雅，扶又反。"
                },
                {
                    "paragraph": "居者，居其所也。虽失天下，莫敢有也。",
                    "zhushu": "邵曰：“虽实出奔，而王者无外，王之所居，则成王畿，郑不敢有之以为国。”"
                },
                {
                    "paragraph": "○晋侯夷吾卒。",
                    "zhushu": "传曰：“诸侯时卒，恶之也。不葬，篡文公而立，失德。”○恶，乌路反。篡，初患反。",
                    "type": 2
                },
                {
                    "paragraph": "二十有五年，春，王正月丙午，卫侯毁灭邢。毁之名，何也？",
                    "zhushu": "据宣十二年“楚子灭萧”不名。○毁，况委反。"
                },
                {
                    "paragraph": "不正其伐本而灭同姓也。",
                    "zhushu": "绝先祖支体尤重，故名以甚之。"
                },
                {
                    "paragraph": "○夏四月癸酉，卫侯毁卒。○宋荡伯姫来逆妇。",
                    "zhushu": "伯姬，鲁女，为宋大夫荡氏妻也。自为其子来迎妇。○自为，于伪反，下“为祖”同。"
                },
                {
                    "paragraph": "妇人既嫁不逾竟。宋荡伯姫来逆妇，非正也。其曰妇，何也？缘姑言之之辞也。○宋杀其大夫。其不称名姓，以其在祖之位，尊之也。",
                    "zhushu": "何休曰：“曹杀其大夫，亦不称名姓，岂可复以为祖乎？”郑君释之曰：“宋之大夫尽同姓。礼，公族有罪，刑干甸师氏，不与国人虑兄弟也，所以尊异之。孔子之祖孔父，累于宋殇公而死，今骨肉在其位而见杀，故尊之，隐而不忍称名氏。若罪大者，名之而已，使若异姓然，此乃祖之疏也。曹杀其大夫，自以无大夫，不称名氏耳。”春秋辞同事异者甚多，隐去“即位”以见让，庄去“即位”为继弑，是复可以比例非之乎？○复以，扶又反，下是复同。甸，徒徧反。累，劣伪反。去，起吕反，下同。以见，贤徧反。为继，于为反，又如字。"
                },
                {
                    "paragraph": "○秋，楚人围陈，纳顿子于顿。纳者，内弗受也。围，一事也，纳，一事也，而遂言之，",
                    "zhushu": "怪其异事而辞相连，有似遂事之辞。"
                },
                {
                    "paragraph": "盖纳顿子者，陈也。",
                    "zhushu": "围陈，使纳顿子。"
                },
                {
                    "paragraph": "○葬卫文公。○冬十有二月癸亥，公会卫子、莒庆，盟于洮。",
                    "zhushu": "卫称子，在丧。洮，鲁地。"
                },
                {
                    "paragraph": "莒无大夫，其曰莒庆，何也？以公之会目之也。",
                    "zhushu": "小国无大夫，以公与会，故进之。时有卫子，则无敌公之嫌。○与会，如字，一音豫。",
                    "type": 2
                },
                {
                    "paragraph": "二十有六年，春，王正月己未，公会莒子、卫𡩋速，盟于向。",
                    "zhushu": "向，莒地。○向，舒亮反。"
                },
                {
                    "paragraph": "公不会大夫，其曰𡩋速，何也？以其随莒子，可以言“会”也。○",
                    "zhushu": ""
                },
                {
                    "paragraph": "齐人侵我西鄙，公追齐师至巂，弗及。人，微者也；侵，浅事也。公之追之，非正也。至巂，急辞也。",
                    "zhushu": "以急辞言之，明不至巂。○巂，音携，又似兖反。"
                },
                {
                    "paragraph": "弗及者，弗与也，",
                    "zhushu": "弗与战也。"
                },
                {
                    "paragraph": "可以及而不敢及也。",
                    "zhushu": "畏齐师。"
                },
                {
                    "paragraph": "其侵也曰人；其追也曰“师”，以公之弗及，大之也。",
                    "zhushu": "大之，谓变人言“师”。"
                },
                {
                    "paragraph": "弗及，内辞也。",
                    "zhushu": "弗及者，若曰我自不及耳，非齐不可及。"
                },
                {
                    "paragraph": "○夏，齐人伐我北鄙。○卫人伐齐。○公子遂如楚乞师。乞，重辞也。",
                    "zhushu": "雍曰：“人道施而不有，让而不取，故以乞为重。”○施，舒豉反。"
                },
                {
                    "paragraph": "何重焉？重人之死也，非所乞也。师出不必反，战不必胜，故重之也。○秋，楚人灭夔，以䕫子归。䕫，国也。不日，微国也。以归，犹愈乎执也。○冬，楚人伐宋，围闵。伐国不言围邑，此其言围，何也？以吾用其师，目其事也，非道用师也。",
                    "zhushu": "楚人出师，为鲁伐齐，而中道以伐宋，故伐围兼书，所以责楚。○为，于伪反。中，如字，又丁仲反。"
                },
                {
                    "paragraph": "公以楚师伐齐，取榖。以者，不以者也。民者，君之本也。使民以其死，非其正也。",
                    "zhushu": "雍曰：“兵，不祥之器，不得已而用之。安有驱民于死地，以共假借之役乎？”○共，音恭，本又作“供”。假借，音嫁，又古雅反；下子夜反，又子亦反。"
                },
                {
                    "paragraph": "公至自伐齐。恶事不致，此其致之，何也？危之也。",
                    "zhushu": "以蛮夷之师伐邻近大国，招祸深怨，危亡之道。",
                    "type": 2
                },
                {
                    "paragraph": "二十有七年，春，𣏌子来朝。",
                    "zhushu": "○朝，直遥反。"
                },
                {
                    "paragraph": "○夏六月庚寅，齐侯昭卒。",
                    "zhushu": "○昭，或作“照”，非。"
                },
                {
                    "paragraph": "○秋八月乙未，葬齐孝公。○乙巳，公子遂帅师入𣏌。○冬，楚人、陈侯、蔡侯、郑伯、许男围宋。楚人者，楚子也。其曰人，何也？人楚子，所以人诸侯也。其人诸侯何也？不正其信夷狄而伐中国也。",
                    "zhushu": "何休曰：“哀元年，楚子、陈侯、随侯、许男围蔡，不称人，明不以此故也。”郑君释之曰：“时晋文为贤伯，故讥诸侯不从，而信夷狄也。哀元年时无贤伯，又何据而当贬之邪？”𡩋谓定、哀之世，楚强盛，故诸侯不得不从耳。江熙曰：“夫屈、信理对，言信必有屈也。宋、楚战于泓，宋以信义而败，未有阙也，楚复园之。我三人行，必有我师。诸侯不能以义相帅，反信楚之曲，屈宋之直，是义所不取。信曲屈直犹不可，况乃华夷乎？楚以亡义见贬，则诸侯之不从，不待贬而见也。然则四国信楚而屈宋，春秋屈其信而信其屈，贬楚子于兵首，则彼碌碌者讥斯见矣。故曰人楚子，所以人诸侯。”○信，音申。"
                },
                {
                    "paragraph": "○十有二月甲戍，公会诸侯，盟于宋。",
                    "zhushu": "地以宋者，则宋得与盟，宋围解可知。○与，音豫。",
                    "type": 2
                },
                {
                    "paragraph": "二十有八年，春，晋侯侵曹。晋侯伐卫。再称晋侯，忌也。",
                    "zhushu": "郑嗣曰：“曹、卫并有宿怨于晋，君子不念旧恶，故再称晋侯以刺之。”○刺，七赐反，下文及注同。"
                },
                {
                    "paragraph": "○公子买戍卫，不卒戍，刺之。",
                    "zhushu": "刺，杀也。内讳杀大夫，故谓之刺。盖取周礼三刺之法。"
                },
                {
                    "paragraph": "先名后刺，杀有罪也。公子启曰：“不卒戍者，可以卒也。”可以卒而不卒，讥在公子也，刺之可也。",
                    "zhushu": "公子启，鲁大夫。"
                },
                {
                    "paragraph": "○楚人救卫。○三月丙午，晋侯入曹，执曹伯，𢌿宋人。入者，内弗受也。日入，恶入者也。以晋侯而厈执曹伯，恶晋侯也。",
                    "zhushu": "恶其忌怨深。○𢌿，必利反，与也，下及注同。恶，乌路反，下文及注同。"
                },
                {
                    "paragraph": "𢌿，与也。其曰人，何也？不以晋侯𢌿宋公也。",
                    "zhushu": "𢌿，上与下之辞，故不以侯𢌿公。哀四年，夏，晋人执戎蛮子赤归于楚，使楚子治其罪。今执曹伯，不言“归于宋”而言“与宋人”者，是使宋公拘执之。"
                },
                {
                    "paragraph": "夏，四月己巳，晋侯、齐师、宋师、秦师及楚人战于城濮，楚师败绩。○楚杀其大夫得臣。○卫侯出奔楚。○五月癸丑，公会晋侯、齐侯、宋公、蔡侯、郑伯、卫子、莒子，盟于践土。",
                    "zhushu": "卫称子者，时卫侯出奔，国更立君，非王命所加。未成君，故曰子。践土，郑地。"
                },
                {
                    "paragraph": "讳会天王也。",
                    "zhushu": "实会天王，而文不言天王，若诸侯目共盟然，是讳之也，所谓谲而不正。"
                },
                {
                    "paragraph": "陈侯如会。如会，外乎会也，于会受命也。",
                    "zhushu": "外乎会，不及序也。受命于会，故书“如会”。"
                },
                {
                    "paragraph": "○公朝于王所。朝不言所，言所者，非其所也。",
                    "zhushu": "非京师朝。"
                },
                {
                    "paragraph": "○六月，卫侯郑自楚复归于卫。“自楚”，楚有奉焉尔。复者，复中国也；",
                    "zhushu": "中国，犹国中也。"
                },
                {
                    "paragraph": "归者，归其所也。郑之名，失国也。○卫元咺出奔晋。○陈侯𣢾卒。○秋，𣏌伯姫来。",
                    "zhushu": "庄公女，来归寍。"
                },
                {
                    "paragraph": "○公子遂如齐。",
                    "zhushu": "聘也。"
                },
                {
                    "paragraph": "○冬，公会晋侯、宋公、蔡侯、郑伯、陈子、莒子、邾子、秦人于温。",
                    "zhushu": "陈称子，在丧也。"
                },
                {
                    "paragraph": "讳会天王也。",
                    "zhushu": "复致天子。○复，扶又反。"
                },
                {
                    "paragraph": "○天王守于河阳，",
                    "zhushu": "河阳，晋地。○守，音狩，下同。"
                },
                {
                    "paragraph": "全天王之行也，",
                    "zhushu": "时实晋文公召王，以臣召君，不可以训。因天子有巡守之礼，故以自行为文。○行，如字，或下孟反。"
                },
                {
                    "paragraph": "为若将守而遇诸侯之朝也，为天王讳也。水北为阳，山南为阳。温，河阳也。",
                    "zhushu": "日之所昭曰阳。○为天王，于伪反。"
                },
                {
                    "paragraph": "壬申，公朝于王所。朝于庙，礼也；于外，非礼也。",
                    "zhushu": "诸侯朝王，王必于宗庙受之者，盖欲尊祖祢，共其荣。"
                },
                {
                    "paragraph": "独公朝与？诸侯尽朝也。其日，以其再致天子，故谨而日之。主善以内，目恶以外。",
                    "zhushu": "主善以内，谓公朝于王所；目恶以外，言再致天子。○朝与，音余。"
                },
                {
                    "paragraph": "言曰“公朝”，逆辞也，而尊天子。",
                    "zhushu": "郑嗣曰：“若公朝于庙，则当言公如京师，而令言公朝，是逆常之辞。虽逆常而曰公朝王所，是尊天子。”"
                },
                {
                    "paragraph": "会于温，言小诸侯；温，河北地，以河阳言之，大天子也。",
                    "zhushu": "温、河阳同耳。小诸侯，故以一邑言之；尊天子，故以广大言之。"
                },
                {
                    "paragraph": "日系于月，月系于时。“壬申，公朝于王所”，其不月，失其所系也，以为晋文公之行事，为已傎矣。",
                    "zhushu": "以臣召君，傎倒上下。日不系干月，犹诸侯不宗于天子。○傎，都田反。倒，丁老反。"
                },
                {
                    "paragraph": "○晋人执卫侯，归之于京师。此入而执，其不言“入”，何也？不外王命于卫也。",
                    "zhushu": "入者，自外来。伯者以王命讨卫，卫，王之士，故曰不外王命。"
                },
                {
                    "paragraph": "“归之于京师”，缓辞也，断在京师也。",
                    "zhushu": "辞间容之，故言缓。○断，丁乱反。"
                },
                {
                    "paragraph": "○卫元咺自晋复归于卫。“自晋”，晋有奉焉尔。“复”者，复中国也；“归”者，归其所也。○诸侯遂围许。",
                    "zhushu": "会温诸侯。许比再会不至，故共围之。"
                },
                {
                    "paragraph": "遂，继事也。",
                    "zhushu": "继事，会于温而围许。"
                },
                {
                    "paragraph": "○曹伯襄复归于曹。",
                    "zhushu": "三月为晋侯所执，今方归。"
                },
                {
                    "paragraph": "复者，复中国也。天子免之，因与之会。其曰“复”，通王命也。",
                    "zhushu": "免之于宋，身未反国，因会于许，即从反国之辞通王命。"
                },
                {
                    "paragraph": "遂会诸侯围许。遂，继事也。",
                    "zhushu": "",
                    "type": 2
                },
                {
                    "paragraph": "二十有九年，春，介葛卢来。介，国也。葛卢，微国之君，未爵者也。其曰“来”，卑也。",
                    "zhushu": "○介，音界，国名。"
                },
                {
                    "paragraph": "○公至自围许。○夏，六月，公会王人、晋人、宋人、齐人、陈人、蔡人、秦人，盟于翟泉。",
                    "zhushu": "翟泉，某地。"
                },
                {
                    "paragraph": "○秋，大雨雹。",
                    "zhushu": "雹者，阴胁阳，臣侵君之象。阳气之在水，雨则温热，阴气薄而胁之，不相入，转而成雹。○雨，于付反。雹，蒲学反。"
                },
                {
                    "paragraph": "○冬，介葛卢来。",
                    "zhushu": "",
                    "type": 2
                },
                {
                    "paragraph": "三十年，春，王正月。○夏，狄侵齐。○秋，卫杀其大夫元咺。称国以杀，罪累上也，以是为讼君也。",
                    "zhushu": "元咺讼君之罪于伯者，君忌之，使人杀之而后入。案宣九年“陈杀其大夫泄治”，传曰：“称国以杀其大夫，弑无罪也。”此传曰：“称国以杀，罪累上也。”凡称国以杀大夫，或杀无罪，或罪累上，参玄不同，略当近半。然则称国以杀有二义：泄冶忠贤，而君杀之，是君无道也；卫侯虽有不德，臣无讼君之道，元咺之罪亦已重矣。然君子之道，譬之于射，失诸正鹄，反求诸身。卫侯不思致讼之愆，躬自厚之义，过而不改，而又怨忌，上下皆失，故曰罪累上。○累，劣伪反。泄，息列反。冶，音也。近半，附近之近。正，音征。鹄，古毒反。愆，起虔反。"
                },
                {
                    "paragraph": "卫侯在外，其以累上之辞言之，何也？待其杀而后入也。及公子瑕。公子瑕，累也，以尊及卑也。○卫侯郑归于卫。",
                    "zhushu": "徐邈曰：“凡出奔归月，执归不月者，齐则国更立主，若故君还入，必有战争祸害，所以谨其文。执者，罪名未定，其国犹追奉之，归无犯害，故例不月。”○战争，争斗之争。"
                },
                {
                    "paragraph": "○晋人、秦人围郑。○介人侵萧。○冬，天王使宰周公来聘。天子之宰，通于四海。○公子遂如京师，遂如晋。以尊遂乎卑，此言不敢叛京师也。",
                    "zhushu": "何休曰：“大夫无遂事。”案：襄十二年“季孙宿救台，遂入郓”，恶季孙不受命而入也。如公子遂受命如晋，不当言“遂”。郑君释之曰：“遂固受命如京师、如晋，不专受命如周。”经近上言“天王使宰周公来聘”，故公子遂报焉。因聘于晋，尊周，不敢使并命，使若公子遂自往然。即云公子遂如京师、如晋，是同周于诸侯，叛而不尊天子也。公羊传有美恶不嫌同辞，何独不广之于此乎？𡩋谓经同而传异者甚众，此吾徒所以不及古人也。○台，士来反，又音台。郓，音运。恶季孙，乌路反。美恶，乌路反，又如字。",
                    "type": 2
                },
                {
                    "paragraph": "三十有一年，春，取济西田。",
                    "zhushu": "曹田。"
                },
                {
                    "paragraph": "○公子遂如晋。○夏，四月，四卜郊，",
                    "zhushu": "谓之郊者，天人相与交接之意也。不言郊天者，不敢斥尊也。昔武王既崩，成王幼少，周公居摄，行天子事，制礼作楽，终致大平。周公薨，成王以王礼葬之，命鲁使郊，以彰周公之德。𥙊苍帝灵威仰、昊天上帝，鲁不祭。○少，诗照反。大，音泰。"
                },
                {
                    "paragraph": "不从，乃免牲，犹三望。",
                    "zhushu": "郑君曰：“望者，祭山州之名也，谓海也、岱也、淮也。非其疆界则不祭。”禹贡曰：“海岱及淮惟徐州。”徐州，鲁地。"
                },
                {
                    "paragraph": "夏四月，不时也。",
                    "zhushu": "郊，春事也。"
                },
                {
                    "paragraph": "四卜，非礼也。",
                    "zhushu": "郊，春事，四卜则入夏。"
                },
                {
                    "paragraph": "免牲者，为之缁衣熏裳，有司玄端，奉送至于南郊。免牛亦然。",
                    "zhushu": "玄端，黑衣，接神之道。玄熏者，天地之色也。南郊天位，归之于阳也。全曰牲，伤曰牛。牛有变而不郊，故卜免牛。○熏，许云反。"
                },
                {
                    "paragraph": "乃者，亡乎人之辞也。",
                    "zhushu": "亡乎人，若曰无贤人也。凯曰：“其犹易称‘闚其户，閴其无人’，诗云‘巷无居人’。讥僖公不共致天变。”○閴，苦鵙反。共，音恭，本亦作“恭”。"
                },
                {
                    "paragraph": "犹者，可以已之辞也。",
                    "zhushu": "望，郊之细也。不郊，无望可也。已，止也。"
                },
                {
                    "paragraph": "○秋，七月。○冬，𣏌伯姫来求妇。妇人既嫁，不逾竟。𣏌伯姫来求妇，非正也。○狄围卫。○十有二月，卫迁于帝丘。",
                    "zhushu": "帝丘，卫地。",
                    "type": 2
                },
                {
                    "paragraph": "三十有二年，春，王正月。○夏，四月，己丑，郑伯捷卒。",
                    "zhushu": "○捷，在接反。"
                },
                {
                    "paragraph": "○卫人侵狄。○秋，卫人及狄盟。○冬，十有二月，己卯，晋侯重耳卒。",
                    "zhushu": "晋自庄公已前，不书于春秋，又不言文公之入及郑忽之杀，何乎？徐邈通之曰：“案诗序及纪年、史记，晋昭公之后，大乱五世，又郑忽之后，有子亹、子仪，且事出记传，而经所无殊多，诚当有不告，故不书者。诸侯有朝聘之礼，赴告之命，所以敦其交好，通其忧虞。若邻国相望，而情志否隔，存亡祸福不以相𥘄，则它国之史无由得书，故告命之事绝，则记注之文阙，此盖内外相与之常也。鲁政虽陵遟，而典刑犹存，史策所录，不失常法，其文宪之实足征，故孔子因而修之，事仍本史，而辞有损益，所以成详略之例，起褒贬之意。若夫可以寄微旨而通王道者，存乎精义穷理，不在记事少多。此盖修春秋之本旨，师资辩说，日用之常义，故榖梁子可不复发文，而体例自举矣。”○重，直龙反。亹，亡匪反。朝聘，直遥反。好，呼报反。否，备矣反。注，张住反。不复，扶又反。"
                },
                {
                    "paragraph": "三十有三年春，王二月，秦人入滑。滑，国也。○齐侯使国归父来聘。○夏，四月，辛巳，晋人及姜戎败秦师于殽。不言“战”而言“败”，何也？狄秦也。其狄之，何也？秦越千里之险，入虚国，",
                    "zhushu": "滑无备，故言虚国。○殽，户交反。"
                },
                {
                    "paragraph": "进不能守，退败其师，徒乱人子女之教，无男女之别。秦之为狄，自殽之战始也。",
                    "zhushu": "明秦本非夷狄。○别，彼列反。"
                },
                {
                    "paragraph": "秦伯将袭郑，百里子与蹇叔子谏曰：“千里而袭人，未有不亡者也。”秦伯曰：“子之蒙木已拱矣，何知？”",
                    "zhushu": "子之辈皆已老死矣。拱，合抱也，言其老无知。○百里子，如字，或作“伯”，误也。蹇，纪辇反。拱，九勇反。合手曰拱。"
                },
                {
                    "paragraph": "师行，百里子与蹇叔子送其子而戒之曰：“女死，必于殽之岩唫之下，",
                    "zhushu": "其处险隘，一人可以要百人，○女，音汝，下及注同。唫，本作“崟”，音吟，一音钦。处，昌虑反。隘，于懈反。要百，于遥反。下文“要而击之”同。"
                },
                {
                    "paragraph": "我将尸女于是。”",
                    "zhushu": "尸女者，收女尸。"
                },
                {
                    "paragraph": "师行，百里子与蹇叔子随其子而哭之。秦伯怒曰：“何为哭吾师也？”二子曰：“非敢哭师也，哭吾子也。我老矣，彼不死，则我死矣。”",
                    "zhushu": "畏秦伯怒，故云彼我要有死者。"
                },
                {
                    "paragraph": "晋人与姜戎要而撃之殽，匹马倚轮无反者。",
                    "zhushu": "倚轮，一只之轮。○倚，居宜反，或于绮反。"
                },
                {
                    "paragraph": "晋人者，晋子也，其曰人，何也？微之也。何为微之？不正其释殡而主乎战也。○癸巳，葬晋文公。日葬，危不得葬也。○狄侵齐。○公伐邾，取訾楼。",
                    "zhushu": "○訾，子斯反。"
                },
                {
                    "paragraph": "○秋，公子遂帅师伐邾。○晋人败狄于箕。",
                    "zhushu": "箕，晋地。"
                },
                {
                    "paragraph": "○冬，十月，公如齐。十有二月，公至自齐。○乙巳，公薨于小寝。",
                    "zhushu": "小寝，内寝。"
                },
                {
                    "paragraph": "小寝，非正也。",
                    "zhushu": "非路寝。"
                },
                {
                    "paragraph": "○陨霜不杀草。",
                    "zhushu": "京房易传曰：君假与臣权，陨霜不杀草。○陨，云敏反。"
                },
                {
                    "paragraph": "未可杀而杀，举重也；可杀而不杀，举轻也。",
                    "zhushu": "重，谓菽也。轻，谓草也。轻者不死，则重者不死可知。"
                },
                {
                    "paragraph": "○李、梅实。",
                    "zhushu": "京房易传曰：纵叛者，兹谓不明，厥妖木冬实。"
                },
                {
                    "paragraph": "实之为言犹实也。",
                    "zhushu": "实，子。"
                },
                {
                    "paragraph": "○晋人、陈人、郑人伐许。",
                    "zhushu": ""
                }
            ]
        },
        {
            "name": "文公第六",
            "paragraphs": [
                {
                    "paragraph": "文公第六",
                    "zhushu": "〇襄王二十六年即位。名兴。",
                    "type": 1
                },
                {
                    "paragraph": "元年，春，王正月，公即位。继正即位，正也。",
                    "zhushu": "继正，谓继正卒也。隐去即位以见让。桓书即位，示安忍。庄、闵、僖不言即位，皆继弑。○去，起吕反。见，贤徧反。弑，申志反。"
                },
                {
                    "paragraph": "○二月癸亥，日有食之。○天王使叔服来会葬。",
                    "zhushu": "诸侯丧，天子使大夫会葬，礼也。传例曰：“天子大夫称字。”盖未受采邑，故不称氏。字者贵称，故可独达也。○贵称，尺证反。"
                },
                {
                    "paragraph": "葬曰“会”，",
                    "zhushu": "言会，明非一人之辞。"
                },
                {
                    "paragraph": "其志，重天子之礼也。○夏，四月丁巳，葬我君僖公。薨称公，举上也。葬我君，接上下也。僖公葬而后举谥，谥所以成德也，于卒事乎加之矣。○天王使毛伯来锡公命。",
                    "zhushu": "毛，采邑。伯，字也。天子上大夫也。○锡，星历反。采地，音菜。地，本又作邑。"
                },
                {
                    "paragraph": "礼，有受命，无来锡命。锡命，非正也。○晋侯伐卫。○叔孙得臣如京师。○卫人伐晋。○秋，公孙敖会晋侯于戚。",
                    "zhushu": "礼，卿不得会公侯。春秋尊鲁，内卿夫夫可以会外诸侯。戚，卫地。○戚，仓寂反。"
                },
                {
                    "paragraph": "○冬，十月丁未，楚世子商臣弑其君髠。",
                    "zhushu": "郑嗣曰：“摘臣，缪王也。髠，文王之子，成王也。”不言“其父”而言“其君”者，君之于世子，有父之亲，有君之尊。言“世子”，所以明其亲也；言“其君”，所以明其尊也。商臣于尊亲尽矣。○弑其，申志反，传同。髠，苦门反。"
                },
                {
                    "paragraph": "日髠之卒，所以谨商臣之弑也。夷狄不言正不正。",
                    "zhushu": "徐乾曰：“中国君卒，正者例日，篡立，不正者不日。夷狄君卒，皆略而不日，所以殊夷夏也。今书曰“谨识商臣之大逆尔”，不以明髠正与不正。”○篡，初患反。夏，户雅反。识，如字，又申志反。"
                },
                {
                    "paragraph": "〇公孙敖如齐。",
                    "zhushu": "",
                    "type": 2
                },
                {
                    "paragraph": "二年，春，王二月甲子，晋侯及秦师战于彭衙，",
                    "zhushu": "彭衙，秦地。○衙，音牙。"
                },
                {
                    "paragraph": "秦师败绩。○丁丑，作僖公主。作，为也，为僖公主也。",
                    "zhushu": "为僖公庙作主也。主，盖神之所冯依，其状正方，穿中央，达四方，天子长尺二寸，诸侯长一尺。○为僖公庙，于伪反。冯，皮氷反。长尺，直亮反，又如字，下同。"
                },
                {
                    "paragraph": "立主，丧主于虞，",
                    "zhushu": "礼：平旦而葬，日中反而𥙊，谓之曰虞，其主用桑。"
                },
                {
                    "paragraph": "吉主于练。",
                    "zhushu": "期而小祥，其主用栗。"
                },
                {
                    "paragraph": "作僖公主，讥其后也。",
                    "zhushu": "僖公薨，至此已十五月。"
                },
                {
                    "paragraph": "作主壊庙有时日，于练焉坏庙。壊庙之道，昜檐可也，改涂可也。",
                    "zhushu": "礼：亲过髙祖则毁其庙，以次而迁。将纳新神，故示有所加。○坏，音怪，下同。檐，以占反。"
                },
                {
                    "paragraph": "○三月乙巳，及晋处父盟。",
                    "zhushu": "晋大夫阳处父。"
                },
                {
                    "paragraph": "不言公，处父伉也，为公讳也。",
                    "zhushu": "讳公与大夫盟，去处父氏。公亲如晋，使若与其君盟，如经言邾仪父矣。不书地者，公在晋也。庄二十二年“秋，七月丙申，及齐髙傒盟于防”。不去髙傒氏者，公不亲如齐，不与其君盟，于耻差降。○伉，苦浪反。为公，于伪反。去处父，起吕反，下同。傒，音兮。差，初卖反，又初佳反。"
                },
                {
                    "paragraph": "何以知其与公盟？以其日也。何以不言公之如晋？所耻也。出不书，反不致也。○夏六月，公孙敖会宋公、陈侯、郑伯、晋士榖，盟于垂敛。",
                    "zhushu": "垂敛，郑地。○榖，户木反，本又作縠，九年同。敛，如字，左氏作垂陇。"
                },
                {
                    "paragraph": "内大夫可以会外诸侯。○自十有二月不雨，至于秋七月。",
                    "zhushu": "建午之月，犹未为灾。"
                },
                {
                    "paragraph": "历时而言不雨，文不忧雨也。",
                    "zhushu": "僖公忧民，历一时辄书不雨。今文公历四时乃书，是不勤雨也。"
                },
                {
                    "paragraph": "不忧雨者，无志乎民也。",
                    "zhushu": "无恤民志。"
                },
                {
                    "paragraph": "○八月丁卯，大事于大庙，跻僖公。",
                    "zhushu": "大事，祫也。时三年之丧未终，而吉𥙊于大庙，则其讥自明。○大庙，音泰，注及传“大祖”同。跻，子兮反，升也。祫，户夹反，下及注皆同。"
                },
                {
                    "paragraph": "大事者何？大是事也，著祫、尝。",
                    "zhushu": "祫，合也。尝，秋𥙊。"
                },
                {
                    "paragraph": "祫𥙊者，毁庙之主陈于大祖；未毁庙之主皆升，合𥙊于大祖。",
                    "zhushu": "祫、𥙊，著，皆合𥙊诸庙已毁、未毁者之主于大祖庙中，以昭、缪为次序，父为昭，子为缪，昭南郷，缪北郷，孙从王父坐也。𥙊毕，则复还其庙。○昭缪，音韶穆，下及传同。郷，音向，下同。"
                },
                {
                    "paragraph": "跻，升也，先亲而后祖也，逆祀也。",
                    "zhushu": "旧说：僖公，闵公庶兄，故文公升僖公之主于闵么之上耳。僖公虽长，已为臣矣；闵公虽小，已为君矣。臣不可以先君，犹子不可以先父，故以昭穆父祖为喻。寗曰：即之于传，则无以知其然，若引左氏以释此传，则义虽有似，而于文不辨。髙宗，殷之贤主，犹𥙊丰于祢，以致雉雊之变，然后率修常礼。文公傎倒祖考，固不足多怪矣。亲谓僖，祖谓庄。○长，丁丈反。先，悉荐反，下同。祢，乃礼反。雊，古豆反，雉鸣也。傎倒，丁田反，下丁老反。"
                },
                {
                    "paragraph": "逆祀，则是无昭穆也，无昭穆，则是无祖也，无祖，则无天也，故曰“文无天。无天者，是无天而行也。",
                    "zhushu": "祖，人之始也；人之所仰，天也。"
                },
                {
                    "paragraph": "君子不以亲亲害尊尊，此春秋之义也。",
                    "zhushu": "尊卑有序，不可乱也。”"
                },
                {
                    "paragraph": "○冬，晋人、宋人、陈人、郑人伐秦。○公子遂如齐纳币。",
                    "zhushu": "丧制未毕而纳币，书非礼。",
                    "type": 2
                },
                {
                    "paragraph": "三年，春，王正月，叔孙得臣会晋人、宋人、陈人、卫人、郑人伐沈，沈溃。",
                    "zhushu": "沈，国也。溃之为言上下不相得。〇沈，音审。溃，户内反。"
                },
                {
                    "paragraph": "○夏五月，王子虎卒。叔服也。此不卒者也，",
                    "zhushu": "外大夫不书卒。"
                },
                {
                    "paragraph": "何以卒之？以其来会葬，我卒之也。",
                    "zhushu": "会葬在元年。"
                },
                {
                    "paragraph": "或曰：以其尝执重以守也。",
                    "zhushu": "僖二十四年，天王出居于郑，叔服执重任以守国。○守，手又反。"
                },
                {
                    "paragraph": "○秦人伐晋。○秋，楚人围江。○雨螽于宋。外灾不志，此何以志也？曰：灾甚也。其甚奈何？茅茨尽矣。",
                    "zhushu": "茅茨犹尽，则嘉榖可知。茨，蒺藜。○雨螽，于付反。下司，下音终。茨，在思反，茅，草也。"
                },
                {
                    "paragraph": "著于上，见于下，谓之雨。",
                    "zhushu": "○见，贤徧反。"
                },
                {
                    "paragraph": "○冬，公如晋。○十有二月己巳，公及晋侯盟。○晋阳处父帅师伐楚救江。此伐楚，其言救江。何也？江远楚近，伐楚，所以救江也。",
                    "zhushu": "时楚人围江，晋师伐楚，楚国有难，则江围自解。○难，乃旦反。解，音蟹，又古买反。",
                    "type": 2
                },
                {
                    "paragraph": "四年，春，公至自晋。○夏，逆妇姜于齐。其曰“妇姜”，为其礼成乎齐也。",
                    "zhushu": "妇礼成于齐，故在齐使称妇。○为，于伪反。"
                },
                {
                    "paragraph": "其逆者谁也？亲逆而称妇，或者公与？何其速妇之也？",
                    "zhushu": "郑嗣曰：“皆问者之辞。”问者以使大夫逆，例称女，而今称妇，为是公亲逆与？怪称妇速，故反复推之。〇公与，音余，注同。反复，芳服反。"
                },
                {
                    "paragraph": "曰：公也。其不言公，何也？",
                    "zhushu": "据庄二十四年“公如齐逆女”言公。"
                },
                {
                    "paragraph": "非成礼于齐也。",
                    "zhushu": "非，责。"
                },
                {
                    "paragraph": "曰“妇”，有姑之辞也。其不言氏，何也？贬之也。何为贬之也？夫人与有贬也。",
                    "zhushu": "邵曰：“夫人能以礼自防，则夫妇之礼不成于齐，故讥公而夫人与焉。”○与，音豫，注同。贬，彼捡反。"
                },
                {
                    "paragraph": "○狄侵齐。○秋，楚人灭江。○晋侯伐秦。○卫侯使𡩋俞来聘。",
                    "zhushu": "○俞，羊朱反。"
                },
                {
                    "paragraph": "〇冬，十有一月壬寅，夫人风氏薨。",
                    "zhushu": "僖公母，风姓。",
                    "type": 2
                },
                {
                    "paragraph": "五年，春，王正月，王使荣叔归含且赗。",
                    "zhushu": "含，口实也。礼记曰：“饭用米贝，弗忍虚也。”诸侯含用玉。荣叔，天子之上大夫也。荣，采地。叔，字。○含，户暗反。释，旧作“唅”。赗，芳凤反。饭，扶晚反。"
                },
                {
                    "paragraph": "含，一事也；赗，一事也。兼归之，非正也。",
                    "zhushu": "礼：含、赗、禭各异人。○禭，音遂。"
                },
                {
                    "paragraph": "其曰且，志兼也。其不言来，不周事之用也。",
                    "zhushu": "何休曰：“四年，夫人风氏薨。九年，秦人来归僖公、成风之襚，最晚矣，何以言来？”郑君释之曰：“秦自败于殽之后，与晋为仇，兵无休时，乃加免缪公之丧而来，君子原情不责晚。”用，或作“辞”。○殽，户交反。"
                },
                {
                    "paragraph": "赗以早",
                    "zhushu": "乘马曰赗。乘马所以助葬。成风未葬，故书早。○乘，绳证反，下同。"
                },
                {
                    "paragraph": "而含以晚。",
                    "zhushu": "已殡，故言晚。国有远近，皆令及事，理不通也。礼杂记曰：“含者执璧蒋。命曰：“寡君使某含。”相者入告，出曰：“孤某须矣。”含者入，升堂致命，子拜稽颡。含者坐委于殡东南，有苇席，既葬，蒲席，降，出，反位。明君之于臣，有含赗之义，所以助丧尽恩。含不必用，示有其礼。○令，力呈反。相，息亮反。稽颡，音启，下息党反。苇，于鬼反。"
                },
                {
                    "paragraph": "○三月辛亥，葬我小君成风。王使毛伯来会葬。会葬之礼于鄙上。",
                    "zhushu": "从竟至墓，主为送葬来。○竟，音境。为，于伪反。"
                },
                {
                    "paragraph": "○夏，公孙敖如晋。○秦人入鄀。",
                    "zhushu": "○鄀，音若。"
                },
                {
                    "paragraph": "○秋，楚人灭六。○冬十月甲申，许男业卒。",
                    "zhushu": "",
                    "type": 2
                },
                {
                    "paragraph": "六年，春，葬许僖公。○夏，季孙行父如陈。",
                    "zhushu": "行父，季友孙。"
                },
                {
                    "paragraph": "○秋，季孙行父如晋。○八月乙亥，晋侯驩卒。",
                    "zhushu": "○驩，好官反。"
                },
                {
                    "paragraph": "○冬十月，公子遂如晋，○葬晋襄公。○晋，杀其大夫阳处父。称国以杀，罪累上也。襄公已葬，其以累上之辞言之，何也？君漏言也。上泄则下暗，下暗则上聋。且暗且聋，无以相通。",
                    "zhushu": "臣暗不言，君无所闻，上下否塞。○累，劣伪反，下同，或如字。泄，息列反，又以制反。聋，鲁公反。"
                },
                {
                    "paragraph": "夜姑，杀者也。",
                    "zhushu": "杀处父，○左氏作“射姑”。"
                },
                {
                    "paragraph": "夜姑之杀奈何？曰：晋将与狄战，使狐夜姑为将军，赵盾佐之。阳处父曰：“不可。古者君之使臣也，使仁者佐贤者，不使贤者佐仁者。今赵盾贤，夜姑仁，其不可乎！”",
                    "zhushu": "邵曰：“贤者，多才也。战主于攻伐，仁者有恻隐之恩，不如多才者，有权略。”○盾，徒本反。攻，如字，又音贡。恻，初力反。"
                },
                {
                    "paragraph": "襄公曰：“诺。”谓夜姑曰：“吾始使盾佐女，今女佐盾矣。”",
                    "zhushu": "称处父语以语之，故传曰“漏言也。○女，音汝。语，鱼虑反。"
                },
                {
                    "paragraph": "夜姑曰：“敬诺。”襄公死，处父主竟上之事，",
                    "zhushu": "待诸侯会葬，在鄙上。○竟，音境。"
                },
                {
                    "paragraph": "夜姑使人杀之，君漏言也。",
                    "zhushu": "亲杀者夜姑，而归罪于君，明由君言而杀之，罪在君也，故称君以杀。"
                },
                {
                    "paragraph": "故士造辟而言，诡辞而出，",
                    "zhushu": "辟，君也。诡辞而出，不以实告人。○造，七报反。辟，必亦反，君也，注同。诡，九委反。"
                },
                {
                    "paragraph": "曰：“用我则可，不用我则无乱其德。”",
                    "zhushu": "此士对君言之辞。"
                },
                {
                    "paragraph": "○晋狐夜姑出奔狄。○闰月不告月，犹朝于庙。",
                    "zhushu": "礼：天子以十二月朔，政班告于诸侯，诸侯受于祢庙。孝子尊事先君，不敢自专也。言朝者，缘生以事死。亲存，朝朝莫夕，不敢泄鬼神，故事毕，感月始而朝之。○犹朝，直遥反，注及下同。朝朝，上如字，下直遥反。莫，音慕。泄，息列反。"
                },
                {
                    "paragraph": "不告月者，何也？不告朔也。不告朔，则何为不言朔也？闰月者，附月之余日也，积分而成于月者也。",
                    "zhushu": "一岁三百六十日，余六日，又有小月六，积五岁得六十日而再闰，积众月之余分以成此月。"
                },
                {
                    "paragraph": "天子不以告朔，而丧事不数也。",
                    "zhushu": "闰是丛残之数，非月之正，故吉凶大事皆不用也。○不数，所古反。丛，徂洪反。"
                },
                {
                    "paragraph": "犹之为言，可以已也。",
                    "zhushu": "郊然后三望，告朔然后朝庙，俱言“犹”，义相类也。既废其大，而行其细，故讥之。",
                    "type": 2
                },
                {
                    "paragraph": "七年，春，公伐邾。三月甲戌，取须句。取邑不日，此其日，何也？",
                    "zhushu": "据僖二十六年，公伐齐取榖，不日。○须句，其俱反。"
                },
                {
                    "paragraph": "不正其再取，故谨而日之也。",
                    "zhushu": "僖二十二年，公已伐邾，取须句，过而不改，于此为甚，故录日以志之。"
                },
                {
                    "paragraph": "遂城郚。遂，继事也。",
                    "zhushu": "因伐邾之师。○郚，音吾。"
                },
                {
                    "paragraph": "〇夏四月，宋公壬臣卒。",
                    "zhushu": "〇壬，本或作“王臣”。"
                },
                {
                    "paragraph": "○宋人杀其大夫。称人以杀，诛有罪也。○戊子，晋人及秦人战于令狐。",
                    "zhushu": "令狐，秦地。○令，力丁反。"
                },
                {
                    "paragraph": "晋先蔑奔秦。不言出，在外也。辍战而奔秦，以是为逃军也。",
                    "zhushu": "辍，止也。为将而独奔，故曰逃军。○辍，丁劣反。将，子匠反。"
                },
                {
                    "paragraph": "○狄侵我西鄙。○秋八月，公会诸侯、晋大夫，盟于扈。",
                    "zhushu": "扈，郑地。〇扈，音户。"
                },
                {
                    "paragraph": "其曰“诸侯”，略之也。",
                    "zhushu": "晋侯新立，公始往会，晋侯不盟，大夫受盟。既以丧娶，又取二邑，为诸侯所贱，不得序于会，讳使若扈之盟，都不可知，故略之。○丧取，七住反，本亦作娶。"
                },
                {
                    "paragraph": "○冬，徐伐莒。○公孙敖如莒莅盟。莅，位也。其曰位，何也？前定也。其不日，前定之盟不日也。",
                    "zhushu": "",
                    "type": 2
                },
                {
                    "paragraph": "八年，春，王正月。○夏四月。○秋八月，戊申，天王崩。",
                    "zhushu": "襄王。"
                },
                {
                    "paragraph": "○冬十月，壬午，公子遂会晋赵盾，盟于衡雍。",
                    "zhushu": "衡雍，郑地。○雍，于用反。"
                },
                {
                    "paragraph": "○乙酉，公子遂会雒戎，盟于暴。",
                    "zhushu": "郑地。○雒戎，音洛，本或作“伊雒之戎”，误。"
                },
                {
                    "paragraph": "○公孙敖如京师，",
                    "zhushu": "吊周丧。"
                },
                {
                    "paragraph": "不至而复。丙戍，奔莒。不言所至，未如也。",
                    "zhushu": "若其已行，当如公子遂至黄乃复。今不言所至而直言复，知其实未如也。"
                },
                {
                    "paragraph": "未如，则未复也。未如而曰如，不废君命也；",
                    "zhushu": "雍曰：“受命而出，义无私留。”书“如京师”，以显命行于下；不书所至，以表不去之罪。"
                },
                {
                    "paragraph": "未复而曰复，不专君命也。",
                    "zhushu": "复者，事毕之辞。未如，故知其未复。加毕事之文者，言君命无辄专之道。"
                },
                {
                    "paragraph": "其如，非如也；其复，非复也。唯奔莒之为信，故谨而日之也。○螽。○宋人杀其大夫司马。司马，官也。其以官称，无君之辞也。",
                    "zhushu": "何休曰：“近上七年宋公壬臣卒，宋人杀其大夫，不言官。今此在三年中言官，义相违。”郑君释之曰：“七年杀其大夫，此实无君也。今杀其司马，无人君之徳耳。司马、司城，君之爪牙，守国之臣，乃杀其司马，奔其司城，无道之甚，故称官以见轻慢也。”传例：“称人以杀，杀有罪也。”此上下俱失之。○见，贤遍反。"
                },
                {
                    "paragraph": "〇宋司城来奔。司城，官也。其以官称，无君之辞也。来奔者不言出，举其接我也。",
                    "zhushu": "",
                    "type": 2
                },
                {
                    "paragraph": "九年，春，毛伯来求金。求车犹可，求金甚矣。",
                    "zhushu": "凯曰：“求俱不可，在丧尢甚。不称使者，天子当丧，未君也。”"
                },
                {
                    "paragraph": "○夫人姜氏如齐。",
                    "zhushu": "归宁。"
                },
                {
                    "paragraph": "○二月，叔孙得臣如京师。京，大也；师，众也。言周，必以众与大言之也。○辛丑，葬襄王。天子志崩不志葬，举天下而葬一人，其道不疑也。志“葬”，危不得葬也。",
                    "zhushu": "不得备礼葬。"
                },
                {
                    "paragraph": "日之，甚矣，其不葬之辞也。",
                    "zhushu": "王室微弱，诸侯无复往鲁葬。○复，扶又反。"
                },
                {
                    "paragraph": "○晋人杀其大夫先都。○三月，夫人姜氏至自齐。卑以尊致，病文公也。",
                    "zhushu": "夫人行例不致，乃以君礼致，刺公宠之过。○刺，七赐反。"
                },
                {
                    "paragraph": "○晋人杀其大夫士縠及箕郑父。称人以杀，诛有罪也。郑父，累也。",
                    "zhushu": "○箕，居其反。"
                },
                {
                    "paragraph": "○楚人伐郑。○公子遂会晋人、宋人、卫人、许人救郑。○夏，狄侵齐。○秋，八月，曹伯襄卒。○九月癸酉，地震。震，动也，地不震者也。震，故谨而日之也。",
                    "zhushu": "谷梁说曰：“大臣盛，将动有所变。”"
                },
                {
                    "paragraph": "○冬，楚子使萩来聘。楚无大夫，",
                    "zhushu": "无命卿。○萩，子遥反，又子小反，或作“菽”，左氏作“椒”。"
                },
                {
                    "paragraph": "其曰萩，何也？以其来我，襃之也。○秦人来归僖公成风之禭。秦人弗夫人也，",
                    "zhushu": "言秦人弗以成风为夫人，故不言夫人。"
                },
                {
                    "paragraph": "即外之弗夫人而见正焉。",
                    "zhushu": "见不以妾为妻之正。○而见，贤徧反。"
                },
                {
                    "paragraph": "○葬曹共公。",
                    "zhushu": "○共音恭。",
                    "type": 2
                },
                {
                    "paragraph": "十年，春，王三月，辛卯，臧孙辰卒。〇夏，秦伐晋。○楚杀其大夫宜申。",
                    "zhushu": "僖四年传曰：“楚无大夫”，而今云杀其大夫者，楚本祝融之后，季连之胄也，而国近南蛮，遂渐其俗，故弃而夷之。今知内附中国，亦转强大，故进之。○胄，直又反。国近，附近之近。"
                },
                {
                    "paragraph": "○自正月不雨，至于秋七月。历时而言不雨，文不闵雨也。不闵雨者，无志乎民也。○及苏子盟于女栗。",
                    "zhushu": "女栗，某地。苏子，周卿士。○女，音汝。"
                },
                {
                    "paragraph": "○冬，狄侵宋。○楚子、蔡侯次于厥貉。",
                    "zhushu": "厥貉，某地也。○貉，亡白反。",
                    "type": 2
                },
                {
                    "paragraph": "十有一年，春，楚子伐麇。",
                    "zhushu": "○麇，九伦反。"
                },
                {
                    "paragraph": "○夏，叔彭生会晋郤缺于承匡。",
                    "zhushu": "承匡，宋地。○缺，苦悦反。"
                },
                {
                    "paragraph": "○秋，曹伯来朝。",
                    "zhushu": "○朝，直遥反。"
                },
                {
                    "paragraph": "○公子遂如宋。○狄侵齐。○冬，十月甲午，叔孙得臣败狄于咸。不言帅师而言败，何也？",
                    "zhushu": "据僖元年公子反帅师败莒师于丽，获莒挐，称帅师。○败，必迈反。咸，音咸。丽，力知反。拏，女居反。"
                },
                {
                    "paragraph": "直败，一人之辞也。一人而曰败，何也？以众焉言之也。",
                    "zhushu": "言其力足以敌众。"
                },
                {
                    "paragraph": "传曰：“长狄也，弟兄三人，佚宕中国，",
                    "zhushu": "佚，犹更也。○佚宕，大结反，更也。害，本又作“宕”。更音庚。"
                },
                {
                    "paragraph": "瓦石不能害。”",
                    "zhushu": "肌肤坚强，瓦石打擿，不能亏损。○强，其丈反。擿，直只反。"
                },
                {
                    "paragraph": "叔孙得臣，最善射者也，射其目，身横九亩；",
                    "zhushu": "广一步，长百步为一亩。九亩，五丈四尺。○射其，食亦反，下注同。广，古旷反。长，直亮反。"
                },
                {
                    "paragraph": "断其首而载之，眉见于轼。",
                    "zhushu": "兵车之轼，髙三尺二寸。○断，丁管反。见，贤徧反。轼，音式。"
                },
                {
                    "paragraph": "然则何为不言获也？",
                    "zhushu": "据莒挐言获。"
                },
                {
                    "paragraph": "曰：古者不重创，不禽二毛，故不言获，为内讳也。",
                    "zhushu": "不重创，恤病也。不禽二毛，敬老也。仁者造次必于是，颠沛必于是，故为内讳也。”既射其目，又断其首，为重创。鬓发白为二毛。○重，直用反。注同。创，初羊反。为内，于伪反。造，七报反。沛，音贝。"
                },
                {
                    "paragraph": "其之齐者，王子成父杀之，则未知其之晋者也。",
                    "zhushu": "",
                    "type": 2
                },
                {
                    "paragraph": "十有二年，春，王正月，郕伯来奔。",
                    "zhushu": "○郕音成。"
                },
                {
                    "paragraph": "○𣏌伯来朝。",
                    "zhushu": "僖二十七年称子，今称伯，盖时王所进。○朝，直遥反。"
                },
                {
                    "paragraph": "○二月，庚子，子叔姫卒。其曰子叔姫，贵也，公之母姊妹也。",
                    "zhushu": "同母姊妹。"
                },
                {
                    "paragraph": "其一传曰：许嫁，以卒之也。男子二十而冠，冠而列丈夫，三十而娶。女子十五而许嫁，二十而嫁。",
                    "zhushu": "礼：二十而冠，冠而在丈夫之列。谯周曰：“国不可久无储贰，故天子诸侯十五而冠，十五而娶。娶必先冠，以夫妇之道，王教之本，不可以童子之道治之。礼，十五为成童，以次成人，欲人君之早有继体，故因以为节。书称“成王十五而冠”，著在金縢。”周礼媒氏曰：“令男三十而娶，女二十而嫁。”内则云：“女子十五而笄。”说曰：“许嫁也。”是故男自二十以及三十，女自十五以及二十，皆得以嫁娶。先是则速，后是则晚。凡人嫁娶，或以贤淑，或以方类，岂但年数而已。若必差十年乃为夫妇，是废贤淑、方类，苟比年数而已，礼何为然哉？则三十而娶，二十而嫁，说嫁娶之限，盖不得复过此尔。故舜年三十无室，书称曰鳏。周礼云：“女子年二十未有嫁者，仲春之月，奔者不禁。”奔者，不待礼聘，因媒请嫁而已矣。”𡩋谓：礼为夫之姊妹服长殇，年十九至十六。如此，男不必三十而娶，女不必二十而嫁，明矣。此又士大夫之礼。〇冠，江唤反。娶，七住反。谯，在遥反。笄，古兮反。先是，苏徧反。后是，户豆反。比，毗至反，或如字。得复，扶又反。鳏，古顽反。礼为，于伪反。服长，丁丈反。"
                },
                {
                    "paragraph": "○夏，楚人围巢。○秋，滕子来朝。○秦伯使术来聘。",
                    "zhushu": "术，秦大夫。○术，音述。"
                },
                {
                    "paragraph": "○冬，十有二月，戊午，晋人、秦人战于河曲。",
                    "zhushu": "河曲，晋地。"
                },
                {
                    "paragraph": "不言及，秦、晋之战已亟，故略之也。",
                    "zhushu": "亟，数也。夫战必有曲直，以一人主之，二国战斗数曲，真不可得详，故略之。不言晋人及秦人战。○亟，去冀反，数也，注同。"
                },
                {
                    "paragraph": "○季孙行父帅师城诸及郓。称帅师，言有难也。",
                    "zhushu": "○难，乃旦反。",
                    "type": 2
                },
                {
                    "paragraph": "十有三年，春，王正月。○夏，五月壬午，陈侯朔卒。○邾子籧篨卒。",
                    "zhushu": "○籧，其居反。篨，直居反。"
                },
                {
                    "paragraph": "○自正月不雨，至于秋七月。○大室屋坏。",
                    "zhushu": "屋者，主于覆盖，明庙不都坏。〇大，音泰，传皆同。"
                },
                {
                    "paragraph": "“大室屋坏”者，有坏道也，讥不修也。“大室”，犹世室也。",
                    "zhushu": "世世有是室，故言世室。"
                },
                {
                    "paragraph": "周公曰“大庙”，",
                    "zhushu": "尔雅曰：“室有东西厢曰庙。”。"
                },
                {
                    "paragraph": "伯禽曰“大室”，群公曰“宫”。",
                    "zhushu": "尔雅曰：“宫谓之室，室谓之宫。”然则其实一也，盖尊伯禽而异其名。"
                },
                {
                    "paragraph": "礼，宗庙之事，君亲割，",
                    "zhushu": "割牲。"
                },
                {
                    "paragraph": "夫人亲春，",
                    "zhushu": "舂粢盛。"
                },
                {
                    "paragraph": "敬之至也。为社稷之主，而先君之庙壊，极称之，志不敬也。",
                    "zhushu": "极称，言屋坏，不复依违其文。○复，扶又反。"
                },
                {
                    "paragraph": "○冬，公如晋。○卫侯会公于沓。",
                    "zhushu": "沓，地也。○沓，徒答反。"
                },
                {
                    "paragraph": "○狄侵卫。○十有二月，己丑，公及晋侯盟，还自晋。“还”者，事未毕也。“自晋”，事毕也。○郑伯会公于棐。",
                    "zhushu": "棐，郑地。○棐，芳匪反。",
                    "type": 2
                },
                {
                    "paragraph": "十有四年，春，王正月，公至自晋。○邾人伐我南鄙，○叔彭生帅师伐邾。○夏，五月乙亥，齐侯潘卒。",
                    "zhushu": "○潘，浦干反。"
                },
                {
                    "paragraph": "○六月，公会宋公、陈侯、卫侯、郑伯、许伯、曹伯、晋赵盾。癸酉，同盟于新城。",
                    "zhushu": "新城，宋地。"
                },
                {
                    "paragraph": "“同”者，有同也，同外楚也。○秋七月，有星孛入于北斗。“孛”之为言犹茀也。其曰“入北斗”，斗有环域也。",
                    "zhushu": "据孛于大辰及东方皆不言入，此言入者，明斗有规郭，入其魁中也。刘向曰：“北斗贵星，人君之：象也。茀星，乱臣之𩔗，言邪乱，之臣将并弑其君。”○孛，步内反。茀，李轨、扶愦反，徐邈扶勿反，一音步勿反，又音弗。邪，俄嗟反。弑，音试。"
                },
                {
                    "paragraph": "○公至自会。○晋人纳捷菑于邾，弗克纳。是郤克也，其曰人，何也？微之也。何为微之也？长毂五百乘，绵地千里，",
                    "zhushu": "长毂，兵车。四马曰乘。一乘，甲士三人，步卒七十二人，五百乘，合三万七千五百人。绵，犹弥漫。○捷菑，在接反，下侧其反。毂，古木反。乘，绳证反。卒，子忽反。"
                },
                {
                    "paragraph": "过宋、郑、滕、薛，夐入千乘之国，欲变人之主，",
                    "zhushu": "夐，犹远也。变人之主，谓时邾己立貜且。邾，小国，而言千乘者，大郤克之事。○夐，况盛反。"
                },
                {
                    "paragraph": "至城下然后知，何知之晚也！",
                    "zhushu": "征不庙筭，正其得失，劳师远涉，乃至城下，邾以义拒，然后方悟。贬之曰“人”，不亦宜乎！○悟，五故反。"
                },
                {
                    "paragraph": "弗克纳。未伐而曰“弗克”，何也？弗克其义也。",
                    "zhushu": "非力不足，义不可胜。"
                },
                {
                    "paragraph": "捷菑，晋出也；貜且，齐出也。",
                    "zhushu": "娕妹之子曰出。"
                },
                {
                    "paragraph": "貜且，正也；捷菑，不正也。",
                    "zhushu": "正，适。○适，丁历反。"
                },
                {
                    "paragraph": "○九月甲申，公孙敖卒于齐。奔大夫不言“卒”，而言“卒”，何也？",
                    "zhushu": "据闵二年“公子庆父出奔莒”后不言卒。"
                },
                {
                    "paragraph": "为受其丧，不可不卒也。其地，于外也。",
                    "zhushu": "成十七年“公孙婴齐卒于貍蜃”，传曰：“其地，未逾竟。”宣八年“仲遂卒于垂”，垂，齐地。然则地或逾竟，或未逾竟。凡大夫卒在常所则不地，地者，皆非其常所，随其所在而书其地耳，不系于逾竟与不逾竟。○为，于伪反。貍，力之反。蜃，市轸反。竟音境，并同。"
                },
                {
                    "paragraph": "○齐公子商人弑其君舍。舍未逾年，其曰君，何也？成舍之为君，所以重商人之弑也。",
                    "zhushu": "舍不成君，则杀者非弑也。○杀其，音试，本又作“弑”。"
                },
                {
                    "paragraph": "摘人其不以国氏，何也？",
                    "zhushu": "据隐四年“卫祝吁弑其君完”，不言公子。"
                },
                {
                    "paragraph": "不以嫌代嫌也。",
                    "zhushu": "春秋以正治不正，不以乱平乱。舍不宜立，有不正之嫌。摘人专权，有当国之嫌。故不书国氏，明不以嫌相代。"
                },
                {
                    "paragraph": "舍之不日，何也？未成为君也。〇宋子哀来奔。其曰“子哀”，失之也。",
                    "zhushu": "言失其氏族，不知何人。"
                },
                {
                    "paragraph": "○冬，单伯如齐。",
                    "zhushu": "单伯，鲁大夫。○单，音善。"
                },
                {
                    "paragraph": "齐人执单伯。私罪也。单伯淫于齐，齐人执之。齐人执子叔姬，叔姬，同罪也。",
                    "zhushu": "",
                    "type": 2
                },
                {
                    "paragraph": "十有五年，春，季孙行父如晋。○三月，宋司马华孙来盟。",
                    "zhushu": "泰曰：“擅权专国，不君其君，缘其不臣，因曰无君。上司马、司城皆不名，而此独名者，以华孙奉使出盟，为好于我，故书官以见专，录名以存善。○华，户化反。使，所吏反。好，呼报反。见，贤徧反。"
                },
                {
                    "paragraph": "司马，官也。其以官称，无君之辞也。来盟者何？前定也。不言“及”者，以国与之也。",
                    "zhushu": "○称，尺证反，年末注同。"
                },
                {
                    "paragraph": "○夏，曹伯来朝。",
                    "zhushu": "○朝，直遥反。"
                },
                {
                    "paragraph": "○归公孙敖之丧。○六月辛丑，朔，日有食之，鼓，用牲于社。○单伯至自齐。大夫执则致，致则名，此其不名，何也？",
                    "zhushu": "据昭十四年意如至自晋，称名。"
                },
                {
                    "paragraph": "天子之命大夫也。○晋郤缺帅师伐蔡。戊申，入蔡。○秋，齐人侵我西鄙。其曰鄙，远之也。其远之，何也？不以难介我国也。",
                    "zhushu": "介，犹近也。○难，乃旦反。介，音界，注同。"
                },
                {
                    "paragraph": "○季孙行父如晋。○冬十有一月，诸侯盟于扈。",
                    "zhushu": "诸侯皆会，而公独不与，故耻而略之。"
                },
                {
                    "paragraph": "○十有二月，齐人来归子叔姫。其曰“子叔姫”，贵之也。其言“来归”何也？父母之于子，虽有罪，犹欲其免也。",
                    "zhushu": "凯曰：“书来归，是见出之辞。有罪之人，犹与贵称。书之曰子者，盖父母之恩，欲免罪也。”"
                },
                {
                    "paragraph": "齐侯侵我西鄙，遂伐曹，入其郛。",
                    "zhushu": "郛，郭。○郛，芳浮反。",
                    "type": 2
                },
                {
                    "paragraph": "十有六年，春，季孙行父会齐侯于阳榖，齐侯弗及盟。弗及者，内辞也。行父失命矣，齐得内辞也。",
                    "zhushu": "行父出会失辞，义无可纳，故齐侯以正道拒而弗受。不盟由齐，故得内辞。"
                },
                {
                    "paragraph": "○夏五月，公四不视朔。天子告朔于诸侯，诸侯受乎祢庙，礼也。",
                    "zhushu": "毎月天子以朔政班于诸侯，诸侯受而纳之桶庙，告庙以羊。今公自二月不视朔，至于五月，是后视朔之礼遂废，故子贡欲去其羊。○去，起吕反。"
                },
                {
                    "paragraph": "公四不视朔，公不臣也，以公为厌政以甚矣。",
                    "zhushu": "天子班朔而公不视，是不臣。○厌，于艶反。"
                },
                {
                    "paragraph": "○六月戊辰，公子遂及齐侯盟于师。亡",
                    "zhushu": "师丘，齐地。○师丘，左氏作“郪丘”，公羊作“犀丘”。"
                },
                {
                    "paragraph": "复行父之盟也。",
                    "zhushu": "春，齐侯不与行父盟，故复使遂修之。○复行，扶又反，又音服。注“复使”及下注“而复”皆同。"
                },
                {
                    "paragraph": "○秋八月辛未，夫人姜氏薨。",
                    "zhushu": "僖公夫人。"
                },
                {
                    "paragraph": "○毁泉台。丧不贰事，贰事，缓丧也，",
                    "zhushu": "丧事土哀，而复毁泉台，是以丧为缓。"
                },
                {
                    "paragraph": "以文为多失道矣。",
                    "zhushu": "缓作主、跻僖公、四不视朔、毁泉台之类。"
                },
                {
                    "paragraph": "自古为之，今毁之，不如勿处而已矣。",
                    "zhushu": "若以夫人居之而薨者，但当莫处。"
                },
                {
                    "paragraph": "○楚人、秦人、巴人灭庸。○冬十有一月，宋人弑其君杵臼。",
                    "zhushu": "泰曰：“传称人者，众辞”。众之所同，则君过可知。又曰：“称国以弑其君，君恶甚矣。”然则举国重于书“人”也。○杵，昌吕反。臼，其九反。",
                    "type": 2
                },
                {
                    "paragraph": "十有七年，春，晋人、卫人、陈人、郑人伐宋。",
                    "zhushu": "卫序陈上，盖主会者降之。"
                },
                {
                    "paragraph": "○夏四月癸亥，葬我小君声姜。○齐侯伐我西鄙。○六月癸未，公及齐侯盟于榖。诸侯会于扈。",
                    "zhushu": "言诸侯者，义与上十五年同。○范云：言诸侯者，义与上十五年同。亦诸侯皆会，公独不与，耻而略之。"
                },
                {
                    "paragraph": "○秋，公至自榖。○冬，公子遂如齐。",
                    "zhushu": "",
                    "type": 2
                },
                {
                    "paragraph": "十有八年，春，王二月丁丑，公薨于台下。台下，非正也。○秦伯䓨卒。",
                    "zhushu": "○䓨，乙耕反。"
                },
                {
                    "paragraph": "○夏五月戊戍，齐人弑其君商人。○六月癸酉，葬我君文公。○秋，公子遂、叔孙得臣如齐。使举上客，而不称介，不正其同伦而相介，故列而数之也。",
                    "zhushu": "上客，聘主也。礼，大夫为卿介。遂与得臣俱为卿，是以同伦为副使，故两言之，明无差降。○使举，所吏反，注同。介，音界，下同，副使也。数，所主反。"
                },
                {
                    "paragraph": "〇冬十月，子卒。",
                    "zhushu": "子赤也。诸侯在丧，既葬之称。"
                },
                {
                    "paragraph": "子卒不日，故也。",
                    "zhushu": "故，杀也。不称杀，讳也。"
                },
                {
                    "paragraph": "○夫人姜氏归于齐。恶宣公也。",
                    "zhushu": "姜氏，子赤之母。其子被杀，故大归也。宣公亦文公之子，其母敬嬴。恶不奉姜氏，恶，乌路反，注同。嬴，音盈，依左传应作项熊。"
                },
                {
                    "paragraph": "有不待贬绝而罪恶见者，",
                    "zhushu": "泰曰：直书姜氏之归，则宣公罪恶不贬而自见。"
                },
                {
                    "paragraph": "有待贬绝而恶从之者。",
                    "zhushu": "齐小白以国氏之类是也。"
                },
                {
                    "paragraph": "姪娣者，不孤子之意也。",
                    "zhushu": "言其一人有子，则共飬。〇姪，大结反。娣，音弟。共养，并如子，一读上九用反，下余亮反。"
                },
                {
                    "paragraph": "一人有子，三人缓带。",
                    "zhushu": "共望其禄。"
                },
                {
                    "paragraph": "一曰：就贤也。",
                    "zhushu": "若并有子，则就其贤，谓年同也。宣公不奉哀姜，非此之谓，故恶之。"
                },
                {
                    "paragraph": "○季孙行父如齐。○莒弑其君庶其。",
                    "zhushu": "传例曰：称国以弑其君，君恶甚矣。"
                }
            ]
        },
        {
            "name": "宣公第七",
            "paragraphs": [
                {
                    "paragraph": "宣公第七",
                    "zhushu": "〇名捷，子赤庶兄。匡王五年，即位。",
                    "type": 1
                },
                {
                    "paragraph": "元年，春，王正月，公即位。继故而言即位，与闻乎故也。",
                    "zhushu": "○与闻，音豫。下注亦同。"
                },
                {
                    "paragraph": "○公子遂如齐逆女。",
                    "zhushu": "不讥丧娶者，不待贬绝，而罪恶自见。桓三年传曰：“逆女，亲者也；使大夫，非正也。”○自见，贤徧反。"
                },
                {
                    "paragraph": "三月，遂以夫人妇姜至自齐。其不言氏，丧未毕，故略之也。",
                    "zhushu": "夫人不能以礼自固，故与有贬。"
                },
                {
                    "paragraph": "其曰妇，缘姑言之之辞也。遂之挈，由上致之也。",
                    "zhushu": "上，谓宣公。○挈，苦结反。"
                },
                {
                    "paragraph": "○夏，季孙行父如齐。○晋放其大夫胥甲父于卫。放，犹屏也。",
                    "zhushu": "屏，除。"
                },
                {
                    "paragraph": "称国以放，放无罪也。○公会齐侯于平州。",
                    "zhushu": "平州，齐地。离会，故不致。"
                },
                {
                    "paragraph": "○公子遂如齐。○六月，齐人取济西田。内不言取，言取，授之也，以是为赂齐也。",
                    "zhushu": "宣公弑立，赂齐以自辅。耻赂之，故书齐取。"
                },
                {
                    "paragraph": "○秋，邾子来朝。",
                    "zhushu": "○朝，直遥反。"
                },
                {
                    "paragraph": "○楚子、郑人侵陈，遂侵宋。遂，继事也。○晋赵盾帅师救陈。善救陈也。",
                    "zhushu": "○盾，徒本反。"
                },
                {
                    "paragraph": "○宋公、陈侯、卫侯、曹伯会晋师于棐林，伐郑。",
                    "zhushu": "棐林，郑地。○棐，芳尾反，又音匪。"
                },
                {
                    "paragraph": "列数诸侯而会晋赵盾，大赵盾之事也。",
                    "zhushu": "大其卫中国，攘夷狄。〇数，所主反。攘，而羊反。"
                },
                {
                    "paragraph": "其曰师，何也？",
                    "zhushu": "据言会晋师，不言会晋赵盾。"
                },
                {
                    "paragraph": "以其大之也。",
                    "zhushu": "以诸侯大赵盾之事，故言“帅师者，众大之辞”。"
                },
                {
                    "paragraph": "于棐林，地而后伐郑，疑辞也。此其地何？则著其美也。",
                    "zhushu": "泰曰：“夫救灾恤患，其道宜速，而方云会于棐林，然后伐郑，状似伐郑有疑，须会乃定。曰：非也。欲美赵盾之功，故详录其会地。”"
                },
                {
                    "paragraph": "○冬，晋赵穿帅师侵崇。",
                    "zhushu": "○穿，音川。"
                },
                {
                    "paragraph": "○晋人、宋人伐郑。伐郑，所以救宋也。",
                    "zhushu": "时楚、郑侵宋。",
                    "type": 2
                },
                {
                    "paragraph": "二年，春，王二月壬子，宋华元帅师及郑公子归生帅师战于大棘，宋师败绩，获宋华元。",
                    "zhushu": "大棘，宋地。○华，户化反。"
                },
                {
                    "paragraph": "获者，不与之辞也，",
                    "zhushu": "华元得众甚贤，故不与郑获之。"
                },
                {
                    "paragraph": "言尽其众以救其将也。",
                    "zhushu": "先言败绩而后言获，知华元得众心，军败而后见获。晋与秦战于韩，未言败绩而君已获，知晋侯不得众心明矣。○尽，子忍反。"
                },
                {
                    "paragraph": "以三军敌华元，华元虽获，不病矣。",
                    "zhushu": "何休曰：“书获，皆生也。如欲不病华元，当有变文。”郑君释之曰：“将帅见获，师败可知，不当复书“师败绩。此两书之者，明宋师惧华元见获，皆堨力以救之，无奈不胜敌耳。华元有贤行，得众如是，虽师败身获，适明其美，不伤贤行。今两书败、获，非变文如何？”"
                },
                {
                    "paragraph": "○秦师伐晋。○夏，晋人、宋人、卫人、陈人侵郑。○秋，九月乙丑，晋赵盾弑其君夷皐。穿弑也。",
                    "zhushu": "穿，赵盾从父昆弟。"
                },
                {
                    "paragraph": "盾不弑，而曰盾弑，何也？以罪盾也。其以罪盾，何也？曰：灵公朝诸大夫而暴弹之，",
                    "zhushu": "暴，残暴。〇朝，直遥反。弹，徒丹反，又徒旦反。"
                },
                {
                    "paragraph": "观其辟丸也。赵盾入谏，不听，出亡，至于郊，",
                    "zhushu": "礼，三谏不听，则去，待放于竟三年，君赐之环，则还；赐之玦，则往。必三年者，古疑狱三年而后断。易曰：“继用徽纆，示于丛棘，三岁不得，凶”是也。自嫌有罪当诛，故三年不敢去。〇辟，音避。竟，音境。玦，古穴反。杜元凯云：“如环而不连。”断，丁乱反。徽，许归反。纆，亡北反。徽、纆，皆绳也。三股曰徽，两股曰纆。"
                },
                {
                    "paragraph": "赵穿弑公，而后反赵盾。",
                    "zhushu": "招使还。"
                },
                {
                    "paragraph": "史狐书贼曰：“赵盾弑公。”",
                    "zhushu": "史，国史，掌书记事。狐，其名。"
                },
                {
                    "paragraph": "盾曰：“天乎！天乎！予无罪，",
                    "zhushu": "告天，言己无弑君之罪。"
                },
                {
                    "paragraph": "孰为盾而忍弑其君者乎？”",
                    "zhushu": "回己易他，谁作盾而当忍弑君者乎？〇孰为盾，绝句。孰，谁也。"
                },
                {
                    "paragraph": "史狐曰：“子为正卿，入谏不听，出亡不远，君弑，反不讨贼，则志同。",
                    "zhushu": "志同，穿也。"
                },
                {
                    "paragraph": "志同则书重，非子而谁？”",
                    "zhushu": "盾是正卿，又贤，故言重。"
                },
                {
                    "paragraph": "故书之曰“晋赵盾弑其君夷皋”者，过在下也。",
                    "zhushu": "郑嗣曰：“成十八年，晋弑其君州蒲，传曰：“称国以弑其君，君恶甚矣。”然则称臣以弑，罪在臣下也。赵盾弑其君，不言罪而曰过者，言非盾亲弑，有不讨贼之过。”〇恶甚，如字，又乌路反。"
                },
                {
                    "paragraph": "曰：于盾也，见忠臣之至；于许世子止，见孝子之至。",
                    "zhushu": "邵曰：“盾以亡不出竟，反不讨贼，受弑君之罪，忠不至故也。止以父病不知尝药，受弑父之罪，孝不至故也。”〇见忠，贤徧反，或如字，下同。"
                },
                {
                    "paragraph": "〇冬，十月乙亥，天王崩。",
                    "zhushu": "匡王也。",
                    "type": 2
                },
                {
                    "paragraph": "三年，春，王正月，郊牛之口伤。之口，缓辞也。伤自牛作也。",
                    "zhushu": "牛自，伤口，非备灾之道，不至也，故以缓辞言之。"
                },
                {
                    "paragraph": "改卜牛，牛死，乃不郊，事之变也。",
                    "zhushu": "牛无故自伤其口，易牛改卜，复死，乃废郊礼，此事之变异。〇复，扶又反。"
                },
                {
                    "paragraph": "乃者，亡乎人之辞也，",
                    "zhushu": "讥宣公不恭，致天变。"
                },
                {
                    "paragraph": "犹三望。〇葬匡王。○楚子伐陆浑戎。",
                    "zhushu": "○浑，户门反，又户困反。"
                },
                {
                    "paragraph": "○夏，楚人侵郑。〇秋，赤狄侵齐。○宋师围曹。○冬，十月丙戍，郑伯兰卒。〇葬郑穆公。",
                    "zhushu": "",
                    "type": 2
                },
                {
                    "paragraph": "四年，春，王正月，公及齐侯平莒及郊，莒人不肯。及者，内为志焉尔。平者，成也。不肯者，可以肯也。",
                    "zhushu": "凯曰：“君子不念旧恶，况为大国所和乎？”〇郯，音谈，国名也。"
                },
                {
                    "paragraph": "公伐莒，取向。",
                    "zhushu": "向，莒邑。○向，书亮反。"
                },
                {
                    "paragraph": "伐犹可，取向甚矣。",
                    "zhushu": "以义兵讨不平，未若不用兵，以义使平者也，故曰犹可也。"
                },
                {
                    "paragraph": "莒人辞不受治也。",
                    "zhushu": "乘义取邑，所以不服。"
                },
                {
                    "paragraph": "伐莒，义兵也；",
                    "zhushu": "讨不释怨。"
                },
                {
                    "paragraph": "取向，非也，乘义而为利也。",
                    "zhushu": "〇为，如字，又于伪反。"
                },
                {
                    "paragraph": "〇秦伯稻卒。○夏六月，乙酉，郑公子归生弑其君夷。○赤狄侵齐。○秋，公如齐。公至自齐。〇冬，楚子伐郑。",
                    "zhushu": "",
                    "type": 2
                },
                {
                    "paragraph": "五年，春，公如齐。○夏，公至自齐。〇秋，九月，齐髙固来逆子叔姬。诸俟之。嫁子于大夫，主大夫以与之。",
                    "zhushu": "㛰礼，主人设几筵于庙，以待迎者。诸侯、大夫尊卑不敌，故使大夫为之主。○迎，鱼敬反。"
                },
                {
                    "paragraph": "“来”者，接内也。不正其接内，故不与夫妇之称也。",
                    "zhushu": "来者，谓髙固。髙固，齐之大夫，而今与君接㛰姻之礼，故不言逆女。○称，尺证反。"
                },
                {
                    "paragraph": "○叔孙得臣卒。○冬，齐髙固及子叔姫来。“及”者，及吾子叔姫也。为使来者，不使得归之意也。",
                    "zhushu": "髙固受使来聘，而与妇俱归，故书“及”以明非礼。庄二十七年冬，“杞伯姫来”，僖二十八年秋，“犯伯姬来”，皆不言所及，是使得归之意。〇受使，所吏反。"
                },
                {
                    "paragraph": "○楚人伐郑。",
                    "zhushu": "",
                    "type": 2
                },
                {
                    "paragraph": "六年，春，晋赵盾、卫孙免侵陈。此帅师也，其不言帅师，何也？",
                    "zhushu": "据元年“赵盾帅师救陈”言帅师也。"
                },
                {
                    "paragraph": "不正其败前事，故不与帅师也。",
                    "zhushu": "元年救，而今更侵之。"
                },
                {
                    "paragraph": "○夏四月。○秋，八月，螽。",
                    "zhushu": "○螽，音终。"
                },
                {
                    "paragraph": "○冬十月。",
                    "zhushu": "",
                    "type": 2
                },
                {
                    "paragraph": "七年，春，卫侯使孙良夫来盟。来盟者，前定也。不言“及”者，以国与之。不言其人，亦以国与之。不日，前定之盟不日。○夏，公会齐。俟伐莱。",
                    "zhushu": "○莱，音来，国名。"
                },
                {
                    "paragraph": "○秋，公至自伐莱。○大旱。○冬，公会晋侯、宋公、卫侯、郑伯、曹伯于黑壤。",
                    "zhushu": "黑壤，某地。〇壤，人丈反。",
                    "type": 2
                },
                {
                    "paragraph": "八年，春，公至自会。○夏，六月，公子遂如齐，至黄乃复。",
                    "zhushu": "盖有疾而还。黄，齐地。"
                },
                {
                    "paragraph": "“乃”者，亡乎人之辞也。",
                    "zhushu": "郑嗣曰：“大夫受命而出，虽死，以尸将事。今遂以疾而还，失礼违命，故曰亡乎人，言鲁使不得其人也。”"
                },
                {
                    "paragraph": "“复”者，事毕也，不专公命也。",
                    "zhushu": "遂以疾反，而加事毕之文者，是不使遂专命还。"
                },
                {
                    "paragraph": "○辛巳，有事于大庙。",
                    "zhushu": "○大，音泰，下注同。"
                },
                {
                    "paragraph": "仲遂卒于垂。",
                    "zhushu": "𥙊于大庙之日，而知仲遂卒。垂，齐地。"
                },
                {
                    "paragraph": "为若反命而后卒也。",
                    "zhushu": "先书复，后言卒，使若遂已反命于君，而后卒于垂。"
                },
                {
                    "paragraph": "此公子也，其曰仲，何也？疏之也。",
                    "zhushu": "僖十六年传曰：“大夫不言公子、公孙，疏之也。”"
                },
                {
                    "paragraph": "何为疏之也？是不卒者也。",
                    "zhushu": "遂与宣公共弑子赤。"
                },
                {
                    "paragraph": "不疏，则无用见其不卒也。",
                    "zhushu": "若书公子，则与正卒者同，故去公子以见之。○见其，贤徧反，注同。故去，起吕反，下文及注同。"
                },
                {
                    "paragraph": "则其卒之何也？",
                    "zhushu": "据公子翚不书卒。〇子翚，许韦反。"
                },
                {
                    "paragraph": "以讥乎宣也。其讥乎宣，何也？闻大夫之丧，则去乐卒事。",
                    "zhushu": "去籥万，卒𥙊事。言今不然。"
                },
                {
                    "paragraph": "壬午，犹绎。“犹”者，可以已之辞也。“绎”者，祭之旦日之享宾也。万入去籥，",
                    "zhushu": "万，舞名。籥，管也。○绎，音亦，尔雅云：“又𥙊也。”享，许丈反。籥，余若反，管也。"
                },
                {
                    "paragraph": "以其为之变，讥之也。",
                    "zhushu": "内舞去籥，恶其声闻。此为卿变于常礼，是知其不可而为之。〇为之，于伪反，注“为卿变”同。恶其，乌路反。"
                },
                {
                    "paragraph": "○戊子，夫人熊氏薨。",
                    "zhushu": "宣公妾母，○左氏作“嬴氏”。"
                },
                {
                    "paragraph": "○晋师、白狄伐秦。○楚人灭舒、鄝。",
                    "zhushu": "○舒鄝，音了，本又作“蓼”，国名也。"
                },
                {
                    "paragraph": "〇秋，七月甲子，日有食之，既。○冬，十月己丑，葬我小君顷熊。",
                    "zhushu": "丈夫人姜氏大归于齐。故宣公立己妾母为夫人，君以夫人礼卒葬之，故主书者不得不以为夫人，义与成风同。○顷熊，音倾，左氏作敬嬴。"
                },
                {
                    "paragraph": "雨，不克葬。葬既有日，不为雨止，礼也。雨，不克葬，丧不以制也。",
                    "zhushu": "徐邈曰：“案经文是己丑之日葬，丧既出而遇雨，若未及己丑而却期，无为逆书此日葬。礼，丧事有进无退。又士丧礼有“潦车载簔笠”，则人君之张设，固兼备矣。礼，先迁柩于庙，其明昧爽而引，既及葬日之晨，则祖行遣奠之礼设矣。故虽雨犹终事，不敢停柩久次。”〇不为，于伪反。潦，音老。蓑，素禾反。笠，音立。张，如字，又陟亮反。柩，其又反，尸在棺曰柩。昧，音妹。引，以刃反，又如字。遣奠，弃战反。"
                },
                {
                    "paragraph": "庚寅，日中而克葬，而，缓辞也，足乎日之辞也。○城平阳。○楚师伐陈。",
                    "zhushu": "",
                    "type": 2
                },
                {
                    "paragraph": "九年，春，王正月，公如齐。",
                    "zhushu": "有母之丧而行朝会，非礼。〇朝，直遥反。"
                },
                {
                    "paragraph": "公至自齐。○夏，仲孙蔑如京师。○齐侯伐莱。○秋，取根牟。○八月，滕子卒。○九月，晋侯、宋公、卫侯、郑伯、曹伯会于扈。○晋荀林父帅师伐陈。○辛酉，晋侯黑臀卒。于扈。其地，于外也。其日，未逾竟也。",
                    "zhushu": "外，谓国都之外。诸侯卒于路寝，则不地。传例曰：“诸侯正卒则日，不正则不日。”旧说逾竟亦不日，然则诸侯不正，而与未逾竟无以别之矣。案襄七年，郑伯卒于操，此年晋侯卒于扈，文正与襄二十六年许男卒于楚同。恐后人谓操、扈是国，故于疑似之际，每为发传，日未逾竟也。○臀，徒门反。竟，音境。以别，彼列反。操，七报反。"
                },
                {
                    "paragraph": "○冬，十月癸酉，卫侯郑卒。○宋人围滕。○楚子伐郑。○晋郤缺帅师救郑。",
                    "zhushu": "○郤，去逆反。缺，倾雪反。"
                },
                {
                    "paragraph": "〇陈杀其大夫泄冶。",
                    "zhushu": "○泄，息列反。冶，音也。"
                },
                {
                    "paragraph": "称国以杀其大夫，杀无罪也。泄冶之无罪如何？陈灵公通于夏征舒之家，公孙宁、仪行父亦通于其家，",
                    "zhushu": "二人，陈大夫。○夏，户雅反。"
                },
                {
                    "paragraph": "或衣其衣，或衷其𥜗，",
                    "zhushu": "衷者，𥜗在衷也。〇衣其衣，上于既反，下如字。襦，而朱反。在衷，本又作“里”，音里。"
                },
                {
                    "paragraph": "以相戏于朝。",
                    "zhushu": "○朝，直遥反。"
                },
                {
                    "paragraph": "泄冶闻之，入谏曰：“使国人闻之则犹可，使仁人闻之则不可。”君愧于泄冶，不能用其言而杀之。",
                    "zhushu": "",
                    "type": 2
                },
                {
                    "paragraph": "十年，春，公如齐。公至自齐。齐人归我济西田。公娶齐，齐由以为兄弟，反之。",
                    "zhushu": "齐由以㛰族，故还鲁田。尔雅释亲曰：“妇之党为㛰兄弟。”○娶，七住反。"
                },
                {
                    "paragraph": "不言来，公如齐受之也。○夏，四月，丙辰，日有食之。○己巳，齐侯元卒。",
                    "zhushu": "传例曰：“言日不言朔，食晦日。”则此丙辰，晦之日也。己巳在晦日之下，五月之上，推寻义例，当是闰月矣。又六年传曰：“閠月者，附月之余日。”言闰承前月而受其余日，故书闰月之日，系前月之下。盖史策常法，文有定例，闰有常体，无嫌不明，故不复毎月发传。哀五年公羊传曰：“闰月不书，此何以书？”推此言之，则春秋固有在闰月而不冠以闰者矣。至于闰不告月，犹朝于庙，闰月葬齐景公，不正其闰，无以言其事，故书，见变礼。○不复，扶又反，下注复同。不冠，工乱反。犹朝，直遥反。见变，贤徧反。"
                },
                {
                    "paragraph": "○齐崔氏出奔卫。氏者，举族而出之之辞也。",
                    "zhushu": "何休曰：“氏者，讥世卿也。即称氏为举族而出，尹氏卒，宁可复以为举族死乎？郑君释之曰：“云举族死，是何妖问甚乎？“举族而出之之辞”者，固讥世卿也。崔杼以世卿专权，齐人恶其族，今出奔，既不欲其身反，又不欲国立其宗后，故孔子顺而书之曰“崔氏出奔䘙”。若其举族尽去之尔。”○崔杼，直吕反。恶其，乌路反。"
                },
                {
                    "paragraph": "○公如齐。五月，公至自齐。○癸巳，陈夏征舒弑其君平国。○六月，宋师伐滕。",
                    "zhushu": "月者，盖为下齐惠公葬速起。○为，于伪反。"
                },
                {
                    "paragraph": "○公孙归父如齐，葬齐惠公。○晋人、宋人、卫人、曹人伐郑。○秋，天王使王季子来聘。其曰王季，王子也。其曰子，尊之也。",
                    "zhushu": "子者，人之贵称。○称，尺证反。"
                },
                {
                    "paragraph": "聘，问也。○公孙归父帅师伐邾，取绎。",
                    "zhushu": "○绎，音亦。"
                },
                {
                    "paragraph": "○大水。○季孙行父如齐。冬，公孙归父如齐。○齐侯使国佐来聘。〇饥。",
                    "zhushu": "〇饥，本或作饥，居疑反。"
                },
                {
                    "paragraph": "楚子伐郑。",
                    "zhushu": "",
                    "type": 2
                },
                {
                    "paragraph": "十有一年，春，王正月。○夏，楚子、陈侯、郑伯盟于夷陵。",
                    "zhushu": "夷陵，齐地，○左氏作辰陵。"
                },
                {
                    "paragraph": "○公孙归父会齐人伐莒。○秋，晋侯会狄于櫕函。",
                    "zhushu": "櫕函，狄地。○函，音咸。"
                },
                {
                    "paragraph": "不言及，外狄也。",
                    "zhushu": "所以异之于诸夏。〇夏，户雅反。"
                },
                {
                    "paragraph": "○冬，十月，楚人杀陈夏征舒。",
                    "zhushu": "变楚子言人者，弑君之贼，若曰人人所得杀也。其月，谨之。"
                },
                {
                    "paragraph": "此入而杀也，其不言入，何也？",
                    "zhushu": "据入国乃得杀。"
                },
                {
                    "paragraph": "外征舒于陈也。其外征舒于陈，何也？",
                    "zhushu": "据征舒陈大夫，不应外。"
                },
                {
                    "paragraph": "明楚之讨有罪也。",
                    "zhushu": "雍曰：“经若书楚子入陈杀夏征舒者，则入者内不受，是无以表征舒之悖逆，楚子之得正。”○悖，补对反。"
                },
                {
                    "paragraph": "丁亥，楚子入陈。入者，内弗受也。日入，恶入者也。何用弗受也？不使夷狄为中国也。",
                    "zhushu": "楚子入陈，纳淫乱之人，执国威柄，制其君臣，傎倒上下，错乱邪正，是以夷狄为中国。○恶，乌路反。傎，丁田反，本又作颠。邪，似嗟反。"
                },
                {
                    "paragraph": "纳公孙宁、仪行父于陈。纳者，内弗受也。辅人之不能民而讨，犹可；",
                    "zhushu": "雍曰：“辅相邻国，有不能治民者，而讨其罪人则可，而曰犹可者，明邻国之君无辅相之道。○辅相，息亮反，下“辅相”同。"
                },
                {
                    "paragraph": "入人之国，制人之上下，使不得其君臣之道，不可。",
                    "zhushu": "二人与君昏淫，当绝，而楚强纳之，是制人之上下。○强，其丈反，一音其良反。",
                    "type": 2
                },
                {
                    "paragraph": "十有二年，春，葬陈灵公。",
                    "zhushu": "传例曰：“失德不葬。君弑，贼不讨，不葬，以罪下也。日卒时葬，正也。灵公淫夏姫，杀泄冶，臣子不能讨贼，逾三年然后葬，而日卒时葬，何邪？泰曰：“楚已讨之矣，臣子虽欲讨之，无所讨也，故君子即而恕之，以申臣子之恩。称国以杀大夫，则灵公之罪不嫌不明。书葬以表讨贼，不言灵公无罪也。逾三年而后葬，则国乱居可知矣。”非日月小有前却，则书时不嫌。○弑，音试。夏，户雅反。"
                },
                {
                    "paragraph": "○楚子围郑。○夏，六月乙卯，晋荀林父帅师及楚子战于邲，",
                    "zhushu": "邲，郑地。○邲，皮必反。"
                },
                {
                    "paragraph": "晋师败绩。绩，功也。功，事也。日其败事也。〇秋，七月。○冬，十有二月，戊寅，楚子灭萧。晋人、宋人、卫人、曹人同盟于清丘。",
                    "zhushu": "清丘，卫地。"
                },
                {
                    "paragraph": "宋师伐陈。〇卫人救陈。",
                    "zhushu": "",
                    "type": 2
                },
                {
                    "paragraph": "十有三年，春，齐师伐莒。夏，楚子伐宋。秋，螽。冬，晋杀其大夫先榖。",
                    "zhushu": "○榖，户木反，一本作“縠”。",
                    "type": 2
                },
                {
                    "paragraph": "十有四年，春，卫杀其大夫孔达。〇夏，五月壬申，曹伯寿卒。○晋侯伐郑。○秋，九月，楚子围宋。〇葬曹文公。○冬，公孙归父会齐侯于榖。",
                    "zhushu": "",
                    "type": 2
                },
                {
                    "paragraph": "十有五年，春，公孙归父会楚子于宋。〇夏，五月，宋人及楚人平。平者，成也，善其量力而反义也。",
                    "zhushu": "各自知力，不能相制，反共和之义。",
                    "type": 2
                },
                {
                    "paragraph": "人者，众辞也。平称众，上下欲之也。外平不道，以吾人之存焉道之也。",
                    "zhushu": "吾人，谓大夫归父。"
                },
                {
                    "paragraph": "○六月癸卯，晋师灭赤狄潞氏，以潞子婴儿归。灭国有三术：",
                    "zhushu": "术，犹道也。○潞氏，音路。婴，一盈反。"
                },
                {
                    "paragraph": "中国谨日，卑国月，夷狄不日。",
                    "zhushu": "卑国，谓附庸之属。襄六年传曰：“中国日，卑国月，夷狄时。”此谓三术。"
                },
                {
                    "paragraph": "其曰“潞子婴儿”，贤也。○秦人伐晋。○王札子杀召伯、毛伯。王札子者，当上之辞也。杀召伯、毛伯，不言其何也？",
                    "zhushu": "解经不言杀其大夫。○札，侧八反。召，上照反。"
                },
                {
                    "paragraph": "两下相杀也。两下相杀，不志乎春秋，此其志，何也？矫王命以杀之，非忿怒相杀也，故曰以王命杀也。",
                    "zhushu": "以王命杀，谓言王札子杀召伯、毛伯，是知以王命而杀之。○矫，居表反。"
                },
                {
                    "paragraph": "以王命杀，则何志焉？为天下主者，天也；继天者，君也；君之所存者，命也。为人臣而侵其君之命而用之，是不臣也；为人君而失其命，是不君也。君不君，臣不臣，此天下所以倾也。○秋，螽。○仲孙蔑会齐髙固于无娄。",
                    "zhushu": "无娄，𣏌邑。○娄，力侯反。"
                },
                {
                    "paragraph": "○初税亩。初者，始也。古者什一，",
                    "zhushu": "一夫一妇佃田百亩，以共五口父母妻子也。又受田十亩，以为公田。公田在内，私田在外。此一夫一妇为耕百一十亩。〇税，始锐反，赋也。什一，音十，十税一也。佃，音田，又徒徧反。共，音恭。"
                },
                {
                    "paragraph": "藉而不税。",
                    "zhushu": "借此公田而収其入，言不税民。"
                },
                {
                    "paragraph": "初税亩，非正也。古者三百步为里，名曰井田。井田者，九百亩，公田居一。",
                    "zhushu": "出除公田八十亩，余八百二十亩。故井田之法，八家共一井八百亩，余二十亩，家各二亩半为庐舍。〇庐，力鱼反。"
                },
                {
                    "paragraph": "私田稼不善，则非吏；",
                    "zhushu": "非，责也。吏，田畯也。言吏急民，使不得营私田。○畯，音俊，田大夫也。"
                },
                {
                    "paragraph": "公田稼不善，则非民。",
                    "zhushu": "民勤私也。"
                },
                {
                    "paragraph": "初税亩者，非公之去公田而履亩十取一也，以公之与民为已悉矣。",
                    "zhushu": "悉，谓尽其力。○去，如字，又起吕反。"
                },
                {
                    "paragraph": "古者公田为居，",
                    "zhushu": "八家共居。"
                },
                {
                    "paragraph": "井灶，葱韭尽取焉。",
                    "zhushu": "损其庐舍，家作一园，以种五菜，外种楸桑，以备飬生送死。〇韭，音九。楸，音秋。"
                },
                {
                    "paragraph": "○冬，蝝生。蝝，非灾也，其曰“蝝”，非税亩之灾也。",
                    "zhushu": "凢春秋记灾，未有言生者。蝝之言缘也。缘宣公税亩，故生此灾以责之。非，责也。〇蝝，以全反。刘歆云：“此蚍蜉子。”董仲舒云：“蝗子。”字林：“尹绢反。”"
                },
                {
                    "paragraph": "○饥。",
                    "zhushu": "",
                    "type": 2
                },
                {
                    "paragraph": "十有六年，春，王正月，晋人灭赤狄甲氏及留吁。",
                    "zhushu": "甲氏、留吁，亦狄别种。晋既灭潞氏，今又并尽其余邑也。灭夷狄时，贤婴儿，故灭其余邑，犹月。〇吁，许于反。种，章勇反。并，必政反。"
                },
                {
                    "paragraph": "○夏，成周宣榭灾。",
                    "zhushu": "成周，东周，今之洛阳。宣榭，宣王之榭。尔雅曰：“室有东西厢曰庙，无东西厢有室曰寝，无室曰榭。”传例曰：“国曰灾，邑曰火。”○榭，音谢，本或作“谢”。灾，左氏作“火”。"
                },
                {
                    "paragraph": "周灾，不志也，其曰宣榭，何也？以乐器之所藏目之也。",
                    "zhushu": "移风易俗，莫善于乐，是故善其器。"
                },
                {
                    "paragraph": "○秋，郯伯姫来归。",
                    "zhushu": "为夫家所遣。"
                },
                {
                    "paragraph": "○冬，大有年。五榖大熟为大有年。",
                    "zhushu": "",
                    "type": 2
                },
                {
                    "paragraph": "十有七年，春，王正月庚子，许男锡我卒。",
                    "zhushu": "○锡，星历反。"
                },
                {
                    "paragraph": "○丁未，蔡侯由卒。○夏，葬许昭公。○葬蔡文公。○六月癸卯，日有食之。○己未，公会晋侯、卫侯、曹伯、邾子，同盟于断道。",
                    "zhushu": "巳未，亦闰月之日。断道，晋地。○断，徒短反，一音短。"
                },
                {
                    "paragraph": "同者，有同也，同外楚也。○秋，公至自会。○冬，十有一月壬午，公弟叔肹卒。其曰“公弟叔肹”，贤之也。其贤之何也？宣弑而非之也。",
                    "zhushu": "宣公杀子赤，叔肹非责之。○肹，许乙反。"
                },
                {
                    "paragraph": "非之则胡为不去也？曰：兄弟也，何去而之？",
                    "zhushu": "言无所至。"
                },
                {
                    "paragraph": "与之财，则曰：“我足矣。”",
                    "zhushu": "宣公与之财物，则言自足以距之。"
                },
                {
                    "paragraph": "织屦而食，",
                    "zhushu": "织屦，卖以易食。○屦，九具反。"
                },
                {
                    "paragraph": "终身不食宣公之食。君子以是为通恩也，以取贵乎春秋。",
                    "zhushu": "泰曰：“宣公弑逆，故其禄不可受。兄弟无绝道，故虽非而不去。论情可以明亲亲，言义足以厉不轨。书曰“公弟”，不亦宜乎！”",
                    "type": 2
                },
                {
                    "paragraph": "十有八年，春，晋侯、卫世子臧伐齐。",
                    "zhushu": "○臧，子郎反。"
                },
                {
                    "paragraph": "○公伐𣏌。○夏，四月。○秋，七月，邾人戕缯子于缯。戕，犹残也，捝，杀也。",
                    "zhushu": "捝，谓捶打残贼而杀地于缯，恶其臣子不能距难。○戕，在良反，残也，贼也，犹杀也。缯，本或作“鄫”，在陵反。捝杀，他活反，又徒活反，捶打也。字林云：“木杖。”或作“扑”，普木反。捶，章蕊反。打，音顶。恶其，乌路反。难，乃旦反。"
                },
                {
                    "paragraph": "〇甲戍，楚子吕卒。",
                    "zhushu": "摘臣子庄王。〇“子吕”，左氏作“旅”。"
                },
                {
                    "paragraph": "夷狄不卒，卒，少进也。卒而不日，日，少进也。日而不言正不正，简之也。",
                    "zhushu": "中国君日卒，正也；不日，不正也。今进夷狄，直举其日，而不论正之与不正。"
                },
                {
                    "paragraph": "○公孙归父如晋。○冬，十月壬戍，公薨于路寝。路寝，正寝也。○“归父还自晋”，还者，事未毕也。",
                    "zhushu": "庄八年“秋，师还”是也。"
                },
                {
                    "paragraph": "自晋，事毕也。与人之子守其父之殡，",
                    "zhushu": "人之子，谓归父子也。言成公与归父子共守宣公殡。"
                },
                {
                    "paragraph": "捐殡而奔其父之使者，是亦奔父也。",
                    "zhushu": "捐，弃也。奔，犹逐也。言成公弃父之殡，逐父之使。使，谓归父也。父命未反，而已逐之，是与亲奔父无异。〇捐，以全反。"
                },
                {
                    "paragraph": "至柽，遂奔齐”，遂，继事也。",
                    "zhushu": "杜预曰：“柽，鲁竟外，故不言出。”○柽，尹贞反，左氏作“笙”。竟，音境。"
                }
            ]
        },
        {
            "name": "成公第八",
            "paragraphs": [
                {
                    "paragraph": "成公第八",
                    "zhushu": "〇名黑肱，定王十七年即位。",
                    "type": 1
                },
                {
                    "paragraph": "元年春，王正月，公即位。○二月辛酉，葬我君宣公。○无冰。终时无冰则志，此未终时而言无冰，何也？",
                    "zhushu": "言终寒时无冰，当志之耳。今方建丑之月，是寒时未终。"
                },
                {
                    "paragraph": "终无冰矣，加之寒之辞也。",
                    "zhushu": "周二月，建丑之月，夏之十二月也。比月既是常寒之月，于寒之中又加甚常年，过此无冰，终无复冰矣。○夏之，户雅反。复，扶又反。"
                },
                {
                    "paragraph": "○三月，作丘甲。",
                    "zhushu": "周礼：“九夫为井，四井为邑，四邑为丘。”丘十六并。甲，铠也。〇铠，开代反。"
                },
                {
                    "paragraph": "作，为也。丘为甲也。",
                    "zhushu": "使一丘之民皆作甲。"
                },
                {
                    "paragraph": "丘甲，国之事也。丘作甲，非正也。丘作甲之为非正，何也？古者立国家，百官具，农工皆有职以事上。古者有四民：有士民，",
                    "zhushu": "学习道艺者。"
                },
                {
                    "paragraph": "有商民，",
                    "zhushu": "通四方之货者。"
                },
                {
                    "paragraph": "有农民，",
                    "zhushu": "播殖耕稼者。"
                },
                {
                    "paragraph": "有工民。",
                    "zhushu": "巧心劳手以成器物者。"
                },
                {
                    "paragraph": "夫甲，非人人之所能为也。",
                    "zhushu": "各有业也。○夫，音符。"
                },
                {
                    "paragraph": "丘作甲，非正也。○夏，臧孙许及晋侯盟于赤棘。",
                    "zhushu": "赤棘，晋地。"
                },
                {
                    "paragraph": "○秋，王师败绩于贸戎。",
                    "zhushu": "贸戎，地。〇贸，音荗，左氏作“茅”。戎。"
                },
                {
                    "paragraph": "不言战，莫之敢敌也。为尊者讳敌不讳败，",
                    "zhushu": "讳敌，使莫二也。不讳败，容有过否。○为，于伪反。"
                },
                {
                    "paragraph": "为亲者讳败不讳敌，",
                    "zhushu": "讳败，惜其毁折也。不讳敌，诸侯有列国。"
                },
                {
                    "paragraph": "尊尊亲亲之义也。",
                    "zhushu": "尊则无敌，亲则保全。尊谓王，亲谓鲁。"
                },
                {
                    "paragraph": "然则孰败之？晋也。",
                    "zhushu": "○孰败，必迈反，又如字。"
                },
                {
                    "paragraph": "○冬十月，季孙行父秃，晋郤克眇，卫孙良夫跛，曹公子手偻，同时而聘于齐。齐使秃者御秃者，使眇者御眇者，使跛者御跛者，使偻者御偻者。",
                    "zhushu": "御，音迓。迓，迎也。〇秃，他木反。眇，亡小反。跛，波可反。偻，于矩反，一音力主反。"
                },
                {
                    "paragraph": "萧同姪子处台上而笑之，",
                    "zhushu": "萧，国也。同，姓也。姪子，字也。其母更嫁齐惠公，生顷公。宣十二年，楚人灭萧，故随其母在齐。〇姪子，大节反，又丈乙反。顷公，音倾。"
                },
                {
                    "paragraph": "闻于客，客不说而去，相与立胥闾而语，移日不解。",
                    "zhushu": "胥闾，门名。○说，音悦。胥闾，思徐反，下力居反。解，古买反，又音蟹。"
                },
                {
                    "paragraph": "齐人有知之者，曰：“齐之患，必自此始矣。”",
                    "zhushu": "榖梁子作传，皆释经以言义，未有无其文而横发传者。寗疑经“冬十月”下云“季孙行父如齐”，脱此六字。○横，华孟反，又如字。脱此，徒活反，又他活反。",
                    "type": 2
                },
                {
                    "paragraph": "二年，春，齐侯伐我北鄙。○夏，四月丙戍，卫孙良夫帅师及齐师战于新筑，卫师败绩。",
                    "zhushu": "新筑，卫地。○筑，音竹。"
                },
                {
                    "paragraph": "六月癸酉，季孙行父、臧孙许、叔孙侨如、公孙婴齐帅师会晋郤克、卫孙良夫、曹公子手及齐侯战于鞍，齐师败绩。",
                    "zhushu": "鞍，齐地。〇侨，本又作“乔”，甚侨反。公子手，左氏作“首”。鞍，音安。"
                },
                {
                    "paragraph": "其日，或曰日其战也，或曰日其悉也。",
                    "zhushu": "悉，谓鲁四大夫时悉在战也。明二者皆当日。"
                },
                {
                    "paragraph": "曹无大夫，其曰公子，何也？以吾之四大夫在焉，举其贵者也。",
                    "zhushu": "不欲令内众大夫与外卑者共行战。〇令，力呈反。"
                },
                {
                    "paragraph": "○秋，七月，齐侯使国佐如师。己酉，及国佐盟于爰娄。鞍去国五百里，爰娄去国五十里。",
                    "zhushu": "国，齐国也。"
                },
                {
                    "paragraph": "壹战绵地五百里，焚雍门之茨，",
                    "zhushu": "雍门，齐城门。茨，盖也。〇雍，于用反。之茨，在私反。"
                },
                {
                    "paragraph": "侵车东至海。",
                    "zhushu": "侵车，侵伐之车。言时侵齐，过乃至海。"
                },
                {
                    "paragraph": "君子闻之曰：“夫甚甚之辞焉，",
                    "zhushu": "郑嗣曰：“君子闻战于鞍，乃盟于爰娄，焚雍门之茨，侵车至海。言因齐之败，逼之甚。”○夫甚，音符。"
                },
                {
                    "paragraph": "齐有以取之也。”齐之有以取之，何也？败卫师于新筑，侵我北鄙，敖郤献子，",
                    "zhushu": "谓笑其跛。〇谓笑其跛，布可反。案杜预注左传云：“郤克跛。”此传言“郤克眇”，范注当依传而作“跛”，恐非。"
                },
                {
                    "paragraph": "齐有以取之也。爰娄在师之外。",
                    "zhushu": "言师已逼其国。"
                },
                {
                    "paragraph": "郤克曰：“反鲁、卫之侵地，以纪侯之甗来，",
                    "zhushu": "甗，玉甑。齐灭纪，故得其寳。○甗，鱼辇反，又音言，又音彦，玉甑也。"
                },
                {
                    "paragraph": "以萧同姪子之母为质，",
                    "zhushu": "齐侯与姪子同母异父昆弟，不欲斥言齐侯之母，故言萧同姪子之母也。兼忿姪子笑。〇为质，音致，下同。"
                },
                {
                    "paragraph": "使耕者皆东其亩，",
                    "zhushu": "欲以利其戎车。于驱侵易，○侵易，以豉反，下“伐易”同。"
                },
                {
                    "paragraph": "然后与子盟。”国佐曰：“反鲁、卫之侵地，以纪侯之甗来，则诺；以萧同姪子之母为质，则是齐侯之母也。齐侯之母犹晋君之母也，晋君之母犹齐侯之母也。",
                    "zhushu": "言尊同也。"
                },
                {
                    "paragraph": "使耕者尽东其亩，则是终土齐也。",
                    "zhushu": "凯曰：“利其戎车，侵伐易，则是以齐为土”。"
                },
                {
                    "paragraph": "不可，",
                    "zhushu": "不可，谓若不许已言。"
                },
                {
                    "paragraph": "请壹战。壹战不克，请再，再不克，请三。三不克，请四。四不克，请五。五不克，举国而授。”于是而与之盟。○八月壬午，宋公鲍卒。○庚寅，卫侯速卒。○取汶阳田。",
                    "zhushu": "〇汶，音问。"
                },
                {
                    "paragraph": "冬，楚师、郑师侵卫。〇十有一月，公会楚公子婴齐于蜀。",
                    "zhushu": "蜀，某地。"
                },
                {
                    "paragraph": "楚无大夫，其曰公子何也？婴齐亢也。",
                    "zhushu": "泰曰：“庄二十二年丙申，及齐髙傒盟。文二年乙巳，及晋处父盟。传曰：“不言公，髙傒、处父亢也。”此传会婴齐，书公以明亢，何乎？盖言处父亢礼敌公，书公则内耻也。婴齐初虽骄慢，终自降替，故于会则书“公”，以显婴齐之骄亢；于盟则称“人”，以表婴齐之服罪。然则向之骄，正足以表其无礼，不足以病公，则书公可也。○向之，本又作“郷”，亦作“向”，同许亮反，下文同。"
                },
                {
                    "paragraph": "○丙申，公及楚人、秦人、宋人、陈人、卫人、郑人、齐人、曹人、邾人、薛人、缯人盟于蜀。楚其称人，何也？",
                    "zhushu": "怪楚向称公子，今称人。齐在郑下，盖时王所黜。"
                },
                {
                    "paragraph": "于是而后，公得其所也。会与盟同月，则地会，不地盟；不同月，则地会地盟。此其地会地盟，何也？以公得其所，申其事也。",
                    "zhushu": "公得其所，谓楚称人；申其事，谓地会，地盟。○“会与盟同月”，绝句。“不同月”，绝句。“则地会地盟”，绝句。"
                },
                {
                    "paragraph": "今之屈，向之骄也。",
                    "zhushu": "",
                    "type": 2
                },
                {
                    "paragraph": "三年，春，王正月，公会晋侯、宋公、卫侯、曹伯伐郑。",
                    "zhushu": "宋、卫未葬，而自同于正君，故书公、侯以护之。"
                },
                {
                    "paragraph": "○辛亥，葬卫穆公。〇二月，公至自伐郑。○甲子，新宫灾，三日哭。新宫者，祢宫也。",
                    "zhushu": "谓宣公庙也。三年丧毕，宣公神主新入庙，故谓之新宫。○祢，乃礼反。"
                },
                {
                    "paragraph": "三日哭，哀也。其哀，礼也。",
                    "zhushu": "宫、庙，亲之神灵所冯居，而遇灾，故以哀哭为礼。○冯居，皮冰反。"
                },
                {
                    "paragraph": "迫近不敢称谥，恭也。",
                    "zhushu": "迫近，言亲称也。桓、僖远祖，则称谥。"
                },
                {
                    "paragraph": "其辞恭且哀，以成公为无讥矣。○乙亥，葬宋文公。○夏，公如晋。○郑公子去疾帅师伐许。",
                    "zhushu": "○去，起吕反。"
                },
                {
                    "paragraph": "○公至自晋。秋，叔孙侨如帅师围棘。○大雩。○晋郤克、卫孙良夫伐墙咎如。",
                    "zhushu": "○咎，音羔。"
                },
                {
                    "paragraph": "〇冬，十有一月，晋侯使荀庚来聘。○卫侯使孙良夫来聘。○丙午，及荀庚盟。○丁未，及孙良夫盟。其日，公也。来聘而求盟，不言及者，以国与之也。不言其人，亦以国与之也。",
                    "zhushu": "徐邈曰：“不言及，谓凢书来盟者也，若宣七年“卫孙良夫来盟”是也。以国与之，谓举国为主，故直书外来尔。此先聘而后盟，故不言来盟。摠言及而不复著其人，亦是举国之辞。○复，扶又反。"
                },
                {
                    "paragraph": "不言求，两欲之也。○郑伐许。",
                    "zhushu": "郑从楚而伐卫之丧，又叛诸侯之盟，故狄之。",
                    "type": 2
                },
                {
                    "paragraph": "四年，春，宋公使华元来聘。○三月壬申，郑伯坚卒。○𣏌伯来朝。",
                    "zhushu": "○朝，直遥反。"
                },
                {
                    "paragraph": "○夏，四月甲寅，臧孙许卒。○公如晋。葬郑襄公。○秋，公至自晋。○冬，城郓。",
                    "zhushu": "〇郓，音运。"
                },
                {
                    "paragraph": "○郑伯伐许。",
                    "zhushu": "丧未逾年，自同于正君，亦讥之。",
                    "type": 2
                },
                {
                    "paragraph": "五年，春，王正月，𣏌叔姫来归。妇人之义，嫁曰“归”，反曰“来归”。○仲孙蔑如宋。○夏，叔孙侨如会晋荀首于榖。",
                    "zhushu": "谷，齐地。"
                },
                {
                    "paragraph": "○梁山崩，",
                    "zhushu": "梁山，晋之望也。不言晋者，名山大泽不以封也。许慎曰：“山者阳位，君之象也。”象君权坏。"
                },
                {
                    "paragraph": "不日，何也？",
                    "zhushu": "据僖十四年秋八月辛卯，沙鹿崩。书曰。"
                },
                {
                    "paragraph": "髙者有崩道也。有崩道，则何以书也？曰：梁山崩，壅遏河三日不流。晋君召伯尊而问焉。伯尊来，遇辇者，辇者不辟，使车右下而鞭之。",
                    "zhushu": "凡车，将在左，御在中，有力之人在右，所以备非常。○壅，于勇反。遏，于葛反。伯尊，左氏作伯宗。辟，音避。将，子匠反。"
                },
                {
                    "paragraph": "辇者曰：“所以鞭我者，其取道远矣。”",
                    "zhushu": "所用鞭我之间，行道则可远。"
                },
                {
                    "paragraph": "伯尊下车而问焉，",
                    "zhushu": "以其言有理，知非凢人。"
                },
                {
                    "paragraph": "曰：“子有闻乎？”对曰：“梁山崩，壅遏河三日不流。”伯尊曰：“君为此召我也，为之奈何？”辇者曰：“天有山，天崩之；天有河，天壅之。虽召伯尊，如之何？”伯尊由忠问焉，",
                    "zhushu": "用忠诚之心问之。○为此，于伪反。"
                },
                {
                    "paragraph": "辇者曰：“君亲素缟，帅群臣而哭之，既而祠焉，斯流矣。”",
                    "zhushu": "素衣缟冠，凶服也。所以凶服者，山川，国之镇也。山崩川塞，示哀穷。○缟，古老反。"
                },
                {
                    "paragraph": "伯尊至，君问之曰：“梁山崩，壅遏河三日不流，为之奈何？”伯尊曰：“君亲素缟，帅群臣而哭之，既而祠焉，斯流矣。”孔子闻之曰：“伯尊其无绩乎！攘善也。”",
                    "zhushu": "绩，功也。攘，盗也。取辇者之言而行之，非己之功也。绩，或作“续”，谓无继嗣。○攘，如羊反。"
                },
                {
                    "paragraph": "○秋，大水。○冬，十有一月己酉，天王崩。",
                    "zhushu": "定王。"
                },
                {
                    "paragraph": "○十有二月己丑，公会晋侯、齐侯、宋公、卫侯、郑伯、曹伯、邾子、𣏌伯，同盟于虫牢。",
                    "zhushu": "虫牢，郑地。〇虫，直忠反。牢，力刀反。",
                    "type": 2
                },
                {
                    "paragraph": "六年，春，王正月，公至自会。○二月辛巳，立武宫。",
                    "zhushu": "旧说曰：武公之宫庙毁已久矣，故传曰：“不宜立也。”礼记明堂位曰：“鲁公之庙，文世室也；武公之庙，武世室也。”言世室，则不毁也。则义与此违。"
                },
                {
                    "paragraph": "立者，不宜立也。○取鄟。鄟，国也。",
                    "zhushu": "○鄟，音专，又市转反，国名。"
                },
                {
                    "paragraph": "○卫孙良夫帅师侵宋。○夏，六月，邾子来朝。",
                    "zhushu": "○朝，直遥反。"
                },
                {
                    "paragraph": "○公孙婴齐如晋。○壬申，郑伯费卒。",
                    "zhushu": "○费，音秘。"
                },
                {
                    "paragraph": "○秋，仲孙蔑、叔孙侨如帅师侵宋。○楚公子婴齐帅师伐郑。○冬，季孙行父如晋。○晋栾书帅师救郑。",
                    "zhushu": "",
                    "type": 2
                },
                {
                    "paragraph": "七年，春，王正月，鼷鼠食郊牛角。",
                    "zhushu": "不言免牛者，以方改卜郊，吉否未可知。〇鼷，音奚。吉否，方九反。"
                },
                {
                    "paragraph": "不言日，急辞也，",
                    "zhushu": "辞中促急，不容日。"
                },
                {
                    "paragraph": "过有司也。郊牛日展斛角而知伤，展道尽矣，其所以备灾之道不尽也。",
                    "zhushu": "有司展察牛而即知伤，是展察之道尽，不能防灾御患，致使牛伤，故不书日，以显有司之过。㓩，球球然角貌。○斛角，其樛反，一音求，角貌，或本作“筯”，非。御，鱼吕反。球，音求。"
                },
                {
                    "paragraph": "改卜牛，鼷鼠又食其角。“又”，有继之辞也。",
                    "zhushu": "前已食，故曰继。"
                },
                {
                    "paragraph": "“其”，缓辞也。曰亡乎人矣，非人之所能也，所以免有司之过也。",
                    "zhushu": "至此复食，乃知国无贤，若天灾之尔，非有司之过也，故言“其”以赦之。〇能，如字，亦作“耐”。复食，扶又反，下同。"
                },
                {
                    "paragraph": "乃免牛。“乃”者，亡乎人之辞也。“免牲”者，为之缁衣纁裳，有司玄端，奉送至于南郊。免牛亦然。免牲不曰不郊，免牛亦然。",
                    "zhushu": "郊者用牲，今言“免牲”，则不郊显矣。若言“免牛”，亦不郊，而经复书“不郊”者，盖为三望起尔。言时既不郊，而犹三望，明失礼。○缁，侧其反。纁，许云反。为，干伪反。"
                },
                {
                    "paragraph": "○吴伐郯。",
                    "zhushu": "○郯，音谈。"
                },
                {
                    "paragraph": "○夏五月，曹伯来朝。○不郊，犹三望。○秋，楚公子婴齐帅师伐郑。○公会晋侯、齐侯、宋公、卫侯、曹伯、莒子、邾子、𣏌伯救郑。八月戊辰，同盟于马陵。",
                    "zhushu": "马陵，卫地。"
                },
                {
                    "paragraph": "公至自会。○吴入州来。",
                    "zhushu": "州来，楚地。"
                },
                {
                    "paragraph": "○冬，大雩。雩不月而时，非之也，冬无为雩也。○卫孙林父出奔晋。",
                    "zhushu": "",
                    "type": 2
                },
                {
                    "paragraph": "八年，春，晋俟使韩穿来言汶阳之田，归之于齐。",
                    "zhushu": "晋为盟主，齐还事晋，故使鲁还二年齐所反之田。〇穿，音川。"
                },
                {
                    "paragraph": "“于齐”，缓辞也，不使尽我也。",
                    "zhushu": "若曰为之请归，不使晋制命于我。〇为，于伪反。"
                },
                {
                    "paragraph": "○晋栾书帅师侵蔡。○公孙婴齐如莒。○宋公使华元来聘。○夏，宋公使公孙寿来纳币。",
                    "zhushu": "㛰礼不称主人，宋公无主㛰者，自命之，故称使。纳币不书，书者，贤伯姫，故尽其事。"
                },
                {
                    "paragraph": "○晋杀其大夫赵同、赵括。○秋，七月，天子使召伯来锡公命。礼有受命，无来锡命，锡命非正也。曰天子何也？曰：见一称也。",
                    "zhushu": "天王、天子，王者之通称。自此以上，未有言天子者，今言天子，是更见一称。〇召，上照反。曰见，贤徧反，注“更见”同。一称，尺证反。以上，时掌反。"
                },
                {
                    "paragraph": "○冬，十月癸卯，𣏌叔姫卒。",
                    "zhushu": "杜预曰：“前五年来归者。女既适人，虽见出弃，犹以成人之礼书之。终为𣏌伯所葬，故称𣏌叔姫。”。"
                },
                {
                    "paragraph": "○晋侯使士夑来聘。",
                    "zhushu": "○变，素恊反。"
                },
                {
                    "paragraph": "○叔孙侨如会晋士夑、齐人、邾人伐郯。○卫人来媵。",
                    "zhushu": "杜预曰：“古者诸侯娶嫡夫人及左右媵，各有姪娣，皆同姓之国，国三人，凡九女，所以广继嗣。鲁将嫁伯姫于宋，故卫来媵。”○媵，以证反，又绳证反。嫡，丁历反。姪，大结反。娣，音弟。"
                },
                {
                    "paragraph": "媵，浅事也，不志，此其志，何也？以伯姫之不得其所，故尽其事也。",
                    "zhushu": "不得其所，谓灾死也。江熙曰：“共公之葬由伯姫，则共公是失德者也。伤伯姫贤而嫁不得其所。”○共，音恭，下同。",
                    "type": 2
                },
                {
                    "paragraph": "九年，春，王正月，𣏌伯来逆叔姫之丧以归。传曰：“夫无逆出妻之丧而为之也。”○公会晋侯、齐侯、宋公、卫侯、郑伯、曹伯、莒子、𣏌伯，同盟于蒲。",
                    "zhushu": "蒲，卫地。"
                },
                {
                    "paragraph": "公至自会。○二月，伯姫归于宋。",
                    "zhushu": "逆者非卿，故不书。"
                },
                {
                    "paragraph": "○夏，季孙行父如宋致女。",
                    "zhushu": "致，敕戒之言。于女。"
                },
                {
                    "paragraph": "致者，不致者也。妇人在家制于父，既嫁制于夫。如宋致女，是以我尽之也。",
                    "zhushu": "刺已嫁而犹以父制尽之。○刺，七赐反。"
                },
                {
                    "paragraph": "不正，故不与内称也。",
                    "zhushu": "内称，谓称使。〇内称，尺证反，又如字，注同。"
                },
                {
                    "paragraph": "逆者微，故致女。详其事，贤伯姫也。○晋人来媵。媵，浅事也，不志，此其志，何也？以伯姫之不得其所，故尽其事也。○秋，七月丙子，齐侯无野卒。○晋人执郑伯。○晋栾书帅师伐郑。不言战，以郑伯也。",
                    "zhushu": "栾书以郑伯伐郑，君臣无战道。"
                },
                {
                    "paragraph": "为尊者讳耻，",
                    "zhushu": "不使臣敌君，王师败绩于贸戎是也。○为尊，于伪反，下及此传注同。"
                },
                {
                    "paragraph": "为贤者讳过，",
                    "zhushu": "为齐桓讳灭项是也。○灭项，乎讲反。"
                },
                {
                    "paragraph": "为亲者讳疾。",
                    "zhushu": "雍曰：“栾书以郑伯伐郑，不言战是也。郑，兄弟之国，故谓之亲。君臣交兵，病莫大焉，故为之讳。"
                },
                {
                    "paragraph": "○冬十有一月，葬齐顷公。",
                    "zhushu": "〇顷，音倾。"
                },
                {
                    "paragraph": "○楚公子婴齐帅师伐莒。庚申，莒溃。其日，莒虽夷狄，犹中国也。",
                    "zhushu": "莒虽有夷狄之行，犹是中国。○溃，户内反。行，下孟反。"
                },
                {
                    "paragraph": "大夫溃莒而之楚，是以知其上为事也。",
                    "zhushu": "臣以叛君为事，明君臣无道。"
                },
                {
                    "paragraph": "恶之，故谨而日之也。",
                    "zhushu": "溃例月。其之，故日。○恶，乌路反。"
                },
                {
                    "paragraph": "楚人入郓。○秦人、白狄伐晋。○郑人围许。○城中城。城中城者，非外民也。",
                    "zhushu": "讥公不务德政，恃城以自固，不复能卫其人民。",
                    "type": 2
                },
                {
                    "paragraph": "十年，春，卫侯之弟黑背帅师侵郑。○夏四月，五卜郊，不从，乃不郊。夏四月，不时也。",
                    "zhushu": "郊时极于三月。"
                },
                {
                    "paragraph": "五卜，强也。乃者，亡乎人之辞也。",
                    "zhushu": "〇强，其丈反。"
                },
                {
                    "paragraph": "○五月，公会晋侯、齐侯、宋公、卫侯、曹伯伐郑。齐人来媵。",
                    "zhushu": "媵，伯姫也。异姓来媵，非礼。"
                },
                {
                    "paragraph": "○丙午，晋侯獳卒。",
                    "zhushu": "○獳，乃侯反。"
                },
                {
                    "paragraph": "○秋七月，公如晋。○冬十月。",
                    "zhushu": "",
                    "type": 2
                },
                {
                    "paragraph": "十有一年，春，王三月，公至自晋。○晋侯使郤犫来聘。己丑，及郤犫盟。",
                    "zhushu": "〇郤犫，尺由反，公羊作郤州。"
                },
                {
                    "paragraph": "夏，季孙行父如晋。○秋，叔孙侨如如齐。○冬十月。",
                    "zhushu": "",
                    "type": 2
                },
                {
                    "paragraph": "十有二年，春，周公出奔晋。周有入无出，",
                    "zhushu": "郑嗣曰：“王者无外，故无出也。宗庙宫室有定所，或即位失其常处，反常书“入”，内宗庙也。昭二十六年“天王入于成周”是。〇处，昌虑反。"
                },
                {
                    "paragraph": "其曰出，上下一见之也，",
                    "zhushu": "郑嗣曰：“上，谓僖二十四年“天王出居于郑”。下，谓今周公出奔，上下皆一见之。○见，贤徧反。"
                },
                {
                    "paragraph": "言其上下之道无以存也。上虽失之，下孰敢有之？今上下皆失之矣。",
                    "zhushu": "上虽有不君之失，臣下莫敢效不臣之过。今复云“周公之出”，则上下皆有失矣。君而不君，臣而不臣，是无以存于世。言周之所以衰。〇复云，扶又反。"
                },
                {
                    "paragraph": "○夏，公会晋侯、卫侯于琐泽。",
                    "zhushu": "琐泽，某地。○琐，素果反。"
                },
                {
                    "paragraph": "○秋，晋人败狄于交刚。",
                    "zhushu": "交刚，某地。"
                },
                {
                    "paragraph": "中国与夷狄不言战，皆曰败之。",
                    "zhushu": "不使夷狄敌中国。"
                },
                {
                    "paragraph": "夷狄不日。○冬，十月。",
                    "zhushu": "",
                    "type": 2
                },
                {
                    "paragraph": "十有三年，春，晋侯使郤锜来乞师。",
                    "zhushu": "〇锜，鱼绮反。"
                },
                {
                    "paragraph": "乞，重辞也。古之人重师，故以乞言之也。○三月，公如京师。公如京师不月，月非如也。",
                    "zhushu": "时实会晋伐秦，过京师也。公行出竟，有危则月，朝聘京师，理无危惧，故不月。○过京师，音戈，下同。竟，音境。朝聘，直遥反，下皆同。"
                },
                {
                    "paragraph": "非如而曰如，不叛京师也。",
                    "zhushu": "因其过朝，故正其文，若使本自往。"
                },
                {
                    "paragraph": "○夏，五月，公自京师，遂会晋侯、齐侯、宋公、卫侯、郑伯、曹伯、邾人、滕人伐秦。言受命，不敢叛周也。",
                    "zhushu": "使若既朝王，而王命已使伐秦。叛周，谓专征伐。"
                },
                {
                    "paragraph": "○曹伯庐卒于师。",
                    "zhushu": "〇庐，力吴反，又力鱼反。"
                },
                {
                    "paragraph": "传曰：“闵之也。”公、大夫在师曰师，在会曰会。○秋，七月，公至自伐秦。○冬，葬曹宣公。葬时，正也。",
                    "zhushu": "",
                    "type": 2
                },
                {
                    "paragraph": "十有四年，春，王正月，莒子朱卒。",
                    "zhushu": "徐邈曰：“传称“莒虽夷狄，犹中国也。言莒本中国，末世衰弱，遂行夷礼。葬皆称谥，而莒君无谥，谥以公配，而吴、楚称王，所以终春秋亦不得书葬。”。"
                },
                {
                    "paragraph": "○夏，卫孙林父自晋归于卫。○秋，叔孙侨如如齐逆女。",
                    "zhushu": "泰曰：亲迎例时，大夫逆皆谨月以讥之。下云“九月，侨如以夫人妇姜氏至自齐”，一事不二讥，故此可以不月也。宣元年，公子遂如齐逆女，亦以时逆而月致，义与此同。〇亲迎，鱼敬反，传同，本或作“逆”。"
                },
                {
                    "paragraph": "○郑公子喜帅师伐许。○九月，侨如以夫人妇姜氏至自齐。大夫不以夫人，以夫人，非正也，刺不亲迎也。侨如之挈，由上致之也。",
                    "zhushu": "○刺不，七赐反。挈，苦结反。"
                },
                {
                    "paragraph": "○冬，十月，庚寅，卫侯臧卒。",
                    "zhushu": "○臧，子郎反。"
                },
                {
                    "paragraph": "○秦伯卒。",
                    "zhushu": "",
                    "type": 2
                },
                {
                    "paragraph": "十有五年，春，王二月，葬卫定公。○三月，乙巳，仲婴齐卒。此公孙也，其曰仲，何也？",
                    "zhushu": "此盖仲遂之子，据实公孙。"
                },
                {
                    "paragraph": "子由父疏之也。",
                    "zhushu": "雍曰：“父有弑君之罪，故不得言公子。”父不言公子，则子不得称公孙，是见疏之罪由父故。"
                },
                {
                    "paragraph": "○癸丑，公会晋侯、卫侯、郑伯、曹伯、宋世子成、齐国佐、邾人同盟于戚。晋侯执曹伯，归于京师。以晋侯而斥执曹伯，恶晋侯也。",
                    "zhushu": "僖二十八年，晋人执卫侯，归之于京师，此伯讨之文也。今以侯执伯，明执之不以其罪。○恶。晋，乌路反。"
                },
                {
                    "paragraph": "不言之，急辞也，断在晋侯也。",
                    "zhushu": "明晋之私。断在，丁乱反。"
                },
                {
                    "paragraph": "公至自会。〇夏，六月，宋公固卒。○楚子伐郑。○秋，八月庚辰，葬宋共公。月卒日葬，非葬者也。",
                    "zhushu": "宋共公正立，卒当书日，葬无甚危，则当录月。今反常违例，故知不葬者也。然则共公之不宜书葬，昏乱故。〇共，音恭。"
                },
                {
                    "paragraph": "此其言葬，何也？以其葬共姫，不可不葬共公也。葬共姫，则其不可不葬共公，何也？夫人之义不逾君也，为贤者崇也。",
                    "zhushu": "贤崇伯姻，故书共公葬。〇为，于伪反。"
                },
                {
                    "paragraph": "〇宋华元出奔晋。宋华元自晋归于宋。○宋杀其大夫山。○宋鱼石出奔楚。○冬，十有一月，叔孙侨如会晋士夑、齐髙无咎、宋华元、卫孙林父、郑公子䲡、邾人，会吴于钟离。会又会，外之也。",
                    "zhushu": "再书会，殊外夷狄。〇无咎，其九反。䲡，音秋。"
                },
                {
                    "paragraph": "〇许迁于叶。迁者，犹得其国家以往者也。其地，许复见也。",
                    "zhushu": "〇叶，始涉反。复，扶又反。见也，贤徧反。",
                    "type": 2
                },
                {
                    "paragraph": "十有六年，春，王正月，雨，木冰。",
                    "zhushu": "榖梁传曰：“雨木冰者，木介甲胄，兵之象。”○雨，如字，或于付反，非也。介，音界。胄，直又反。"
                },
                {
                    "paragraph": "雨而木冰也，",
                    "zhushu": "雨著木成冰。○著，直略反。"
                },
                {
                    "paragraph": "志异也。传曰：“根枝折。”○夏，四月，辛未，滕子卒。○郑公孙喜帅师侵宋。○六月，丙寅，朔，日有食之。○晋侯使栾黡来乞师。",
                    "zhushu": "将与郑、楚战。○黡，于斩反。"
                },
                {
                    "paragraph": "甲午，晦，晋侯及楚子、郑伯战于鄢陵，",
                    "zhushu": "鄢陵，郑地。〇鄢，音偃，又于建反。"
                },
                {
                    "paragraph": "楚子、郑师败绩。日事遇晦曰晦，四体偏断曰败，此其败则目也。",
                    "zhushu": "此言败者，目伤。故。"
                },
                {
                    "paragraph": "楚不言师，君重于师也。○楚杀其大夫公子侧。○秋，公会晋侯、齐侯、卫侯、宋华元、邾人于沙随，不见公。",
                    "zhushu": "沙，隋，宋地。"
                },
                {
                    "paragraph": "不见公者，可以见公也。可以见公而不见公，讥在诸侯也。公至自会。○公会尹子、晋侯、齐国佐、邾人伐郑。",
                    "zhushu": "尹子，王卿士，子，爵。"
                },
                {
                    "paragraph": "○曹伯归自京师。不言所归，归之善者也。出入不名，以为不失其国也。归为善，",
                    "zhushu": "谓直言归而不言其国，即曹伯归自京师，不言于曹，是。"
                },
                {
                    "paragraph": "自某归次之。",
                    "zhushu": "若蔡季自陈归于蔡、卫侯郑自楚复归于卫是。"
                },
                {
                    "paragraph": "○九月，晋人执季孙行父，舍之于苕丘。",
                    "zhushu": "行父，鲁执政卿。其身执，则危及国，故谨而月之，录所忧也。苕丘，晋地。〇苕，音条。"
                },
                {
                    "paragraph": "执者不舍，",
                    "zhushu": "据昭二十三年“晋人执我行人叔孙婼”，不言舍。○孙婼，丑畧反。"
                },
                {
                    "paragraph": "而舍，公所也。",
                    "zhushu": "今言舍者，以公在苕丘故也。公在苕丘而言舍者，明不得致也。若既不致，复不言舍，则无以见其舍。〇复，扶又反，下同。以见，贤徧反，下“见公”同。"
                },
                {
                    "paragraph": "执者致，",
                    "zhushu": "据昭二十四年“婼至自晋”。"
                },
                {
                    "paragraph": "而不致，公在也。",
                    "zhushu": "在，在苕丘也。见舍于苕丘，还国则与公俱。不得致者，重在公。"
                },
                {
                    "paragraph": "何其执而辞也？",
                    "zhushu": "问何故书执季孙行父，而言舍之”，复不致之辞邪？"
                },
                {
                    "paragraph": "犹存公也。",
                    "zhushu": "时行父虽为晋所执，犹欲存公之所在，故不致行父，又言舍之，皆所以见公在苕丘。"
                },
                {
                    "paragraph": "存意，公亦存焉，",
                    "zhushu": "问存舍之不致之意，便可知公所在乎？"
                },
                {
                    "paragraph": "公存也。",
                    "zhushu": "伹存此二事，即知公在苕丘。"
                },
                {
                    "paragraph": "○冬，十月乙亥，叔孙侨如出奔齐。",
                    "zhushu": "徐邈曰：“案襄二十三年“臧孙纥出奔齐”，传曰：“其日，正臧纥之出也。”礼，大夫去，君，扫其宗庙，不绝其祀。身虽出奔，而君遇之不失正，故详而日之，明有恩义也。○纥，恨发反。"
                },
                {
                    "paragraph": "○十有二月，乙丑，季孙行父及晋郤犫盟于扈。○公至自会。",
                    "zhushu": "无二事，会则致会，伐则致伐。上无会事，当言至自伐郑，而言至自会，𡩋所未详。郑君曰：“伐而致会，于伐事不成。”"
                },
                {
                    "paragraph": "○乙酉，刺公子偃。大夫日卒，正也。先刺后名，杀无罪也。",
                    "zhushu": "僖二十八年，公子买戊，卫不卒戍，刺之。是有罪者以先列其罪。○刺，七赐反，传同。尔雅云：“杀也。”戍，式喻反。",
                    "type": 2
                },
                {
                    "paragraph": "十有七年，春，卫北宫括帅师侵郑。○夏，公会尹子、单子、晋侯、齐侯、宋公、卫侯、曹伯、邾人伐郑。",
                    "zhushu": "〇单子，音善。"
                },
                {
                    "paragraph": "六月，乙酉，同盟于柯陵。",
                    "zhushu": "柯陵，郑地。〇柯，音歌。"
                },
                {
                    "paragraph": "柯陵之盟，谋复伐郑也。",
                    "zhushu": "谋复，扶又反。"
                },
                {
                    "paragraph": "○秋，公至自会。不曰“至自伐郑”也，公不周乎伐郑也。",
                    "zhushu": "周，信也。公逼诸侯为此盟尔，意不欲更伐郑。"
                },
                {
                    "paragraph": "何以知公之不周乎伐郑？以其以会致也。何以知其盟复伐郑也？以其后会之人尽盟者也。",
                    "zhushu": "后会，谓“冬，公会单子”等是。"
                },
                {
                    "paragraph": "不周乎伐郑，则何为日也？",
                    "zhushu": "据无伐郑意而强盟。盟不由忠，不当日也。〇而强，其丈反。"
                },
                {
                    "paragraph": "言公之不背柯陵之盟也。",
                    "zhushu": "舍己从人。遂伐郑。"
                },
                {
                    "paragraph": "○齐髙无咎出奔莒。○九月辛丑，用郊。夏之始可以承春，以秋之末承春之始，盖不可矣。",
                    "zhushu": "郊，春事也。僖三十一年“夏四月，四卜郊，不从”，传曰：“四月不时。”今言可者，方明秋末之不可，故以是为犹可也。"
                },
                {
                    "paragraph": "九月用郊，用者，不宜用也。宫室不设，不可以𥙊；衣服不修，不可以祭；车马器械不备，不可以祭；有司一人不备其职，不可以祭。祭者，荐其时也，荐其敬也，荐其美也，非享味也。○晋侯使荀䓨来乞师。",
                    "zhushu": "将伐郑。〇荀䓨，乌耕反。"
                },
                {
                    "paragraph": "○冬，公会单子、晋侯、宋公、卫侯、曹伯、齐人、邾人伐郑。言公不背柯陵之盟也。十有一月，公至自伐郑。○壬申，公孙婴齐卒于貍蜃。",
                    "zhushu": "貍蜃，鲁地也。〇貍蜃，上力之反，下时轸反。"
                },
                {
                    "paragraph": "十一月无壬申，乃十月也。致公而后录，臣子之义也。",
                    "zhushu": "婴齐实以十月壬申日卒，而公以十一月还，先致公而后录其卒，故壬申在十一月下也。婴齐从公伐郑，致公然后伐郑之事毕。须公事毕，然后书臣卒，先君后臣之义也。"
                },
                {
                    "paragraph": "其地，未逾竟也。",
                    "zhushu": "○竟，音境。"
                },
                {
                    "paragraph": "○十有二月，丁巳朔，日有食之。○邾子貜且卒。",
                    "zhushu": "〇貜，俱缚反。且，子余反。"
                },
                {
                    "paragraph": "○晋杀其大夫郤锜、郤犫、郤至。自祸于是起矣。",
                    "zhushu": "厉公见杀之祸。〇杀之，如字，又音试。"
                },
                {
                    "paragraph": "○楚人灭舒庸。",
                    "zhushu": ""
                },
                {
                    "paragraph": "十有八年，春，王正月，晋杀其大夫胥童。○庚申，晋弑其君州蒲。称国以弑其君，君恶甚矣。○齐杀其大夫国佐。○公如晋。○夏，楚子、郑伯伐宋。○宋鱼石复入于彭城。",
                    "zhushu": "彭城，宋邑。鱼石十五年奔楚，经称“复入”者，明前奔时入彭城以叛也。今楚取彭城以封鱼石，故言复入。"
                },
                {
                    "paragraph": "○公至自晋。○晋侯使士匄来聘。",
                    "zhushu": "○匄，本又作“山”，音盖。"
                },
                {
                    "paragraph": "○秋，𣏌伯来朝。",
                    "zhushu": "〇朝，直遥反，下同。"
                },
                {
                    "paragraph": "〇八月，邾子来朝。○筑鹿囿。",
                    "zhushu": "筑墙为鹿地之苑。〇囿，音又。"
                },
                {
                    "paragraph": "筑不志，此其志，何也？山林薮泽之利，所以与民共也，虞之，非正也。",
                    "zhushu": "〇薮，素口反。"
                },
                {
                    "paragraph": "○己丑，公薨于路寝。路寝，正也。男子不绝妇人之手，以齐终也。",
                    "zhushu": "〇齐，如字，又侧皆反。"
                },
                {
                    "paragraph": "冬，楚人、郑人侵宋。〇晋侯使士鲂来乞师。",
                    "zhushu": "〇鲂，音房。"
                },
                {
                    "paragraph": "十有二月，仲孙蔑会晋侯、宋公、卫侯、邾子、齐崔杼，同盟于虚朾。",
                    "zhushu": "虚朾，某地。〇杼，直吕反。虚，丘鱼反。朾，丑丁反。"
                },
                {
                    "paragraph": "〇丁未，葬我君成公。",
                    "zhushu": ""
                }
            ]
        },
        {
            "name": "襄公第九",
            "paragraphs": [
                {
                    "paragraph": "襄公第九",
                    "zhushu": "〇襄公名午，简王十四年即位。",
                    "type": 1
                },
                {
                    "paragraph": "元年春，王正月，公即位。继正即位，正也。〇仲孙蔑会晋栾黡、宋华元、卫𡩋殖、曹人、莒人、邾人、滕人、薛人，围宋彭城。系彭城于宋者，不与鱼石正也。",
                    "zhushu": "鱼石得罪于宋，成十五年奔楚，十八年复入于彭城。然则彭城已属鱼石，今犹系末者，崇君抑叛臣也。○复，扶又反。"
                },
                {
                    "paragraph": "○夏，晋韩厥帅师伐郑。○仲孙蔑会齐崔杼、曹人、邾人、𣏌人，次于鄫。",
                    "zhushu": "鄫，郑地。鄫，或为“合”。○鄫，似陵反。"
                },
                {
                    "paragraph": "〇秋，楚公子壬夫帅师侵宋。",
                    "zhushu": "〇壬，而林反。"
                },
                {
                    "paragraph": "九月辛酉，天王崩。○邾子来朝。",
                    "zhushu": "○朝，直遥反。"
                },
                {
                    "paragraph": "○冬，卫侯使公孙剽来聘。",
                    "zhushu": "〇剽，匹妙反。"
                },
                {
                    "paragraph": "○晋侯使荀䓨来聘。",
                    "zhushu": "冬者，十月初也。王崩，赴未至，皆未闻丧，故各得行朝聘之礼。",
                    "type": 2
                },
                {
                    "paragraph": "二年，春，王正月，葬简王。○郑师伐宋。○夏，五月庚寅，夫人姜氏薨。○六月庚辰，郑伯睔卒。",
                    "zhushu": "○睔，古困反。"
                },
                {
                    "paragraph": "○晋师、宋师、卫𡩋殖侵郑。其曰“卫𡩋殖”，如是而称于前事也。",
                    "zhushu": "初，卫侯速卒，郑人侵之，故举𡩋殖之报，以明称其前事。不书晋、宋之将，以慢其伐人之丧。〇称于，尺证反。"
                },
                {
                    "paragraph": "○秋七月，仲孙蔑会晋荀䓨、宋华元、卫孙林父、曹人、邾人于戚。○己丑，葬我小君齐姜。",
                    "zhushu": "齐，谥。○齐姜，如字，齐，谥也，一音侧皆反，后“齐归”同。"
                },
                {
                    "paragraph": "〇叔孙豹如宋。○冬，仲孙蔑会晋荀䓨、齐崔杼、宋华元、卫孙林父、曹人、邾人、滕人、薛人、小邾人于戚，遂城虎牢。若言中国焉，内郑也。",
                    "zhushu": "虎牢，郑邑。郑服罪内之，故为之城。不系虎牢于郑者，如中国之邑也。僖二年城楚丘，传曰：“楚丘者何？卫之邑。国曰城。此邑也，其曰城何？封卫也。”然则非鲁邑，皆不言城。中国，犹国中也。○为，于伪反。"
                },
                {
                    "paragraph": "〇楚杀其大夫公子申。",
                    "zhushu": "",
                    "type": 2
                },
                {
                    "paragraph": "三年，春，楚公子婴齐帅师伐吴。○公如晋。〇夏，四月壬戍，公及晋侯盟于长樗。",
                    "zhushu": "晋侯出其国都，与公盟于外地。○樗，丑居反。"
                },
                {
                    "paragraph": "公至自晋。○六月，公会单子、晋侯、宋公、卫侯、郑伯、莒子、邾子、齐世子光。已未，同盟于鸡泽。",
                    "zhushu": "鸡泽，地也。"
                },
                {
                    "paragraph": "同者，有同也，同外楚也。陈侯使袁侨如会。如会，外乎会也，",
                    "zhushu": "外乎会者，明本非会内也，诸侯已会乃至耳。"
                },
                {
                    "paragraph": "于会受命也。戊寅，叔孙豹及诸侯之大夫及陈袁侨盟。及，以及，与之也。",
                    "zhushu": "诸侯在会，而大夫又盟，是大夫执国之权，亢君之礼。陈君不会，袁侨受使来盟，袁侨之盟，得其义也。通言叔孙豹及诸侯之大夫，则无以表袁侨之得礼，故再言及，明独与袁侨，不与诸侯之大夫。○受使，所吏反。"
                },
                {
                    "paragraph": "诸侯以为可与则与之；不可与则释之。诸侯盟，又大夫相与私盟，是大夫张也。故鸡泽之会，诸侯始失正矣。大夫执国权，曰袁侨，异之也。",
                    "zhushu": "释不但摠言及诸侯之大夫，而复别言袁侨者，是冀袁侨之得礼。○复，扶又反。"
                },
                {
                    "paragraph": "○秋，公至自晋。〇冬，晋荀䓨帅师伐许。",
                    "zhushu": "",
                    "type": 2
                },
                {
                    "paragraph": "四年，春，王三月己酉，陈侯午卒。〇夏，叔孙豹如晋。〇秋，七月戊子，夫人姒氏薨。",
                    "zhushu": "成公夫人，襄公母也。姒，𣏌姓。○𣏌，音起。"
                },
                {
                    "paragraph": "○葬陈成公。〇八月辛亥，葬我小君定姒。",
                    "zhushu": "定，谥。"
                },
                {
                    "paragraph": "〇冬，公如晋。○陈人围顿。",
                    "zhushu": "",
                    "type": 2
                },
                {
                    "paragraph": "五年，春，公至自晋。○夏，郑伯使公子发来聘。〇叔孙豹、缯世子巫如晋。外不言如而言如，为我事往也。",
                    "zhushu": "外相如不书，为鲁事往，故同于内。〇巫，亡符反。为，于伪反。"
                },
                {
                    "paragraph": "〇仲孙蔑、卫孙林父会吴于善稻。",
                    "zhushu": "善稻，吴地。○善稻，吴谓之伊缓，左氏作“善道”。"
                },
                {
                    "paragraph": "吴谓善伊，谓稻缓。号从中国，名从主人。",
                    "zhushu": "夷狄所号地形及物类，当从中国言之，以教殊俗。故不言伊缓，而言善稻，人名当从其本俗言。"
                },
                {
                    "paragraph": "○秋，大雩。○楚杀其大夫公子壬夫。○公会晋侯、宋公、陈侯、卫侯、郑伯、曹伯、莒子、邾子、滕子、薛伯、齐世子光、吴人、缯人于戚。",
                    "zhushu": "缯以外甥为子，曽夷狄之不若，故序吴下。所以不复殊外吴者，以其数会中国故。○曽夷，才登反，又如字。不复，扶又反。数会，音朔。"
                },
                {
                    "paragraph": "公至自会。○冬，戍陈，内辞也。",
                    "zhushu": "不言诸侯，是鲁戍之。"
                },
                {
                    "paragraph": "○楚公子贞帅师伐陈。○公会晋侯、宋公、卫侯、郑伯、曹伯、莒子、邾子、滕子、薛伯、齐世子光救陈。十有二月，公至自救陈。善救陈也。",
                    "zhushu": "楚人伐陈，公能救中国而攘夷狄，故善之。善之，谓以救陈致。"
                },
                {
                    "paragraph": "○辛未，季孙行父卒。",
                    "zhushu": "",
                    "type": 2
                },
                {
                    "paragraph": "六年，春，王三月壬午，𣏌伯姑容卒。○夏，宋华弱来奔。○秋，葬𣏌桓公。○滕子来朝。",
                    "zhushu": "○朝，直遥反。"
                },
                {
                    "paragraph": "○莒人灭缯。",
                    "zhushu": "莒是缯甥，立以为后，非其族类，神不歆其祀，故言“灭”。○莒人灭缯，似陵反。立其甥为后，异姓，故言“灭”也。"
                },
                {
                    "paragraph": "非灭也。",
                    "zhushu": "非以兵灭。"
                },
                {
                    "paragraph": "中国日，卑国月，夷狄时。缯，中国也，而时，非灭也。家有既亡，国有既灭，",
                    "zhushu": "灭犹亡，亡犹灭。家立异姓为后，则亡，国立异姓为嗣，则灭。既，尽也。"
                },
                {
                    "paragraph": "灭而不自知，由别之而不别也。",
                    "zhushu": "缯不达灭亡之义，故国灭而不知。○别，彼列反。"
                },
                {
                    "paragraph": "莒人灭缯”，非灭也。非立异姓以莅𥙊祀，灭亡之道也。",
                    "zhushu": "〇莅，音利，又音类。"
                },
                {
                    "paragraph": "○冬，叔孙豹如邾。○季孙宿如晋。",
                    "zhushu": "宿，行父子。"
                },
                {
                    "paragraph": "○十有二月，齐侯灭莱。",
                    "zhushu": "",
                    "type": 2
                },
                {
                    "paragraph": "七年，春，郯子来朝。",
                    "zhushu": "○郯，音谈。朝，直遥反，下同。"
                },
                {
                    "paragraph": "夏，四月，三卜郊，不从，乃免牲。夏四月，不时也。三卜，礼也。乃者，亡乎人之辞也。○小邾子来朝。○城费。",
                    "zhushu": "○费，音秘。"
                },
                {
                    "paragraph": "○秋，季孙宿如卫。○八月，螽。○冬十月，卫侯使孙林父来聘。壬戍，及孙林父盟。○楚公子贞帅师围陈。○十有二月，公会晋侯、宋公、陈侯、卫侯、曹伯、莒子、邾子于鄬。",
                    "zhushu": "鄬，郑地。○鄬，本又作“䧦于诡”。"
                },
                {
                    "paragraph": "郑伯髡原如会，",
                    "zhushu": "〇髡，苦门反，本又作“郡”，或作“頵”。頵，音於伦反，左氏作“髡顽”。"
                },
                {
                    "paragraph": "未见诸侯。丙戌，卒于操。",
                    "zhushu": "操，郑地。○操，七报反。"
                },
                {
                    "paragraph": "未见诸侯，其曰如会，何也？致其志也。礼，诸侯不生名。此其生名，何也？卒之名也。卒之名，则何为加之“如会”之上？见以如会卒也。其见以如会卒何也？郑伯将会中国，其臣欲从楚，不胜其臣，弑而死。其不言弑，何也？不使夷狄之民加乎中国之君也。",
                    "zhushu": "邵曰：“以其臣欲从楚，故谓夷狄之民。不欲使夷狄之臣得弑中国之君，故去弑而言卒，使若正卒然。”○见以，贤徧反。去，起吕反。"
                },
                {
                    "paragraph": "其地，于外也。其日，未逾竟也。日卒，时葬，正也。",
                    "zhushu": "○逾竟，音境。"
                },
                {
                    "paragraph": "陈侯逃归。以其去诸侯，故逃之也。",
                    "zhushu": "郑伯欲从中国，而罹其凶祸，诸侯莫有讨心，于是惧而去之。背华即夷，故书逃以抑之。〇背，音佩。",
                    "type": 2
                },
                {
                    "paragraph": "八年，春，王正月，公如晋。○夏，葬郑僖公。○郑人侵蔡，获蔡公子湿。",
                    "zhushu": "获者，不与之辞。侵者，所以服不义，无相获之道。○公子湿，本又作“隰”，同音隰，又音夑，二十年同，左氏作“燮”。"
                },
                {
                    "paragraph": "人，微者也。侵，浅事也，而获公子，公子病矣。○季孙宿会晋侯、郑伯、齐人、宋人、卫人、邾人于邢丘。",
                    "zhushu": "邢丘，地。〇邢，音刑。"
                },
                {
                    "paragraph": "见鲁之失正也，公在而大夫会也。",
                    "zhushu": "○见，贤徧反。"
                },
                {
                    "paragraph": "〇公至自晋。○莒人伐我东鄙。○秋九月，大雩。○冬，楚公子贞帅师伐郑。○晋侯使士匄来聘。",
                    "zhushu": "",
                    "type": 2
                },
                {
                    "paragraph": "九年，春，宋灾。外灾不志，此其志何也？故宋也。",
                    "zhushu": "故，犹先也。孔子之先宋人。"
                },
                {
                    "paragraph": "○夏，季孙宿如晋。○五月辛酉，夫人姜氏薨。",
                    "zhushu": "成公母。"
                },
                {
                    "paragraph": "○秋，八月癸未，葬我小君穆姜。○冬，公会晋侯、宋公、卫侯、曹伯、莒子、邾子、滕子、薛伯、𣏌伯、小邾子、齐世子光，伐郑。十有二月己亥，同盟于戏。",
                    "zhushu": "戏，郑地。○于戏，许宜反。"
                },
                {
                    "paragraph": "不异言“郑”，善得郑也。不致，耻不能据郑也。",
                    "zhushu": "戏盟还而楚伐郑，故耻不能终有郑。"
                },
                {
                    "paragraph": "○楚子伐郑。",
                    "zhushu": "",
                    "type": 2
                },
                {
                    "paragraph": "十年，春，公会晋侯、宋公、卫侯、曹伯、莒子、邾子、滕子、薛伯、𣏌伯、小邾子、齐世子光，会吴于柤。",
                    "zhushu": "柤，楚地。○于柤，庄加反。"
                },
                {
                    "paragraph": "会又会，外之也。",
                    "zhushu": "五年会于戚，不殊会，今殊会吴者，复夷狄故。○复夷，扶又反，下“不复”皆同。"
                },
                {
                    "paragraph": "○夏，五月甲午，遂灭傅阳。",
                    "zhushu": "○传阳，左氏作“逼阳”。"
                },
                {
                    "paragraph": "遂，直遂也，其曰“遂”何也？不以中国从夷狄也。",
                    "zhushu": "言时，实吴会诸侯灭传阳，耻以中国之君从夷狄之主，故加甲午，使若改日。诸侯自灭傅阳。灭卑国月，此日，盖为遂耳。○为，于伪反。"
                },
                {
                    "paragraph": "公至自会。会夷狄不致，恶事不致，",
                    "zhushu": "夷狄不致，耻与同；恶事不致，耻有恶。"
                },
                {
                    "paragraph": "此其致何也？",
                    "zhushu": "会吴，会夷狄也。灭传阳，恶事也，据不应致。"
                },
                {
                    "paragraph": "存中国也。",
                    "zhushu": "以中国之君，从夷狄之主，而灭人之邑也，此即夷狄尔，是无中国也。故加甲午，使若改日。诸侯自灭传阳尔，不以诸侯从夷狄也。灭中国，虽恶事，自诸侯之一眚尔。从夷狄而灭人，则中国不复存矣。○眚，所景反。"
                },
                {
                    "paragraph": "中国有善事则并焉，",
                    "zhushu": "若中国有善事，则不复言会诸侯，改日遂灭傅阳，如僖四年诸侯“侵蔡，蔡溃，遂伐楚”是。并焉、○则并，必性反，又如字。"
                },
                {
                    "paragraph": "无善事则异之，存之也。",
                    "zhushu": "诸侯会吴于柤，甲午，遂灭傅阳，是则若会，与遂异人。"
                },
                {
                    "paragraph": "汲郑伯，",
                    "zhushu": "汲，犹引也。郑伯髠原为臣所弑，而不书弑，此引而致于善事。○汲，音急。"
                },
                {
                    "paragraph": "逃归陈侯，",
                    "zhushu": "鄬之会，陈侯不会，以其为楚，故言逃归。〇为，于伪反。"
                },
                {
                    "paragraph": "致柤之会，存中国也。○楚公子贞、郑公孙辄帅师伐宋。○晋师伐秦。○秋，莒人伐我东鄙。○公会晋侯、宋公、卫侯、曹伯、莒子、邾子、齐世子光、滕子、薛伯、𣏌伯、小邾子，伐郑。",
                    "zhushu": "齐世子光序滕、薛之上，盖骄蹇。○蹇，纪辇反。"
                },
                {
                    "paragraph": "○冬，盗杀郑公子斐、公子发、公孙辄。称盗以杀大夫，弗以上下道，恶上也。",
                    "zhushu": "两下相杀，不志乎春秋，恶郑伯不能修政刑，致盗杀大夫也。以上下道，当言“郑人杀其大夫”。○斐，芳尾反，左氏作“騑”。恶，乌络反。"
                },
                {
                    "paragraph": "○戍郑虎牢。",
                    "zhushu": "不称其人，则鲁戍也。犹戍陈。"
                },
                {
                    "paragraph": "其曰“郑虎牢”，决郑乎虎牢也。",
                    "zhushu": "二年，郑去楚而从中国，故城虎牢。不言郑，使与中国无异。自尔已来，数反复，无从善之意，故系之于郑，决绝而弃外。○数，所角反。覆，芳服反。"
                },
                {
                    "paragraph": "○楚公子贞帅师救郑。公至自伐郑。",
                    "zhushu": "",
                    "type": 2
                },
                {
                    "paragraph": "十有一年，春，王正月，作三军。作，为也。古者天子六师，诸侯一军，作三军，非正也。",
                    "zhushu": "周礼司马法曰：“万有二千五百人为军。王六军，大国三军，次国二军，小国一军，其将皆命卿。二千五百人为师。”然则此言天子六师，凡万有五千人；大国三军，则三万七千五百人。诸侯制逾天子，非义也。摠云诸侯一军，又非制也。昭五年经曰：“舍中军。”传曰：“贵复正也。”然则鲁有二军，今云作三军，増置中军尔。鲁为次国，于此为明。○将，子匠反。舍中，音舍。"
                },
                {
                    "paragraph": "○夏四月，四卜郊，不从，乃不郊。夏四月，不时也。四卜，非礼也。○郑公孙舍之帅师侵宋。○公会晋侯、宋公、卫侯、曹伯、齐世子光、莒子、邾子、滕子、薛伯、𣏌伯、小邾子伐郑。○秋，七月己未，同盟于京城北。",
                    "zhushu": "盟谋更共伐郑。京城北，郑者。〇京城，左氏“京”作“亳”。"
                },
                {
                    "paragraph": "公至自伐郑。不以后致，盟后复伐郑也。",
                    "zhushu": "传例曰：已伐而盟，复伐者，则以伐致；盟不复伐者，则以会致。此言不以后致，谓会在伐后。○复，扶又反。"
                },
                {
                    "paragraph": "○楚子、郑伯伐宋。○公会晋侯、宋公、卫侯、曹伯、齐世子光、莒子、邾子、滕子、薛伯、𣏌伯、小邾子伐郑，会于萧鱼。",
                    "zhushu": "萧鱼，郑地。"
                },
                {
                    "paragraph": "公至自会。伐而后会，不以伐郑致，得郑伯之辞也。",
                    "zhushu": "郑与会而服中国，喜之，故以会致。○郑与，音豫。"
                },
                {
                    "paragraph": "○楚人执郑行人良宵。行人者，挈国之辞也。",
                    "zhushu": "行人，是传国之辞命者。○传，直专反。"
                },
                {
                    "paragraph": "○冬，秦人伐晋。",
                    "zhushu": "",
                    "type": 2
                },
                {
                    "paragraph": "十有二年，春，王三月，莒人伐我东鄙，围邰。",
                    "zhushu": "盖攻守之害深，故以危录其月。〇邰，本又作“台”，他来反，又音台。"
                },
                {
                    "paragraph": "伐国不言围邑，举重也。",
                    "zhushu": "伐国重，围邑轻，举重可以包轻。"
                },
                {
                    "paragraph": "取邑不书围，安足书也。",
                    "zhushu": "不足书而今书，盖为下事起。〇为，于伪反。"
                },
                {
                    "paragraph": "○季孙宿帅师救邰，遂入郓。",
                    "zhushu": "郓，莒邑。郓，音运。"
                },
                {
                    "paragraph": "遂，继事也。受命而救邰，不受命而入郓，恶季孙宿也。",
                    "zhushu": "○恶，乌路反。"
                },
                {
                    "paragraph": "○夏，晋侯使士鲂来聘。○秋，九月，吴子乘卒。○冬，楚公子贞帅师侵宋。○公如晋。",
                    "zhushu": "",
                    "type": 2
                },
                {
                    "paragraph": "十有三年，春，公至自晋。○夏，取邿。",
                    "zhushu": "○邿，音诗。"
                },
                {
                    "paragraph": "○秋，九月，庚辰，楚子审卒。",
                    "zhushu": "共王。○共，音恭。"
                },
                {
                    "paragraph": "冬，城防。",
                    "zhushu": "",
                    "type": 2
                },
                {
                    "paragraph": "十有四年，春，王正月，季孙宿、叔老会晋士匄、齐人、宋人、卫人、郑公孙虿、曹人、莒人、邾人、滕人、薜人、𣏌人、小邾人，会吴于向。",
                    "zhushu": "向，郑地。○虿，丑迈反。向，舒亮反。"
                },
                {
                    "paragraph": "○二月乙未，朔，日有食之。○夏四月，叔孙豹会晋荀偃、齐人、宋人、卫北宫括、郑公孙虿、曹人、莒人、邾人、滕人、薛人、𣏌人、小邾人伐秦。○己未，卫侯出奔齐。",
                    "zhushu": "诸侯出奔例月。衎结怨于民，自弃于位，君弑而归，与知逆谋，故出入皆日，以著其恶。〇与，音豫。"
                },
                {
                    "paragraph": "莒人侵我东鄙。○秋，楚公子贞帅师伐吴。○冬，季孙宿会晋士匄、宋华阅、卫孙林父、郑公孙虿、莒人、邾人于戚。",
                    "zhushu": "〇阅，音悦。",
                    "type": 2
                },
                {
                    "paragraph": "十有五年，春，宋公使向戍来聘。",
                    "zhushu": "○向，舒亮反。戍，音恤。"
                },
                {
                    "paragraph": "○二月己亥，及向戍盟于刘。○刘夏逆王后于齐，",
                    "zhushu": "刘，采地。夏，名。书名，则非卿也。天子无外，所命则成，故不言“逆女”。〇刘夏，户雅反，注同。"
                },
                {
                    "paragraph": "过我，故志之也。",
                    "zhushu": "○过，音戈。"
                },
                {
                    "paragraph": "○夏，齐侯伐我北鄙，围成。公救成，至遇。",
                    "zhushu": "至遇，而齐师已退也。遇，鲁地。"
                },
                {
                    "paragraph": "○季孙宿、叔孙豹帅师城成郛。",
                    "zhushu": "郛，郭。○郛，音孚。"
                },
                {
                    "paragraph": "秋，八月丁巳，日有食之。○邾人伐我南鄙。○冬，十有一月，癸亥，晋侯周卒。",
                    "zhushu": "",
                    "type": 2
                },
                {
                    "paragraph": "十有六年，春，王正月，葬晋悼公。○三月，公会晋侯、宋公、卫侯、郑伯、曹伯、莒子、邾子、薛伯、𣏌伯、小邾子于溴梁。",
                    "zhushu": "湨梁，地。○溴，古閴反。"
                },
                {
                    "paragraph": "戊寅，大夫盟。湨梁之会，诸侯失正矣。诸侯会而曰大夫盟，正在大夫也。诸侯在而不曰诸侯之大夫，大夫不臣也。晋人执莒子、邾子以归。〇齐侯伐我北鄙。○夏，公至自会。○五月甲子，地震。○叔老会郑伯、晋荀偃、卫𡩋殖、宋人伐许。○秋，齐侯伐我北鄙，围成。○大雩。○冬，叔孙豹如晋。",
                    "zhushu": "",
                    "type": 2
                },
                {
                    "paragraph": "十有七年，春，王二月，庚午，邾子瞷卒。",
                    "zhushu": "○𣊺，音闲，左氏作“牼”。"
                },
                {
                    "paragraph": "○宋人伐陈。○夏，卫石买帅师伐曹。○秋，齐侯伐我北鄙，围防。○九月，大雩。○宋华臣出奔陈。○冬，邾人伐我南鄙。",
                    "zhushu": "",
                    "type": 2
                },
                {
                    "paragraph": "十有八年，春，白狄来。",
                    "zhushu": "不言朝，不能行朝礼。○朝，直遥反。"
                },
                {
                    "paragraph": "○夏，晋人执卫行人石买。称行人，怨接于上也。",
                    "zhushu": "怨其君而执其使。称行人，明使人尔，罪在上也。○其使，所吏反，下同。"
                },
                {
                    "paragraph": "○秋，齐侯伐我北鄙。○冬十月，公会晋侯、宋公、卫侯、郑伯、曹伯、莒子、邾子、滕子、薛伯、𣏌伯、小邾子同围齐。非围而曰围，",
                    "zhushu": "据实伐。"
                },
                {
                    "paragraph": "齐有大焉，亦有病焉。",
                    "zhushu": "齐若无罪，诸侯岂得同病之乎？"
                },
                {
                    "paragraph": "非大而足同，与",
                    "zhushu": "齐非大国，诸侯岂足同共围之与？○同与，音余。"
                },
                {
                    "paragraph": "诸侯同罪之也，亦病矣。",
                    "zhushu": "诸侯同罪大国，是不量力，必为大国所雠，则亦病矣。"
                },
                {
                    "paragraph": "○曹伯负刍卒于师。闵之也。〇楚公子午帅师伐郑。",
                    "zhushu": "",
                    "type": 2
                },
                {
                    "paragraph": "十有九年，春，王正月，诸侯盟于祝柯。",
                    "zhushu": "前年同围齐之诸侯也。祝柯，齐地。○祝柯，古河反，注同。"
                },
                {
                    "paragraph": "晋人执邾子。公至自伐齐。春秋之义，已伐而盟。复伐者，则以伐致；",
                    "zhushu": "京城北之类是。〇复，扶又反，下及注皆同。"
                },
                {
                    "paragraph": "盟不复伐者，则以会致。",
                    "zhushu": "会于䔥鱼之类是。"
                },
                {
                    "paragraph": "祝柯之盟，盟复伐齐与？",
                    "zhushu": "怪不以会致。〇与，音余。"
                },
                {
                    "paragraph": "曰：非也。",
                    "zhushu": "不复伐齐。"
                },
                {
                    "paragraph": "然则何为以伐致也？曰：与人同事，或执其君，或取其地。",
                    "zhushu": "同与邾围齐，而晋执其君，鲁取其地，此与盟后复伐无异。"
                },
                {
                    "paragraph": "取邾田，自漷水，",
                    "zhushu": "以漷水为界。○漷水，火虢反，又音郭，水名。"
                },
                {
                    "paragraph": "轧辞也。",
                    "zhushu": "轧，委曲随漷水，言取邾田之多。○轧，于八反。"
                },
                {
                    "paragraph": "其不日，恶盟也。",
                    "zhushu": "○恶，乌路反。"
                },
                {
                    "paragraph": "○季孙宿如晋。○葬曹成公。○夏，卫孙林父帅师伐齐。○秋，七月辛卯，齐侯环卒。○晋士匄帅师侵齐，至榖，闻齐侯卒，乃还。还者，事未毕之辞也。受命而诛生，死无所加其怒，不伐丧，善之也。善之则何为未毕也？君不尸小事，臣不专大名，善则称君，过则称己，则民作让矣。士匄外专君命，故非之也。然则为士匄者宜奈何？宜墠帷而归命乎介。",
                    "zhushu": "除地为墠，于墠张帷，反命于介，介归告君，君命乃还，不敢专也。○墠，音善。介，音界，副使也。"
                },
                {
                    "paragraph": "○八月丙辰，仲孙蔑卒。○齐杀其大夫髙厚。○郑杀其大夫公子嘉。○冬，葬齐灵公。○城西郛。〇叔孙豹会晋士匄于柯。",
                    "zhushu": "柯，地。"
                },
                {
                    "paragraph": "○城武城。",
                    "zhushu": "",
                    "type": 2
                },
                {
                    "paragraph": "二十年，春，王正月辛亥，仲孙速会莒人盟于向。",
                    "zhushu": "向，莒邑。○向，舒亮反。"
                },
                {
                    "paragraph": "夏，六月庚申，公会晋侯、齐侯、宋公、卫侯、郑伯、曹伯、莒子、邾子、滕子、薛伯、𣏌伯、小邾子，盟于澶渊。",
                    "zhushu": "澶渊，卫地。〇澶，市然反。"
                },
                {
                    "paragraph": "○秋，公至自会。○仲孙速帅师伐邾。○蔡杀其大夫公子湿。蔡公子履出奔楚。○陈侯之弟光出奔楚。诸侯之尊，兄弟不得以属通。其弟云者，亲之也。亲而奔之，恶也。",
                    "zhushu": "显。书弟，明其亲也。亲而奔逐之，所以恶陈侯。○弟光，左氏作“黄”。恶，乌路反。"
                },
                {
                    "paragraph": "○叔老如齐。〇冬，十月丙辰朔，日有食之。○季孙宿如宋。",
                    "zhushu": "",
                    "type": 2
                },
                {
                    "paragraph": "二十有一年，春，王正月，公如晋。○邾庶其以漆、闾丘来奔。以者，不以者也。",
                    "zhushu": "凯曰：“人臣无专禄以邑叛之道。”○漆，音七。闾，力居反。"
                },
                {
                    "paragraph": "来奔者不言出，举其接我者也。漆、闾丘不言及，小大敌也。○夏，公至自晋。〇秋，晋栾盈出奔楚。○九月庚戍朔，日有食之。○冬，十月庚辰朔，日有食之。○曹伯来朝。",
                    "zhushu": "〇朝，直遥反。"
                },
                {
                    "paragraph": "○公会晋侯、齐侯、宋公、卫侯、郑伯、曹伯、莒子、邾子于摘任。",
                    "zhushu": "摘任，某地。〇任，音壬。"
                },
                {
                    "paragraph": "○庚子，孔子生。",
                    "zhushu": "",
                    "type": 2
                },
                {
                    "paragraph": "二十有二年，春，王正月，公至自会。○夏，四月。○秋，七月辛酉，叔老卒。○冬，公会晋侯、齐侯、宋公、卫侯、郑伯、曹伯、莒子、邾子、滕子、薛伯、𣏌伯、小邾子于沙随。〇公至自会。○楚杀其大夫公子追舒。",
                    "zhushu": "",
                    "type": 2
                },
                {
                    "paragraph": "二十有三年，春，王二月癸酉朔，日有食之。○三月己巳，𣏌伯匄卒。",
                    "zhushu": "〇匄，古害反。"
                },
                {
                    "paragraph": "○夏，邾𢌿我来奔。",
                    "zhushu": "〇𢌿，必二反。"
                },
                {
                    "paragraph": "葬𣏌孝公。○陈杀其大夫庆虎及庆寅。称国以杀，罪累上也。及庆寅，庆寅累也。陈侯之弟光自楚归于陈。",
                    "zhushu": "光反称弟言归，无罪明矣。"
                },
                {
                    "paragraph": "○晋栾盈复入于晋，入于曲沃。",
                    "zhushu": "曲沃，晋地。〇复，扶又反。"
                },
                {
                    "paragraph": "○秋，齐侯伐卫，遂伐晋。○八月，叔孙豹帅师救晋，次于雍渝。",
                    "zhushu": "雍渝，晋地。○雍，于用反，又如字。渝，羊朱反。"
                },
                {
                    "paragraph": "言救后次，非救也。",
                    "zhushu": "恶其不遂君命而专止次，故先通君命，而后言次，尊君抑臣之义。郑嗣曰：“次，止也。凡先书救而后言次，㫮非救也。僖元年“齐师、宋师、曹师次于聂北，救邢”，此师本欲止聂北，遥为之援尔，随其本意而书，故先言次而后言救。”豹本受君命救晋，中道不能，故先言救而后言次。若郑伯未见诸侯，而曰如会，致其本意。〇恶其，乌路反，下传“恶之”同。聂北，不辄反。中道，丁仲反，又如字。"
                },
                {
                    "paragraph": "○己卯，仲孙速卒。○冬，十月乙亥，臧孙纥出奔邾。其日，正臧孙纥之出也。",
                    "zhushu": "正其有罪。"
                },
                {
                    "paragraph": "蘧伯玉曰：“不以道事其君者，其出乎？”",
                    "zhushu": "必不见容。〇籧，其居反。"
                },
                {
                    "paragraph": "○晋人杀栾盈。恶之，弗有也。",
                    "zhushu": "不言杀其大夫，是不有之以为大夫。"
                },
                {
                    "paragraph": "〇齐侯袭莒。",
                    "zhushu": "轻行掩其不备曰袭。○轻，遣政反，又如字。",
                    "type": 2
                },
                {
                    "paragraph": "二十有四年，春，叔孙豹如晋。〇仲孙羯帅师侵齐。○夏，楚子伐吴。○秋，七月甲子朔，日有食之，既。○齐崔杼帅师伐莒。○大水。○八月癸巳朔，日有食之。〇公会晋侯、宋公、卫侯、郑伯、曹伯、莒子、邾子、滕子、薛伯、𣏌伯、小邾子于夷仪。○冬，楚子、蔡侯、陈侯、许男伐郑。○公至自会。○陈针宜咎出奔楚。",
                    "zhushu": "○针，其廉反。咎，其九反。"
                },
                {
                    "paragraph": "○叔孙豹如京师。○大饥。五榖不升为大饥。",
                    "zhushu": "升，成也。"
                },
                {
                    "paragraph": "一榖不升谓之嗛，",
                    "zhushu": "嗛，不足貌。〇嗛，去簟反。"
                },
                {
                    "paragraph": "二榖不升谓之饥，三榖不升谓之馑，",
                    "zhushu": "〇馑，音近。"
                },
                {
                    "paragraph": "四榖不升谓之康，",
                    "zhushu": "康，虚。"
                },
                {
                    "paragraph": "五榖不升谓之大侵。",
                    "zhushu": "侵，伤。"
                },
                {
                    "paragraph": "大侵之礼，君食不兼味，台榭不涂，",
                    "zhushu": "涂，垩饰。○榭，音谢。垩，乌路反，又乌洛反。"
                },
                {
                    "paragraph": "弛侯廷道不除，",
                    "zhushu": "弛，废也。侯，射侯也。废侯，不燕射，廷内道路不修除。○弛侯，式氏反。廷道，徒佞反，朝廷之道也，一音庭。"
                },
                {
                    "paragraph": "百官布而不制，",
                    "zhushu": "官职修列，不可阙废，不更有造作。"
                },
                {
                    "paragraph": "鬼神祷而不祀，",
                    "zhushu": "周书曰：“大荒有祷无祀。”。"
                },
                {
                    "paragraph": "此大侵之礼也。",
                    "zhushu": "",
                    "type": 2
                },
                {
                    "paragraph": "二十有五年，春，齐崔杼帅师伐我北鄙。○夏，五月乙亥，齐崔杼弑其君光。庄公失言，淫于崔氏。",
                    "zhushu": "放言将淫崔氏，为此见弑也。邵曰：“淫，过也。言庄公言语失漏，有过于崔子，而崔子弑之，故传载其致弑之由，以明崔杼之罪甚。”○为此，于伪反，下为其同。"
                },
                {
                    "paragraph": "〇公会晋侯、宋公、卫侯、郑伯、曹伯、莒子、邾子、滕子、薛伯、𣏌伯、小邾子于夷仪。○六月壬子，郑公孙舍之帅师入陈。○秋，八月己巳，诸侯同盟于重丘。",
                    "zhushu": "会夷仪之诸侯也。重丘，齐地。○重，直龙反。"
                },
                {
                    "paragraph": "公至自会。〇卫侯入于夷仪。",
                    "zhushu": "夷仪，本邢地，卫灭邢而为卫地。"
                },
                {
                    "paragraph": "○楚屈建帅师灭舒鸠。",
                    "zhushu": "○屈，居勿反。"
                },
                {
                    "paragraph": "○冬，郑公孙夏帅师伐陈。",
                    "zhushu": "○夏，尸雅反。"
                },
                {
                    "paragraph": "〇十有二月，吴子谒伐楚，门于巢，卒。以伐楚之事，门于巢，卒也。",
                    "zhushu": "所以攻巢之门者，为其伐楚之事故也。然则伐楚经巢。〇子谒，左氏作“遏”。"
                },
                {
                    "paragraph": "于巢者，外乎楚也。",
                    "zhushu": "若但言伐楚卒，而不言于巢者，则卒在楚也。言于巢，则不在楚。"
                },
                {
                    "paragraph": "门于巢，乃伐楚也。",
                    "zhushu": "先攻巢，然后楚乃可得伐。"
                },
                {
                    "paragraph": "诸侯不生名，取卒之名，加之“伐楚”之上者，见以伐楚卒也。其见以伐楚卒，何也？",
                    "zhushu": "据伐楚恶事，无缘致本意。○见，贤徧反。"
                },
                {
                    "paragraph": "古者大国过小邑，小邑必饰城而请罪，礼也。",
                    "zhushu": "饰城者，修守备。请罪，问所以为阙，致师之意。〇守备，手又反，或如字。"
                },
                {
                    "paragraph": "吴子谒伐楚，至巢，入其门，门人射吴子，有矢创，反舍而卒。古者虽有文事，必有武□，非巢之不饰城而请罪，非吴子之自轻也。",
                    "zhushu": "非，责。○射，食亦反。创，初良反。",
                    "type": 2
                },
                {
                    "paragraph": "二十有六年，春，王二月辛卯，卫𡩋喜弑其君剽。此不正，其日，何也？殖也立之，喜也君之，正也。",
                    "zhushu": "父立以为君，则子宜君之，以明正也。○君剽，匹妙反。"
                },
                {
                    "paragraph": "○卫孙林父入于戚以叛。○甲午，卫侯衎复归于卫。日归，见知弑也。",
                    "zhushu": "书喜弑君，衎可言归，衎实与弑，故录日。所以知其与弑者，言辛卯弑君，甲午便归，是待弑而入，故得速也。〇衎，苦旦反；一本作“衍”。见知，贤徧反。实与，音豫，下同。"
                },
                {
                    "paragraph": "夏，晋侯使荀吴来聘。○公会晋人、郑良霄、宋人、曹人于澶渊。○秋，宋公杀其世子座。",
                    "zhushu": "〇座，在禾反。"
                },
                {
                    "paragraph": "〇晋人执卫𡩋喜。〇八月壬午，许男𡩋卒于楚。",
                    "zhushu": "宣九年九月辛酉，晋侯黑臀卒于扈，传曰：“其日，未逾竟也。”此乃在楚，何以日邪？隐三年八月庚辰，宋公和卒，传曰：“日卒，正也。”许男卒于楚，则在外已显，日卒，明其正。○竟，音境。"
                },
                {
                    "paragraph": "〇冬，楚子、蔡侯、陈侯伐郑。○葬许灵公。",
                    "zhushu": "",
                    "type": 2
                },
                {
                    "paragraph": "二十有七年，春，齐侯使庆封来聘。夏，叔孙豹会晋赵武、楚屈建、蔡公孙归生、卫石恶、陈孔奂、郑良霄、许人、曹人于宋。",
                    "zhushu": "○奂，呼乱反。"
                },
                {
                    "paragraph": "○卫杀其大夫𡩋喜。称国以杀，罪累上也。𡩋喜弑君，其以累上之辞言之，何也？尝为大夫，与之涉公事矣。",
                    "zhushu": "郑嗣曰：“若献公以喜有弑君之罪而杀之，则不宜既入以为大夫而复杀之，明以他故。”○复，扶又反。"
                },
                {
                    "paragraph": "𡩋喜由君弑君，而不以弑君之罪罪之者，恶献公也。",
                    "zhushu": "献公，即衎也。郑嗣曰：“书𡩋喜弑其君，则喜之罪不嫌不明。今若不言喜之无罪而死，则献公之恶不彰。”○恶献，乌路反。"
                },
                {
                    "paragraph": "○卫侯之弟专出奔晋。",
                    "zhushu": "○专，左氏作“鱄”。"
                },
                {
                    "paragraph": "专，喜之徒也。专之为喜之徒，何也？己虽急纳其兄，与人之臣谋弑其君，是亦弑君者也。专其曰弟，何也？",
                    "zhushu": "据称弟则无罪。○己，音纪。"
                },
                {
                    "paragraph": "专有是信者，",
                    "zhushu": "言君本使专与喜为约纳君，许以宠赂，今反杀之。献公使专失信，故称弟，见献公之恶也。○见，贤徧反。"
                },
                {
                    "paragraph": "君赂不入乎喜而杀喜，是君不直乎喜也，故出奔晋。织絇邯郸，终身不言卫。",
                    "zhushu": "耻失信。〇絇，其俱反。邯，音寒。郸，音舟。"
                },
                {
                    "paragraph": "专之去，合乎春秋。",
                    "zhushu": "何休曰：“𡩋喜本弑君之家，献公过而杀之，小负也。专以君之小负自绝，非大义也。何以台乎春秋？”郑君释之曰：“𡩋喜虽弑君之家，本专与约纳献公尔。公由喜得入，已与喜以君臣从事矣。春秋袯乱重盟约，今献公背之而杀忠干己者，是献公恶而难亲也。献公既恶而难亲，专又与喜为党，惧祸将及，君子见几而作，不俟终日。微子去纣，孔子以为上仁。专之去䘙，其心若此，合于春秋，不亦宜乎！”○与约，如字，又于妙反，下同。为约，于伪反，本或作“盟约”。背之，音佩。"
                },
                {
                    "paragraph": "○秋，七月辛巳，豹及诸侯之大夫盟于宋。溴梁之会，诸侯在而不曰诸侯之大夫，大夫不臣也，晋赵武耻之。“豹”云者，恭也。",
                    "zhushu": "不举氏姓。"
                },
                {
                    "paragraph": "诸侯不在而曰诸侯之大夫，大夫臣也。其臣恭也，晋赵武为之会也。○冬，十有二月乙亥朔，日有食之。",
                    "zhushu": "",
                    "type": 2
                },
                {
                    "paragraph": "二十有八年，春，无冰。○夏，卫石恶出奔晋。○邾子来朝。",
                    "zhushu": "○朝，直遥反。"
                },
                {
                    "paragraph": "○秋，八月，大雩。○仲孙羯如晋。○冬，齐庆封来奔。○十有一月，公如楚。○十有二月甲寅，天王崩。",
                    "zhushu": "灵王。"
                },
                {
                    "paragraph": "○乙未，楚子昭卒。",
                    "zhushu": "",
                    "type": 2
                },
                {
                    "paragraph": "二十有九年，春，王正月，公在楚。闵公也。",
                    "zhushu": "闵公为楚所制，故存录。"
                },
                {
                    "paragraph": "〇夏，五月，公至自楚。喜之也。",
                    "zhushu": "凯曰：“远之蛮国，喜得全归。"
                },
                {
                    "paragraph": "致君者，殆其往",
                    "zhushu": "殆，危。"
                },
                {
                    "paragraph": "而喜其反，此致君之意义也。○庚午，卫侯衎卒。○𥗋弑吴子余祭。𥗋，门者也，寺人也。不称名姓，𥗋不得齐于人；不称其君，𥗋不得君其君也。礼，君不使无耻，不近刑人，",
                    "zhushu": "无耻，不知臧否。○𥗋，音昏，守门人也。𥙊，侧界反。寺人，本又作“侍人”。不近，附近之近，下同。否，音鄙，又方九反。"
                },
                {
                    "paragraph": "不狎敌，不迩怨。贱人非所贵也，贵人非所刑也，刑人非所近也。举至贱而加之吴子，吴子，近刑人也。𥗋弑吴子余祭，仇之也。",
                    "zhushu": "怨仇余𥙊，故弑之。○狎，户甲反。怨，于愿反，又于元反。仇，音求。"
                },
                {
                    "paragraph": "○仲孙羯会晋荀盈、齐髙止、宋华定、卫世叔仪、郑公孙叚、曹人、莒人、邾人、滕人、薛人、小邾人城𣏌。古者天子封诸侯，其地足以容其民，其民足以满城以自守也。𣏌危而不能自守，故诸侯之大夫相帅以城之，此变之正也。",
                    "zhushu": "诸侯微弱，政由大夫，大夫能同恤灾危，故曰变之正。"
                },
                {
                    "paragraph": "〇晋侯使士鞅来聘。𣏌子来盟。",
                    "zhushu": "𣏌复称子，盖时王所黜。○复，扶又反。"
                },
                {
                    "paragraph": "○吴子使札来聘。",
                    "zhushu": "杜预曰：吴子，余祭。既遣札聘上国而后死，札以六月到鲁。”夫闻丧也。不称公子，其礼未同于止国。○札，侧八反。"
                },
                {
                    "paragraph": "吴其称子，何也？善使延陵季子，故进之也。身贤，贤也；使贤，亦贤也。延陵季子之贤，尊君也。",
                    "zhushu": "以季札之贤，吴子得进称子，是尊君也。"
                },
                {
                    "paragraph": "其名，成尊于上也。",
                    "zhushu": "春秋贤者不名，而礼名者，许夷狄不一而足，唯成吴之尊称。直称吴，则不得有大夫。〇尊称，尺证反。"
                },
                {
                    "paragraph": "○秋，九月，葬卫献公。○齐髙止出奔北燕。其曰北燕，从史文也。",
                    "zhushu": "南燕，姞姓，在郑、䘙之间。北燕，姫姓，在晋之北。史曰北燕，据时然，故不改也。傅所言解时，但有言有燕者。○北燕，音烟，国名。姞，其乙反，又其吉反。"
                },
                {
                    "paragraph": "○冬，仲孙羯如晋。",
                    "zhushu": "",
                    "type": 2
                },
                {
                    "paragraph": "三十年，春，王正月，楚子使䓕罢来聘。",
                    "zhushu": "聘例时，此聘月之，何也？泰曰：桓二年“宋督弑其君与夷”，传曰：“书王以正与夷之卒。”然则义有所明，皆湏王以正之。书王必上系于春，下统于月。此书王以治蔡般弑父之罪尔，非以录䓕罢之聘。○䓕罢，于委反，下音皮。与夷，如字，又音余，宋殇公名。"
                },
                {
                    "paragraph": "○夏，四月，蔡世子般弑其君固。其不日，子夺父政，是谓夷之。",
                    "zhushu": "比之夷狄，故不日也。“丁未，楚世子摘臣弑其父”，传曰：“日髠之卒，所以谨商臣之弑也。”楚公子比弑其君”，传曰：“不日，比不弑。”般弑不日，而曰夷之，何也？徐乾曰：“凡中国君正卒，皆书日以录之，夷狄君卒，皆不日以略之，所以别中国与夷狄。夷狄弑君而日者，闵其为恶之甚，谨而录之。中国君卒例日，不以弑与不弑也。至于卒而不日者，乃所以略之，与夷狄同例。”○子舨，音班，本又作班。髠，苦门反。以别，彼列反。"
                },
                {
                    "paragraph": "〇五月，甲午，宋灾，伯姫卒。取卒之日加之灾上者，见以灾卒也。其见以灾卒奈何？伯姫之舍失火，左右曰：“夫人少辟火乎？”伯姫曰：“妇人之义，傅母不在，宵不下堂。”",
                    "zhushu": "宵，夜。○见以，贤徧反。辟，音避，下同。"
                },
                {
                    "paragraph": "左右又曰：“夫人少辟火乎？”伯姫曰：“妇人之义，保母不在，宵不下堂。”遂逮乎火而死。妇人以贞为行者也，伯姫之妇道尽矣。详其事，贤伯姫也。",
                    "zhushu": "○逮音代，又大计反。行，下孟反。"
                },
                {
                    "paragraph": "○天王杀其弟佞夫。传曰：“诸侯且不首恶，况于天子乎？君无忍亲之义，天子、诸侯所亲者，唯长子、母弟耳。天王杀其弟侫夫，甚之也。",
                    "zhushu": "○长，丁丈反。"
                },
                {
                    "paragraph": "○王子瑕奔晋。",
                    "zhushu": "不言出，周无外。"
                },
                {
                    "paragraph": "○秋，七月，叔弓如宋，葬共姫。",
                    "zhushu": "共姫，从夫之谥。○共，音恭。"
                },
                {
                    "paragraph": "外夫人不书葬，此其言葬，何也？吾女也。卒灾，故隐而葬之也。○郑良霄出奔许，自许入于郑。郑人杀良霄。不言大夫，恶之也。",
                    "zhushu": "○恶，乌路反。"
                },
                {
                    "paragraph": "〇冬十月，葬蔡景公。不日卒而月葬，不葬者也。卒而葬之，不忍使父失民于子也。",
                    "zhushu": "郑嗣曰：“夫葬者，臣子之事也。”景公无子，不可谓无民。无民，则景公有失于民，有民则罪归于子。若不书葬，则嫌亦失民，故曰不忍使父失民于子。"
                },
                {
                    "paragraph": "○晋人、齐人、宋人、卫人、郑人、曹人、莒人、邾人、滕人、薛人、𣏌人、小邾人会于澶渊，宋灾故。会不言其所为，其曰“宋灾故”，何也？不言灾故，则无以见其善也。其曰人，何也？救灾以众。何救焉？更宋之所丧财也。",
                    "zhushu": "偿其所丧财，故虽不及灾时，而犹曰救灾。○所为，于伪反。以见，贤徧反。更，音庚，偿也。丧，息浪反。偿，时亮反。"
                },
                {
                    "paragraph": "澶渊之会，中国不侵伐夷狄，夷狄不入中国，无侵伐八年，善之也。晋赵武、楚屈建之力也。",
                    "zhushu": "",
                    "type": 2
                },
                {
                    "paragraph": "三十有一年，春，王正月。○夏六月辛巳，公薨于楚宫。楚宫，非正也。",
                    "zhushu": "楚宫，别宫名，非路寝。"
                },
                {
                    "paragraph": "○秋九月癸巳，子野卒。",
                    "zhushu": "襄公大子。〇大，音泰。"
                },
                {
                    "paragraph": "子卒日，正也。○己亥，仲孙羯卒。○冬十月，滕子来会葬。",
                    "zhushu": "书，非礼。"
                },
                {
                    "paragraph": "○癸酉，葬我君襄公。○十有一月，莒人弑其君密州。",
                    "zhushu": ""
                }
            ]
        },
        {
            "name": "昭公第十",
            "paragraphs": [
                {
                    "paragraph": "昭公第十",
                    "zhushu": "〇昭公名稠，景王四年即位。",
                    "type": 1
                },
                {
                    "paragraph": "元年，春，王正月，公即位。继正即位，正也。○叔孙豹会晋赵武、楚公子围、齐国弱、宋向戍、卫齐恶、陈公子招、蔡公孙归生、郑罕虎、许人、曹人于郭。",
                    "zhushu": "○招，上昭反。郭，左氏作“虢”。"
                },
                {
                    "paragraph": "○三月，取郓。",
                    "zhushu": "郓，鲁邑。言取者，叛戾不服。○郓，音运。"
                },
                {
                    "paragraph": "○夏，秦伯之弟针出奔晋。诸侯之尊，弟兄不得以属通。其弟云者，亲之也。亲而奔之，恶也。",
                    "zhushu": "○针，其廉反。恶，乌路反。"
                },
                {
                    "paragraph": "○六月丁巳，邾子华卒。○晋荀吴帅师败狄于大原。",
                    "zhushu": "太原地。〇大，音泰。"
                },
                {
                    "paragraph": "传曰：中国曰大原，夷狄曰大卤。号从中国，名从主人。",
                    "zhushu": "襄五年注详矣。〇上，郞古反。"
                },
                {
                    "paragraph": "○秋，莒去疾自齐入于莒。莒展出奔吴。○叔弓帅师疆郓田。疆之为言犹竟也。",
                    "zhushu": "为之境界。○去，起吕反。竟，音境。"
                },
                {
                    "paragraph": "○葬邾悼公。○冬，十有一月，己酉，楚子卷卒。",
                    "zhushu": "○卷，音权，左氏作“麇”。"
                },
                {
                    "paragraph": "○楚公子比出奔晋。",
                    "zhushu": "",
                    "type": 2
                },
                {
                    "paragraph": "二年，春，晋侯使韩起来聘。○夏，叔弓如晋。○秋，郑杀其大夫公孙黑。〇冬，公如晋，至河乃复。",
                    "zhushu": "乃者，亡乎人之辞。刺公弱劣，受制强臣。"
                },
                {
                    "paragraph": "耻如晋，故著有疾也。",
                    "zhushu": "公凡四如晋，季氏䜣公于晋侯，使不见公，公惧不利于己，故公托至河有疾而反，以杀耻也。十二年传曰“季氏不使遂乎晋”，与此传互文以见义。然则十三年、二十一年如晋，与此义同。二十三年经曰“至河乃复”，是微有疾而反，嫌与上四如晋同，故明之。〇见，去声。"
                },
                {
                    "paragraph": "○季孙宿如晋。公如晋而不得入，季孙宿如晋而得入，恶季孙宿也。",
                    "zhushu": "明晋之不见公，季孙宿之所为。○恶，乌路反。",
                    "type": 2
                },
                {
                    "paragraph": "三年，春，王正月，丁未，滕子原卒。○夏，叔弓如滕。○五月，葬滕成公。○秋，小邾子来朝。",
                    "zhushu": "○朝，直遥反。"
                },
                {
                    "paragraph": "○八月，大雩。○冬，大雨雹。",
                    "zhushu": "〇雨，于付反。雹，皮学反。"
                },
                {
                    "paragraph": "〇北燕伯𣢾出奔齐。其曰北燕，从史文也。",
                    "zhushu": "",
                    "type": 2
                },
                {
                    "paragraph": "四年，春，王正月，大雨雪。",
                    "zhushu": "雪，或为“雹”。〇雨雪，于付反，左氏作“雨雹”。"
                },
                {
                    "paragraph": "〇夏，楚子、蔡侯、陈侯、郑伯、许男、徐子、滕子、顿子、胡子、沈子、小邾子、宋世子佐、淮夷会于申。",
                    "zhushu": "楚灵王始会诸侯也。〇沈，音审。"
                },
                {
                    "paragraph": "楚人执徐子。",
                    "zhushu": "称人以执，执有罪。"
                },
                {
                    "paragraph": "〇秋，七月，楚子、蔡侯、陈侯、许男、顿子、胡子、沈子、淮夷伐吴，",
                    "zhushu": "众国之君，倾众悉力以伐强敌，内外之害重，故谨而月之。定四年，伐楚亦月，此其例也。"
                },
                {
                    "paragraph": "执齐庆封，杀之。此入而杀，其不言入，何也？庆封封乎吴钟离。",
                    "zhushu": "言时杀庆封自于钟离，实不入吴。"
                },
                {
                    "paragraph": "其不言伐钟离，何也？不与吴封也。庆封其以齐氏，何也？",
                    "zhushu": "据已绝于齐。"
                },
                {
                    "paragraph": "为齐讨也。灵王使人以庆封令于军中曰：“有若齐庆封弑其君者乎？”",
                    "zhushu": "谓与崔杼共弑庄公光。○为，于伪反。"
                },
                {
                    "paragraph": "庆封曰：“子一息，我亦且一言。曰：有若楚公子围弑其兄之子，而代之为君者乎？”军人粲然皆笑。",
                    "zhushu": "粲然，盛笑貌。○粲，七旦反。"
                },
                {
                    "paragraph": "庆封弑其君，而不以弑君之罪罪之者，庆封不为灵王服也，不与楚讨也。",
                    "zhushu": "传例曰：“称人以杀大夫，为杀有罪。”今杀庆封，经不称“人”，故曰“不以弑君之罪罪之”。○为，于伪反。"
                },
                {
                    "paragraph": "春秋之义，用贵冶贱，用贤治不肖，不以乱治乱也。孔子曰：“怀恶而讨，虽死不服。”其斯之谓与！",
                    "zhushu": "○与，音余。"
                },
                {
                    "paragraph": "遂灭厉。遂，继事也。○九月，取缯。○冬，十有二月，乙卯，叔孙豹卒。",
                    "zhushu": "",
                    "type": 2
                },
                {
                    "paragraph": "五年，春，王正月，舍中军。贵复正也。",
                    "zhushu": "鲁次国，旧二军，襄十一年立三军，今毁之，故曰复正”。○舍，音舍。"
                },
                {
                    "paragraph": "〇楚杀其大夫屈申。",
                    "zhushu": "〇屈，居勿反。"
                },
                {
                    "paragraph": "○公如晋。○夏，莒牟夷以牟娄及防兹来奔。以者，不以者也。来奔者不言出。",
                    "zhushu": "以其方向内也。"
                },
                {
                    "paragraph": "及防兹，以大及小也。莒无大夫，其曰牟夷，何也？以其地来也。以地来则何以书也？重地也。",
                    "zhushu": "窃地之罪重，故不得不录其人。"
                },
                {
                    "paragraph": "〇秋，七月，公至自晋。○戊辰，叔弓帅师败莒师于贲泉。",
                    "zhushu": "贲泉，鲁地。○贲泉，扶粉反，左氏作“蚡泉”。"
                },
                {
                    "paragraph": "狄人谓贲泉失台。号从中国，名从主人。",
                    "zhushu": "○台，汤来反。"
                },
                {
                    "paragraph": "○秦伯卒。○冬，楚子、蔡侯、陈侯、许男、顿子、沈子、徐人、越人伐吴。",
                    "zhushu": "",
                    "type": 2
                },
                {
                    "paragraph": "六年，春，王正月，𣏌伯益姑卒。○葬秦景公。○夏，季孙宿如晋。葬𣏌文公。○宋华合比出奔卫。",
                    "zhushu": "○比，必里反，又毗志反。"
                },
                {
                    "paragraph": "○秋，九月，大雩。〇楚䓕罢帅师伐吴。○冬，叔弓如楚。○齐侯伐北燕。",
                    "zhushu": "",
                    "type": 2
                },
                {
                    "paragraph": "七年，春，王正月，暨齐平。",
                    "zhushu": "暨，其器反。"
                },
                {
                    "paragraph": "暨，犹暨暨也。暨者，不得已也。以外及内曰暨。○三月，公如楚。○叔孙婼如齐莅盟。",
                    "zhushu": "○婼，丑略反。莅，音利，又音类。"
                },
                {
                    "paragraph": "莅，位也。内之前定之辞谓之莅，外之前定之辞谓之来。○夏，四月甲辰朔，日有食之。○秋，八月戊辰，卫侯恶卒。郷曰“卫齐恶”，",
                    "zhushu": "在元年。○郷，香亮反，本亦作“向”，八年同。"
                },
                {
                    "paragraph": "今曰“卫侯恶”，此何为君臣同名也？君子不夺人名，不夺人亲之所名，重其所以来也，王父名子也。",
                    "zhushu": "不夺人名，谓亲之所名，明臣虽欲改，君不当听也。君不听臣易名者，欲使人重父命也。父受名于王父，王父卒，则称王父之命名之。"
                },
                {
                    "paragraph": "○九月，公至自楚。○冬，十有一月，癸未，季孙宿卒。○十有二月癸亥，葬卫襄公。",
                    "zhushu": "",
                    "type": 2
                },
                {
                    "paragraph": "八年，春，陈侯之弟招杀陈世子偃师。郷曰“陈公子招”，",
                    "zhushu": "在元年。"
                },
                {
                    "paragraph": "今曰“陈侯之弟招”，何也？曰：尽其亲，所以恶招也。",
                    "zhushu": "尽其亲，谓既称公子，又称弟。招，先君之公子，今君之母弟。○恶，乌路反。"
                },
                {
                    "paragraph": "两下相杀，不志乎春秋，此其志，何也？世子云者，唯君之贰也，云可以重之存焉，志之也。诸侯之尊，弟兄不得以属通。其弟云者，亲之也。亲而杀之，恶也。",
                    "zhushu": "恶招。"
                },
                {
                    "paragraph": "○夏，四月辛丑，陈侯溺卒。",
                    "zhushu": "○溺，乃历反。"
                },
                {
                    "paragraph": "○叔弓如晋。○楚人执陈行人干征师，杀之。",
                    "zhushu": "干，姓。征师，名。"
                },
                {
                    "paragraph": "称“人”以执“大夫”，执有罪也；称“行人”，怨接于上也。陈公子留出奔郑。○秋，搜于红。",
                    "zhushu": "红，鲁地。〇搜，所求反。红，户公反。"
                },
                {
                    "paragraph": "正也。",
                    "zhushu": "常事不书，而此书者，以后比年大搜失礼，因此以见正。○见，贤徧反。"
                },
                {
                    "paragraph": "因搜狩以习用武事，礼之大者也。艾兰以为防，",
                    "zhushu": "兰，香草也。防为田之大限。○狩，手又反。艾，鱼废反。"
                },
                {
                    "paragraph": "置𣃼以为辕门，",
                    "zhushu": "𣃼，旌旗之名。周礼：“通帛为𣃼。”辕门，卬车以其辕表门。〇旒，之然反。卬车，五郞反，一音仰，本又作“昂”。"
                },
                {
                    "paragraph": "以葛覆质以为𣙗，",
                    "zhushu": "质，椹也。𣙗，门中臬。葛，或为“褐”。○𣙗，鱼列反，门橜也。椹，张林反。臬，鱼列反，橛也。褐，户葛反，毛布也。"
                },
                {
                    "paragraph": "流旁握，御轚者不得入。",
                    "zhushu": "流旁握，谓车两轊头，各去门边容握。握，四寸也。轚挂则不得入门。〇轚，古帝反，挂也。刘兆云：“絓也。”本或作“击”。轊，音卫，一音徐岁反，车轴头也。挂，户卦反，又音封，碍也。"
                },
                {
                    "paragraph": "车轨尘，",
                    "zhushu": "尘不出辙。"
                },
                {
                    "paragraph": "焉𠉀蹄，",
                    "zhushu": "发足相应，遟疾相投。〇蹄，徒兮反，马足也。相应，“应对”之应。"
                },
                {
                    "paragraph": "揜禽旅，",
                    "zhushu": "揜取众禽。〇揜，于捡反，本亦作“掩”。"
                },
                {
                    "paragraph": "御者不失其驰，然后射者能中。",
                    "zhushu": "不失驰骋之节。〇中，丁仲反，下皆同。"
                },
                {
                    "paragraph": "过防弗逐，不从奔之道也。",
                    "zhushu": "战不逐奔之义。"
                },
                {
                    "paragraph": "面伤不献，",
                    "zhushu": "嫌诛降。〇降，户江反。"
                },
                {
                    "paragraph": "不成禽不献。",
                    "zhushu": "恶虐幼少。○垩，乌路反，年未传及注皆同。少，诗召反。"
                },
                {
                    "paragraph": "禽虽多，天子取三十焉，其余与士众以习射于射宫。",
                    "zhushu": "取三十以共乾豆、宾客之庖。射宫，择宫。○共，音恭。庖，步交反。"
                },
                {
                    "paragraph": "射而中，田不得禽则得禽；田得禽而射不中，则不得禽。是以知古之贵仁义而贱勇力也。",
                    "zhushu": "射以不争为仁，揖让为义。○争，“争𦭶”之争。"
                },
                {
                    "paragraph": "○陈人杀其大夫公子过。",
                    "zhushu": "○过，音戈。"
                },
                {
                    "paragraph": "○大雩。○冬，十月壬午，楚师灭陈。执陈公子招，放之于越。杀陈孔奂。恶楚子也。",
                    "zhushu": "恶其灭人之国，放有罪之人，反杀无辜之臣，故实是楚子而言师。"
                },
                {
                    "paragraph": "○葬陈哀公。不与楚灭，闵之也。",
                    "zhushu": "灭国不葬，闵楚夷狄以无道灭之，故书葬以存陈。",
                    "type": 2
                },
                {
                    "paragraph": "九年，春，叔弓会楚子于陈。○许迁于夷。",
                    "zhushu": "以自迁为丈，而地者，计复见也。夷，许地。徐邈曰：“许十八年又迁于白羽。许比迁徙，所都无常，居处浅薄，如一邑之移，故略而不月，不得从国迁常例。”○复，扶又反。见，贤徧反。"
                },
                {
                    "paragraph": "○夏四月，陈火。",
                    "zhushu": "○火，左氏作“灾”。"
                },
                {
                    "paragraph": "国曰灾，邑曰火。火不志，此何以志？闵陈而存之也。",
                    "zhushu": "陈已灭矣，犹书火者，不与楚灭也。不可以方全国，故不云灾。何休曰：“月者，闵之。”。"
                },
                {
                    "paragraph": "○秋，仲孙貜如齐。",
                    "zhushu": "○貜，俱缚反。"
                },
                {
                    "paragraph": "○冬，筑郎囿。",
                    "zhushu": "○囿，音又，旧于目反，苑也。",
                    "type": 2
                },
                {
                    "paragraph": "十年，春，王正月。○夏，齐栾施来奔。○秋七月，季孙意如、叔弓、仲孙貜帅师伐莒。○戊子，晋侯彪卒。",
                    "zhushu": "○彪，彼虬反。"
                },
                {
                    "paragraph": "○九月，叔孙婼如晋，",
                    "zhushu": "月者，为下葬晋平公起。○为，于伪反。"
                },
                {
                    "paragraph": "○葬晋平公。○十有二月甲子，宋公成卒。",
                    "zhushu": "不书冬，𡩋所未详。〇成，音城。",
                    "type": 2
                },
                {
                    "paragraph": "十有一年，春，王二月，叔弓如宋，○葬宋平公。",
                    "zhushu": "晋献公以杀世子申生，故不书葬。宋平公杀世子座而书葬，何乎？何休曰：“痤有罪故也。”痤之罪，𡩋所未闻。郑庄公杀弟而书葬，以段不弟也。何氏将以理例推之。然则段不弟也，故不书弟。痤若不子，亦不应书世子；书世子，则痤之罪非不子明矣。○痤，在禾反。不弟，大帝反，又如字，下“不弟”同。"
                },
                {
                    "paragraph": "○夏，四月丁巳，楚子虔诱蔡侯般，杀之于申。何为名之也？",
                    "zhushu": "据诸侯不生召。〇虔，其然反，或作“乾”。侯，般，音班。"
                },
                {
                    "paragraph": "夷狄之君，诱中国之君而杀之，故谨而名之也。称时、称月、称日、称地，谨之也。",
                    "zhushu": "蔡侯般，弑父之贼，此人伦之所不容，王诛之所必加。礼九：在官者杀无赦。岂得恶楚子杀般乎？若谓夷狄之君不得行礼于中国者，理既不通，事又不然。宣十一年，楚人杀陈夏征舒，不言入，传曰：“明楚之讨有罪也。”似若上下违反，不两立之说。尝试论之曰：夫罚不及嗣，先王之令典；怀恶而讨，丈夫之丑行。楚虔灭人之国，杀人之子，伐不以罪，亦已明矣。庄王之讨征舒，则异于是矣。凡罚当其理，虽夷必申；苟违斯道，虽华必抑。故庄王得为伯讨，齐侯不得灭纪。赵盾救陈，则称师以大之；灵王诱蔡，则书名以恶之。所以情礼俱畅，善恶两显，岂直恶夷狄之君，计中国之乱哉！夫楚灵王之杀蔡般，亦犹晋惠之戮里克，虽伐弑逆之国，诛有罪之人，不获讨贼之美，而有累谨之名者，良有以也。”〇得恶，乌路反，下“以恶之”“岂直恶”同。陈夏，户雅反。丑行，下孟反。罸当，丁浪反，又如字。赵盾，徒本反。有累，力伪反。"
                },
                {
                    "paragraph": "楚公子弃疾帅师围蔡。〇五月甲申，夫人归氏薨。",
                    "zhushu": "昭公母，胡女，归姓。"
                },
                {
                    "paragraph": "○大搜于比蒲。",
                    "zhushu": "夏而言搜，盖用秋搜之礼。八年秋，搜干红，传曰：“正也。”此月大搜，人众器械有逾常礼。时有小君之丧，不讥丧搜者，重守国之卫，安不忘危。○比，音毗。械，户戒反。"
                },
                {
                    "paragraph": "〇仲孙貜会邾子，盟于祲祥。",
                    "zhushu": "祲祥，地也。祲，子鸩反。"
                },
                {
                    "paragraph": "○秋，季孙意如会晋韩起、齐国弱、宋华亥、卫北宫佗、郑罕虎、曹人、𣏌人于厥慭。",
                    "zhushu": "厥慭，地也。〇佗，大河反。慭，鱼靳反，又五辖反。"
                },
                {
                    "paragraph": "〇九月己亥，葬我小君齐归。",
                    "zhushu": "齐，谥。"
                },
                {
                    "paragraph": "○冬，十有一月，丁酉，楚师灭蔡，执蔡世子友以归，用之。",
                    "zhushu": "僖十九年“邾人执缯子用之”，传曰：“用之者，叩其鼻以衈血，恶之，故谨而日之。”○叩，音口。衈音二。恶，乌路反，下文及注同。"
                },
                {
                    "paragraph": "此子也，",
                    "zhushu": "诸侯在丧称子。"
                },
                {
                    "paragraph": "其曰世子何也？不与楚杀也。一事注乎志，所以恶楚子也。",
                    "zhushu": "一事辄注而志之也。何休曰：“即不与楚杀，当贬楚尔，何故反贬蔡称世子邪？”郑君释之曰：“灭蔡者，楚子也，而称师，固已贬矣。楚子思启封疆而贪蔡，诱杀蔡侯般，冬而灭蔡杀友，恶其淫，放其志，杀一国二君以取其国，故变子言世子，使君不得其君终。”",
                    "type": 2
                },
                {
                    "paragraph": "十有二年，春，齐髙偃帅师纳北燕伯于阳。",
                    "zhushu": "三年所奔齐者，髙傒玄孙，齐大夫也。阳，燕别邑。不言干燕，未得国都也。"
                },
                {
                    "paragraph": "纳者，内不受也。燕伯之不名，何也？",
                    "zhushu": "据义不可受，则应名以绝之。"
                },
                {
                    "paragraph": "不以髙偃挈燕伯也。",
                    "zhushu": "邵曰：“公子遂以去公子为挈，燕伯以书名为挈者，臣且书名，故须去公子乃为挈。君不可名，而以臣名君者，不待去燕伯则为挈也。是以目燕伯而不书名，所以不与髙偃挈之。”○挈，苦结反。以去，起吕反。"
                },
                {
                    "paragraph": "○三月壬申，郑伯嘉卒。○夏，宋公使华定来聘。○公如晋，至河乃复。季孙氏不使遂乎晋也。○五月，葬郑简公。○楚杀其大夫成虎。○秋，七月。○冬，十月，公子慭出奔齐。",
                    "zhushu": "○憗，鱼靳反。"
                },
                {
                    "paragraph": "○楚子伐徐。○晋伐鲜虞。其曰晋，狄之也。其狄之，何也？不正其与夷狄交伐中国，故狄称之也。",
                    "zhushu": "鲜虞，姫姓，白狄也。地居中山，故曰中国。夷狄，谓楚也。何休曰：“春秋多与夷狄并伐者，何以不狄也？”郑君释之曰：“晋不见因会以绥诸夏，而伐同姓，贬之可也，狄之大重。晋为厥慭之会，实谋救蔡，以八国之师而不能救，楚终灭蔡。今又伐徐，晋不紏合诸侯以遂前志，舍而伐鲜虞，是楚而不如也，故狄称之焉。”厥愸之会，榖梁无传，郑君之说似依左氏，𡩋所未详，是榖梁意非。○见，贤偏反。诸夏，户稚反。舍，音舍。",
                    "type": 2
                },
                {
                    "paragraph": "十有三年，春，叔弓帅师围费。",
                    "zhushu": "○费，音秘。"
                },
                {
                    "paragraph": "○夏，四月，楚公子比自晋归于楚，弑其君虔于乾溪。",
                    "zhushu": "乾溪，楚地。〇溪，苦兮反。"
                },
                {
                    "paragraph": "自晋，晋有奉焉尔。归而弑，不言归，言归非弑也。",
                    "zhushu": "传例曰：“归为善，自某归次之。”然则弑君不得言归，比不弑之一验也。"
                },
                {
                    "paragraph": "归一事也，弑一事也，而遂言之，以比之归弑，比不弑也。",
                    "zhushu": "归、弑其事各异，自宜别书之，而今连言之，是比之归，遇君弑尔，比不弑之二验也。"
                },
                {
                    "paragraph": "弑君者日，不日，比不弑也。",
                    "zhushu": "据文元年丁未，楚世子商臣弑其君髠日，此不日，比不弑之三验也。〇髠，苦门反。"
                },
                {
                    "paragraph": "〇楚公子弃疾杀公子比。当上之辞也。当上之辞者，谓不称人以杀，乃以君杀之也。",
                    "zhushu": "称人以杀，谓若“卫人杀祝吁于濮”是也。今比实不弑，故以君杀大夫之辞言之。○吁，香于反。濮，音卜。"
                },
                {
                    "paragraph": "讨贼以当上之辞杀，非弑也。",
                    "zhushu": "实有弑君之罪，则人人皆欲杀，宜称人以杀之。今言“楚公子弃疾杀公子比”，明弃疾所杀，非弑君之人。比之不弑，四验也。"
                },
                {
                    "paragraph": "比之不弑有四，",
                    "zhushu": "上四事。"
                },
                {
                    "paragraph": "取国者称国以弑，",
                    "zhushu": "若比欲取国而弑君者，当直云楚比弑其君虔，不应言公子也。若“卫祝吁弑其君完”“齐无知弑其君诸儿”之类是也。"
                },
                {
                    "paragraph": "楚公子弃疾杀公子比，比不嫌也，",
                    "zhushu": "今弃疾杀之，又言杀公子比，不言弑其君，是比无欲为君之嫌。"
                },
                {
                    "paragraph": "春秋不以嫌代嫌，",
                    "zhushu": "不以乱治乱之义。"
                },
                {
                    "paragraph": "弃疾主其事，故嫌也。",
                    "zhushu": "比实无弑君之罪，而主杀之者，是弃疾欲为君之嫌。"
                },
                {
                    "paragraph": "○秋，公会刘子、晋侯、齐侯、宋公、卫侯、郑伯、曹伯、莒子、邾子、滕子、薛伯、𣏌伯、小邾子于平丘。",
                    "zhushu": "平丘，地也。"
                },
                {
                    "paragraph": "八月甲戍，同盟于平丘。公不与盟。",
                    "zhushu": "公以再如晋，不得入，故不肯与盟。○与，音豫。"
                },
                {
                    "paragraph": "同者，有同也，同外楚也。公不与盟者，可以与而不与，讥在公也。其日，善是盟也。",
                    "zhushu": "公不与盟，当从外盟。不日。今日之，善其会盟。因楚有难，而反陈、蔡之君。○有难，乃旦反。"
                },
                {
                    "paragraph": "晋人执季孙意如以归。",
                    "zhushu": "以公不与盟故。"
                },
                {
                    "paragraph": "公至自会。○蔡侯庐归于蔡。○陈侯吴归于陈。",
                    "zhushu": "八年楚灭陈，十一年楚灭蔡。诸侯会而复之，故言归。"
                },
                {
                    "paragraph": "善其成之会而归之，故谨而日之。",
                    "zhushu": "二国获复，此盟之功也。故于其归，追述前盟谨日之意，以美诸侯存亡继绝，非谨陈、蔡归国之日也。于盟则发谨日之美，于归则论致美之义。"
                },
                {
                    "paragraph": "此未尝有国也，使如失国辞然者，不与楚灭也。○",
                    "zhushu": ""
                },
                {
                    "paragraph": "冬十月，葬蔡灵公。变之不葬有三：",
                    "zhushu": "变之，谓改常礼。春秋之常，小国夷狄不葬。"
                },
                {
                    "paragraph": "失徳不葬；",
                    "zhushu": "无君道。"
                },
                {
                    "paragraph": "弑君不葬；",
                    "zhushu": "谓不讨贼，如无臣子。"
                },
                {
                    "paragraph": "灭国不葬。",
                    "zhushu": "无臣子也。"
                },
                {
                    "paragraph": "然且葬之，不与楚灭，且成诸侯之事也。",
                    "zhushu": "蔡灵公弑逆无道，以至身死国灭，不宜书“葬”。书“葬”者，不令夷狄加乎中国，且成诸侯兴灭继绝之善，故葬之。○令，力呈反。"
                },
                {
                    "paragraph": "○公如晋，至河乃复。○吴灭州来。",
                    "zhushu": "",
                    "type": 2
                },
                {
                    "paragraph": "十有四年，春，意如至自晋。大夫执则致，致则名。意如恶，然而致，见君臣之礼也。",
                    "zhushu": "大夫有罪，则宜废之。既不能废，不得不尽为君臣之恩，故曰“见君臣之礼”。○见君，贤徧反。"
                },
                {
                    "paragraph": "○三月，曹伯滕卒。○夏，四月。○秋，葬曹武公。○八月，莒子去疾卒。",
                    "zhushu": "○去，起吕反。"
                },
                {
                    "paragraph": "○冬，莒杀其公子意恢。",
                    "zhushu": "○恢，苦囬反。"
                },
                {
                    "paragraph": "言公子而不言大夫，莒无大夫也。莒无大夫而曰公子意恢，意恢贤也。曹、莒皆无大夫，其所以无大夫者，其义异也。",
                    "zhushu": "曹叔振铎，文王之子，武王封之于曹，在甸服之内，后削小尔。莒，己姓，东夷，本微国。○振铎，之慎反，下大各反。甸，徒徧反。巳姓，音己，一本又音祀。",
                    "type": 2
                },
                {
                    "paragraph": "十有五年，春，王正月，吴子夷末卒。",
                    "zhushu": "〇末，亡葛反。"
                },
                {
                    "paragraph": "○二月癸酉，有事于武宫。籥入，叔弓卒，去乐卒事。君在𥙊乐之中，闻大夫之丧，则去乐卒事，礼也。",
                    "zhushu": "𥙊乐者，君在庙中𥙊作乐。〇籥，由若反。去，起吕反。"
                },
                {
                    "paragraph": "君在𥙊乐之中，大夫有变，以闻，可乎？",
                    "zhushu": "变，谓死丧。"
                },
                {
                    "paragraph": "大夫，国体也。",
                    "zhushu": "君之卿佐，是谓股肱，故曰国体。"
                },
                {
                    "paragraph": "古之人重死，君命无所不通。",
                    "zhushu": "死者不可复生，重莫大焉。是以君虽在𥙊乐之中，大夫死，以闻可也。○复，扶又反。"
                },
                {
                    "paragraph": "○夏，蔡朝吴出奔郑。",
                    "zhushu": "朝吴，蔡大夫。"
                },
                {
                    "paragraph": "○六月丁巳，朔，日有食之。○秋，晋荀吴帅师伐鲜虞。○冬，公如晋。",
                    "zhushu": "",
                    "type": 2
                },
                {
                    "paragraph": "十有六年，春，齐侯伐徐。○楚子诱戎蛮子杀之。",
                    "zhushu": "楚子不名，戎蛮子非中国故。"
                },
                {
                    "paragraph": "○夏，公至自晋。○秋，八月己亥，晋侯夷卒。○九月，大雩。○季孙意如如晋。○冬，十月，葬晋昭公。",
                    "zhushu": "",
                    "type": 2
                },
                {
                    "paragraph": "十有七年，春，小邾子来朝。",
                    "zhushu": "○朝，直遥反。"
                },
                {
                    "paragraph": "○夏，六月甲戍，朔，日有食之。○秋，郯子来朝。○八月，晋荀吴帅师灭陆浑戎。",
                    "zhushu": "灭夷狄时，潞子婴儿贤则日。此月者，葢亦有殊于常戎。"
                },
                {
                    "paragraph": "○冬，有星孛于大辰。一有一亡曰有。于大辰者，滥于大辰也。",
                    "zhushu": "刘向曰：“大辰者，大火也。不曰“孛于大火”而曰“大辰”者，谓滥于苍龙之体，不独加大火。”○星孛，蒲内反。孛于，本又作“茀”，音佩。"
                },
                {
                    "paragraph": "○楚人及吴战于长岸。",
                    "zhushu": "长岸，楚地。"
                },
                {
                    "paragraph": "雨夷狄曰败，",
                    "zhushu": "夷狄不能结日成陈，故曰败，“于越败吴于檇李”是也。〇曰败，必迈反，下文及注同。成陈，直刃反。檇李，音醉。"
                },
                {
                    "paragraph": "中国与夷狄亦曰败。",
                    "zhushu": "“晋荀、吴败狄于大卤”是也。"
                },
                {
                    "paragraph": "楚人及吴战于长岸，进楚子，故曰战。",
                    "zhushu": "",
                    "type": 2
                },
                {
                    "paragraph": "十有八年，春，王三月，曹伯须卒。○夏，五月壬午，宋、卫、陈、郑灾。其志，以同日也。其日，亦以同日也。或曰人有谓郑子产曰：“某日有灾。”子产曰：“天者神，子恶知之？”是人也，同日为四国灾也。",
                    "zhushu": "○恶，音乌。"
                },
                {
                    "paragraph": "○六月，邾人入鄅。",
                    "zhushu": "〇鄅，音禹，又音矩。"
                },
                {
                    "paragraph": "○秋，葬曹平公。○冬，许迁于白羽。",
                    "zhushu": "白羽，许也。",
                    "type": 2
                },
                {
                    "paragraph": "十有九年，春，宋公伐邾。○夏，五月戊辰，许世子止弑其君买。日弑，正卒也。",
                    "zhushu": "蔡世子般实弑父，故以比夷狄而不书日。止弑而日，知其不弑。止不弑，则买正卒也。"
                },
                {
                    "paragraph": "正卒，则止不弑也。不弑而曰弑，责止也。",
                    "zhushu": "责止不尝药。"
                },
                {
                    "paragraph": "止曰：“我与夫弑者。”不立乎其位。以与其弟虺。",
                    "zhushu": "止自责曰：“我与弑君之人同罪。”于是致君位于弟。○与夫，音豫，又如字，下音扶。虺，许鬼反。"
                },
                {
                    "paragraph": "哭泣，歠飦粥，嗌不容粒，",
                    "zhushu": "嗌，喉也。○歠，昌悦反，又常悦反。飦，之然反，又居言反，粥也。粥，之六反。嗌，音益，咽喉也。容粒，音立。"
                },
                {
                    "paragraph": "未逾年而死。故君子即止自责而责之也。",
                    "zhushu": "就其有自责心，故以俻礼责之。"
                },
                {
                    "paragraph": "〇己卯，地震。○秋，齐髙发帅师伐莒。○冬，葬许悼公。日卒时葬，不使止为弑父也。曰：子既生，不免乎水火，母之罪也；羁贯成童，不就师傅，父之罪也；",
                    "zhushu": "羁贯，谓交午翦发以为饰。成童，八岁以上。○羁，又作“羁”。贯，古乱反。"
                },
                {
                    "paragraph": "就师学问无方，心志不通，身之罪也；心志既通，而名誉不闻，友之罪也；名誉既闻，有司不举，有司之罪也。有司举之，王者不用，王者之过也。",
                    "zhushu": "不敢罪上，故言“过”。"
                },
                {
                    "paragraph": "许世子止不知尝药，累及许君也。",
                    "zhushu": "许君不授子以师传，使不识尝药之义，故累及之。○累，劣伪反。",
                    "type": 2
                },
                {
                    "paragraph": "二十年，春，王正月。○夏，曹公孙会自梦出奔宋。自梦者，专乎梦也。",
                    "zhushu": "能専制梦。○自梦，无工反，又亡忠反，又亡弄反，本或作“蔑”，左氏作“鄸”。"
                },
                {
                    "paragraph": "曹无大夫，其曰公孙何也？言其以贵取之，而不以叛也。",
                    "zhushu": "会以公孙之贵而得梦，既而不以之叛，明曹君无道，致令其奔，非会之罪，故书公孙以善之。○令，力呈及。"
                },
                {
                    "paragraph": "○秋，盗杀卫侯之兄辄。盗，贱也。其曰兄，母兄也。目卫侯，卫侯累也。",
                    "zhushu": "凯曰：“诸侯之尊，弟兄不得以属通。经不书卫公子，而斥言卫侯之兄者，恶其不能保护其兄，乃为盗所杀，故称至贱。”杀至责。〇恶其，乌路反。"
                },
                {
                    "paragraph": "然则何为不为君也？",
                    "zhushu": "嫡兄冥为君。〇嫡，丁历反。"
                },
                {
                    "paragraph": "曰：有天疾者，不得入乎宗庙。辄者何也？曰：两足不能相过，齐谓之綦，楚谓之踙，卫谓之辄。",
                    "zhushu": "○綦，音其，又其冀反。刘兆云：“綦，连并也。”踙，女辄反。刘兆云：“聚合不觧也。”辄，本亦作“絷”，刘兆云：“如见绊絷也。”"
                },
                {
                    "paragraph": "○冬，十月，宋华亥、向宁、华定出奔陈。",
                    "zhushu": "徐邈曰：“月者，盖三卿同出，为祸害重也。君以㠯为体，民以君为命，凡为忧者大，害民处甚，春秋皆变常文而示所谨，非徒足以见时事之实，亦知安危监戒云耳。”○处，昌虑反。以见，贤徧反。"
                },
                {
                    "paragraph": "○十有一月辛卯，蔡侯庐卒。",
                    "zhushu": "",
                    "type": 2
                },
                {
                    "paragraph": "二十有一年，春，王三月，葬蔡平公。〇夏，晋侯使士鞅来聘。○宋华亥、向宁、华定自陈入于宋南里以叛。“自陈”，陈有奉焉尔。“入”者，内弗受也。其曰“宋南里”，宋之南鄙也。“以”者，不以者也。“叛”，直叛也。",
                    "zhushu": "言不作乱。"
                },
                {
                    "paragraph": "○秋，七月壬午朔，日有食之。○八月乙亥，叔辄卒。",
                    "zhushu": "叔弓之子。"
                },
                {
                    "paragraph": "○冬，蔡侯东出奔楚。“东”者，东国也。何为谓之东也？王父诱而杀焉，",
                    "zhushu": "楚子虔诱蔡侯般，杀之于申。〇蔡侯东，左氏及公羊作“蔡侯朱。"
                },
                {
                    "paragraph": "父执而用焉，",
                    "zhushu": "“执蔡出子友以归，用之”是也。"
                },
                {
                    "paragraph": "奔而又奔之。曰“东”，恶之而贬之也。",
                    "zhushu": "奔既罪矣，又奔雠国，恶莫大焉。〇恶之，乌路反。"
                },
                {
                    "paragraph": "○公如晋，至河乃复。",
                    "zhushu": "",
                    "type": 2
                },
                {
                    "paragraph": "二十有二年，春，齐侯伐莒。○宋华亥、向宁、华定自宋南里出奔楚。自宋南里者，专也。",
                    "zhushu": "专制南里。"
                },
                {
                    "paragraph": "○大搜于昌间。",
                    "zhushu": "〇间，如字，一音简。"
                },
                {
                    "paragraph": "秋而曰搜，此春也，其曰“搜”何也？以搜事也。〇夏，四月乙丑，天王崩。〇六月，叔鞅如京师。○葬景王。",
                    "zhushu": "叔鞅，叔弓子。天子志崩不志葬，志葬，危不得以礼葬也。月者，亦为葬景王起。○亦为，于伪反。"
                },
                {
                    "paragraph": "王室乱。“乱”之为言，事未有所成也。",
                    "zhushu": "尹氏立子朝，刘氏、单氏立王猛。俱夫定也。"
                },
                {
                    "paragraph": "刘子、单子以王猛居于皇。",
                    "zhushu": "皇，地。〇单，音善。"
                },
                {
                    "paragraph": "“以”者，不以者也。王猛嫌也。",
                    "zhushu": "直言王猛，不言王子，是有当国之嫌。"
                },
                {
                    "paragraph": "○秋，刘子、单子以王猛入于王城。“以”者，不以者也。“入”者，内弗受也。",
                    "zhushu": "猛，非正也。"
                },
                {
                    "paragraph": "○冬，十月，王子猛卒。此不卒者也，",
                    "zhushu": "未成君也。"
                },
                {
                    "paragraph": "其曰“卒”，失嫌也。",
                    "zhushu": "猛本有当国之嫌，其卒则失嫌，故录之。"
                },
                {
                    "paragraph": "○十有二月癸酉，日有食之。",
                    "zhushu": "",
                    "type": 2
                },
                {
                    "paragraph": "二十有三年，春，王正月，叔孙婼如晋。○癸丑，叔鞅卒。○晋人执我行人叔孙婼。〇晋人围郊。",
                    "zhushu": "郊，周邑也。"
                },
                {
                    "paragraph": "〇夏六月，蔡侯东国卒于楚。",
                    "zhushu": "不日，在外也。以罪出奔，又奔雠国，故不葬。"
                },
                {
                    "paragraph": "○秋七月，莒子庚舆来奔。○戊辰，吴败顿、胡、沈、蔡、陈、许之师于鸡甫。",
                    "zhushu": "鸡甫，楚地。○鸡甫，左氏作“鸡。"
                },
                {
                    "paragraph": "胡子髠、沈子盈灭。",
                    "zhushu": "国虽存，君死曰灭。○髠，苦门反。盈，本亦作“逞”。"
                },
                {
                    "paragraph": "中国不言败，此其言败，何也？",
                    "zhushu": "据宣十二年，晋荀林父及楚子战于邲，晋师败绩，不言楚败晋师。"
                },
                {
                    "paragraph": "中国不败，胡子髠、沈子盈其灭乎？其言败，释其灭也。",
                    "zhushu": "若师不败，则君无由灭也。贤胡、沈之君死社稷。"
                },
                {
                    "paragraph": "获陈夏啮。获者，非与之辞也，",
                    "zhushu": "贤夏啮，虽获不病，以其得众也。义与华元同。○夏，户雅反。啮，五结反。"
                },
                {
                    "paragraph": "上下之称也。",
                    "zhushu": "君死曰灭，臣得曰获，君臣之称。○之称，尺证反，注“之称”同。"
                },
                {
                    "paragraph": "○天王居于狄泉。",
                    "zhushu": "敬㠪辟子朝。狄泉，周地。〇辞，音避。"
                },
                {
                    "paragraph": "始王也。其曰天王，因其居而王之也。",
                    "zhushu": "天子逾年即位称王。敬王逾年而出，故曰始王。虽不在国，行即位之礼。王者以天下为家，故居于狄泉称王。"
                },
                {
                    "paragraph": "尹氏立王子朝。",
                    "zhushu": "隐四年“卫人立晋”，传曰：“称人以立，得众也。”此言尹氏立，明唯尹氏欲立之。"
                },
                {
                    "paragraph": "立者，不宜立者也。朝之不名何也？",
                    "zhushu": "据晋之名恶，今朝亦恶，怪不直名而言王子。○恶，乌路反，下同。"
                },
                {
                    "paragraph": "别嫌乎尹氏之朝也。",
                    "zhushu": "若但言尹氏立朝，则嫌朝是尹氏之子，故言王子以别之。〇别，彼列反。"
                },
                {
                    "paragraph": "○八月乙未，地震。○冬，公如晋，至河，公有疾，乃复。疾不志，此其志何也？释不得入乎晋也。",
                    "zhushu": "",
                    "type": 2
                },
                {
                    "paragraph": "二十有四年，春，王二月丙戍，仲孙貜卒。○婼至自晋。大夫执则致，致则挈，由上致之也。",
                    "zhushu": "上，谓宗庙也。致臣于庙，则直名而已，所谓君前臣名。○挈，苦结反。"
                },
                {
                    "paragraph": "○夏，五月乙未朔，日有食之。○秋，八月大雩。○丁酉，𣏌伯郁厘卒。",
                    "zhushu": "○厘，力之反。"
                },
                {
                    "paragraph": "〇冬，吴灭巢。○葬𣏌平公。",
                    "zhushu": "",
                    "type": 2
                },
                {
                    "paragraph": "二十有五年，春，叔孙婼如宋。○夏，叔倪会晋赵鞅、宋乐大心、卫北宫喜、郑㳺吉、曹人、邾人、滕人、薜人、小邾人于黄父。○有鸜鹆来巢。一有一亡曰有。来者，来中国也。",
                    "zhushu": "鸜鹆不渡济，非中国之禽，故曰来。○鸜，其俱反，本又作“鹳”，音权。左氏作“鸜”，公羊作“鹳”。鹆，音欲。济，子禯反。"
                },
                {
                    "paragraph": "鸜鹆穴者而曰巢，",
                    "zhushu": "刘向曰：“去穴而巢，此阴居阳位，臣逐君之象也。”"
                },
                {
                    "paragraph": "或曰，增之也。",
                    "zhushu": "如増言巢尔，其实不巢也。雍曰：“凡春秋记灾异，未有妄加之文，或说非也。”"
                },
                {
                    "paragraph": "○秋，七月上辛，大雩。季辛，又雩。季者，有中之辞也。",
                    "zhushu": "不言中辛，中辛无事。"
                },
                {
                    "paragraph": "又，有继之辞也。",
                    "zhushu": "缘有上辛大雩，故言又也。"
                },
                {
                    "paragraph": "○九月乙亥，公孙于齐。孙之为言，犹孙也，讳奔也。次于阳州。次，止也。",
                    "zhushu": "阳州，齐竟上之地。未敢直前，故止竟也。○公孙，音逊，本亦作“逊”，下同。齐竟，音境，下同。"
                },
                {
                    "paragraph": "齐侯唁公于野井。",
                    "zhushu": "野井，齐地。齐侯来唁公，公逆之至野井。唁音彦。"
                },
                {
                    "paragraph": "吊失国曰唁，唁公不得入于鲁也。○冬，十月戊辰，叔孙婼卒。〇十有一月己亥，宋公佐卒于曲棘，",
                    "zhushu": "曲棘，宋也。"
                },
                {
                    "paragraph": "邡公也。",
                    "zhushu": "邡当为访。访，谋也。言宋公所以卒于曲棘者，欲谋纳公。○邡音方，又音访。"
                },
                {
                    "paragraph": "○十有二月，齐侯取郓。",
                    "zhushu": "取郓以居公。"
                },
                {
                    "paragraph": "取，易辞也。内不言取，以其为公取之，故易言之也。",
                    "zhushu": "○易，以豉反。为，于伪反。",
                    "type": 2
                },
                {
                    "paragraph": "二十有六年，春，王正月，葬宋元公。○三月，公至自齐，居于郓。公次于阳州，其曰“至自齐”何也？",
                    "zhushu": "据公但至阳州，未至齐。"
                },
                {
                    "paragraph": "以齐侯之见公，可以言“至自齐”也。",
                    "zhushu": "“齐侯唁公于野井”，以亲见齐侯为重，故可言“至自齐”。"
                },
                {
                    "paragraph": "“居于郓”者，公在外也。",
                    "zhushu": "若但言“公至自齐”，而不言居干郓，则公得归国。欲明公实在外，故言“居于郓”。"
                },
                {
                    "paragraph": "“至自齐”，道义不外公也。",
                    "zhushu": "“至自齐”者，臣子喜君父得反，致宗庙之辞尔。今君虽在外，犹以在国之礼录之，是崇君之道。"
                },
                {
                    "paragraph": "○夏，公围成。",
                    "zhushu": "成，孟氏邑。"
                },
                {
                    "paragraph": "非国不言围，所以言围者，以大公也。",
                    "zhushu": "崇大其事。"
                },
                {
                    "paragraph": "○秋，公会齐侯、莒子、邾子、𣏌伯，盟于鄟陵。",
                    "zhushu": "鄟陵，某地。○鄟陵，音专，又市转反。"
                },
                {
                    "paragraph": "公至自会，居于郓”，公在外也。“至自会”，道义不外公也。○九月庚申，楚子居卒。○冬十月，天王入于成周。周有入无出也。",
                    "zhushu": "始即位，非其所，今得还复据宗庙，是内故可言入。若即位在庙，则王者无外，不言出。"
                },
                {
                    "paragraph": "尹氏、召伯、毛伯以王子朝奔楚，远矣，非也。",
                    "zhushu": "雍曰：“奔篡君之贼，其责远矣。”○召，上照反。篡，初患反。"
                },
                {
                    "paragraph": "奔，直奔也。",
                    "zhushu": "",
                    "type": 2
                },
                {
                    "paragraph": "二十有七年，春，公如齐。",
                    "zhushu": "自郓行。"
                },
                {
                    "paragraph": "公至自齐，居于郓。公在外也。○夏四月，吴弑其君僚。",
                    "zhushu": "○僚，力雕反。"
                },
                {
                    "paragraph": "○楚杀其大夫郄宛。",
                    "zhushu": "○宛，于阮反，又于元反。"
                },
                {
                    "paragraph": "○秋，晋士鞅、宋乐祁犁、卫北宫喜、曹人、邾人、滕人会于扈。",
                    "zhushu": "〇祁犁，力兮反，又力私反。扈，音户。"
                },
                {
                    "paragraph": "○冬十月，曹伯午卒。○邾快来奔。",
                    "zhushu": "徐邈曰：“自此已前，邾𢌿我、庶其并来奔，今邾快又至。三叛之人，俱以鲁为主。邾、鲁邻国，而聚其逋逃，为过之甚，故悉书之以示讥也。小国无大夫，故但举名而略其氏。○邾快，苦夬反。𢌿，必二反，本或作“鼻”。逋逃，布吴反。"
                },
                {
                    "paragraph": "○公如齐。公至自齐，居于郓。",
                    "zhushu": "",
                    "type": 2
                },
                {
                    "paragraph": "二十有八年，春，王三月，葬曹悼公。○公如晋，次于乾侯。",
                    "zhushu": "不得入于晋。乾侯，晋地。"
                },
                {
                    "paragraph": "公在外也。○夏，四月丙戍，郑伯宁卒。",
                    "zhushu": "○宁，下滕子宁，皆如字。"
                },
                {
                    "paragraph": "○六月，葬郑定公。○秋七月，癸巳，滕子宁卒。○冬，葬滕悼公。",
                    "zhushu": "",
                    "type": 2
                },
                {
                    "paragraph": "二十有九年，春，公至自乾侯，居于郓。",
                    "zhushu": "以乾侯致，不得见晋侯故。"
                },
                {
                    "paragraph": "齐侯使髙张来唁公。唁公不得入于鲁也。○公如晋，次于乾侯。○夏，四月庚子，叔倪卒。季孙意如曰：“叔倪无病而死，此皆无公也。是天命也，非我罪也。”",
                    "zhushu": "言叔倪欲纳公，无病而死，此皆天命，使鲁无君尔，鲁公之出，非我罪。○叔倪，五计反，又五兮反，左氏作“诣”。"
                },
                {
                    "paragraph": "〇秋，七月。○冬十月，郓溃。溃之为言，上下不相得也。上下不相得则恶矣，亦讥公也。",
                    "zhushu": "公既出奔，不能改徳修行，居郓小邑，复使溃乱，徳之不建，如此之甚。○溃，户内反。恶，乌路反，又如字。行，下孟反。复，扶又反。"
                },
                {
                    "paragraph": "昭公出奔，民如释重负。",
                    "zhushu": "传明昭公有过，非但季氏之罪。",
                    "type": 2
                },
                {
                    "paragraph": "三十年春，王正月，公在乾侯。中国不存公，存公，故也。",
                    "zhushu": "中国，犹国中也。"
                },
                {
                    "paragraph": "○夏，六月庚辰，晋侯去疾卒。",
                    "zhushu": "○去，起吕反。"
                },
                {
                    "paragraph": "○秋，八月，葬晋顷公。",
                    "zhushu": "〇顷，音倾。"
                },
                {
                    "paragraph": "○冬，十有二月，吴灭徐，",
                    "zhushu": "灭夷狄时。月者，为下奔起。○为，于伪反。"
                },
                {
                    "paragraph": "徐子章羽奔楚。",
                    "zhushu": "奔而名者，有罪恶也。〇恶，乌洛反。",
                    "type": 2
                },
                {
                    "paragraph": "三十有一年，春，王正月，公在乾侯。○季孙意如会晋荀栎于适历。",
                    "zhushu": "适历，晋地。○㧰，音历，旧作跞。适，丁历反。"
                },
                {
                    "paragraph": "○夏，四月丁巳，薛伯榖卒。○晋侯使荀栎唁公于乾侯。唁公不得入于鲁也。曰：既为君言之矣，不可者意如也。",
                    "zhushu": "言己巳告鲁求纳君，唯意如不肯。○为，于伪反。"
                },
                {
                    "paragraph": "○秋，葬薛献公。○冬，黑肱以滥来奔。其不言邾黑肱何也？",
                    "zhushu": "据襄二十一年“邾庶其以漆、闾丘来奔”言邾。○肱，古弘反。滥，力甘反，又力暂反。"
                },
                {
                    "paragraph": "别乎邾也。",
                    "zhushu": "邾以滥邑封黑肱，故别之若国。〇别，彼列反。"
                },
                {
                    "paragraph": "其不言滥子何也？",
                    "zhushu": "据既别之为国，则应书其爵。"
                },
                {
                    "paragraph": "非天子所封也。来奔，内不言叛也。○十有二月辛亥朔，日有食之。",
                    "zhushu": "",
                    "type": 2
                },
                {
                    "paragraph": "三十有二年，春，王正月，公在乾侯，取阚。",
                    "zhushu": "○阚，〇暂反。"
                },
                {
                    "paragraph": "〇夏，吴伐越。○秋，七月。○冬，仲孙何忌会晋韩不信、齐髙张、宋仲几、卫大叔申、郑国参、曹人、莒人、邾人、薛人、𣏌人、小邾人城成周。天子微，诸侯不享觐。",
                    "zhushu": "享，献也。觐，见也。言天子㣲弱，四方诸侯不复贡献，又无朝见之礼。○大，音泰。享，许丈反。觐，其靳反。见，贤徧反。复，扶又反。朝，直遥反。"
                },
                {
                    "paragraph": "天子之在者，惟𥙊与号，",
                    "zhushu": "𥙊，谓郊上帝。号，谓称王。"
                },
                {
                    "paragraph": "故诸侯之大夫相帅以城之，此变之正也。○十有二月己未，公薨于乾侯。",
                    "zhushu": ""
                }
            ]
        },
        {
            "name": "定公第十一",
            "paragraphs": [
                {
                    "paragraph": "定公第十一",
                    "zhushu": "○定公名宋，昭公庶弟。敬王十一年即位。",
                    "type": 1
                },
                {
                    "paragraph": "元年春，王。不言正月，定无正也。定之无正，何也？昭公之终，非正终也；",
                    "zhushu": "死在外故。"
                },
                {
                    "paragraph": "定之始，非正始也。昭无正终，故定无正始。不言即位，丧在外也。○三月，晋人执宋仲几于京师。",
                    "zhushu": "晋执人于尊者之侧，而不以归京师，故但言其执，不书所归。徐邈曰：“案传定元年不书正月，言定无正也。然则改元即位在于此年，故不可以不书。王书正，必有月以承之，故因其执月以表年首尔，不以谨仲几也。”。"
                },
                {
                    "paragraph": "此大夫，其曰人，何也？微之也。何为微之？不正其执人于尊者之所也，不与大夫之伯讨也。○夏，六月癸亥，公之丧至自乾侯。○戊辰，公即位。殡然后即位也。",
                    "zhushu": "周人殡于西皆之上。"
                },
                {
                    "paragraph": "定无正，见无以正也。逾年不言即位，是有故公也；",
                    "zhushu": "谓昭公在外。故○见，贤徧反。"
                },
                {
                    "paragraph": "言即位，是无故公也。即位，授受之道也。",
                    "zhushu": "先君见授，后君乃受，故须棺在殡，乃言即位。"
                },
                {
                    "paragraph": "先君无正终，则后君无正始也；先君有正终，则后君有正始也。戊辰，公即位，谨之也。定之即位，不可不察也。公即位，何以日也？",
                    "zhushu": "据未有日者。"
                },
                {
                    "paragraph": "戊辰之日，然后即位也。癸亥，公之丧至自乾侯，何为戊辰之日，然后即位也？",
                    "zhushu": "癸亥去戊辰六日，怪不即位。"
                },
                {
                    "paragraph": "正君乎国，然后即位也。",
                    "zhushu": "诸侯五日而殡，今以君始死之礼治之，故须殡而后言即位。"
                },
                {
                    "paragraph": "沈子曰：“正棺乎两楹之间，然后即位也。”",
                    "zhushu": "两楹之间，南面之君听治之处。〇之处，昌虑反。"
                },
                {
                    "paragraph": "内之大事日。即位，君之大事也，其不日，何也？以年决者，不以日决也。此则其日，何也？著之也。",
                    "zhushu": "欲有所见。"
                },
                {
                    "paragraph": "何著焉？逾年即位，厉也。",
                    "zhushu": "厉，危也。公丧在外，逾年六月乃得即位，危，故日之。"
                },
                {
                    "paragraph": "于厉之中，又有义也。",
                    "zhushu": "先君未殡，则后君不得即位。"
                },
                {
                    "paragraph": "未殡，虽有天子之命犹不敢，况临诸臣乎？",
                    "zhushu": "以轻喻重也。虽为天子所召，不敢背殡而往，况君丧未殡，而行即位之礼，以临诸臣乎？"
                },
                {
                    "paragraph": "周人有丧，鲁人有丧，周人吊，鲁人不吊。周人曰：“固吾臣也，使人可也。”鲁人曰：“吾君也，亲之者也，使大夫则不可也。”故周人吊，鲁人不吊，以其下成、康为未久也。",
                    "zhushu": "周道尚明，无愧于不往。"
                },
                {
                    "paragraph": "君，至尊也，去父之殡而往吊，犹不敢，况未殡而临诸臣乎？○秋，七月癸巳，葬我君昭公。○九月，大雩。雩月，雩之正也。秋大雩，非正也。秋大雩之为非正，何也？",
                    "zhushu": "各禾稼既成，犹雩，则非礼可知。秋，禾稼始苗，嫌当湏雨，故问也。"
                },
                {
                    "paragraph": "毛泽未尽，人力未竭，未可以雩也。",
                    "zhushu": "邵曰：“凡地之所生谓之毛。公羊传曰“锡之不毛之地”是也。言秋百谷之润泽未尽也。人力未尽，谓耕耘之功未毕。”○耘，本又作芸，音云。"
                },
                {
                    "paragraph": "雩月，雩之正也。月之为雩之正，何也？其时穷，人力尽，然后雩，雩之正也。何谓其时穷，人力尽？是月不雨，则无及矣；是年不艾，则无食矣，是谓其时穷，人力尽也。雩之必待其时穷、人力尽，何也？雩者，为旱求者也。求者，请也。古之人重请。何重乎请？人之所以为人者，让也。请道去让也，则是舍其所以为人也，是以重之。焉请哉？请乎应上公。古之神人有应上公者，通乎阴阳，君亲帅诸大夫道之而以请焉。",
                    "zhushu": "道之，谓君必为先也。其祷辞曰：“方今大旱，野无生稼，寡人当死，百姓何谤？不敢烦民请命，愿抚万民，以身塞无状。”祷，亦请也。此即请辞也。〇艾，鱼废反。为旱，于伪反。去让，羌吕反。是舍，音舍。焉请，于虔反。应上，时掌反。道之，音导。"
                },
                {
                    "paragraph": "夫请者，非可诒托而往也，必亲之者也，是以重之。",
                    "zhushu": "诒托，犹假寄。○诒，以之反。"
                },
                {
                    "paragraph": "○立炀宫。",
                    "zhushu": "炀宫，伯禽子庙，毁已久。〇炀宫，余亮反，炀公之庙也。炀公，伯禽子。"
                },
                {
                    "paragraph": "立者，不宜立者也。○",
                    "zhushu": ""
                },
                {
                    "paragraph": "冬，十月，陨霜杀菽。",
                    "zhushu": "建酉之月，陨霜杀菽，非常之灾。"
                },
                {
                    "paragraph": "未可以杀而杀，举重；",
                    "zhushu": "举杀豆，则杀草可知。"
                },
                {
                    "paragraph": "可杀而不杀，举轻。",
                    "zhushu": "不杀草，则不杀菽亦显，僖三十三年“陨霜不杀草”是也。"
                },
                {
                    "paragraph": "其曰菽，举重也。",
                    "zhushu": "",
                    "type": 2
                },
                {
                    "paragraph": "二年，春，王正月。○夏，五月壬辰，雉门及两观灾。",
                    "zhushu": "雉门，公宫之南门。两观，阙也。〇两观，工唤反，注及下文同。"
                },
                {
                    "paragraph": "其不曰“雉门灾及两观”，何也？",
                    "zhushu": "据先书雉门，则应言“雉门灾及两观”。郑嗣曰：“据灾实从雉门起，应言“雉门灾及两观”。”。"
                },
                {
                    "paragraph": "灾自两观始也，不以尊者亲灾也。",
                    "zhushu": "始灾者，两观也。郑嗣曰：“今以灾在两观下，使若两观始灾者。不以雉门亲灾。"
                },
                {
                    "paragraph": "先言雉门，尊尊也。",
                    "zhushu": "欲言两观灾及雉门，则卑不可以及尊。灾不从雉门起，故不得言“雉门灾及两观”。”两观始灾，故灾在两观下也。郑嗣曰：“欲以两观亲灾，则经宜言“两观灾，及雉门”。雉门尊，两观卑，卑不可以及尊，故不得不先言雉门，而后言两观。欲令两观始灾，故灾在两观下尔。”○令，力呈反。"
                },
                {
                    "paragraph": "○秋，楚人伐吴。○冬，十月，新作雉门及两观。言新，有旧也。作，为也，有加其度也。此不正，其以尊者亲之，何也？",
                    "zhushu": "不正，谓更广大之，不合法度也。据当讳。而以雉门亲“新“作”之下。"
                },
                {
                    "paragraph": "虽不正也，于美犹可也。",
                    "zhushu": "改旧虽不合正，修饰美好之事，差可以雉门亲之。○差，初卖反。",
                    "type": 2
                },
                {
                    "paragraph": "三年，春，王正月，公如晋，至河乃复。○三月辛卯，邾子穿卒。",
                    "zhushu": "○穿，音川。"
                },
                {
                    "paragraph": "○夏，四月。○秋，葬邾庄公。〇冬，仲孙何忌及邾子盟于拔。",
                    "zhushu": "拔，地名。〇拔，皮八反。",
                    "type": 2
                },
                {
                    "paragraph": "四年，春，王二月，癸巳，陈侯吴卒。○三月，公会刘子、晋侯、宋公、蔡侯、卫侯、陈子、郑伯、许男、曹伯、莒子、邾子、顿子、胡子、滕子、薛伯、𣏌伯、小邾子、齐国夏于召陵，侵楚。",
                    "zhushu": "○夏，户雅反。召，诗照反。"
                },
                {
                    "paragraph": "○夏，四月庚辰，蔡公孙姓帅师灭沈，以沈子嘉归，杀之。",
                    "zhushu": "〇公孙姓，音生，又如字。"
                },
                {
                    "paragraph": "○五月，公及诸侯盟于皋鼬。",
                    "zhushu": "召陵会刘子、诸侯，摠言之也。皋鼬，地名。〇鼬，由又反。"
                },
                {
                    "paragraph": "一事而再会，公志于后会也。后，志疑也。",
                    "zhushu": "公畏楚强，疑于侵之，故复会，更谋也。不日者，后楚伐蔡，不能救，故○复会，扶又反。"
                },
                {
                    "paragraph": "𣏌伯成卒于会。○六月，葬陈惠公。〇许迁于容城。○秋七月，公至自会。○刘卷卒。",
                    "zhushu": "刘，采地。○刘卷，音权。采，七代反。"
                },
                {
                    "paragraph": "此不卒而卒者，贤之也。寰内诸侯也，非列土诸侯，此何以卒也？",
                    "zhushu": "天子畿内大夫有采地者，谓一寰内诸侯，非列士之诸侯，虽贤犹不当卒。〇寰内，音环。"
                },
                {
                    "paragraph": "天王崩，为诸侯主也。",
                    "zhushu": "昭二十二年，景王崩，尝以宾主之礼相接。能为诸侯主，所以为贤。"
                },
                {
                    "paragraph": "○葬𣏌悼公。○楚人围蔡。○晋士鞅、卫孔圉帅师伐鲜虞。○葬刘文公。○",
                    "zhushu": ""
                },
                {
                    "paragraph": "冬，十有一月，庚午，蔡侯以吴子及楚人战于伯举，楚师败绩。吴其称子，何也？以蔡侯之以之，举其贵者也。",
                    "zhushu": "贵，谓子也。"
                },
                {
                    "paragraph": "蔡侯之以之，则其举贵者，何也？吴信中国而攘夷狄，吴进矣。其信中国而攘夷狄奈何？子胥父诛于楚也，",
                    "zhushu": "子胥父，伍奢也，为楚平王所杀。〇信，音申。攘，如羊反，却也。"
                },
                {
                    "paragraph": "挟弓持矢而干阖庐。",
                    "zhushu": "见不以礼曰干。欲因阖庐复父之雠。〇挟，户牒反，又子恊反。阖，户腊反。庐，力居反。见，贤徧及。"
                },
                {
                    "paragraph": "阖庐曰：“大之甚，勇之甚！”",
                    "zhushu": "子胥匹夫，乃欲复雠于国君，其孝甚大，其心甚勇。"
                },
                {
                    "paragraph": "为是欲兴师而伐楚。子胥谏曰：“臣闻之，君不为匹夫兴师。且事君犹事父也，亏君之义，复父之雠，臣弗为也。”于是止。蔡昭公朝于楚，有美裘，正是日，囊瓦求之，",
                    "zhushu": "正是日，谓昭公始朝楚之日。○为是，于伪反，“不为”及下“为是”皆同。朝于，直遥反，注同。囊，乃郎反。"
                },
                {
                    "paragraph": "昭公不与。为是拘昭公于南郢，",
                    "zhushu": "南郢，楚都。○郢，以井反，又以正反。"
                },
                {
                    "paragraph": "数年然后得归，乃用事乎汉，",
                    "zhushu": "用事者，祷汉水神。〇数，所主反。"
                },
                {
                    "paragraph": "曰：“苟诸侯有欲伐楚者，寡人请为前列焉。”楚人闻之而怒，为是兴师而伐蔡。蔡请救于吴。子胥曰：“蔡非有罪，楚无道也。君若有忧中国之心，则若此时可矣。”为是兴师而伐楚。何以不言救也？",
                    "zhushu": "据实救蔡。"
                },
                {
                    "paragraph": "救大也。",
                    "zhushu": "夷狄渐进，未同于中国。"
                },
                {
                    "paragraph": "楚囊瓦出奔郑。",
                    "zhushu": "知见伐由己，故惧而出奔。"
                },
                {
                    "paragraph": "庚辰，吴入楚。日入，易无楚也。易无楚者，坏宗庙，徙陈器，挞平王之墓。",
                    "zhushu": "郑嗣曰：“陈器，乐县也。礼，诸侯轩县。”言吴人坏楚宗庙，徙其乐器，鞭其君之尸，楚无能亢御之者，若曰无人也。○易，以豉反。坏音怪。挞，土达反。县音玄。元，苦浪反。"
                },
                {
                    "paragraph": "何以不言灭也？",
                    "zhushu": "据宗庙既毁，乐器已徙，则是灭也。"
                },
                {
                    "paragraph": "欲存楚也。其欲存楚奈何？昭王之军败而逃，父老送之曰：“寡人不肖，亡先君之邑，父老反矣，何忧无君？寡人且用此入海矣。”父老曰：“有君如此其贤也，以众不如吴，以必死不如楚。”",
                    "zhushu": "雍曰：“吴胜而骄，楚败而奋。”○肖音笑。奋，方问反。"
                },
                {
                    "paragraph": "相与击之，一夜而三败吴人，复立。",
                    "zhushu": "楚复立也。○败，必迈反。复，扶又反。"
                },
                {
                    "paragraph": "何以谓之吴也？",
                    "zhushu": "据战称子。"
                },
                {
                    "paragraph": "狄之也。何谓狄之也？君居其君之寝，而妻其君之妻；大夫居其大夫之寝，而妻其大夫之妻。盖有欲妻楚王之母者，不正，乘败人之绩而深为利，居人之国，故反其狄道也。",
                    "zhushu": "",
                    "type": 2
                },
                {
                    "paragraph": "五年，春，王三月，辛亥，朔，日有食之。○夏，归粟于蔡。",
                    "zhushu": "蔡侯比年在楚，又为楚所伐，饥，故诸侯归之粟。"
                },
                {
                    "paragraph": "诸侯无粟，诸侯相归粟，正也。孰归之？诸侯也。不言归之者，专辞也，",
                    "zhushu": "不言归之者，主名，若独是鲁也。"
                },
                {
                    "paragraph": "义迩也。",
                    "zhushu": "言此是迩近之事，故不足具列诸侯。"
                },
                {
                    "paragraph": "○于越入吴。",
                    "zhushu": "旧说：“于越，夷言也。春秋即其所以自称者书之，见其不能慕中国，故以本俗名自通。〇见其，贤徧反。"
                },
                {
                    "paragraph": "○六月丙申，季孙意如卒。",
                    "zhushu": "传例曰：“大夫不日卒，恶也。”意如逐昭公而日卒者，明定之得立由于意如。春秋因定之不恶，而书日以示讥，亦犹公子翚非桓之罪人，故于桓不贬。○恶，乌路反。翚，许韦反。"
                },
                {
                    "paragraph": "○秋，七月壬子，叔孙不敢卒。○冬，晋士鞅帅师围鲜虞。",
                    "zhushu": "",
                    "type": 2
                },
                {
                    "paragraph": "六年，春，王正月，癸亥，郑游速帅师灭许，以许男斯归。○二月，公侵郑。公至自侵郑。○夏，季孙斯、仲孙何忌如晋。",
                    "zhushu": "仲孙忌而曰仲孙何忌，𡩋所未详。公羊传曰：“讥二名。”。"
                },
                {
                    "paragraph": "○秋，晋人执宋行人乐祁犁。○冬，城中城。城中城者，三家张也。",
                    "zhushu": "大夫称家。三家：仲孙、叔孙、季孙也。三家侈张，故公惧而修内城。讥公不务德政，恃城以自固。○张，如字，一音丁亮反，注同。"
                },
                {
                    "paragraph": "或曰：非外民也。○季孙斯、仲孙忌帅师围郓。",
                    "zhushu": "",
                    "type": 2
                },
                {
                    "paragraph": "七年，春，王正月。○夏，四月。○秋，齐侯、郑伯盟于咸。",
                    "zhushu": "○咸，音咸。"
                },
                {
                    "paragraph": "○齐人执卫行人北宫结，以侵卫。以，重辞也。卫人重北宫结。",
                    "zhushu": "齐以卫重结，故执以侵之，若楚执宋公以伐宋。凡言以，皆非所宜以。"
                },
                {
                    "paragraph": "○齐侯、卫侯盟于沙。",
                    "zhushu": "沙，地。"
                },
                {
                    "paragraph": "○大雩。○齐国夏帅师伐我西鄙。○九月，大雩。○冬，十月。",
                    "zhushu": "",
                    "type": 2
                },
                {
                    "paragraph": "八年，春，王正月，公侵齐。公至自侵齐。○二月，公侵齐。",
                    "zhushu": "未得志故。"
                },
                {
                    "paragraph": "三月，公至自侵齐。公如，往时致月，危致也；往月致时，危往也。往月致月，恶之也。",
                    "zhushu": "○恶，乌路反。"
                },
                {
                    "paragraph": "○曹伯露卒。○夏，齐国夏帅师伐我西鄙。○公会晋师于瓦。",
                    "zhushu": "瓦，卫地也。"
                },
                {
                    "paragraph": "公至自瓦。○秋，七月戊辰，陈侯柳卒。",
                    "zhushu": "○柳，良久反。"
                },
                {
                    "paragraph": "○晋士鞅帅师侵郑，遂侵卫。○葬曹靖公。○九月，葬陈怀公。○季孙斯、仲孙何忌帅师侵卫。○冬，卫侯、郑伯盟于曲濮。",
                    "zhushu": "曲濮，卫地。○濮，音卜。"
                },
                {
                    "paragraph": "○从祀先公。贵复正也。",
                    "zhushu": "文公逆祀，今还顺。"
                },
                {
                    "paragraph": "○盗窃寳玉、大弓。寳玉者，封圭也。",
                    "zhushu": "始封之圭。"
                },
                {
                    "paragraph": "大弓者，武王之戎弓也。",
                    "zhushu": "是武王征伐之弓。"
                },
                {
                    "paragraph": "周公受赐，藏之鲁。",
                    "zhushu": "周公受赐于周，藏之鲁者，欲世世子孙无忘周德也。"
                },
                {
                    "paragraph": "非其所以与人而与人，谓之亡；",
                    "zhushu": "亡，失也。"
                },
                {
                    "paragraph": "非其所取而取之，谓之盗。",
                    "zhushu": "",
                    "type": 2
                },
                {
                    "paragraph": "九年，春，王正月。〇夏，四月戊申，郑伯虿卒。",
                    "zhushu": "〇虿，田迈反。"
                },
                {
                    "paragraph": "〇得寳玉、大弓，",
                    "zhushu": "杜预曰：弓，王国之分器也。得之足以为荣，失之足以为辱，故重而书之。〇分器，扶问反。"
                },
                {
                    "paragraph": "其不地，何也？寳玉大弓，在家则羞，不目羞也。",
                    "zhushu": "国之大寳，在家则羞也，况陪臣专之乎？耻甚而不目其地。"
                },
                {
                    "paragraph": "恶得之？",
                    "zhushu": "恶于何也。○恶，音乌，注亦同。"
                },
                {
                    "paragraph": "得之堤下。或曰：阳虎以解众也。○六月，葬郑献公。○秋，齐侯、卫侯次于五氏。",
                    "zhushu": "五氏，晋地。"
                },
                {
                    "paragraph": "○秦伯卒。○冬，葬秦哀公。",
                    "zhushu": "",
                    "type": 2
                },
                {
                    "paragraph": "十年，春，王三月，及齐平。",
                    "zhushu": "平前八年再侵齐之怨。"
                },
                {
                    "paragraph": "○夏，公会齐侯于颊谷。",
                    "zhushu": "○颊，古恊反，左传作“夹谷”。"
                },
                {
                    "paragraph": "公至自颊谷。离会不致，",
                    "zhushu": "雍曰：二国会曰离。各是其所是，非其所非。然则所是之是未必是，所非之非未必非。未必非者，不能非人之真非；未必是者，不能是人之真是。是非纷错，则未有是。是非不同，故曰离。离则善恶无在，善恶无在，则不足致之于宗庙。"
                },
                {
                    "paragraph": "何为致也？危之也。危之则以地致，何也？为危之也。其危奈何？曰：颊谷之会，孔子相焉。两君就坛，两相相揖。",
                    "zhushu": "将欲行盟会之礼。○舄危，于伪反。相焉，息亮反，下“两相”同。坛，徒丹反，封土曰坛。"
                },
                {
                    "paragraph": "齐人鼓噪而起，欲以执鲁君。",
                    "zhushu": "群呼曰噪。○鼓噪，素报反。呼，火故反。"
                },
                {
                    "paragraph": "孔子历阶而上，不尽一等，而视归乎齐侯，",
                    "zhushu": "阶，会坛之阶。"
                },
                {
                    "paragraph": "曰：“两君合好，夷狄之民何为来？为命司马止之。”",
                    "zhushu": "两君合会，以结亲好，而齐人欲执鲁君，此无礼之甚，故谓之夷狄之民。司马，主兵之官，使御止之。〇合好，呼报反，注同。使御，鱼吕反。"
                },
                {
                    "paragraph": "齐侯逡巡而谢曰：“寡人之过也。”退而属其二三大夫曰：“夫人率其君与之行古人之道，二三子独率我而入夷狄之俗，何为？”",
                    "zhushu": "属，语也。夫人，谓孔子也。齐人欲执鲁君，是夷狄之行。〇逡，七旬反。属，章欲反。夫人，音扶。语，鱼吕反。之行，下孟反。"
                },
                {
                    "paragraph": "罢会，齐人使优施舞于鲁君之幕下。",
                    "zhushu": "优，俳。施，其名也。幕，帐。欲嗤笑鲁君。○幕，音莫。俳，皮皆反。嗤，尺之反。"
                },
                {
                    "paragraph": "孔子曰：“笑君者罪当死。”使司马行法焉，首足异门而出。齐人来归郓、讙、龟阴之田者，盖为此也。",
                    "zhushu": "何休曰：“齐侯自颊谷归，谓晏子曰：“寡人获过于鲁侯，如之何？”晏子曰：“君子谢过以质，小人谢过以文。齐尝侵鲁四邑，请皆还之。”○讙，好官反。盖为，于伪反。"
                },
                {
                    "paragraph": "因是以见，虽有文事，必有武备，孔子于颊谷之会见之矣。",
                    "zhushu": "〇以见，贤徧反。"
                },
                {
                    "paragraph": "○晋赵鞅帅师围卫。○齐人来归郓、讙、龟阴之田。○叔孙州仇、仲孙何忌帅师围郈。",
                    "zhushu": "郈，叔孙氏邑。○郈，音后。"
                },
                {
                    "paragraph": "○秋，叔孙州仇、仲孙何忌帅师围郈。○宋乐大心出奔曹。○宋公子地出奔陈。○冬，齐俟卫侯。郑游速会于安甫。",
                    "zhushu": "安甫，地名。"
                },
                {
                    "paragraph": "○叔孙州仇如齐。○宋公之弟辰暨宋仲佗、石彄出奔陈。",
                    "zhushu": "辰为佗所强，故曰暨。○暨，其器反。佗，大河反。彄，苦候反。强，其丈反。",
                    "type": 2
                },
                {
                    "paragraph": "十有一年，春，宋公之弟辰，未失其弟也。",
                    "zhushu": "言辰未有失其为弟之道，故书“弟”以罪宋公。"
                },
                {
                    "paragraph": "及仲佗、石彄、公子地，以尊及卑也。“自陈”，陈有奉焉尔。入于萧以叛。",
                    "zhushu": "萧，宋邑。"
                },
                {
                    "paragraph": "入者，内弗受也。以者，不以也。叛，直叛也。○夏，四月。〇秋，宋乐大心自曹入于萧。",
                    "zhushu": "入萧从叛人，叛可知，故不书叛。"
                },
                {
                    "paragraph": "○冬，及郑平。",
                    "zhushu": "平六年侵郑之怨。传例曰：“盟不日者，渝盟，恶之也。”取夫详略之义，则平不日者，亦有恶矣，盖不能相结以信。○渝，羊朱反，变也。恶之，乌路反，下同。取夫，音符。"
                },
                {
                    "paragraph": "○叔还如郑莅盟。",
                    "zhushu": "○还，音旋。",
                    "type": 2
                },
                {
                    "paragraph": "十有二年，春，薛伯定卒。〇夏，葬薛襄公。〇叔孙州仇帅师堕郈。堕，犹取也。",
                    "zhushu": "陪臣专强，违背公室，恃城为固，是以叔孙堕其城，若新得之，故大堕。堕，犹取也。堕非训取，言今但毁其城，则郈永属己，若更取邑于他然。〇堕，许规反，毁也。背，音佩。"
                },
                {
                    "paragraph": "○卫公孟彄帅师伐曹。○季孙斯、仲孙何忌帅师堕费。",
                    "zhushu": "〇费，音秘。"
                },
                {
                    "paragraph": "〇秋，大雩。○冬，十月癸亥，公会齐侯，盟于黄。○十有一月丙寅朔，日有食之。○公至自黄。○十有二月，公围成。非国不言围，围成，大公也。",
                    "zhushu": "以公之重而伐小邑，则为耻深矣，故大公之事而言围，使若成是国然。"
                },
                {
                    "paragraph": "公至自围成，何以致？危之也。何危尔？造乎齐也。",
                    "zhushu": "边，谓相接。",
                    "type": 2
                },
                {
                    "paragraph": "十有三年，春，齐侯次于垂葭。",
                    "zhushu": "○葭，音加。"
                },
                {
                    "paragraph": "○夏，筑蛇渊囿。",
                    "zhushu": "蛇渊，地名。○囿，音又。"
                },
                {
                    "paragraph": "○大搜于比蒲。",
                    "zhushu": "○比，音毗。"
                },
                {
                    "paragraph": "○卫公孟彄帅师伐曹。○秋，晋赵鞅入于晋阳以叛。以者，不以者也。叛，直叛也。○冬，晋荀寅、士吉射入于朝歌以叛。",
                    "zhushu": "○射，食夜反，又食亦反。"
                },
                {
                    "paragraph": "○晋赵鞅归于晋。此叛也，其以归言之，何也？",
                    "zhushu": "据叛恶而归善。"
                },
                {
                    "paragraph": "贵其以地反也。贵其以地反，则是大利也？非大利也，许悔过也。许悔过，则何以言叛也？以地正国也。",
                    "zhushu": "地谓晋阳也。盖以晋阳之兵还正国也。公羊传曰：“逐君侧之恶人。”"
                },
                {
                    "paragraph": "以地正国，则何以言叛？",
                    "zhushu": "据是善事。"
                },
                {
                    "paragraph": "其入无君命也。",
                    "zhushu": "凯曰：“专入晋阳以兴甲兵，故不得不言叛。实以驱恶而安君，则释兵不得不言归。春秋善恶必著之义。”"
                },
                {
                    "paragraph": "○薜弑其君比。",
                    "zhushu": "〇比，必履反，又毗志反。",
                    "type": 2
                },
                {
                    "paragraph": "十有四年，春，卫公叔戍来奔。○晋赵阳出奔宋。",
                    "zhushu": "○晋赵阳，左氏作“卫赵阳”。"
                },
                {
                    "paragraph": "○二月辛巳，楚公子结、陈公孙佗人帅师灭顿，以顿子牂归。",
                    "zhushu": "〇佗，徒河反，又如字。牂，作郎反。"
                },
                {
                    "paragraph": "○夏，卫北宫结来奔。○五月，于越败吴于檇李。",
                    "zhushu": "檇李，吴地。○败，必迈反。檇李，音醉。"
                },
                {
                    "paragraph": "○公会齐侯、卫侯于牵。",
                    "zhushu": "牵，地。○牵，去贤反。"
                },
                {
                    "paragraph": "公至自会。○秋，齐侯、宋公会于洮。",
                    "zhushu": "○洮，他刀反。"
                },
                {
                    "paragraph": "○天王使石尚来归脤。",
                    "zhushu": "脤，𥙊肉。天子𥙊毕，以之赐同姓诸候，亲兄弟之国，与之共福。〇脤，市轸反。"
                },
                {
                    "paragraph": "脤者何也？俎实也，𥙊肉也。生曰脤，熟曰膰。其辞石尚，士也。",
                    "zhushu": "辞，犹书也。〇膰，音烦，本或作“烦”。"
                },
                {
                    "paragraph": "何以知其士也？天子之大夫不名，石尚欲书春秋，",
                    "zhushu": "欲著名于春秋。"
                },
                {
                    "paragraph": "谏曰：“久矣，周之不行礼于鲁也，请行脤。”贵复正也。○卫世子蒯聩出奔宋。",
                    "zhushu": "○蒯瞆，苦怪反，下五怪反。"
                },
                {
                    "paragraph": "卫公孟彄出奔郑。○宋公之弟辰自萧来奔。",
                    "zhushu": "称弟，犹未失为弟之行。○行，下孟反。"
                },
                {
                    "paragraph": "○大搜于比蒲。○邾子来会公。",
                    "zhushu": "会公于比蒲。"
                },
                {
                    "paragraph": "○城莒父及霄。",
                    "zhushu": "无“冬，𡩋”，所未详。",
                    "type": 2
                },
                {
                    "paragraph": "十有五年，春，王正月，邾子来朝。",
                    "zhushu": "○朝，直遥反。"
                },
                {
                    "paragraph": "○鼷鼠食郊牛，牛死，改卜牛。",
                    "zhushu": "不言所食，食非一处以至死。○鼷，音兮。处，昌虑反。"
                },
                {
                    "paragraph": "不敬莫大焉。",
                    "zhushu": "定公不敬最大，故天灾最甚。"
                },
                {
                    "paragraph": "○二月辛丑，楚子灭胡，以胡子豹归。○夏，五月辛亥，郊。",
                    "zhushu": "讥不时也。"
                },
                {
                    "paragraph": "○壬申，公薨于髙寝。",
                    "zhushu": "髙寝，宫名。"
                },
                {
                    "paragraph": "髙寝，非正也。○郑罕达帅师伐宋。○齐侯、卫侯次于渠蒢。",
                    "zhushu": "渠蒢，地也。〇蒢，直居反。"
                },
                {
                    "paragraph": "○邾子来奔丧。丧急，故以奔言之。○秋，七月壬申，弋氏卒。妾辞也，",
                    "zhushu": "不言夫人薨。弋氏，羊职反，哀公之母。左氏作“姒氏”。"
                },
                {
                    "paragraph": "哀公之母也。○八月庚辰，朔，日有食之。○九月，滕子来会葬。",
                    "zhushu": "邾、滕，鲁之属国。近则来奔丧，远则来会葬。于长帅之丧，同之王者，书非礼。○长，丁丈反。帅，所类反。"
                },
                {
                    "paragraph": "○丁巳，葬我君定公，雨，不克葬。葬既有日，不为雨止，礼也。雨，不克葬，丧不以制也。戊午，日下稷，乃克葬。",
                    "zhushu": "稷，昊也。下𣅳，谓晡时。〇为，于伪反。稷，如字，左氏作“𣅳”。晡，布吴反。"
                },
                {
                    "paragraph": "乃，急辞也，不足乎日之辞也。",
                    "zhushu": "宣八年注详矣。"
                },
                {
                    "paragraph": "○辛巳，葬定弋。",
                    "zhushu": "○定戈，左氏作“定姒”。"
                },
                {
                    "paragraph": "○冬，城漆。",
                    "zhushu": ""
                }
            ]
        },
        {
            "name": "哀公第十二",
            "paragraphs": [
                {
                    "paragraph": "哀公第十二",
                    "zhushu": "○哀公名蒋，敬王二十六年即位。",
                    "type": 1
                },
                {
                    "paragraph": "元年春，王正月，公即位。○楚子、陈侯、随侯、许男围蔡。",
                    "zhushu": "随久不见者，衰微也。称侯者，本爵俱侯，土地见侵削，故微尔。定六年郑灭许，今复见者，自复也。○不见，贤徧反，下“复见”同。复，扶又反。"
                },
                {
                    "paragraph": "○鼷鼠食郊牛角，改卜牛。○夏，四月辛巳，郊。此该郊之变而道之也。",
                    "zhushu": "该，备也。春秋书郊终于此，故于此备说郊之变。变，谓郊非其时，或牲被灾害。"
                },
                {
                    "paragraph": "于变之中，又有言焉。",
                    "zhushu": "于灾变之中，又有可善而言者。"
                },
                {
                    "paragraph": "“鼷鼠食郊牛角，改卜牛”，志不敬也。郊牛日展斛角而知伤，展道尽矣。",
                    "zhushu": "展道虽尽，所以备灾之道不尽。讥哀公不敬，故致天变。○斛，音纠，又音求。"
                },
                {
                    "paragraph": "郊自正月至于三月，郊之时也。夏四月郊，不时也；五月郊，不时也。夏之始可以承春，以秋之末承春之始，盖不可矣。",
                    "zhushu": "凯曰：“不时之中，有差剧也。夏始承春，方秋之末，犹为可也。”○有差，初卖反。"
                },
                {
                    "paragraph": "九月用郊，用者，不宜用者也。",
                    "zhushu": "在成十七年。"
                },
                {
                    "paragraph": "郊三卜，礼也；",
                    "zhushu": "以十二月下辛卜正月上辛，如不从，则以正月下辛卜二月上辛；如不从，则以二月下辛卜三月上辛，所谓三卜也。郑嗣曰：谓卜一辛而三也。求吉之道三，故曰“礼也”。"
                },
                {
                    "paragraph": "四卜，非礼也；",
                    "zhushu": "僖三十一年、襄十一年皆四卜。"
                },
                {
                    "paragraph": "五卜，强也。",
                    "zhushu": "成十年五卜。"
                },
                {
                    "paragraph": "卜免牲者，吉则免之，不吉则否。牛伤，不言伤之者，伤自牛作也，故其辞缓。",
                    "zhushu": "宣三年“郊牛之口伤”，以牛自伤，故加“之”，言缓辞。○则否，方九反。"
                },
                {
                    "paragraph": "全曰牲，伤曰牛，未牲曰牛，其牛一也，其所以为牛者异。",
                    "zhushu": "已卜日成牲而伤之曰牛，未卜日未成牲之牛，二者不同。"
                },
                {
                    "paragraph": "有变而不郊，故卜免牛也。已牛矣，其尚卜免之，何也？",
                    "zhushu": "灾伤不复以郊，怪复卜免之。"
                },
                {
                    "paragraph": "礼，与其亡也，宁有。",
                    "zhushu": "于礼，有卜之与无卜，宁当有卜。"
                },
                {
                    "paragraph": "尝置之上帝矣，故卜而后免之，不敢专也。",
                    "zhushu": "尝置之涤宫，名之为上帝牲矣，故不敢擅施也。○涤，徒历反。擅，市战反。施，式氏反，又如字。"
                },
                {
                    "paragraph": "卜之不吉，则如之何？不免，安置之？系而待。六月上甲始庀牲，然后左右之。",
                    "zhushu": "庀，具也。待具后牲，然后左古前牛，在我用之，不复须卜，已有新牲故也。周礼曰：“司门掌授管键”，“以启闭国门”，“𥙊祀之牛牲系焉”。然则未左右时，监门者飬之。○庀，匹尔反。键，其展反，又其偃反。监，古衔反。"
                },
                {
                    "paragraph": "子之所言者，牲之变也，而曰我一该郊之变而道之，何也？我以六月上甲始庀牲，十月上甲始系牲，十一月、十二月牲虽有变，不道也。",
                    "zhushu": "牲有变，则改卜牛，以不妨郊事，故不言其变。"
                },
                {
                    "paragraph": "待正月然后言牲之变，此乃所以该郊。",
                    "zhushu": "至郊时然后言其变，重其妨郊也。十二月不道，自前可知也。至正月然后道，则二月、三月亦可知也。此所以该郊，言其变道，尽。"
                },
                {
                    "paragraph": "郊，享道也，贵其时，大其礼，其养牲虽小不备，可也。",
                    "zhushu": "享者，饮食之道。牲有变，则改卜牛。郊日已逼，庀系之礼，虽小不备，合时得礼，用之可也。〇享，许丈反。"
                },
                {
                    "paragraph": "子不志三月卜郊，何也？",
                    "zhushu": "三月，谓十二月、正月、二月也。"
                },
                {
                    "paragraph": "郊自正月至于三月，郊之时也。",
                    "zhushu": "有变乃志，常事不书。"
                },
                {
                    "paragraph": "我以十二月下辛卜正月上辛；如不从，则以正月下辛卜二月上辛；如不从，则以二月下辛卜三月上辛；如不从，则不郊矣。",
                    "zhushu": "意欲郊而卜不吉，故曰“不从”。郊必用匕辛者，取其新絜莫先也。"
                },
                {
                    "paragraph": "○秋，齐侯、卫侯伐晋。○冬，仲孙何忌帅师伐邾。",
                    "zhushu": "",
                    "type": 2
                },
                {
                    "paragraph": "二年，春，王二月，季孙斯、叔孙州仇、仲孙何忌帅师伐邾，取漷东田，漷东，未尽也。及沂西田。沂西，未尽也。",
                    "zhushu": "漷、沂，皆水名。邵曰：“以其言东西，则知其未尽也。”〇漷东，火虢反，又音郭。沂，鱼依反。"
                },
                {
                    "paragraph": "癸巳，叔孙州仇、仲孙何忌及邾子盟于句绎。",
                    "zhushu": "句绎，邾地。○句，古侯反。绎，音亦。"
                },
                {
                    "paragraph": "三人伐而二人盟，何也？各盟其得也。",
                    "zhushu": "季孙不得田，故不与盟。〇不与，音豫。"
                },
                {
                    "paragraph": "〇夏，四月丙子，卫侯元卒。〇滕子来朝。",
                    "zhushu": "○朝，直遥反。"
                },
                {
                    "paragraph": "○晋赵鞅帅师纳卫世子蒯聩于戚。",
                    "zhushu": "郑君曰：“蒯聩欲杀母，𤫊公废之。”是也。若君薨，有反国之道，当称子某，如齐子紏也。今称世子，如君存，是春秋不与蒯聩得反立明矣。江熙曰：“郑世子忽反，正有明文，子纠但于公子为贵，非世子也。”"
                },
                {
                    "paragraph": "纳者，内弗受也。帅师而后纳者，有伐也。何用弗受也？以辄不受父之命，受之王父也。信父而辞王父，则是不尊王父也。其弗受，以尊王父也。",
                    "zhushu": "𡩋不达此义。江熙曰：“齐景公废世子，世子还国，书篡。若灵公废蒯聩立辄，则蒯聩不得复称曩日世子也。称蒯聩为世子，则灵公不命辄审矣。”此矛楯之喻也。然则从王父之言，传似失矣。经云“纳卫世子忽，复归于郑”，称世子，明正也。明正，则拒之者非邪。〇信父，音申。篡，初患反。复，扶又反。曩，乃党反。矛，五侯反，本又作“楯”，常允反，又音允。拒，音巨。邪也，似嗟反。"
                },
                {
                    "paragraph": "○秋，八月甲戍，晋赵鞅帅师及郑罕达帅师战于铁，",
                    "zhushu": "铁，卫地。○铁，他结反。"
                },
                {
                    "paragraph": "郑师败绩。○冬十月，葬卫灵公。",
                    "zhushu": "七月，葬，蒯聩之乱故也。"
                },
                {
                    "paragraph": "○十有一月，蔡迁于州来。蔡杀其大夫公子驷。",
                    "zhushu": "",
                    "type": 2
                },
                {
                    "paragraph": "三年，春，齐国夏、卫石曼姑帅师围戚。此卫事也，其先国夏，何也？子不围父也。不系戚于卫者，子不有父也。",
                    "zhushu": "江熙曰：“国夏首兵，则应言卫戚，今不言者，辟子有父也。子有父者，戚系卫，则为大夫，属于卫；子围父者，谓人伦之道绝，故以齐首之。”○曼姑，音万。辟，音避。"
                },
                {
                    "paragraph": "○夏四月甲午，地震。○五月辛卯，桓宫、僖宫灾。言“及”，则祖有尊卑，",
                    "zhushu": "解经不言及僖。"
                },
                {
                    "paragraph": "由我言之，则一也。",
                    "zhushu": "远祖恩无差降如一，故不言及。"
                },
                {
                    "paragraph": "○季孙斯、叔孙州仇帅师城启阳。",
                    "zhushu": "称帅师，有难。〇难，乃旦反。"
                },
                {
                    "paragraph": "○宋乐髠帅师伐曹。",
                    "zhushu": "○髠，苦门反。"
                },
                {
                    "paragraph": "○秋，七月丙子，季孙斯卒。○蔡人放其大夫公孙猎于吴。",
                    "zhushu": "宣元年“晋放其大夫胥甲父于卫”，传曰：“称国以放，放无罪也。”然则称人以放，放有罪也。"
                },
                {
                    "paragraph": "○冬，十月癸卯，秦伯卒。○叔孙州仇、仲孙何忌帅师围邾。",
                    "zhushu": "",
                    "type": 2
                },
                {
                    "paragraph": "四年，春，王二月庚戍，盗弑蔡侯申。称盗以弑君，不以上下道道也。",
                    "zhushu": "“以上下道道”者，若卫祝吁称“其君完”之类，是直称“盗”，不在人伦之序。"
                },
                {
                    "paragraph": "内其君而外弑者，不以弑道道也。",
                    "zhushu": "襄七年“郑伯将会中国，其臣欲从楚，不胜其臣，弑而死，不使夷狄之民加乎中国之君，故曰“郑伯髠原如会，未见诸侯，丙戍，卒于操”，是不以弑道道也。"
                },
                {
                    "paragraph": "春秋有三盗：微杀大夫谓之盗，",
                    "zhushu": "十三年冬“盗杀陈夏区夫”是。○陈夏，户雅反。区，乌侯反。"
                },
                {
                    "paragraph": "非所取而取之谓之“盗”，",
                    "zhushu": "定八年“阳货取寳玉大弓”是。"
                },
                {
                    "paragraph": "辟中国之正道以袭利谓之盗。",
                    "zhushu": "即杀蔡侯申者是，非微者也。○辟中，音避。"
                },
                {
                    "paragraph": "○蔡公孙辰出奔吴。○葬秦惠公。○宋人执小邾子。",
                    "zhushu": ""
                },
                {
                    "paragraph": "〇夏，蔡杀其大夫公孙姓、公孙霍。○晋人执戎蛮子赤归于楚。○城西郛。",
                    "zhushu": "郛，郭也。○郛，音孚。"
                },
                {
                    "paragraph": "○六月辛丑，亳社灾。",
                    "zhushu": "殷都于亳，武王克纣，而班列其社于诸侯，以为亡国之戒。刘向曰：“灾亳社，戒人君纵恣，不能警戒之象。”。"
                },
                {
                    "paragraph": "亳社者，亳之社也。亳，亡国也。",
                    "zhushu": "亳即殷也。殷都于亳，故因谓之亳社。"
                },
                {
                    "paragraph": "亡国之社以为庙屏，戒也。",
                    "zhushu": "立亳之社于庙之外，以为屏蔽，取其不得通天，人君瞻之而致戒心。"
                },
                {
                    "paragraph": "其屋亡国之社，不得达上也。",
                    "zhushu": "必为之作屋，不使上通天也。缘有屋，故言“灾”。"
                },
                {
                    "paragraph": "○秋，八月甲寅，滕子结卒。○冬，十有二月，葬蔡昭公。",
                    "zhushu": "不书弑君之贼，而昭公书葬，既谓之盗，若杀微贱小人，不足录之。"
                },
                {
                    "paragraph": "葬滕顷公。",
                    "zhushu": "○顷，音倾。",
                    "type": 2
                },
                {
                    "paragraph": "五年，春，城毗。○夏，齐侯伐宋。○晋赵鞅帅师伐卫。○秋，九月癸酉，齐侯杵臼卒。",
                    "zhushu": "〇杵，昌吕反。"
                },
                {
                    "paragraph": "○冬，叔还如齐。○闰月，葬齐景公。不正其闰也。",
                    "zhushu": "闰月，附月之余日。丧事不数。○数，所主反。",
                    "type": 2
                },
                {
                    "paragraph": "六年，春，城邾瑕。○晋赵鞅帅师伐鲜虞。○吴伐陈。○夏，齐国夏及髙张来奔。〇叔还会吴于柤。",
                    "zhushu": "〇柤，荘加反。"
                },
                {
                    "paragraph": "○秋，七月，庚寅，楚子轸卒。",
                    "zhushu": "〇轸，之忍反。"
                },
                {
                    "paragraph": "○齐阳生入于齐。○齐陈乞弑其君荼。",
                    "zhushu": "不日，荼不正也。○荼，音舒，又音徒，一音文加反。"
                },
                {
                    "paragraph": "阳生入而弑其君，以陈乞主之，何也？不以阳生君荼也。其不以阳生君荼，何也？阳生正，荼不正。不正则曰君，何也？荼虽不正，已受命矣。",
                    "zhushu": "已受命于景公而立，故可言君。"
                },
                {
                    "paragraph": "入者，内弗受也。荼不正，何用弗受？以其受命，可以言弗受也。",
                    "zhushu": "先君已命立之，于义可以拒之。"
                },
                {
                    "paragraph": "阳生其以国氏，何也？取国于荼也。",
                    "zhushu": "何休曰：“即不使阳生以荼为君，不当去公子，见当国也。”又榖梁以为国氏者，取国于荼。齐小白又不取国于子纠，无乃近自相反乎？郑君释之曰：“阳生篡国，故不言公子，不使君茶。谓书陈乞弑君尔。荼与小白，其事相似，荼弑乃后立，小白立乃后杀。虽然，俱篡国而受国焉尔。传曰：“齐小白入于齐，恶之也。阳生其以国氏何？取国于茶也。”义适互相足，又何自反乎？子纠宜立，而少白篡之，非受国于子纠，则将谁乎？”○当去，起吕反。见当，贤徧反。纠，居黝反。恶之，乌路反。"
                },
                {
                    "paragraph": "○冬，仲孙何忌帅师伐邾。○宋向巢帅师伐曹。",
                    "zhushu": "",
                    "type": 2
                },
                {
                    "paragraph": "七年，春，宋皇瑗帅师侵郑。",
                    "zhushu": "○瑗，于眷反。"
                },
                {
                    "paragraph": "○晋魏曼多帅师侵卫。",
                    "zhushu": "○曼音万。"
                },
                {
                    "paragraph": "○夏，公会吴于缯。",
                    "zhushu": "○缯，在陵反。"
                },
                {
                    "paragraph": "○秋，公伐邾。八月己酉，入邾，以邾子益来。以者，不以者也。",
                    "zhushu": "夫诸侯有罪，伯者虽执，犹以归于京师。鲁非覇主，而擅相执录，故日入以表恶之。○擅，市战反。恶，乌路反，传及注同。"
                },
                {
                    "paragraph": "益之名，恶也。",
                    "zhushu": "恶其不能死社稷。"
                },
                {
                    "paragraph": "春秋有临天下之言焉，",
                    "zhushu": "徐乾曰：“临者，抚有之也。王者无外，以天下为家，尽其有也。”。"
                },
                {
                    "paragraph": "有临一国之言焉，",
                    "zhushu": "诸侯之临国，亦得有之，如王于天下。"
                },
                {
                    "paragraph": "有临一家之言焉。",
                    "zhushu": "大夫临家，犹诸侯临国。"
                },
                {
                    "paragraph": "其言来者，有外鲁之辞焉。",
                    "zhushu": "非己内有从外来者曰来。今鲁侯身自以归而曰来，是外之也。"
                },
                {
                    "paragraph": "○宋人围曹。○冬，郑驷弘帅师救曹。",
                    "zhushu": "",
                    "type": 2
                },
                {
                    "paragraph": "八年，春，王正月，宋公入曹，以曹伯阳归。○吴伐我。○夏，齐人取讙及阐。",
                    "zhushu": "宣元年传曰：“内不言取，言取，授之也。以是为赂齐。”此言取，盖亦赂也。鲁前年伐邾，以邾子益来。益，齐之甥也。畏齐，故赂之。○及阐，尺善反。"
                },
                {
                    "paragraph": "恶内也。○归邾子益于邾。",
                    "zhushu": "侵齐故也。〇恶，乌路反。"
                },
                {
                    "paragraph": "益之名，失国也。",
                    "zhushu": "于王法当绝故。"
                },
                {
                    "paragraph": "○秋，七月。〇冬，十有二月，癸亥，𣏌伯过卒。",
                    "zhushu": "○过，音戈。"
                },
                {
                    "paragraph": "○齐人归讙及阐。",
                    "zhushu": "凯曰：“归邾子，故亦还其赂。”。",
                    "type": 2
                },
                {
                    "paragraph": "九年，春，王二月，葬𣏌僖公。○宋皇瑗帅师取郑师于雍丘。",
                    "zhushu": "雍丘，地也。○雍，于用反。"
                },
                {
                    "paragraph": "取，易辞也。以师而易取，郑病矣。",
                    "zhushu": "以师之重，而宋以易得之辞言之，则郑师将劣矣。○易，以豉反。将，子匠反。"
                },
                {
                    "paragraph": "〇夏，楚人伐陈。○秋，宋公伐郑。○冬，十月。",
                    "zhushu": "",
                    "type": 2
                },
                {
                    "paragraph": "十年，春，王二月，邾子益来奔。○公会吴伐齐。○三月戊戍，齐侯阳生卒。〇夏，宋人伐郑。○晋赵鞅帅师侵齐。○五月，公至自伐齐。",
                    "zhushu": "传例曰：“恶事不致。公会夷狄伐齐之丧，而致之，何也？庄六年“公至自伐卫”，传曰：“不致，则无以见公恶事之成也。”将宜从此之例。○以见，贤徧反。"
                },
                {
                    "paragraph": "○葬齐悼公。〇卫公孟彄自齐归于卫。",
                    "zhushu": "○彄，苦侯反。"
                },
                {
                    "paragraph": "○薛伯夷卒。○秋，葬薛惠公。○冬，楚公子结帅师伐陈。吴救陈。",
                    "zhushu": "",
                    "type": 2
                },
                {
                    "paragraph": "十有一年，春，齐国书帅师伐我。○夏，陈辕颇出奔郑。",
                    "zhushu": "〇颇，破何反。"
                },
                {
                    "paragraph": "○五月，公会吴伐齐。甲戍，齐国书帅师及吴战于艾陵，齐师败绩，获齐国书。",
                    "zhushu": "与华元同义。女陵，齐地。〇艾，五盖反。"
                },
                {
                    "paragraph": "○秋，七月辛酉，滕子虞母卒。○冬，十有一月，葬滕隐公。○卫世叔齐出奔宋。",
                    "zhushu": "",
                    "type": 2
                },
                {
                    "paragraph": "十有二年，春，用田赋。",
                    "zhushu": "古者九夫为井，十六井为丘。丘赋之法，因其田财，通共出马一匹、牛三头。今别其田及家财，各出此赋。言用者，非所宜用。〇别，如字，又彼列反。"
                },
                {
                    "paragraph": "古者公田什一，用田赋，非正也。",
                    "zhushu": "古者五口之家，受田百亩，为官田十畆，是为私得其什，而官税其一，故曰“什一”。周谓之彻，殷谓之助，夏谓之贡，其实一也，皆通法也。今乃弃中平之法，而田财并赋，言其赋民甚矣。○为官，于伪反。税，舒锐反。夏谓，户雅反。"
                },
                {
                    "paragraph": "〇夏，五月甲辰，孟子卒。孟子者，何也？昭公夫人也。其不言夫人，何也？讳取同姓也。",
                    "zhushu": "葬当书姓，讳，故亦不书葬。○取，如字，又七住反。"
                },
                {
                    "paragraph": "○公会吴于槖皋。",
                    "zhushu": "橐皋，某地。〇槖，章夜反，一音托。"
                },
                {
                    "paragraph": "○秋，公会卫侯、宋皇瑗于郧。",
                    "zhushu": "郧，某地。〇郧，音云。"
                },
                {
                    "paragraph": "○宋向巢帅师伐郑。○冬，十有二月，螽。",
                    "zhushu": "〇螽，音终。",
                    "type": 2
                },
                {
                    "paragraph": "十有三年，春，郑罕达帅师取宋师于嵒。",
                    "zhushu": "〇嵒，五咸反。"
                },
                {
                    "paragraph": "取，易辞也。以师而易取，宋病矣。○夏，许男成卒。○公会晋侯及吴子于黄池。",
                    "zhushu": "及者，书尊及卑也。黄池，某地。"
                },
                {
                    "paragraph": "黄池之会，吴子进乎哉，遂子矣。",
                    "zhushu": "进遂称子。"
                },
                {
                    "paragraph": "吴，夷狄之国也，祝发文身，",
                    "zhushu": "祝，断也。文身，刻画其身以为文也。必自残毁者，以辟蛟龙之害。○祝，之六反。断，音短。辟，音避。蛟，音交。"
                },
                {
                    "paragraph": "欲因鲁之礼，因晋之权而请冠端而袭，",
                    "zhushu": "袭，衣冠。端，玄端。"
                },
                {
                    "paragraph": "其藉于成周",
                    "zhushu": "，藉，谓贡献。"
                },
                {
                    "paragraph": "以尊天王，吴进矣。吴，东方之大国也，累累致小国以会诸侯，以合乎中国。",
                    "zhushu": "累累，犹数数也。○累累，如字。数数，所角反。"
                },
                {
                    "paragraph": "吴能为之，则不臣乎？",
                    "zhushu": "言其臣也。"
                },
                {
                    "paragraph": "吴进矣。王，尊称也；子，卑称也。辞尊称而居卑称，以会乎诸侯，以尊天王。吴王夫差曰：“好冠来。”孔子曰：“大矣哉，夫差未能言冠而欲冠也。”",
                    "zhushu": "不如冠有差等，唯欲好冠。〇尊称，尺证反，下同。夫差，音扶；下初佳反。"
                },
                {
                    "paragraph": "○楚公子申帅师伐陈。○于越入吴。○秋，公至自会。",
                    "zhushu": "吴进称子，又会晋侯，故致也。"
                },
                {
                    "paragraph": "○晋魏曼多帅师侵卫。○葬许公。○九月，螽。○冬，十有一月，有星孛于东方。",
                    "zhushu": "不书所孛之星，而曰东方者，旦方见孛，众星皆没故。〇孛，音佩。"
                },
                {
                    "paragraph": "○盗杀陈夏区夫。",
                    "zhushu": "传例曰：“微杀大夫谓之盗。”〇区夫，乌侯反。"
                },
                {
                    "paragraph": "○十有二月，螽。",
                    "zhushu": "",
                    "type": 2
                },
                {
                    "paragraph": "十有四年，春，西狩获麟。",
                    "zhushu": "杜预曰：“孔子曰：“文王既没，文不在兹乎？”此制作之本旨。又曰：“凤鸟不至，河不出图，吾已矣夫！”斯不王之明文矣。夫关睢之化，王者之风；麟之趾，关雎之应也。然则斯麟之来，归于王德者矣。春秋之文，广大悉备，义始于隐公，道终于获麟。”○狩，手又反。不出，如字，又赤遂反。矣夫，音扶。不王，干况反，下“王德”同。雎，七余反。之应，于敬反。"
                },
                {
                    "paragraph": "引取之也。",
                    "zhushu": "言引取之者，解经言“获”也。传例曰：“诸获者，皆不与也。今言获麟”，自为孔子来鲁，引而取之，亦不与鲁之辞也。○为，于伪反。"
                },
                {
                    "paragraph": "狩地不地，不狩也。非狩而曰狩，大获麟，故大其适也。",
                    "zhushu": "适，犹如也，之也。非狩而言狩，大得麟，故以大所如者名之也。且实狩当言冬，不当言春。"
                },
                {
                    "paragraph": "其不言来，不外麟于中国也。其不言“有”，不使麟不恒于中国也。",
                    "zhushu": "雍曰：“中国者，盖礼义之郷，圣贤之宅，轨仪表于遐荒，道风扇于不朽。麒麟步郊，不为暂有；鸾凤栖林，非为权来。虽时道丧，犹若不丧；虽麟一降，犹若有恒。鸜鹆，非鲁之常禽，蜚蜮，非祥瑞之嘉虫。故经书其“有”，以非常有。此所以取贵于中国，春秋之意义也。〇道丧，息浪反。鸜，音权，又音劬。鹆，音欲。蜮，音或。"
                }
            ]
        }
    ]
}