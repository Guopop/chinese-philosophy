{
    "name": "尚书",
    "author": "西汉・孔安国",
    "loadChapterCount": 1,
    "hasZhushu": true,
    "chapters": [
        {
            "name": "尚书序",
            "paragraphs": [
                {
                    "paragraph": "尚书序",
                    "zhushu": "",
                    "type": 1
                },
                {
                    "paragraph": "唐国子博士兼太子中允赠齐州刺史吴县开国男陆德明释文附。",
                    "zhushu": "释文此孔氏所作，述尚书起之时代，并叙为注之由，故相承讲之。今依旧为音。",
                    "type": 2
                },
                {
                    "paragraph": "古者伏牺氏之王天下也，始画八卦，造书契，以代结绳之政，由是文籍生焉。",
                    "zhushu": "释文伏羲氏伏古作宓。牺本又作羲，亦作戏，许皮反。说文云：贾侍中说。此牺非古字。张揖字诂云：羲，古字；戏，今字。氏，一号庖羲氏。三皇之最先，风姓。母曰华胥，以木德王，即太皥也。王于况反。画乎麦反。卦俱卖反。契苦计反。书者，文字。契者，刻木而书其侧，故曰书契也。一云：以书契约其事也。郑玄云：以书书木边，言其事，刻其木，谓之书契也。结绳。易系辞云：上古结绳以治后世，圣人易之以书契。文，文字也。籍，籍书。"
                },
                {
                    "paragraph": "伏犠、神农、黄帝之书，谓之三坟，言大道也；",
                    "zhushu": "释文神农炎帝也，姜姓，母曰女登，以火德王，三皇之二也。黄帝，轩辕也，姫姓，少典之子，母曰附寳，以土德王，三皇之三也。史记云：姓公孙，名轩辕，一号有熊氏。坟扶云反，大也。"
                },
                {
                    "paragraph": "少昊、颛顼、髙辛、唐、虞之书，谓之五典，言常道也。",
                    "zhushu": "释文少诗照反。昊胡老反。少昊，金天氏，名挚，字胥阳，一曰玄嚻。己姓，黄帝之子，母曰女节。以金德王，五帝之最先。颛音专。顼许玉反。颛顼髙阳氏，姫姓，黄帝之孙，昌意之子，母曰景仆，谓之女枢。以水德王，五帝之二也。髙辛，帝喾也，姫姓。喾，口毒反，母曰不见。以木德王，五帝之三也。唐，帝尧也，姓伊耆氏。尧初为唐侯，后为天子，都陶，故号陶唐氏。帝喾之子，帝挚之弟，母曰庆都。以火德王，五帝之四也。虞，帝舜也，姓姚氏，国号有虞。颛顼，六世孙，瞽瞍之子，母曰握登。以土德王，五帝之五也。先儒解三皇五帝，与孔不同，并见发题。"
                },
                {
                    "paragraph": "至于夏、商、周之书，虽设教不伦，雅诰奥义，其归一揆。是故历代寳之，以为大训。",
                    "zhushu": "释文夏禹天下号也，以金德王，三王之最先。商汤天下号也，亦号殷。以水德王，三王之二也。周文王、武王，有天下号也，以木德王，三王之三也。诰故报反，告也，示也。奥乌报反，深也。揆葵癸反，度也。"
                },
                {
                    "paragraph": "八卦之说，谓之八索，求其义也。九州之志，谓之九丘。丘，聚也。言九州所有，土地所生，风气所宜，皆聚此书也。春秋左氏传曰：楚左史倚相能读三坟、五典、八索、九丘，即谓上世帝王遗书也。",
                    "zhushu": "释文八索所白反。下同。求也。徐音素。本或作素。左史，史官在左。倚于绮反，刘琴绮反。相息亮反。倚相，楚灵王时史官也。"
                },
                {
                    "paragraph": "先君孔子，生于周末，睹史籍之烦文，惧览之者不一，遂乃定礼乐，明旧章，删诗为三百篇，约史记而修春秋，赞易道以黜八索，述职方以除九丘。讨论坟典，断自唐虞以下讫于周，芟夷烦乱，翦截浮辞，举其宏纲，撮其机要，足以垂世立教。",
                    "zhushu": "释文删色奸反。断丁乱反。讫居乙反，又许乙反。芟色咸反。翦咨浅反。撮七活反。机本又作几。"
                },
                {
                    "paragraph": "典、谟、训、诰、誓、命之文凡百篇，所以恢洪至道，示人主以轨范也。",
                    "zhushu": "释文典凡十五篇，正典二，摄十三，十一篇亡。谟莫胡反。凡三篇，正二摄一。训凡十六篇，正二篇亡，摄十四，三篇亡。诰凡三十八篇，正八摄三十，十八篇亡。誓市制反。凡十篇，正八摄二，一篇亡。命凡十八篇，正十二三篇亡，摄六，四篇亡。恢苦回反，大也。"
                },
                {
                    "paragraph": "帝王之制，坦然明白，可举而行，三千之徒，并受其义。",
                    "zhushu": "释文坦他但反。"
                },
                {
                    "paragraph": "及秦始皇灭先代典籍，焚书坑儒，天下学士，逃难解散，",
                    "zhushu": "释文始皇名政。二十六年初并六国，自号始皇帝。焚诗书在始皇之三十四年，坑儒在三十五年。〇坑苦庚反。难乃旦反。解音蟹。"
                },
                {
                    "paragraph": "我先人用藏其家书于屋壁。汉室龙兴，开设学校，旁求儒雅，以阐大猷。",
                    "zhushu": "释文校户教反。诗笺云：郑国谓学为校。阐尺善反，大也，明也。"
                },
                {
                    "paragraph": "济南伏生，年过九十，失其本经，口以传授，裁二十余篇。以其上古之书，谓之尚书，百篇之义，世莫得闻。",
                    "zhushu": "释文济，子礼反，郡名也。㐲生名。胜过古卧反。后同。传直专反。下传之同。二十余篇。即马、郑所住二十九篇是也。"
                },
                {
                    "paragraph": "至鲁共王，好治宫室，坏孔子旧宅，以广其居，",
                    "zhushu": "释文共音恭，亦作龚，又作恭。共王，汉景帝之子，名余。好呼报反。下好古同。坏音怪，下同。字林作敷，云：公坏反，毁也。"
                },
                {
                    "paragraph": "于壁中得先人所藏古文虞夏商周之书，及传论语、孝经，皆科斗文字。",
                    "zhushu": "释文传谓春秋也。一云：周易十翼，非经谓之传。论如字，又音伦。科苦禾反。科斗，虫名，虾蟆子，书形似之。"
                },
                {
                    "paragraph": "王又升孔子堂，闻金石丝竹之音，乃不坏宅，悉以书还孔氏。科斗书废巳久，时人无能知者。以所闻㐲生之书，考论文义，定其可知者，为𨽻古定。更以竹简写之，增多伏生二十五篇。",
                    "zhushu": "𨽻，音丽。谓用𨽻书写古文二十五篇，谓虞书大禹谟、夏书五子之歌、胤征、商书仲虺之诰、汤诰、伊训、太甲三篇、咸有一德、说命三篇、周书泰誓三篇、武成、旅獒、微子之命、蔡仲之命、周官君陈、毕命、君牙、冏命。"
                },
                {
                    "paragraph": "伏生又以舜典合于尧典，益稷合于皐陶谟，盘庚三篇合为一，康王之诰合于顾命，",
                    "zhushu": "合，旧音合，又如字，下同。皐音髙，本又作咎。陶音遥，本又作繇。盘，步干反，又作般。"
                },
                {
                    "paragraph": "复出此篇并序，凡五十九篇，为四十六卷。",
                    "zhushu": "复，扶又反，下同。五十九篇。即今所行五十八篇，其一是百篇之序。"
                },
                {
                    "paragraph": "其余错乱摩灭，弗可复知，",
                    "zhushu": "谓虞书汨作九共九篇，槀饫，夏书帝告、厘沃、汤征、汝鸠、汝方，商书夏社、疑至、臣扈、典寳、明居、肆命、徂后、沃丁咸乂四篇，伊陟、原命、仲丁、河亶甲、祖乙、髙宗之训；周书分器、旅巢，命归禾、嘉禾、成王政、将蒲姑、贿肃慎之命、亳姑，凡四十二篇。亡。"
                },
                {
                    "paragraph": "悉上送官，藏之书府，以待能者。承诏为五十九篇作传。",
                    "zhushu": "上，时掌反。为，于伪反。"
                },
                {
                    "paragraph": "于是遂研精覃思，博考经籍，采摭群言，以立训传，约文由义，敷畅厥旨，庶几有补于将来。",
                    "zhushu": "覃，徒南反，深也。思，息嗣反。采，本又作采。摭，之石反，又之若反。敷，芳夫反。畅音怅。"
                },
                {
                    "paragraph": "书序，序所以为作者之意，昭然义见，宜相附近，故引之各冠其篇首，",
                    "zhushu": "为，于伪反，又如字。见，贤遍反。"
                },
                {
                    "paragraph": "定五十八篇。既毕，会国有巫蛊事，经籍道息，用不复以闻，传之子孙，以贻后代。若好古博雅君子，与我同志，亦所不隐也。",
                    "zhushu": "巫蛊，汉武帝末，征和中，江充造蛊，败戾太子，故经籍道息焉。巫，音无。蛊，音古。贻，以之反，遗也。"
                }
            ]
        },
        {
            "name": "虞书尧典第一",
            "paragraphs": [
                {
                    "paragraph": "虞书尧典第一",
                    "zhushu": "",
                    "type": 1
                },
                {
                    "paragraph": "昔在帝尧，聪明文思，光宅天下。",
                    "zhushu": "言圣德之远著。昔，古也。尧，唐帝名。马融云：谥也。翼善传圣曰尧。聪，千公反。思，息嗣反，又如字，下同。著，张虑反。重意：昔在帝尧，聪明文思囧命；昔在文武，聪明齐圣。"
                },
                {
                    "paragraph": "将逊于位，让于虞舜，",
                    "zhushu": "逊，遁也。老使摄，遂禅之。遁，本又作遯，徒逊反，退也，避也。禅，时战反，让也，授也。"
                },
                {
                    "paragraph": "作尧典。尧典：",
                    "zhushu": "言尧可为百代常行之道。"
                },
                {
                    "paragraph": "曰若稽古帝尧，",
                    "zhushu": "若顺，稽考也。能顺考古道而行之者，帝尧。重言：若稽古四本篇：舜典、大禹谟、皐陶谟各一○。又周官：唐、虞稽古。又微子之命：惟稽古。"
                },
                {
                    "paragraph": "曰放勋，钦、明、文、思、安安。",
                    "zhushu": "勋、功、钦，敬也。言尧放上世之功化，而以敬明文思之四德，安天下之当安者。放，方往反，注同。徐云：郑、王如字。勋，许云：反，功也。马云：放勋，尧名。皇甫谧同。一云：放勋，尧字。钦明文思，马云：威仪表备谓之钦，照临四方谓之明，经纬天地谓之文，道德纯备谓之思。"
                },
                {
                    "paragraph": "允恭克让，光被四表，格于上下。",
                    "zhushu": "允、信、克、能、光、充、格，至也。既有四德，又信恭能让，故其名闻充溢四外，至于天地。被，皮寄反，徐扶义反。闻音问，本亦作问。溢音逸。重意：光被四表。泰誓：光于四方。吕刑：灼于四方。○格于上下。皐陶谟：达于上下。"
                },
                {
                    "paragraph": "克明俊德，以亲九族，",
                    "zhushu": "能明俊德之士任用之，以睦髙祖玄孙之亲。九族，上自髙祖，下至玄孙，凡九族，马、郑同。重意：以亲九族。皐谟：悙叙九族。仲虺之诰：九族乃离。"
                },
                {
                    "paragraph": "互注，",
                    "zhushu": "记大学帝典曰：克明俊德。康诰曰：克明德。太甲曰：顾諟天之明命。皆自明也。"
                },
                {
                    "paragraph": "九族既睦，平章百姓；",
                    "zhushu": "既，已也。百姓，百官。言化九族而平和章明。"
                },
                {
                    "paragraph": "百姓昭明，协和万邦，黎民于变时雍。",
                    "zhushu": "昭，亦明也。恊，合。黎，众。时，是。雍，和也。言天下众民皆变化化上，是以风俗大和。黎，力兮反。"
                },
                {
                    "paragraph": "乃命羲和，钦若昊天历象，日月星辰，敬授人时。",
                    "zhushu": "重、黎之后，羲氏、和氏世，掌天地四时之官，故尧命之，使敬顺昊天。昊天，言元气广大。星，四方中星辰。日月所会，历象其分节，敬记天时，以授人也。此举其目，下别序之。羲、和，马云：羲氏掌天官，和氏掌地官，四子掌四时。昊，胡老反。重，直龙反。少昊之后。黎，髙阳之后。日月所会，谓日月交会于十二次也。寅曰析木，卯曰大火，辰曰寿星，巳曰鹑尾，午曰鹑火，未曰鹑首，申曰实沉，酉曰大梁，戌曰降娄，亥曰娵訾，子曰玄枵，丑曰星纪。重意：历象日月星辰，敬授人时。舜典：恊时月正日。"
                },
                {
                    "paragraph": "分命羲仲宅嵎夷曰旸谷，",
                    "zhushu": "宅，居也。东表之地称嵎夷。旸，明也。日出于谷而天下明，故称旸谷。旸谷、嵎夷，一也。羲仲居治东方之官。嵎音隅。马曰：嵎，海嵎也。夷，莱夷也。尚书考灵耀及史记作禺銕。旸音阳。谷，工木反，又音欲，下同。马云：旸谷，海嵎夷之地名。日出于谷，本或作日出于阳谷，阳衍字。"
                },
                {
                    "paragraph": "寅宾出日，平秩东作。",
                    "zhushu": "寅、敬、宾、导。秩，序也。𡻕起于东而始就耕，谓之东作。东方之官，敬导出日，平均次序东作之事，以务农也。寅，徐以真反，又音夷，下同。宾，如字，徐音殡，马云：从也。出，尺遂反，又如字，注同。平，如字，马作苹，普耕反，云：使也。下皆放此。秩，如字。"
                },
                {
                    "paragraph": "日中、星鸟，以殷仲春。",
                    "zhushu": "日中，谓春分之日。鸟，南方朱鸟七宿。殷，正也。春分之昏，鸟星毕见，以正仲春之气节，转以推季孟则可知。中，贞仲反，又如字。殷，于勤反，马、郑云：中也。宿，音秀，下同。见，贤遍反，下同。"
                },
                {
                    "paragraph": "厥民析，鸟兽孳尾。",
                    "zhushu": "冬寒无事，并入室处。春事既起，丁壮就功。厥，其也。言其民老壮分析。乳化曰孳，交接曰尾。析，星历反。孳音字。乳，儒付反。说文云：人及鸟生子曰乳，兽曰产。"
                },
                {
                    "paragraph": "申命羲叔宅南交，",
                    "zhushu": "申，重也。南交，言夏与春交，举一隅以见之。此居治南方之官。重，直用反。"
                },
                {
                    "paragraph": "平秩南讹，敬致。",
                    "zhushu": "讹，化也。掌夏之官，平序南方化育之事，敬行其教，以致其功，四时同之，亦举一隅。讹，五禾反。"
                },
                {
                    "paragraph": "日永、星火，以正仲夏。",
                    "zhushu": "永，长也。谓夏至之日，火，苍龙之中星，举中则七星见可知，以正仲夏之气节。季孟亦可知。"
                },
                {
                    "paragraph": "厥民因，鸟兽希革。",
                    "zhushu": "因谓老弱，因就在田之丁壮以助农也。夏时鸟兽毛羽希少改易，革，改也。"
                },
                {
                    "paragraph": "分命和仲宅西曰昧谷，",
                    "zhushu": "昧，冥也。日入于谷而天下冥，故曰昧谷。昧谷曰西，则嵎夷东可知。此居治西方之官，掌秋天之政。昧，武内反。冥，莫定反。"
                },
                {
                    "paragraph": "寅饯纳日，平秩西成。",
                    "zhushu": "饯，送也。日出言导，日入言送，因事之宜。秋西方，万物成，平序其政，助成物也。饯，贱衍反，马云：灭也。灭犹没也。"
                },
                {
                    "paragraph": "宵中、星虚，以殷仲秋。",
                    "zhushu": "宵，夜也。春言日，秋言夜，互相备。虚、玄，武之中星，亦言七星，皆以秋分日见，以正三秋。"
                },
                {
                    "paragraph": "厥民夷，鸟兽毛毨。",
                    "zhushu": "夷，平也。老壮在田，与夏平也。毨，理也。毛更生整理。毨，先典反。说文云：仲秋，鸟兽毛盛，可选取以为器用也。"
                },
                {
                    "paragraph": "申命和叔宅朔方曰幽都，平在朔易。",
                    "zhushu": "北称朔，亦称方，言一方则三方见矣。北称幽则南称明，从可知也。都，谓所聚也。易，谓𡻕改易于北方平均，在察其政，以顺天常。上摠言羲和敬顺昊天，此分别仲叔，各有所掌。别，彼列反，下同。"
                },
                {
                    "paragraph": "日短、星昴，以正仲冬。",
                    "zhushu": "日短，冬至之日，昴，白虎之中星。亦以七星并见，以正冬之三节。"
                },
                {
                    "paragraph": "厥民隩，鸟兽氄毛。",
                    "zhushu": "隩，室也。民改𡻕入此室处，以辟风寒，鸟兽皆生耎毳细毛，以自温焉。隩，于六反，马云：煖也。氄，如勇反，徐又而充反，马云：温柔貌。辟音避。耎，如兖反，本或作濡，音儒。毳，尺锐反。"
                },
                {
                    "paragraph": "帝曰：咨汝羲暨和，朞三百有六旬有六日，以闰月定四时成𡻕。",
                    "zhushu": "咨，嗟，暨，与也。匝四时曰朞。一𡻕十二月，月三十日，正三百六十日，除小月六为六日，是为一𡻕。有余十二日未盈三𡻕，足得一月，则置闰焉。以定四时之气节，成一𡻕之历象。暨，其器反。朞，居其反，下同。旬，似遵反，十日为旬。匝，子合反。"
                },
                {
                    "paragraph": "允厘百工，庶绩咸熙。",
                    "zhushu": "允信厘治，工官绩功，咸皆。熙，广也。言定四时，成𡻕历，以告时授事，则能信治百官，众功皆广，叹其善。厘，力之反。熙，许其反，兴也。重言：庶绩咸熙二。又见舜典。又皐陶谟：庶绩其疑。"
                },
                {
                    "paragraph": "帝曰：畴咨若时登庸？",
                    "zhushu": "畴，谁。庸，用也。谁能咸熙庶绩，顺是事者，将登用之。畴，直由反。"
                },
                {
                    "paragraph": "放齐曰：胤子朱启明。帝曰：吁！嚚讼可乎？",
                    "zhushu": "放，齐臣名。胤，国子爵。朱名。启，开也。吁，疑怪之辞。言不忠信为嚚，又好争讼，可乎？言不可。放，方往反，注同。胤，引信反，马云：嗣也。吁，况于反，徐往付反，一音于。嚚，鱼巾反，下注同。争鬭也。重言：帝曰：吁。四本篇三。益稷一。"
                },
                {
                    "paragraph": "帝曰：畴咨若予采？",
                    "zhushu": "采，事也。复求谁能顺我事者。予音余，又羊汝反。采，七在反，马云：官也。复，扶又反。"
                },
                {
                    "paragraph": "驩兜曰：都！共工方鸠僝功。",
                    "zhushu": "驩兜，臣名。都于，叹美之辞。共工，官称。鸠，聚。僝，见也。叹共工能方方聚见其功。驩，呼端反。兜，丁侯反。共音恭，注同。僝，仕简反，徐音撰，马云：具也。于音乌。称，尺证反。"
                },
                {
                    "paragraph": "帝曰：吁！静言庸违，象恭滔天。",
                    "zhushu": "静，谋。滔，漫也。言共工自为谋言，起用行事而违背之，貌象恭敬而心傲很，若漫天，言不可用。滔，吐刀反。漫，末旦反，下同，又末寒反。背音佩。傲，五报反，下同。很，胡恳反。"
                },
                {
                    "paragraph": "帝曰：咨！四岳，",
                    "zhushu": "四岳，即上羲和之四子，分掌四岳之诸侯，故称焉。重言。咨四岳四本篇舜典各二。"
                },
                {
                    "paragraph": "汤汤洪水方割，",
                    "zhushu": "汤汤，流貌。洪大，割害也。言大水方方为害。汤并音伤。洪，户工反。"
                },
                {
                    "paragraph": "荡荡怀山襄陵，浩浩滔天，",
                    "zhushu": "荡荡，言水奔突有所涤除。怀，包、襄，上也。包，山上陵。浩浩，盛大若漫天。浩，胡老反。涤，大历反。上，时掌反。"
                },
                {
                    "paragraph": "下民其咨，有能俾乂？",
                    "zhushu": "俾、使、乂，治也。言民咨嗟忧愁，病水困苦，故问四岳有能治者，将使之。俾，必已反。重意：汤汤洪水方割，荡荡怀山襄陵，浩浩滔天，下民其咨。益稷：洪水滔天，浩浩怀山襄陵，下民昏垫。"
                },
                {
                    "paragraph": "佥曰：于，鲧哉！",
                    "zhushu": "佥，皆也。鲧，崇伯之名，朝臣举之。佥，七廉反，又七剑反。于音乌。鲧，故本反，马云：禹父也。朝，直遥反。重言：佥曰四。本篇一。舜典三。〇于二。又见大禹谟篇。"
                },
                {
                    "paragraph": "帝曰：吁，咈哉！方命圯族。",
                    "zhushu": "凡言吁者，皆非帝意。咈戾、圯毁，族。类也。言鲧性很戾，好比方名命而行事，辄毁败善。类咈，扶弗反，忿戾也。方如字，马云：方，放也。徐云：郑、王音放。圯，皮美反。戾，力计反。"
                },
                {
                    "paragraph": "岳曰：异哉，试可乃已。",
                    "zhushu": "异，巳也，退也。言余人尽巳，惟鲧可试，无成乃退。异，徐云：郑音异，孔、王音怡。重言：岳曰：三连见下文。"
                },
                {
                    "paragraph": "帝曰：往，钦哉！",
                    "zhushu": "敕鲧往治水，命使敬其事。尧知其性狠戾圯族，未明其所能，而据众言可试，故遂用之。重言：往钦哉！三本篇。舜典、益稷各一。"
                },
                {
                    "paragraph": "九载，绩用弗成。",
                    "zhushu": "载，年也。三考九年，功用不成，则放退之。"
                },
                {
                    "paragraph": "帝曰：咨！四岳，朕在位七十载。",
                    "zhushu": "尧年十六，以唐侯升为天子，在位七十年，则时年八十六。老将求代，朕直锦反。马云：我也。重言：咨四岳四。本篇二，舜典二。"
                },
                {
                    "paragraph": "汝能庸命巽朕位。",
                    "zhushu": "巽，顺也。言四岳能用帝命，故欲使顺行帝位之事。巽，音逊，马云：让也。"
                },
                {
                    "paragraph": "岳曰：否德，忝帝位。",
                    "zhushu": "否，不忝辱也。辞不堪。否，方久反，又音鄙。忝，他簟反。"
                },
                {
                    "paragraph": "曰：明明扬侧陋。",
                    "zhushu": "尧知子不肖，有禅位之志，故明举明人在侧陋者，广求贤也。肖音笑。说文云：肖，骨肉相似也。不似其先，故曰不肖。"
                },
                {
                    "paragraph": "师锡帝曰：有鳏在下，曰虞舜。",
                    "zhushu": "师，众。锡，与也。无妻曰鳏。虞氏，舜名，在下民之中。众臣知舜圣贤，耻己不若，故不举，乃不获巳而言之。锡，星历反。鳏，故顽反。虞舜，虞氏，舜名也。马云：舜，谥也。舜死后，贤臣录之，臣子为讳，故变名曰谥。"
                },
                {
                    "paragraph": "帝曰：俞！予闻，如何？",
                    "zhushu": "俞，然也。然其所举，言我亦闻之，其德行如何。俞，羊朱反。行，下孟反，下其行同。重言：帝曰：俞！十二本篇一，舜典八，大禹谟二，益稷一。〇如何三本篇皐陶谟、益稷各一。"
                },
                {
                    "paragraph": "岳曰：瞽子，父顽母嚚，象傲，",
                    "zhushu": "无目曰瞽。舜父有目，不能分别好恶，故时人谓之瞽。配字曰瞍。瞍，无目之称。心不则德义之经为顽。象，舜弟之字。傲慢不友，言并恶。瞽音古。傲，五报反。瞍，素后反。称，尺证反，又如字。"
                },
                {
                    "paragraph": "克谐以孝，烝烝乂，不格奸。",
                    "zhushu": "谐，和、烝，进也。言能以至孝和谐顽嚚昏傲，使进进以善自治，不至于奸恶。谐，户皆反。烝，之承反。奸，古颜反。"
                },
                {
                    "paragraph": "帝曰：我其试哉！",
                    "zhushu": "言欲试舜，观其行迹。"
                },
                {
                    "paragraph": "女于时，观厥刑于二女。",
                    "zhushu": "女妻，刑法也。尧于是以二女妻舜，观其法度，接二女以治家，观治国。女干，尼据反。妻，千计反。"
                },
                {
                    "paragraph": "厘降二女于妫汭，嫔于虞。",
                    "zhushu": "降下嫔妇也。舜为匹夫，能以义理下帝女之心于所居妫水之汭，使行妇道于虞氏。妫，居危反。汭，如锐反，水之内也。杜预注左传云：水之隈曲曰汭。嫔，毗人反。"
                },
                {
                    "paragraph": "帝曰：钦哉！",
                    "zhushu": "叹舜能修己行敬以安人，则其所能者大矣。重言：钦哉九本篇一。舜典三，益稷二，大禹谟、微子之命、冏命各一。"
                }
            ]
        },
        {
            "name": "虞书舜典第二",
            "paragraphs": [
                {
                    "paragraph": "虞书舜典第二",
                    "zhushu": "",
                    "type": 1
                },
                {
                    "paragraph": "虞舜侧微，",
                    "zhushu": "为庶人故微贱。"
                },
                {
                    "paragraph": "尧闻之聪明，将使嗣位，历试诸难，",
                    "zhushu": "嗣，继也。试以治民之难事。难，乃丹反。"
                },
                {
                    "paragraph": "作舜典。舜典：",
                    "zhushu": "典之义与尧同。"
                },
                {
                    "paragraph": "曰若稽古帝舜，",
                    "zhushu": "亦言其顺考古道而行之。重意：若稽古四详附尧典。"
                },
                {
                    "paragraph": "曰重华协于帝；",
                    "zhushu": "华谓文德，言其光又重合于尧，俱圣明。曰若稽古，帝舜曰重华协于帝。此十二字是姚方兴所上，孔氏传本无。阮孝绪七录亦云。然方兴本此下更有濬哲文明，温恭允塞，玄德升闻，乃命以位，凡二十八字，异，聊出之，于王注无施也。重意：重华协于帝，顾命宣重光。"
                },
                {
                    "paragraph": "濬哲文明，温恭允塞。",
                    "zhushu": "濬，深。哲，智也。舜有深智文明温恭之德，信允塞上下。重意：濬哲文明：尧典：钦明文思。"
                },
                {
                    "paragraph": "玄德升闻，乃命以位，",
                    "zhushu": "玄谓幽潜，潜行道德，升闻天朝，遂见征用。"
                },
                {
                    "paragraph": "慎徽五典，五典克从。",
                    "zhushu": "徽，美也。五典，五常之教。父义、母慈、兄友、弟恭、子孝。舜慎美笃行斯道，举八元，使布之于四方，五教能从，无违命。徽，许韦反。王云：美，马云：善也。从，才容反。八元，左传：髙辛氏有才子八人：伯奋、仲堪、叔献、季仲、伯虎、仲熊、叔豹、季貍，忠肃、恭懿，宣慈、惠和，天下之民谓之八元。重意：慎徽五典，五典克从。皐陶谟，敕我五典五悙哉。"
                },
                {
                    "paragraph": "纳于百揆，百揆时叙。",
                    "zhushu": "揆，度也。度百事，摠百官。纳舜于此官，舜举八凯，使揆度百事，百事时叙，无废事业。揆，葵癸反。凯，开在反。左传：髙阳氏有才子八人，苍舒、隤敳、梼戭、大临、尨降、庭坚、仲容、叔达。齐圣广渊，明允笃诚，天下之民谓之八凯。"
                },
                {
                    "paragraph": "宾于四门，四门穆穆。",
                    "zhushu": "穆穆，美也。四门，四方之门。舜流四凶族，四方诸侯来朝者，舜宾迎之，皆有美德，无凶人。"
                },
                {
                    "paragraph": "互注。",
                    "zhushu": "左文公十八年：故虞书数舜之功，曰：慎徽五典，五典克从，无违教也。曰：纳于百揆，百揆时叙，无废事也。曰：宾于四门，四门穆穆，无凶人也。"
                },
                {
                    "paragraph": "纳于大麓，烈风雷雨弗迷。",
                    "zhushu": "麓，录也。纳舜使大录万机之政，阴阳和，风雨时，各以其节，不有迷错愆伏，明舜之德合于天。麓音鹿，王云：录也。马、郑云：山足也。愆，起虔反。"
                },
                {
                    "paragraph": "帝曰：格，汝舜，询事考言，乃言厎可绩，三载，汝陟帝位。",
                    "zhushu": "格来询谋，乃汝厎致。陟，升也。尧呼舜曰：来！汝所谋事，我考汝言。汝言致，可以立功三年矣。三载考绩，故命使升帝位，将禅之。询音荀。厎，之履反，玉云：致也。马云：定也。本或作㕄，非。重意：帝曰：格汝舜。大禹谟：帝曰：格汝禹。重言：乃言底可绩，二又见皐陶谟。"
                },
                {
                    "paragraph": "舜让于德，弗嗣。",
                    "zhushu": "辞让于德不堪，不能嗣成帝位。"
                },
                {
                    "paragraph": "正月上日，受终于文祖。",
                    "zhushu": "上日。朔日也。终。谓尧终帝位之事。文祖者。尧文德之祖庙。正音政。又音征。王云：文祖。庙名。马云。丈祖。天也。天为文。万物之祖。故曰文祖。重意：正月上日，受终于文祖。下文：月正元日，舜格于文祖。大禹谟：正月朔旦，受命于神宗。"
                },
                {
                    "paragraph": "在璿玑玉衡，以齐七政。",
                    "zhushu": "在，察也。璿，美玉。玑，衡，王者正天文之器。可运转者。七政，日月五星各异政。舜察天文，齐七政，以审己当天心与否。璿音旋。"
                },
                {
                    "paragraph": "肆类于上帝，",
                    "zhushu": "尧不听舜让。使之摄位。舜察天文。考齐七政。而当天心。故行其事。肆。遂也。类。谓摄位事类遂以摄告天及五帝。王云：上帝。天也。马云：上帝。太一神。在紫微宫。天之最尊者。重言：肆类于上帝。二又泰誓上无肆字。"
                },
                {
                    "paragraph": "禋于六宗，",
                    "zhushu": "精意以享谓之禋。宗，尊也。所尊祭者，其祀有六。谓四时也，寒暑也，日也、月也、星也，水旱也。祭亦以摄告。禋，音因。王云：絜，祀也。马云：精意以享也。六宗，王云：四时、寒暑、日月、星、水旱也。马云：天地四时也。"
                },
                {
                    "paragraph": "望于山川，徧于群神。",
                    "zhushu": "九州名山大川、五岳四渎之属，皆一时望𥙊之群神，谓丘陵坟衍，古之圣贤皆祭之。坟，扶云反。衍，音演。重意：望于山川。下文望秩于山川。"
                },
                {
                    "paragraph": "辑五瑞。既月乃日，觐四岳群牧，班瑞于群后。",
                    "zhushu": "辑、敛、既，尽，觐见，班还后君也。舜敛公侯伯子男之瑞圭璧，尽以正月中，乃日日见四岳及九州牧监，还五瑞于诸侯，与之正始。辑，徐音集，王云：合，马云：敛也。瑞，垂伪反，信也。牧，牧养之牧，徐音目。"
                },
                {
                    "paragraph": "岁二月，东巡守，至于岱宗，柴；",
                    "zhushu": "诸侯为天子守土，故称守。巡行之既，班瑞之明月，乃顺春东巡岱宗，泰山为四岳所宗。燔柴𥙊天告至。巡，似遵反，徐养纯反。守，时救反，本或作狩。岱音代，泰山也。柴，士皆反。尔雅𥙊天曰燔柴。马云：𥙊时积柴，加牲其上而燔之。行，下孟反。燔，扶袁反，又扶云反。"
                },
                {
                    "paragraph": "望秩于山川，",
                    "zhushu": "东岳，诸侯境内名山大川，如其秩次。望𥙊之。谓五岳牲礼视三公，四渎视诸侯，其余视伯、子、男。渎，徒木反。"
                },
                {
                    "paragraph": "肆觐东后。",
                    "zhushu": "遂见东方之国君。"
                },
                {
                    "paragraph": "协时月，正日，同律度量衡，",
                    "zhushu": "合四时之气节。月之大小。日之甲乙。使齐一也。律、法制及尺丈斛斗斤两皆均同。同律。王云。同，齐也。律，六律也。马云：律，法也。郑云：阴吕，阳律也。度，如字。丈，尺也。量，力尚反。斗，斛也。衡，称也。重意：协时月正日：尧典：历象日月星辰，敬授人时。"
                },
                {
                    "paragraph": "修五礼、五玉、",
                    "zhushu": "修吉凶宾军嘉之礼，五等诸侯执其玉。"
                },
                {
                    "paragraph": "三帛、二生、一死贽。",
                    "zhushu": "三帛，诸侯世，子执纁，公之孤执玄，附庸之君执黄。二生，卿执羔，大夫执鴈，一死，士执雉。玉帛，生死，所以为贽以见之。贽音至，本又作挚。纁，许云反。"
                },
                {
                    "paragraph": "如五器，卒乃复。",
                    "zhushu": "卒，终，复，还也。器，谓圭璧。如五器，礼终则还之。三帛。生死则否。复，扶又反，下同。还音旋。"
                },
                {
                    "paragraph": "五月南巡守，至于南岳，如岱礼。",
                    "zhushu": "南岳衡山自东岳南巡，五月至。"
                },
                {
                    "paragraph": "八月西巡守，至于西岳，如初。",
                    "zhushu": "西岳华山。初谓岱宗。华，胡化反。华山在弘农。"
                },
                {
                    "paragraph": "十有一月朔巡守，至于北岳，如西礼。",
                    "zhushu": "北岳恒山有如字，徐于救反。如西礼，方兴本同，马本作如初。"
                },
                {
                    "paragraph": "归，格于艺祖，用特。",
                    "zhushu": "巡守四岳，然后归，告至文祖之庙。艺，文也。言祖则考著，特一牛。艺，鱼世反。马，王云：祢也。重意：归格于艺祖。下文舜格于文祖。"
                },
                {
                    "paragraph": "五载一巡守，群后四朝。",
                    "zhushu": "各会朝于方岳之下，凡四处，故曰四朝。将说敷奏之事，故申言之。尧、舜同道，舜摄则然，尧又可知。四朝，马、王皆云：四面朝于方岳之下。郑云：四朝，四季朝京师也。朝，直遥反，注同。重意：五载一巡守。周官。又六年，王乃时巡群后四朝。周官，诸侯名。朝于方岳。"
                },
                {
                    "paragraph": "敷奏以言，明试以功，车服以庸。",
                    "zhushu": "敷、陈、奏，进也。诸侯四朝，各使陈进治理之言，明试其言，以要其功，功成则赐车服，以表显其能用。敷音孚。重言：敷奏以言，明试以功，车服以庸。二重见益稷。奏字作纳，试字作庶。"
                },
                {
                    "paragraph": "肇十有二州，",
                    "zhushu": "肇，始也。禹治水之后，舜分冀州为幽州、并州，分青州为营州，始置十二州。肇，音兆。十有二州，谓冀、兖、青、徐、荆、扬、豫、梁、雍、并、幽、营也。"
                },
                {
                    "paragraph": "封十有二山，濬川，",
                    "zhushu": "封，大也。毎州之名山殊大者，以为其州之镇有流川，则深之使通利。濬，荀俊反。"
                },
                {
                    "paragraph": "象以典刑，",
                    "zhushu": "象，法也。法用常刑，用不越法。"
                },
                {
                    "paragraph": "流宥五刑，",
                    "zhushu": "宥，宽也。以流放之法宽五刑。宥。音又。马云。宥，三宥也。"
                },
                {
                    "paragraph": "鞭作官刑，",
                    "zhushu": "以鞭为治官事之刑。"
                },
                {
                    "paragraph": "扑作教刑，",
                    "zhushu": "扑，榎楚也。不勤道业则挞之。扑，普卜反，徐敷卜反。榎，皆雅反。"
                },
                {
                    "paragraph": "金作赎刑。",
                    "zhushu": "金，黄金。误而入刑，出金以赎罪。赎，石欲反，徐音树。"
                },
                {
                    "paragraph": "眚灾肆赦，怙终贼刑。",
                    "zhushu": "眚、过灾害，肆，缓。贼杀也。过而有害，当缓赦之。怙奸自终，当刑杀之。眚，所景反。怙音户。"
                },
                {
                    "paragraph": "钦哉，钦哉！惟刑之恤哉！",
                    "zhushu": "舜陈典刑之义，敕天下使敬之，忧欲得中。恤，峻律反忧也。重言：钦哉九。本篇三。益稷二，尧典、禹谟、微子之命、囧命各一。"
                },
                {
                    "paragraph": "流共工于幽洲，",
                    "zhushu": "象共滔天，足以惑世，故流放之幽洲。北裔水中可居者曰洲。共音恭。左传：少皡氏有不才子，毁信废忠，崇饰恶言，靖譛庸回，服谗搜慝，以诬盛德，天下之民谓之穷奇。杜预云：即共工。裔，以制反。"
                },
                {
                    "paragraph": "放驩兜于崇山，",
                    "zhushu": "党于共工，罪恶同崇山南裔。驩，呼端反。兜，丁侯反。左传：帝鸿氏有不才子，掩义隐贼，好行凶德，丑类恶物，顽嚚不友，是与比周，天下之民谓之浑敦。杜预云：即驩兜也。帝鸿，黄帝也。"
                },
                {
                    "paragraph": "窜三苗于三危，",
                    "zhushu": "三苗，国名，缙云氏之后为诸侯，号饕餮。三危，西裔。窜，七乱反。三苗，马、王云：国名，缙云氏之后为诸侯，盖饕餮也。左传：缙云氏有不才子，贪于饮食，冒于货贿，侵欲崇侈，不可盈厌，聚敛积实，不知纪极，不念孤寡，不恤穷匮，天下之民，以比三凶，谓之饕餮。杜预云：缙云，黄帝时官名，非帝子孙，故以比三凶也。贪财曰饕，贪食曰餮。缙音晋。饕，土刀反。餮，他节反。"
                },
                {
                    "paragraph": "殛鲧于羽山，",
                    "zhushu": "方命圯族，绩用不成，殛、窜、放、流，皆诛也。异其文，述作之体。羽山，东裔在海中。殛，纪力反。鲧，故本反。左传：颛顼氏有不才子，不可教训，不知话言，告之则顽，舍之则嚚，傲很明德，以乱天常，天下之民谓之梼杌。杜预云：即鲧也。梼杌，凶顽无俦匹之貌。"
                },
                {
                    "paragraph": "四罪而天下咸服。",
                    "zhushu": "皆服舜用刑当其罪，故作者先叙典刑，而连引四罪，明皆征用所行，于此摠见之。互注：左文公十八年：舜臣尧，宾于四门，流四凶族：浑敦、穷奇、梼杌、饕餮，投诸四裔，以御魑魅。是以尧崩而天下如一，同心戴舜，以为天子。"
                },
                {
                    "paragraph": "二十有八载，帝乃殂落，",
                    "zhushu": "殂落，死也。尧年十六，即位七十载，求禅试舜三载，自正月上日至崩二十八载，尧凡寿一百一十七。𡻕殂，才枯反。"
                },
                {
                    "paragraph": "百姓如丧考妣；",
                    "zhushu": "考妣父母。言百官感德思慕。丧，如字，又息浪反。妣，必礼反。父曰考，母曰妣。"
                },
                {
                    "paragraph": "三载，四海遏密八音。",
                    "zhushu": "遏，绝。密，静也。八音，金、石、丝、竹、匏、土、革、木。四夷绝音三年，则华夏可知。言盛德恩化所及者远。遏，安葛反，或音谒。八音，谓金钟也，石，磬也。丝，琴瑟也。竹箎，笛也。匏，笙也。土，埙也。革，鼓也。木柷敔也。匏，白交反。"
                },
                {
                    "paragraph": "月正元日，舜格于文祖。",
                    "zhushu": "月正，正月元日，上日也。舜服尧丧三年毕，将即政，故复至文祖庙告。复，扶又反。重意：月正元日，舜格于文祖。篇首：正月上日，受终于文祖，又归格于艺祖。又大禹谟：正月朔旦，受命于神宗。"
                },
                {
                    "paragraph": "询于四岳，辟四门，",
                    "zhushu": "询，谋也。谋政治于四岳，开辟四方之门未开者，广致众贤。辟，婢亦反，徐甫亦反。"
                },
                {
                    "paragraph": "明四目，达四聪。",
                    "zhushu": "广视听于四方，使天下无壅塞。重意：明四目，达四聪。太甲上：视远惟明，听德惟聪。"
                },
                {
                    "paragraph": "咨十有二牧，曰：食哉，惟时！",
                    "zhushu": "咨，亦谋也。所重在于民食，惟当敬授民时。"
                },
                {
                    "paragraph": "柔远能迩，悙德允元，",
                    "zhushu": "柔、安、迩、近、惇，厚也。元，善之长，言当安远乃能安近厚，行德信，使足长善。悙音敦。长，丁丈反，下同。重意：柔远能迩三本篇。顾命、文侯之命各一。"
                },
                {
                    "paragraph": "而难任人，蛮夷率服。",
                    "zhushu": "任佞，难拒也。佞人斥远之，则忠信昭于四夷，皆相率而来服。难，乃旦反。任音壬，又而鸩反。"
                },
                {
                    "paragraph": "舜曰：咨！四岳，有能奋庸熙帝之载，",
                    "zhushu": "奋，起、庸，功。载，事也。访群臣有能起发其功，广尧之事者。言舜曰以别尧。奋，弗运反。重言：咨四岳四下。文一。尧典二。"
                },
                {
                    "paragraph": "使宅百揆，亮采惠畴？",
                    "zhushu": "亮、信、惠，顺也。求其人使居百揆之官，信立其功，顺其事者谁乎？"
                },
                {
                    "paragraph": "佥曰：伯禹作司空。",
                    "zhushu": "四岳同辞而对。禹代鲧为崇伯，入为天子司空，治洪水有成功，言可用之。重言：佥曰五。尧典一。本篇四。"
                },
                {
                    "paragraph": "帝曰：俞，咨！禹，汝平水土，惟时懋哉！",
                    "zhushu": "然其所举，称禹前功以命之。懋，勉也。惟居是百揆，勉行之。俞，以朱反。懋音茂，王云：勉也。马云：美也。重言：帝曰俞十二本篇八，详附尧典。〇咨禹二重见大禹谟。〇汝平水土。吕刑：禹平水土。懋哉四本篇。禹谟一，皐陶谟二。"
                },
                {
                    "paragraph": "禹拜稽首，让于稷、契暨皐陶。",
                    "zhushu": "居稷官者，弃也。契、皐陶，二臣名。稽首，首至地。稽音启。稽首，首至地，臣事君之礼。契，息列反。陶音遥。"
                },
                {
                    "paragraph": "帝曰：俞，汝往哉！",
                    "zhushu": "然其所推之贤，不诈其让，敕使往宅百癸。重言：汝往哉！二后见蔡仲之命。"
                },
                {
                    "paragraph": "帝曰：弃，黎民阻饥，汝后稷，播时百榖。",
                    "zhushu": "阻、难、播，布也。众人之难在于饥，汝后稷布种是百榖以济之，美其前功以勉之。阻，庄吕反，王云：难也。播，波左反。重意：汝后稷，播时百榖。吕刑：稷降播种，农殖嘉榖。"
                },
                {
                    "paragraph": "帝曰：契，百姓不亲，五品不逊，",
                    "zhushu": "五品，谓五常。逊。顺也。"
                },
                {
                    "paragraph": "汝作司徒，敬敷五教，在宽。",
                    "zhushu": "布五常之教，务在宽，所以得人心，亦美其前功。"
                },
                {
                    "paragraph": "帝曰：皐陶，蛮夷猾夏，寇贼奸宄，",
                    "zhushu": "猾，乱也。夏，华夏。群行攻劫曰宼，杀人曰贼，在外曰奸，在内曰宄，言无教所致。猾，户八反。寇，苦豆反。宄音轨。"
                },
                {
                    "paragraph": "汝作士，五刑有服，",
                    "zhushu": "士，理官也。五刑：墨、劓、剕、宫、木辟。服，从也。言得轻重之中正。劓，鱼器反，截鼻也。剕，扶味反，刖足也。大辟，婢亦反，死刑也。重言：汝作士二重，见禹谟。"
                },
                {
                    "paragraph": "五服三就。",
                    "zhushu": "既从五刑。谓服罪也。行刑当就三处：大罪于原野，大夫于朝，士于市。处，昌虑反。朝，直遥反。"
                },
                {
                    "paragraph": "五流有宅，五宅三居。",
                    "zhushu": "谓不忍加刑，则流放之，若四凶者。五刑之流，各有所居，五居之差，有三等之居，大罪四裔，次九州之外，次千里之外。"
                },
                {
                    "paragraph": "惟明克允。",
                    "zhushu": "言皐陶能明信五刑，施之远近蛮夷猾夏，使咸信服，无敢犯者。因禹让三臣，故历述之。"
                },
                {
                    "paragraph": "帝曰：畴若予工？佥曰：垂哉！",
                    "zhushu": "问：谁能顺我百工事者？朝臣举垂。垂，臣名。垂如字，徐又音睡。"
                },
                {
                    "paragraph": "帝曰：俞，咨！垂，汝共工。",
                    "zhushu": "共谓供其职事。共音恭。"
                },
                {
                    "paragraph": "垂拜稽首，让于殳斨暨伯与。",
                    "zhushu": "殳斨、伯与二臣名。斨，七良反。与音余。"
                },
                {
                    "paragraph": "帝曰：俞，往哉！汝谐。",
                    "zhushu": "汝能谐和此官。重言：往哉七本篇二。盘庚、微子、康诰、毕命、文侯之命各一。○往哉汝谐二。重见下文。"
                },
                {
                    "paragraph": "帝曰：畴若予上下草木鸟兽？佥曰：益哉！",
                    "zhushu": "上，谓山。下谓泽。顺，谓施其政教。取之有时，用之有节。言伯益能之。益，皐陶子也。重意：畴若予上下草木鸟兽，伊训暨，鸟兽鱼鼈咸若。"
                },
                {
                    "paragraph": "帝曰：俞，咨！益，汝作朕虞。",
                    "zhushu": "虞。掌山泽之官。"
                },
                {
                    "paragraph": "益拜稽首，让于朱虎、熊罴。帝曰：俞，往哉！汝谐。",
                    "zhushu": "朱虎、熊罴，二臣名。垂、益所让四人，皆在元凯之中。罴，彼皮反。"
                },
                {
                    "paragraph": "帝曰：咨！四岳，有能典朕三礼？佥曰：伯夷。",
                    "zhushu": "三礼，天地人之礼。伯夷，臣名，姜姓。重言：咨四岳四。尧典三。本篇一。"
                },
                {
                    "paragraph": "帝曰：俞，咨！伯，汝作秩宗。",
                    "zhushu": "秩序，宗，尊也。主郊庙之官。"
                },
                {
                    "paragraph": "夙夜惟寅，直哉惟清。",
                    "zhushu": "夙，早也。言早夜敬思其职，典礼施政教，使正直而清明。寅如字，徐音夷。"
                },
                {
                    "paragraph": "伯拜稽首，让于夔、龙。",
                    "zhushu": "夔、龙二臣名。夔，求龟反。"
                },
                {
                    "paragraph": "帝曰：俞，往，钦哉！",
                    "zhushu": "然其贤不许让。重言：往钦哉。三尧典本篇。益稷各一。"
                },
                {
                    "paragraph": "帝曰：夔，命汝典乐，教胄子，",
                    "zhushu": "胄，长也。谓元子以下至卿大夫子弟，以歌诗蹈之舞之，教长国子，中和祗庸孝友。胄，直又反。王云：胄子，国子也。马云：胄，长也。教长天下之子弟。"
                },
                {
                    "paragraph": "直而温，宽而栗，",
                    "zhushu": "教之正直而温和，宽弘而能庄栗。栗，战栗也。重言：直而温，宽而栗，二重见皐陶谟。"
                },
                {
                    "paragraph": "刚而无虐，简而无傲。",
                    "zhushu": "刚失入虐，简失入傲，教之以防其失。重意：刚而无虐，简而无傲。皐陶谟：简而廉，刚而塞。"
                },
                {
                    "paragraph": "诗言志，歌永言，",
                    "zhushu": "谓诗言志以导之，歌咏其义以长其言。永，徐音咏，又如字。"
                },
                {
                    "paragraph": "声依永，律和声。",
                    "zhushu": "声，谓五声，宫、商、角、征、羽。律，谓六律、六吕，十二月之音气，言当依声律以和乐。"
                },
                {
                    "paragraph": "八音克谐，无相夺伦，神人以和。",
                    "zhushu": "伦，理也。八音能谐，理不错夺，则神人咸和，命䕫使勉之。"
                },
                {
                    "paragraph": "夔曰：于，予击石拊石，百兽率舞。",
                    "zhushu": "石，磬也。磬，音之清者。拊，亦击也。举清者和，则其余音皆从矣。乐感百兽，使相率而舞，则神人和可知。于，如字，或音乌而绝句者，非。拊音抚，徐音府。重言：于予击石拊石，百兽率舞。二重见益稷。"
                },
                {
                    "paragraph": "帝曰：龙，朕堲谗说殄行，震惊朕师，",
                    "zhushu": "堲，疾、殄、绝、震，动也。言我疾谗说绝君子之行，而动惊我众，欲遏绝之。堲，徐在力反。谗，切韵仕咸反。说如字，注同，徐失锐反。殄，切韵徒典反。行，下孟反。注同。"
                },
                {
                    "paragraph": "命汝作纳言，夙夜出纳朕命，惟允。",
                    "zhushu": "纳言，喉舌之官。听下言纳于上，受上言宣于下，必以信。喉，音侯。重意：命汝作纳言，益、稷以出纳。五言，○夙夜出纳朕命，说命朝夕纳诲。"
                },
                {
                    "paragraph": "帝曰：咨！汝二十有二人，",
                    "zhushu": "禹、垂、益、伯夷、䕫、龙六人，新命有职四岳十二牧，凡二十二人，特敕命之。"
                },
                {
                    "paragraph": "钦哉！惟时亮天功。",
                    "zhushu": "各敬其职，惟是乃能信立天下之功。重言：钦哉九。本篇三。益稷二。尧典、大禹谟、微子之命、囧命各一。"
                },
                {
                    "paragraph": "三载考绩，三考，黜陟幽明，",
                    "zhushu": "三年有成，故以考功。九𡻕则能否幽明有别，黜退其幽者，升进其明者。黜，丑律反。重意：三考黜陟幽明。周官：王乃大明黜陟。"
                },
                {
                    "paragraph": "庶绩咸熙，分北三苗。",
                    "zhushu": "考绩法明，众功皆广。三苗幽暗，君臣善否，分北流之，不令相从。善恶明。北，如字，又音佩。令，力呈反。重言：庶绩咸熙二前见尧典。又皐陶谟：庶绩其凝。"
                },
                {
                    "paragraph": "舜生三十征庸，",
                    "zhushu": "言其始见试用。"
                },
                {
                    "paragraph": "三十在位，",
                    "zhushu": "历试二年，摄位二十八年。"
                },
                {
                    "paragraph": "五十载，陟方乃死。",
                    "zhushu": "方，道也。舜即位五十年，升道南方巡守，死于苍梧之野而葬焉。三十征庸，三十在位，服丧三年，其一在三十之数，为天子五十年，凡寿百一十二𡻕。"
                },
                {
                    "paragraph": "帝厘下土，方设居，方",
                    "zhushu": "言舜理四方诸侯，各设其官，居其方。厘，力之反。马云：赐也，理也。下土绝句。一读至方字绝句。"
                },
                {
                    "paragraph": "别生。分类",
                    "zhushu": "生，姓也。别其姓族，分其类，使相从。别，彼列反。分，方云反，徐扶问反。"
                },
                {
                    "paragraph": "作汩，作",
                    "zhushu": "汩、治、作，兴也。言其治民之功兴，故为汩作之篇。亡。汩音骨。"
                },
                {
                    "paragraph": "九，共九篇。槀饫",
                    "zhushu": "槀劳饫赐也凡十一篇皆亡共音恭王已勇反法也马同槀苦报反饫于庶反槀饫亦书篇名也汩作等十一篇同此序其文皆亡而序与百篇之序同编故存今马郑之徒百篇之序摠为一卷孔以各冠其篇首而亡篇之序即随其次第居见存者之间众家经文并尽此唯王注本下更有汩作九共故逸故亦作古"
                }
            ]
        },
        {
            "name": "虞书大禹谟第三",
            "paragraphs": [
                {
                    "paragraph": "虞书大禹谟第三",
                    "zhushu": "",
                    "type": 1
                },
                {
                    "paragraph": "皐陶矢厥谟，",
                    "zhushu": "矢，陈也。皐音髙。陶音遥。"
                },
                {
                    "paragraph": "禹成厥功，",
                    "zhushu": "陈其成功。"
                },
                {
                    "paragraph": "帝舜申之，",
                    "zhushu": "申，重也。重美二子之言。重，直用反。"
                },
                {
                    "paragraph": "作《大禹》、《皐陶谟》、",
                    "zhushu": "大禹谋九功，皐陶谋九德。"
                },
                {
                    "paragraph": "《益稷》。",
                    "zhushu": "凢三篇。"
                },
                {
                    "paragraph": "《大禹谟》，",
                    "zhushu": "禹称大，大其功。谟，谋也。"
                },
                {
                    "paragraph": "曰若稽古，大禹",
                    "zhushu": "顺考古道而言之。重言：若稽古四本篇。尧典、舜典、皐陶谟。"
                },
                {
                    "paragraph": "曰文命，敷于四海，祗承于帝。",
                    "zhushu": "言其外布文德教命，内则敬承尧舜文命。孔云：文德教命也。先儒云：文命，禹名。"
                },
                {
                    "paragraph": "曰：后克艰厥后，臣克艰厥臣，政乃乂，𥠖民敏德。",
                    "zhushu": "敏，疾也。能知为君难，为臣不易，则其政治而众民皆疾修德。易，以豉反。治，直吏反。"
                },
                {
                    "paragraph": "帝曰：俞！允若兹，嘉言罔攸伏，野无遗贤，万邦咸寜。",
                    "zhushu": "攸，所也。善言无所伏，言必用，如此，则贤才在位，天下安。俞，羊朱反。攸音由，徐以帚反。重言：帝曰：俞。十二详附尧典下。重意：万邦咸寜。周官：万国咸寜。洛诰：景命：万邦咸休。"
                },
                {
                    "paragraph": "稽于众，舍已从人，不虐无告，不废困穷，惟帝时克。",
                    "zhushu": "帝，谓尧也。舜因嘉言无所伏，遂称尧德，以成其义。考众从人，矜孤愍穷，凡人所轻，圣人所重。舍，音舍。告，故毒反。矜，居陵反。重意：惟帝时克。益稷，惟帝时举。"
                },
                {
                    "paragraph": "益曰：都！帝德广运，乃圣乃神，乃武乃文，",
                    "zhushu": "益因舜言，又美尧也。广，谓所覆者大。运，谓所及者远。圣无所不通，神妙无方，文经天地，武定祸乱。重意：帝德广运下文。帝德罔愆。"
                },
                {
                    "paragraph": "皇天眷命，奄有四海，为天下君。",
                    "zhushu": "眷、视、奄，同也。言尧有此德，故为天所命，所以勉舜也。○眷，居倦反。奄，于检反。重意：皇天眷命，太甲微子之命。皇天眷佑，〇为天下君。洪范为天下王。"
                },
                {
                    "paragraph": "禹曰：惠迪吉，从逆凶，惟影响。",
                    "zhushu": "迪，道也。顺道吉，从逆凶，吉凶之报，如影之随形，响之应声，言不虚。迪，徒历反。响，许丈反。"
                },
                {
                    "paragraph": "益曰：吁！戒哉！儆戒无虞，罔失法度。",
                    "zhushu": "先吁后戒，欲使听者精其言。虞，度也。无亿度，谓无形，戒于无形。备慎深，秉法守度，言有恒。吁，况俱反。度，徒布反。虞度，徒洛反。重意：戒哉！胤征懋戒哉。太甲嗣王戒哉。"
                },
                {
                    "paragraph": "罔游于逸，罔淫于乐。",
                    "zhushu": "淫，过也。游逸过乐，败德之原，富贵所忽，故持以为戒。乐，音洛。"
                },
                {
                    "paragraph": "任贤勿贰，去邪勿疑，疑谋勿成，百志惟熙。",
                    "zhushu": "一意任贤，果于去邪，疑则勿行，道义所存于心，日以广矣。去，起吕反。熙，火其反。"
                },
                {
                    "paragraph": "罔违道以干百姓之誉，",
                    "zhushu": "干，求也。失道求名，古人贱之。"
                },
                {
                    "paragraph": "罔咈百姓以从已之欲。",
                    "zhushu": "咈，戾也。专欲难成，犯众兴祸，故戒之。咈，扶弗反。戾，连弟反。"
                },
                {
                    "paragraph": "无怠无荒，四夷来王。",
                    "zhushu": "言天子常戒慎无怠惰荒废，则四夷归往之。怠，音待。惰，徒卧反。"
                },
                {
                    "paragraph": "禹曰：于，",
                    "zhushu": "音乌。"
                },
                {
                    "paragraph": "帝念哉！德惟善政，政在养民。",
                    "zhushu": "叹而言念，重其言。为政以德，则民怀之。重言：帝念哉二下文一。又益稷：帝其念哉。"
                },
                {
                    "paragraph": "水、火、金、木、土、榖惟修。",
                    "zhushu": "言养民之本，在先修六府。"
                },
                {
                    "paragraph": "正德、利用，厚生惟和。",
                    "zhushu": "正德以率下，利用以阜财，厚生以养民，三者和，所谓善政。"
                },
                {
                    "paragraph": "九功惟叙，九叙惟歌。",
                    "zhushu": "言六府三事之功有次叙，皆可歌乐，乃德政之致。乐。音洛。"
                },
                {
                    "paragraph": "戒之用休，董之用威，劝之以九歌，俾勿坏。",
                    "zhushu": "休，美。董，督也。言善政之道，美以戒之，威以督之，歌以劝之，使政勿怀，在此三者而巳。俾，必尔反。坏，乎怪反。互注：左文七年夏书曰。戒之用休。董之用威。劝之以九歌，勿使坏。九功之德皆可歌也。谓之九歌。六府三事。谓之九功。水火金木土榖。谓之六府。正德。利用。厚生。谓之三事。"
                },
                {
                    "paragraph": "帝曰：俞，地平天成，六府三事允治，万世永赖，时乃功。",
                    "zhushu": "水土治曰平，五行叙曰成。因禹陈九功而叹美之，言是汝之功，明众臣不及。重言：帝曰：俞。十二。上文一，余附尧典〇时乃功三。本篇二。益稷一。互注：左僖二斗四年夏书曰。地平天成。称也。住云。地平其化。天成其施。上下相称为宜。"
                },
                {
                    "paragraph": "帝曰：格汝禹！朕宅帝位三十有三载，耄期倦于勤。汝惟不怠，摠朕师。",
                    "zhushu": "八十九十曰耄，百年曰期颐。言已年老，厌倦万几，汝不懈怠于位，称摠我众，欲使摄。格，庚白反。朕，直锦反。耄，莫报反。倦，其眷反。颐，以之反。厌，于艳反。懈，工卖反。重意：帝曰：格汝禹。舜典：帝曰：格汝舜。"
                },
                {
                    "paragraph": "禹曰：朕德罔克，民不依。皐陶迈种德，徳乃降，黎民怀之。",
                    "zhushu": "迈、行、种、布、降，下。懐，归也。言己无德，民所不能依，皐陶布行其德，下治于民，民归服之。种，章用反。降，工巷反。重言：黎民怀之二本篇一。皐陶谟一。"
                },
                {
                    "paragraph": "帝念哉！",
                    "zhushu": ""
                },
                {
                    "paragraph": "念兹在兹，释兹在兹。",
                    "zhushu": "兹，此释废也。念此人在此功，废此人在此罪，言不可诬。重言：帝念哉二见上文。互注：左襄二十三年仲尼曰。知之难也。有臧武仲之知。而不容于鲁国。抑有由也。作不顺而施不恕也。夏书曰。念兹在兹。顺事恕施也。"
                },
                {
                    "paragraph": "名言兹在兹，允出兹在兹。惟帝念功！",
                    "zhushu": "名言此事，必在此义；信出此心，亦在此义。言皐陶之德，以义为主，所宜念之。互注：左襄二十一年夏书曰。念兹在兹。名言兹在兹。允出兹在兹。惟帝念功。将谓由己壹也。信由己壹。而后功可念也。住云。言非但意念而己。盖须信己诚至。"
                },
                {
                    "paragraph": "帝曰：皐陶！惟兹臣庶，罔或干予正，",
                    "zhushu": "或有也。无有干我，正言顺命。"
                },
                {
                    "paragraph": "汝作士，明于五刑，以弼五教。期于予治，",
                    "zhushu": "弼、辅、期，当也。叹其能以刑辅教，当于治体。当，丁浪反，又如字。"
                },
                {
                    "paragraph": "〇重言",
                    "zhushu": "汝作士二。前见舜典。"
                },
                {
                    "paragraph": "刑期于无刑，民恊于中。时乃功，懋哉！",
                    "zhushu": "虽或行刑，以杀止杀，终无犯者。刑期于无所刑，民皆合于大中之道，是汝之功。勉之！懋音茂。重意：民协于中吕刑。士制百姓于刑之中。重言：时乃功三。本篇二。益稷一。〇懋哉四。舜典二。本篇二。"
                },
                {
                    "paragraph": "皐陶曰：帝德罔愆。临下以简，御众以宽；",
                    "zhushu": "愆，过也。善则称君，人臣之义。愆，起虔反。"
                },
                {
                    "paragraph": "罚弗及嗣，赏延于世；",
                    "zhushu": "嗣亦世，俱谓子。延及也。父子罪不相及而及其赏，道德之政。"
                },
                {
                    "paragraph": "宥过无大，刑故无小；",
                    "zhushu": "过误所犯，虽大必宥；不忌故犯，虽小必刑。宥音又。"
                },
                {
                    "paragraph": "罪疑惟轻，功疑惟重。",
                    "zhushu": "刑疑附轻，赏疑从重，忠厚之至。"
                },
                {
                    "paragraph": "与其杀不辜，寜失不经。好生之德，洽于民心，兹用不犯于有司。",
                    "zhushu": "辜，罪。经，常。司，主也。皐陶因帝勉已，遂称帝之德，所以明民不犯上也。寜失不常之罪，不枉不辜之善，仁爱之道。辜音孤。好，呼报反。重意：好生之德，洽于民心。毕命，道洽政治，泽润生民。互注：左襄二十六年。善为国者。赏不僣而刑不滥。赏僣则惧及淫人。刑滥则惧及善人。若不幸而过。寜僣无滥。与其失善。寜其利淫。无善人则国从之。故夏书曰。与其杀不辜。寜失不经。惧失善也。诗曰。人之云亡。邦国殄瘁。无善人之谓也。"
                },
                {
                    "paragraph": "帝曰：俾予从欲以治，四方风动，惟乃之休。",
                    "zhushu": "使我从心所欲，而政以治民，动顺上命，若草应风，是汝能明刑之美也。"
                },
                {
                    "paragraph": "帝曰：来，禹，降水儆予，成允成功，惟汝贤。",
                    "zhushu": "水性流下，故曰下水。儆，戒也。能成声教之信，成治水之功。言禹最贤，重美之。儆，居领反。重，直用反。重言：帝曰：来。禹二又益稷。"
                },
                {
                    "paragraph": "克勤于邦，克俭于家，不自满假，惟汝贤。",
                    "zhushu": "满，谓盈实。假，大也。言禹恶衣薄食，卑其宫室，而尽力为民，执心谦冲，不自盈大。假，工雅反。尽，津忍反。为，于伪反。"
                },
                {
                    "paragraph": "汝惟不矜，天下莫与汝争能；汝惟不伐，天下莫与汝争功。",
                    "zhushu": "自贤曰矜，自功曰伐。言禹推善让人而不失其能，不有其劳而不失其功，所以能绝众人。"
                },
                {
                    "paragraph": "予懋乃德，嘉乃丕绩。天之历数在汝躬，汝终陟元后。",
                    "zhushu": "丕，大也。历数，谓天道元大也。大君，天子。舜善禹有治水之大功，言天道在汝身，汝终当升为天子。丕，普悲反。"
                },
                {
                    "paragraph": "人心惟危，道心惟微，惟精惟一，允执厥中。",
                    "zhushu": "危则难安，微则难明，故戒以精一，信执其中。重意：惟精惟一，咸有一德。惟和惟一，〇允执厥中。仲虺建中于民。"
                },
                {
                    "paragraph": "无稽之言勿听，弗询之谋勿庸。",
                    "zhushu": "无考无信验，不询专独，终必无成，故戒勿听用。听，徐天定反。"
                },
                {
                    "paragraph": "可爱非君？可畏非民？",
                    "zhushu": ""
                },
                {
                    "paragraph": "众非元后何戴？后非众罔与守邦。",
                    "zhushu": "民以君为命，故可爱；君失道，民叛之，故可畏。言众戴君以自存，君恃众以守国，相须而立。重意：众非元后何戴？后非众，罔与守邦太甲。民非后，罔克胥匡以生；后非民，罔以辟四方咸有一德。后非民，罔使；民非后，罔事。"
                },
                {
                    "paragraph": "钦哉！慎乃有位，敬修其可愿。四海困穷，天禄永终。",
                    "zhushu": "有位，天子位。可愿，谓道德之美。困穷，谓天民之无告者。言为天子勤此三者，则天之禄籍，长终汝身。重言：钦哉九本篇二。余附尧典。重意：慎乃有位。益稷：慎乃在位。"
                },
                {
                    "paragraph": "惟口。出好兴戎，朕言不再。",
                    "zhushu": "好谓赏善，戎谓伐恶。言口荣辱之主，虑而宣之，成于一也。出，如字，徐尺遂反。好如字，徐许到反。"
                },
                {
                    "paragraph": "禹曰：枚卜功臣，惟吉之从。",
                    "zhushu": "枚，谓历卜之而从其吉，此禹让之志。枚，音梅。"
                },
                {
                    "paragraph": "帝曰：禹，",
                    "zhushu": ""
                },
                {
                    "paragraph": "官占，惟先蔽志。昆命于元龟。",
                    "zhushu": "帝王立卜占之官，故曰官占。蔽，断昆后也。官占之法，先断人志，后命于元龟，言志定然后卜。蔽，必世反，徐甫世反。断，丁乱反。"
                },
                {
                    "paragraph": "朕志先定，询谋佥同，鬼神其依，龟筮协从，卜不习吉。",
                    "zhushu": "习，因也。言巳谋之于心，谋及卜筮，四者合从，卜不因吉，无所枚卜。佥，七潜反。重意：卜不习吉，金縢三、龟一，习吉。"
                },
                {
                    "paragraph": "禹拜稽首，固辞。",
                    "zhushu": "再辞曰：固。"
                },
                {
                    "paragraph": "帝曰：母，惟汝谐。",
                    "zhushu": "言母所以禁其辞。禹有大功德，故能谐和元后之任。禁，今鸩反，又音金。"
                },
                {
                    "paragraph": "正月朔旦，受命于神宗。",
                    "zhushu": "受舜终事之命。神宗，文祖之宗庙，言神尊之。正音政，又音征。重意：正月朔旦，受命于神宗。舜典：正月上日，受终于文祖。又月正元日，舜格于文祖。"
                },
                {
                    "paragraph": "率百官若帝之初。",
                    "zhushu": "顺舜初摄帝位故事，奉行之。"
                },
                {
                    "paragraph": "帝曰：咨，禹，惟时有苗弗率，汝徂征。",
                    "zhushu": "三苗之民数干王诛，率、循、徂，往也。不循帝道，言乱逆，命禹讨之。数音朔。重言：咨禹二前见舜典。"
                },
                {
                    "paragraph": "禹乃会群后，誓于师曰：济济有众，咸听朕命。",
                    "zhushu": "会诸侯共伐有苗，军旅曰誓。济济，众盛之貌。济济，子礼反。重意：济济有众，咸听朕命。泰誓：西土有众，咸听朕言。"
                },
                {
                    "paragraph": "蠢兹有苗，昏迷不恭，",
                    "zhushu": "蠢，动。昏，暗也。言其所以宜讨之。蠢，春允反。"
                },
                {
                    "paragraph": "侮慢自贤，反道败德。",
                    "zhushu": "狎侮先王，轻慢典教，反正道，败德义。侮，亡甫反。慢，亡谏反。"
                },
                {
                    "paragraph": "君子在野，小人在位，",
                    "zhushu": "废仁贤，任奸佞。"
                },
                {
                    "paragraph": "民弃不保，天降之咎。",
                    "zhushu": "言民叛天灾之咎，其九反。"
                },
                {
                    "paragraph": "肆予以尔众士，奉辞罚罪。",
                    "zhushu": "肆，故也。辞谓不恭。罪谓侮慢以下事。"
                },
                {
                    "paragraph": "尔尚一乃心力，其克有勋。",
                    "zhushu": "尚庶几一汝心力，以从我命。"
                },
                {
                    "paragraph": "三旬，苗民逆命。",
                    "zhushu": "旬，十日也。以师临之，一月不服，责舜不先有又诰之命，威让之辞，而便惮之以威，胁之以兵，所以生辞。诰，古报反。惮，徒旦反，一音丹末反。胁，许业反。"
                },
                {
                    "paragraph": "益賛于禹，曰：惟德动天，无远弗届。",
                    "zhushu": "賛、佐、届，至也。益以此义佐禹，欲其修德致远。届音戒。"
                },
                {
                    "paragraph": "满招损，谦受益，时乃天道。",
                    "zhushu": "自满者人损之，自谦者人益之，是天之常道。"
                },
                {
                    "paragraph": "帝初于历山，往于田，日号泣于旻天，于父母",
                    "zhushu": "仁覆愍下，谓之旻天。言舜初耕于历山之时，为父母所疾，日号泣于旻天，及父母克己自责，不责于人。田，本或作畋。号，户髙反。旻，武巾反。"
                },
                {
                    "paragraph": "负罪引慝，祗载见瞽瞍。夔䕫斋栗，瞽亦允若。",
                    "zhushu": "慝，恶也。载，事也。夔夔，悚惧之貌。言舜负罪引恶，敬以事见于父，悚惧斋庄，父亦信顺之，言能以至诚感顽父。慝，他则反。见，贤遍反。瞽音古。瞍，素后反。夔，求龟反。斋，侧皆反。"
                },
                {
                    "paragraph": "至諴感神，矧兹有苗？",
                    "zhushu": "諴，和。矧，况也。至和感神，况有苗乎？言易感。諴音咸。矧，失忍反。易，以豉反。"
                },
                {
                    "paragraph": "禹拜昌言曰：俞！班师振旅，",
                    "zhushu": "昌，当也。以益言为当，故拜受而然之。遂还师。兵入曰振旅，言整众。当，丁浪反，下同。还，经典皆音旋。重言：禹拜昌言曰俞。二本篇皐陶谟。重意：益稷：汝亦昌言，又师汝昌言。"
                },
                {
                    "paragraph": "帝乃诞敷文德，",
                    "zhushu": "远人不服大布，文德以来之。诞音但。"
                },
                {
                    "paragraph": "舞干羽于两阶，",
                    "zhushu": "干，楯。羽，翳也。皆舞者所执，修阐文教，舞文舞于宾主阶间，抑武事。阶，徐音皆。楯，食允反。翳，于计反。阐，尺善反。"
                },
                {
                    "paragraph": "七旬，有苗格。",
                    "zhushu": "讨而不服，不讨自来，明御之者必有道。三苗之国，左洞庭，右彭蠡，在荒服之例，去京师二千五百里。洞，徒弄反。蠡音礼。"
                }
            ]
        },
        {
            "name": "虞书皐陶谟第四",
            "paragraphs": [
                {
                    "paragraph": "虞书皐陶谟第四",
                    "zhushu": "",
                    "type": 1
                },
                {
                    "paragraph": "皐陶谟，",
                    "zhushu": "谟，谋也。皐陶为帝舜谋。为，于伪反。"
                },
                {
                    "paragraph": "曰若稽古，皐陶",
                    "zhushu": "亦顺考古道以言之。夫典谟，圣帝所以立治之本也，皆师法古道，以成不易之则。夫，音扶。治，直吏反，下同。重言：若稽古四。又尧典、舜典、大禹谟。"
                },
                {
                    "paragraph": "曰：允迪厥德，谟明弼谐。",
                    "zhushu": "迪，蹈。厥，其也。其，古人也。言人君当信蹈行古人之德，谋广聪明，以辅谐其政。蹈，徒报反。"
                },
                {
                    "paragraph": "禹曰：俞！如何？",
                    "zhushu": "然，其言问所以行。重言：禹曰俞三篇，末一益稷。一又禹曰俞哉。〇如何？三又见尧典益稷。"
                },
                {
                    "paragraph": "皐陶曰：都！慎厥身，修",
                    "zhushu": "绝句："
                },
                {
                    "paragraph": "思永。",
                    "zhushu": "叹，美之重也。慎修其身，思为长久之道。"
                },
                {
                    "paragraph": "悙叙九族，庶明励翼，迩可远在兹。",
                    "zhushu": "言慎修其身厚，次叙九族，则众庶皆明其教，而自勉励翼戴上命，近可推而远者在此。道悙，切韵都昆反。重意：悙叙九族。尧典：以亲九族。仲虺：九族乃离。"
                },
                {
                    "paragraph": "禹拜昌，言曰：俞！",
                    "zhushu": "以皐陶言为当，故拜受而然之。当，丁浪反，下同。重言：禹拜昌言曰俞。二前见大禹谟。"
                },
                {
                    "paragraph": "皐陶曰：都！在知人，在安民。",
                    "zhushu": "叹修身亲亲之道，在知人所信任，在能安民。"
                },
                {
                    "paragraph": "禹曰：吁！咸若时，惟帝其难之。",
                    "zhushu": "言帝尧亦以知人安民为难，故曰吁。重言：咸若时，二后见君陈。"
                },
                {
                    "paragraph": "知人则哲，能官人，安民则惠，𥠖民怀之。",
                    "zhushu": "哲，智也。无所不知，故能官人。惠，爱也。爱则民归之。重言：黎民怀之。二又前见大禹谟。"
                },
                {
                    "paragraph": "能哲而惠，何忧乎驩兜？",
                    "zhushu": "佞人乱真，尧忧其败政，故流放之。"
                },
                {
                    "paragraph": "何迁乎有苗？何畏乎巧言令色孔壬？",
                    "zhushu": "孔，甚也。巧言，静言。庸违令色。象恭滔天。禹言有苗、驩兜之徒甚佞如此，尧畏其乱政，故迁放之。重意：景命：无以巧言令色，便辟侧媚。"
                },
                {
                    "paragraph": "皐陶曰：都！亦行有九德。",
                    "zhushu": "言人性行有九德，以考察真伪则可知。行，下孟反，注性行、行正直之行同。重意：亦行有九德，立政迪知忱恂于九德之行。"
                },
                {
                    "paragraph": "亦言其人有德。乃言曰：载采采。",
                    "zhushu": "载行，采事也。称其人有德，必言其所行某事以为验。"
                },
                {
                    "paragraph": "禹曰：何？",
                    "zhushu": "问。九德品例。"
                },
                {
                    "paragraph": "皐陶曰：宽而栗。",
                    "zhushu": "性宽弘而能庄栗。重言：宽而栗二。前见舜典。"
                },
                {
                    "paragraph": "柔而立，",
                    "zhushu": "和柔而能立事。"
                },
                {
                    "paragraph": "愿而恭，",
                    "zhushu": "悫愿而恭恪，愿，音愿。悫，切韵：苦角反。恪，苦各反。"
                },
                {
                    "paragraph": "乱而敬，",
                    "zhushu": "乱，治也。有治而能谨敬。"
                },
                {
                    "paragraph": "扰而毅，",
                    "zhushu": "扰，顺也。致果为毅。扰，而小反，徐音饶。毅，五既反。"
                },
                {
                    "paragraph": "直而温。",
                    "zhushu": "行正直而气温和。重言：直而温二。前见舜典。"
                },
                {
                    "paragraph": "简而廉，",
                    "zhushu": "性简大而有廉隅。"
                },
                {
                    "paragraph": "刚而塞。",
                    "zhushu": "刚断而实塞，断，丁乱反。重意：简而廉，刚而塞。舜典：刚而无虐，简而无傲。"
                },
                {
                    "paragraph": "强而义。",
                    "zhushu": "无所屈挠，动必合义。挠，女孝反。"
                },
                {
                    "paragraph": "彰厥有常，吉哉！",
                    "zhushu": "彰明。吉，善也。明九德之常，择人而官之，则政之善。"
                },
                {
                    "paragraph": "日宣三德，夙夜浚明有家。",
                    "zhushu": "三德，九德之中有其三。宣、布、夙、早。浚，须也。卿、大，天称家。言能日日布行三德，早夜思之，须明行之，可以为卿大夫。浚，息俊反，马云：大也。"
                },
                {
                    "paragraph": "日严祗敬六德，亮采有邦，",
                    "zhushu": "有国诸侯，日日严敬其身，敬行六德，以信治政事，则可以为诸侯。严如字，马徐鱼检反。"
                },
                {
                    "paragraph": "翕受敷施。九德咸事，俊乂在官，",
                    "zhushu": "翕，合也。能合受三六之德而用之，以布施政教，使九德之人皆用事。谓天子如此，则俊德能治之士并在官。翕，许及反。俊乂，马云：千人曰俊，百人曰乂。"
                },
                {
                    "paragraph": "百僚师师，百工惟时，",
                    "zhushu": "僚、工，皆官也。师，师相师法。百官皆是，言政无非。僚本又作寮。"
                },
                {
                    "paragraph": "抚于五辰，庶绩其凝。",
                    "zhushu": "凝，成也。言百官皆抚顺五行之时，众功皆成。抚，方武反。凝，鱼陵反，马云：定也。重意：庶绩其凝。尧典、舜典：庶绩咸熙。"
                },
                {
                    "paragraph": "无教逸欲有邦，",
                    "zhushu": "不为逸豫贪欲之教，是有国者之常。"
                },
                {
                    "paragraph": "兢兢业业，一日二日万几，",
                    "zhushu": "兢兢，戒慎。业业，危惧。几，微也。言当戒惧万事之微。兢，居凌反。业如字，徐五答反。几，徐音机。"
                },
                {
                    "paragraph": "无旷庶官，天工人其代之。",
                    "zhushu": "旷，空也。位非其人为空官。言人代天理官，不可以天官私非其才。"
                },
                {
                    "paragraph": "天叙有典，敕我五典五悙哉！",
                    "zhushu": "天次叙人之常性，各有分义，当敕正我五常之教，使合于五厚。厚。天下有典，马本作五典。分，扶问反。重意：敕我五典，五悙哉舜典。慎徽五典，五典克从。"
                },
                {
                    "paragraph": "天秩有礼，自我五礼有庸哉！",
                    "zhushu": "庸，常，自用也。天次秩有礼，当用我公、侯、伯、子、男五等之礼以接之，使有常。有庸，马本作五庸。"
                },
                {
                    "paragraph": "同寅协恭和𠂻哉！",
                    "zhushu": "𠂻，善也。以五礼正诸侯，使同敬合恭而和善。𠂻音中。"
                },
                {
                    "paragraph": "天命有德，五服五章哉！",
                    "zhushu": "五服，天子、诸侯、卿、大夫、士之服也。尊卑采章各异，所以命有德。"
                },
                {
                    "paragraph": "天讨有罪，五刑五用哉。",
                    "zhushu": "言天以五刑讨有罪，用五刑宜必当。"
                },
                {
                    "paragraph": "政事懋哉，懋哉！",
                    "zhushu": "言叙典秩礼，命德讨罪，无非天意者。故人君居天官，听政治事，不可以不自勉。重言：懋哉四。舜典二，禹谟本篇各一。"
                },
                {
                    "paragraph": "天聪明，自我民聪明，",
                    "zhushu": "言天因民而降之福，民所归者，天命之天，视听人君之行，用民为聪明。重意：天聪明自我民聪明泰誓。天视自我民视，天听自我民听。"
                },
                {
                    "paragraph": "天明畏，自我民明威，",
                    "zhushu": "天明可畏，亦用民成其威。民所叛者，天讨之，是天明可畏之効。畏，如字，徐音威，马本作威。重言：天明畏三。本篇。大诰多方。"
                },
                {
                    "paragraph": "达于上下，敬哉有土。",
                    "zhushu": "言天所赏罚，惟善恶所在，不避贵贱，有土之君，不可不敬惧。重意：达于上下。尧典：格于上下。"
                },
                {
                    "paragraph": "皐陶曰：朕言惠可厎行？",
                    "zhushu": "其所陈九德以下之言，顺于古道，可致行。"
                },
                {
                    "paragraph": "禹曰：俞！乃言厎可绩。",
                    "zhushu": "然其所陈，从而美之曰：用汝言，致可以立功。重言：禹曰：俞三。本篇二。益稷一：又：禹曰：俞哉○乃言厎可绩。二又见舜典。"
                },
                {
                    "paragraph": "皐陶曰：予未有知，思曰赞赞襄哉！",
                    "zhushu": "言我未有所知，未能思致于善，徒亦赞奏上古行事而言之。因禹美之，氶以谦辞言之。序知，如字，徐音智。思，如字，徐息吏反。襄，息羊反，上也，马云：因也。案尔雅作儴，因也，如羊反。"
                }
            ]
        },
        {
            "name": "虞书益稷第五",
            "paragraphs": [
                {
                    "paragraph": "虞书益稷第五",
                    "zhushu": "",
                    "type": 1
                },
                {
                    "paragraph": "益稷。",
                    "zhushu": "禹称其人，因以名篇。"
                },
                {
                    "paragraph": "帝曰：来！禹，汝亦昌言。",
                    "zhushu": "因皐陶谋九德，故呼禹使亦陈当言。当，丁浪反，本亦作谠，当汤反。李登声类云：谠言，善言也。重言：帝曰来禹二前见大禹谟。重意：汝亦昌言，又师汝昌言。又禹谟、皐谟，禹拜昌言。"
                },
                {
                    "paragraph": "禹拜曰：都！帝，予何言？予思日孜孜。",
                    "zhushu": "拜而叹，辞不言。欲使帝重皐陶所陈。言已，思日孜孜不怠，奉承臣功而已。思徐如字，又息吏反。孜音兹。重意：予思日孜孜，君陈惟日孜孜。"
                },
                {
                    "paragraph": "皐陶曰：吁！如何？",
                    "zhushu": "问所以孜孜之事。重言：如何三尧典，皐陶谟本篇。"
                },
                {
                    "paragraph": "禹曰：洪水滔天，浩浩怀山襄陵，下民昏垫。",
                    "zhushu": "言天下昏瞀垫溺，皆困水灾。浩，户老反。垫，丁念反。瞀音务，一音茂，本或作务。溺，乃历反。重意：洪水滔天，浩浩怀山襄陵，下民昏垫。尧典：汤汤洪水方割，荡荡怀山襄陵，浩浩滔天，下民其咨。"
                },
                {
                    "paragraph": "予乘四载，随山刋术，",
                    "zhushu": "所载者四，谓水乘舟，陆乘车，泥乘輴，山乘樏。随行九州之山林，刋槎其木，开通道路，以治水也。乘音绳。刋，苦安反。輴，丑伦反，汉书作橇，如淳音蕝，以板置泥上。服虔云：木橇形如木箕，擿行泥上。尸子云：泽行乘蕝。蕝，子绝反。摞，力追反，史记作桥，徐音丘遥反，汉书作梮，九足反。行，下孟反。槎，士雅反，下同。说文云：衺斫，又庄下反。重言：随山刋木二。又禹贡。"
                },
                {
                    "paragraph": "暨益奏庶鲜食。",
                    "zhushu": "奏谓进于民。鸟兽新杀曰鲜。与益槎木，获鸟兽，民以进食。暨，其器反。鲜，徐音仙，马云：鲜，生也。"
                },
                {
                    "paragraph": "予决九川，距四海，濬畎浍，距川",
                    "zhushu": "距，至也。决九州名川通之至于海。一亩之间，广尺深尺曰畎。方百里之间，广二寻。深二仞曰浍。浍畎深之至，川亦入海。畎，工犬反。浍，故外反。广，光浪反。深，尸鸩反。"
                },
                {
                    "paragraph": "暨稷播奏庶艰，食鲜食。",
                    "zhushu": "艰，难也。众难得食处，则与稷教民播种之。决川有鱼鼈，使民鲜食之。艰，工闲反，马本作根，云：根生之食，谓百榖。处，昌虑反。鼈，必灭反。"
                },
                {
                    "paragraph": "懋迁有无，化居，",
                    "zhushu": "化，易也。居谓所宜居积者。勉劝天下徙有之，无鱼盐，徙山林木，徙川泽，交易其所居积。懋音茂。盐，余廉反。"
                },
                {
                    "paragraph": "烝民乃粒，万邦作乂。",
                    "zhushu": "米食曰粒。言天下由此为冶本。烝，之承反。粒，音立。治，直吏反，下同。"
                },
                {
                    "paragraph": "皐陶曰：俞！师汝昌言。",
                    "zhushu": "言禹功甚当，可师法。当，丁浪反。重意：师汝昌言见本篇首。"
                },
                {
                    "paragraph": "禹曰：都！帝，慎乃在位。帝曰：俞！",
                    "zhushu": "然，禹言：受其戒。重言：谨乃在位。大禹谟：谨乃有位。重意：帝曰：俞十二本篇一。余附尧典。"
                },
                {
                    "paragraph": "禹曰：安汝止，惟几惟康，其弼直。",
                    "zhushu": "言慎在位，当先安好恶所止，念虑几微，以保其安，其辅臣必用直人好恶，上呼报反，下乌路反，又并如字。重意：惟几惟康本篇末。惟时惟几。"
                },
                {
                    "paragraph": "惟动丕应，徯志",
                    "zhushu": "徯，待也。帝先定所止，动则天下大应之，顺命以待帝志。应，应对之应。徯，胡启反。"
                },
                {
                    "paragraph": "以昭受上帝，天其申命用休。",
                    "zhushu": "昭，明也。非但人应之，又乃明受天之报施。天又重命用美。施，始豉反。重，直用反。"
                },
                {
                    "paragraph": "帝曰：吁！臣哉邻哉！邻哉臣哉！禹曰：俞！",
                    "zhushu": "邻，近也。言君臣道近，相须而成。重言：帝曰：吁。四尧典三〇禹曰：俞。三皐陶谟二。又下文：禹曰：俞哉！"
                },
                {
                    "paragraph": "帝曰：臣作朕股肱耳目。",
                    "zhushu": "言大体若身。股音古。肱，古弘反。"
                },
                {
                    "paragraph": "重意。",
                    "zhushu": "臣作朕肱肱耳目，君牙作股肱心膂。"
                },
                {
                    "paragraph": "予欲左右有民，汝翼；",
                    "zhushu": "左右，助也。助我所有之民，富而教之，汝翼成我。"
                },
                {
                    "paragraph": "予欲宣力四方，汝为；",
                    "zhushu": "布力立治之功，汝群臣当为之。"
                },
                {
                    "paragraph": "予欲观古人之象，",
                    "zhushu": "欲观示法象之服制。观，旧音官，又官唤反。"
                },
                {
                    "paragraph": "日、月、星辰、山、龙、华虫",
                    "zhushu": "日、月、星为三辰华象，草华虫雉也。画三辰、山、龙、华虫于衣服、旌旗。虫，直弓反。"
                },
                {
                    "paragraph": "作会、宗彝、",
                    "zhushu": "会，五采也。以五采成此画焉。宗庙彝樽，亦以山龙华虫为饰。会，胡对反，马、郑作绘。彝，音夷，马同。又郑云：宗彝，虎也。"
                },
                {
                    "paragraph": "藻、火、粉米、黼、黻、絺、绣，",
                    "zhushu": "藻，水草有文者，火为火字。粉若粟冰，米若聚米，黼若斧形。黻为两己相背。葛之精者曰絺，五色备曰绣。藻，音早，本又作薻。粉米，说文作黺，徐本作䋛，音米。黼音甫。白与黑谓之黼，黻，音弗，黑与青谓之黻。絺，徐敕私反，又敕其反，马同，郑陟里反，刺也。绣，音秀。背，音佩。"
                },
                {
                    "paragraph": "以五采彰施于五色，作服，汝明。",
                    "zhushu": "天子服日月而下，诸侯自龙衮而下，至黼黻。士服藻火，大夫加粉米。上得兼下，下不得僣上。以五采，明施于五色，作尊卑之服，汝明制之。衮，工本反。僣，子念反。"
                },
                {
                    "paragraph": "予欲闻六律、五声、八音，在治忽，以出纳五言，汝听",
                    "zhushu": "言欲以六律和声音，在察天下治理及忽怠者，又以出纳仁义礼智信五德之言，施于民以成化，汝当听审之。出，如字，又尺遂反，注同。纳，如字，又音内。重意：以出纳五言。舜典：命汝作纳言。又下文：工以纳言。"
                },
                {
                    "paragraph": "予违，汝弼。汝无面从，退有后言。",
                    "zhushu": "我违道，汝当以义辅正我，无得面从我违而退。后有言我不可弼。"
                },
                {
                    "paragraph": "钦四邻。庶顽谗说。若不在时，",
                    "zhushu": "四近前后左右之臣，敕使敬其职。众顽愚谗说之人，若所行不在于是而为非者，当察之。"
                },
                {
                    "paragraph": "侯以明之，挞以记之，",
                    "zhushu": "当行射侯之礼，以明善恶之教。答挞不是者，使记识其过。挞，他末反，又他达反。笞，敕疑反。"
                },
                {
                    "paragraph": "书用识哉，欲并生哉！",
                    "zhushu": "书识其非，欲使改悔，与共并生。"
                },
                {
                    "paragraph": "工以纳言，时而飏之，",
                    "zhushu": "工乐官，掌诵诗以纳谏，当是正其义，使飏道之。飏，音扬。重意：工以纳言。上文以出纳五言。舜典：命汝作纳言。"
                },
                {
                    "paragraph": "格则承之，庸之，否则威之。",
                    "zhushu": "天下人能至于道，则承用之，任以官；不从教，则以刑威之。否，方有反，徐音鄙。任，汝鸩反。"
                },
                {
                    "paragraph": "禹曰：俞哉！帝，光天之下，至于海隅苍生",
                    "zhushu": "光天之下，至于海隅，苍苍然生草木。言所及广远。重意：禹曰：俞哉！上文及前篇禹曰俞。〇帝光天之下。尧典：光宅天下。"
                },
                {
                    "paragraph": "万邦黎献，共惟帝臣。惟帝时举，敷纳以言，明庶以功，车服以庸。",
                    "zhushu": "献，贤也。万国众贤共为帝臣，帝举是而用之，使陈布其言，明之皆以功大小为差，以车服旌其能用之。重意：惟帝时举。大禹谟：惟帝时克。重言：敷纳以言，明庶以功，车服以庸。二前见舜典。纳作奏，庶作试。互注：左僖二十七年。谋元帅。赵衰曰。郤榖可。臣亟闻其言矣。说礼乐而敦诗书。诗书。义之府也。礼乐德之则也。德义利之本也。夏书曰。赋纳以言。明试以功。车服以庸。君其试之。"
                },
                {
                    "paragraph": "谁敢不让，敢不敬应？",
                    "zhushu": "上惟贤是用，则下皆敬。应上命而让善。应，应对之应。"
                },
                {
                    "paragraph": "帝不时，敷同日奏，罔功。",
                    "zhushu": "帝用臣不是，则远近布同，而日进于无功。以贤愚并位，优劣共流故。"
                },
                {
                    "paragraph": "无若丹朱傲，惟慢游是好，",
                    "zhushu": "丹朱尧子，举以戒之。傲，五报反，字又作奡。好，呼报反。"
                },
                {
                    "paragraph": "敖虐是作，罔昼夜頟頟，",
                    "zhushu": "敖戏而为䖒，无昼夜，常頟頟肆恶无休息。敖，五羔反，徐五报反，注同。頟，五客反。"
                },
                {
                    "paragraph": "罔水行舟，朋淫于家，用殄厥世。",
                    "zhushu": "朋，群也。丹朱习于无水陆地行舟，言无度，群淫于家，妻妾乱，用是绝其世，不得嗣。殄，徒现反。"
                },
                {
                    "paragraph": "予创若时，娶于涂山，辛壬癸甲，",
                    "zhushu": "创，惩也。涂山，国名。惩丹朱之恶，辛日娶妻，至于甲日，复往治水，不以私害公。娶，促住反。复，扶又反。"
                },
                {
                    "paragraph": "启呱呱而泣。予弗子，惟荒度土功。",
                    "zhushu": "启，禹子也。禹治水，过门不入，闻启泣声不暇，子名之以大治，度水土之功故。呱音孤。子如字，郑将吏反。度，徒洛反。"
                },
                {
                    "paragraph": "弼成五服，至于五千，州十有二师，",
                    "zhushu": "五服，侯、甸、绥、要、荒服也。服五百里，四方相距，为方五千里。治洪水辅成之。一州用三万人功，九州二十七万庸也。至于五千。马云：面五千里为方万里。郑云：五服已五千。又弼成为万里。州十有二师，二千五百人为师。郑云：师，长也。要，一遥反。"
                },
                {
                    "paragraph": "外薄四海，咸建五长，",
                    "zhushu": "薄，迫也。言至海诸侯五国，立贤者一人为方伯，谓之五长，以相统治，以奖帝室。薄，蒲各反，徐扶各反。长，丁丈反。五长，众官之长。"
                },
                {
                    "paragraph": "各迪有功。苗顽弗即工，帝其念哉！",
                    "zhushu": "九州五长，各蹈为有功，唯三苗顽凶，不得就官。善恶分别。别，彼列反。重意：帝其念哉！毕命。公其念哉！大禹谟：帝念哉！"
                },
                {
                    "paragraph": "帝曰：迪朕德，时乃功，惟叙。",
                    "zhushu": "言天下蹈行我德，是汝治水之功有次叙，敢不念乎？重言：时乃功三。大禹谟二。"
                },
                {
                    "paragraph": "皐陶方祗厥叙，方施象刑惟明。",
                    "zhushu": "方，四方。禹五服既成，故皐陶敬行其九德，考绩之次序于四方，又施其法刑，皆明白。史因禹功重美之。重，直用反。"
                },
                {
                    "paragraph": "夔曰：戞击鸣球，搏拊、琴瑟以咏，祖考来格。",
                    "zhushu": "戞，击柷敔，所以作止乐。搏拊，以韦为之，实之以糠，所以节乐。球，玉磬。此舜庙堂之乐。民悦其化，神歆其祀，礼备乐和，故以祖考来至明之。夔，求龟反。戞，居八反，徐古八反，马云：栎也。球，音求。搏音博。拊音抚。柷，尺叔反，所以作乐。敔，鱼吕反，所以止乐。糠，音康。歆，许今反。"
                },
                {
                    "paragraph": "虞宾在位，群后德让。",
                    "zhushu": "丹朱为王者后，故称宾。言与诸侯助𥙊班爵同，推先有德。"
                },
                {
                    "paragraph": "下管鼗鼓，合止柷敔。",
                    "zhushu": "堂下乐也。上下合止，乐各有柷、敔、明、球、弦、钟、籥，各自互见。鼗音桃。合如字，徐音合。籥，余若反。互音𣲐。见，贤遍反，下见细器同。"
                },
                {
                    "paragraph": "笙镛以间，鸟兽跄跄，",
                    "zhushu": "镛，大钟。间，迭也。吹笙击钟，鸟兽化德，相率而舞跄跄然。镛音庸。间，间厕之间。鸟兽，孔以为自舞也。马云：鸟兽，笋簴也。跄，七羊反，舞貌。说文作抢，鸟兽求食声。迭，直结反。"
                },
                {
                    "paragraph": "箫韶九成，凤凰来仪。",
                    "zhushu": "韶，舜乐名。言箫，见细器之备。雄曰凤，雌曰凰，灵鸟也。仪，有容仪。备乐九奏而致凤凰，则余鸟兽不侍，九而率舞。韶，时昭反。"
                },
                {
                    "paragraph": "夔曰：于！予击石拊石，百兽率舞，庶尹允谐。",
                    "zhushu": "尹，正也。众正，官之长。信皆和谐，言神人治始于任贤，立政以礼，治神以乐，所以太平。于予并如字。重言：于予击石拊石，百兽率舞。二前见舜典。"
                },
                {
                    "paragraph": "帝庸作歌曰：敕天之命，惟时惟几。",
                    "zhushu": "用庶尹允谐之政，故作歌以戒，安不忘危。敕，正也。奉正天命以临民，惟在顺时，惟在慎微。重意：惟时惟几。上文惟几惟康。"
                },
                {
                    "paragraph": "乃歌曰：股肱喜哉，元首起哉，百工熙哉。",
                    "zhushu": "元首，君也。股肱之臣，喜乐尽忠，君之治功乃起，百官之业乃广。乐音洛。尽，津忍反。"
                },
                {
                    "paragraph": "皐陶拜手稽首飏言曰：念哉！",
                    "zhushu": "大言而疾曰飏。承歌以戒帝飏。音扬。重言：念哉二。后见伊训。又吕刑：念之哉。"
                },
                {
                    "paragraph": "率作兴事，慎乃宪。钦哉！",
                    "zhushu": "宪，法也。天子率臣下为起治之事，当慎汝法度，敬其职。重言：钦哉九本篇二。余附尧典。"
                },
                {
                    "paragraph": "屡省乃成。钦哉！",
                    "zhushu": "屡，数也。当数顾省汝成功，敬终以善，无懈怠。屡，力具反。省，悉井反。数，色角反。懈，佳卖反。"
                },
                {
                    "paragraph": "乃赓载歌曰：元首明哉，股肱良哉，庶事康哉。",
                    "zhushu": "𢋫、续、载，成也。帝歌归美股肱，义未足，故续歌先君后臣，众事乃安，以成其义。𢋫，加孟反，刘皆行反，说文以为古续字。"
                },
                {
                    "paragraph": "又歌曰：元首丛脞哉，股肱惰哉，万事堕哉！",
                    "zhushu": "丛脞，细碎无大略。君如此则臣懈惰，万事堕废，其功不成，歌以申戒。丛，才公反。脞，仓果反，徐音鎻，马云：丛摠也。脞，小也。惰，徒卧反。堕，许规反。"
                },
                {
                    "paragraph": "帝拜曰：俞，往，钦哉！",
                    "zhushu": "拜受其歌，戒群臣：自今以往，敬其职事哉！重言：往钦哉三尧典舜典本篇各一"
                }
            ]
        },
        {
            "name": "夏书禹贡第一",
            "paragraphs": [
                {
                    "paragraph": "夏书禹贡第一",
                    "zhushu": "",
                    "type": 1
                },
                {
                    "paragraph": "禹别九州，",
                    "zhushu": "分其圻界，别，彼列反。九州。周公职录云：黄帝受命，风后受图，割地布九州。鄹子云：中国为赤县，赤县之内有九州。春秋说题辞云：州之言殊也。圻，其依反。"
                },
                {
                    "paragraph": "随山濬川，",
                    "zhushu": "刋其木，深其流。濬，思俊反。刋，苦安反。重言：随山刋木二。前见益稷。"
                },
                {
                    "paragraph": "任土作贡。",
                    "zhushu": "任其土地所有，定其贡赋之差。此尧时事，而在夏书之首，禹之王以是功。任，而鸩反。贡或作赣。王，于况反。"
                },
                {
                    "paragraph": "禹贡",
                    "zhushu": "禹制九州贡法。"
                },
                {
                    "paragraph": "禹敷土，随山刋木，",
                    "zhushu": "洪水泛溢，禹分布治九州之土，随行山林，斩木通道。敷，芳无反，马云：分也。泛，敷剑反。行，下孟反。"
                },
                {
                    "paragraph": "奠髙山大川。",
                    "zhushu": "奠，定也。髙山、五岳、大川、四渎，定其差秩，祀礼所视。奠，田遍反。渎音独，下同。〇"
                },
                {
                    "paragraph": "冀州：既载",
                    "zhushu": "尧所都也。先施贡赋役，载于书。冀，居器反。州，九州名，义见尔雅音。载，如字。载，载于书也。马同。郑韦昭云：载，事也。"
                },
                {
                    "paragraph": "壶口，治梁及歧，",
                    "zhushu": "壶口在冀州。梁、岐在雍州。从东循山治水而西。壶音胡。马云：壶口，山名。治，如字。歧，其宜反。雍，于用反。后州名同。"
                },
                {
                    "paragraph": "既修太原，至于岳阳。",
                    "zhushu": "髙平曰太原，今以为郡名。岳，太岳，在太原西南。山南曰阳，岳字又作岳。太岳，山名。阳。山南曰阳，水北亦曰阳。"
                },
                {
                    "paragraph": "覃怀底绩，至于衡漳。",
                    "zhushu": "覃怀，近河地名。漳水横流入河，从覃怀致功至横漳。覃，徒南反。底，之履反。衡如字，横也，马云：水名。漳音章。近，附近之近。"
                },
                {
                    "paragraph": "厥土惟白壤，",
                    "zhushu": "无块曰壤。水去土。复其性。色白而壤。壤。若丈反。马云。天性和美也。块。苦对反。"
                },
                {
                    "paragraph": "厥赋惟上上，错。",
                    "zhushu": "赋谓土地所生，以供天子。上上第一。错杂，杂出第二之赋。上，如字。赋第一。错，仓各反，马云：地有上下相错，通率第一。供，音恭。"
                },
                {
                    "paragraph": "厥田惟中中。",
                    "zhushu": "田之髙下肥瘠，九州之中为第五。中，丁仲反，又如字。中，马云：土地有髙下。肥，符非反。瘠，在亦反。"
                },
                {
                    "paragraph": "恒卫既从，大陆既作。",
                    "zhushu": "二水巳治，从其故道。大陆之地，巳可耕作。从，丁容反。"
                },
                {
                    "paragraph": "㠀夷皮服，",
                    "zhushu": "海曲谓之㠀。居㠀之夷，还服其皮，明水害除。㠀，当老反。马云：㠀夷，北夷国。"
                },
                {
                    "paragraph": "夹右碣石入于河。",
                    "zhushu": "碣石，海畔山，禹夹行此山之右而入河，逆上。此州帝都，不说境界，以余州所至则可知。先赋后田，亦殊于余州。不言贡篚，亦差于余州。夹音协，注同，带也。碣，其列反，韦昭其逝反。上，时掌反。篚，方尾反。重言：入于河三，冀州一。又篇末导沇、导渭各一。〇"
                },
                {
                    "paragraph": "济河惟兖州。",
                    "zhushu": "东南据济，西北距河。济，子礼反，下同。兖，悦转反。"
                },
                {
                    "paragraph": "九河既道，",
                    "zhushu": "河水分为九道，在此州界。平原以北是丸河。徒骇一，太史二，马颊三，覆釜四，胡苏五，简六，絜七，钩盘八，鬲津九。出尔雅。"
                },
                {
                    "paragraph": "雷夏既泽，灉、沮会同，",
                    "zhushu": "雷夏，泽名。灉、沮二水。会同此泽。灉，徐音邕，王于用反。沮，七余反。"
                },
                {
                    "paragraph": "桑土既蚕，是降丘宅土。",
                    "zhushu": "地髙曰丘。大水去，民不丘，居平土，就桑蚕。蚕在南反。"
                },
                {
                    "paragraph": "厥土黑坟，",
                    "zhushu": "色黑而坟起坟。扶粉反。后同。韦昭音勃愤反。起也。马云。有膏肥也。"
                },
                {
                    "paragraph": "厥草惟繇，厥木惟条。",
                    "zhushu": "繇茂。条，长也。繇。音遥。马云。抽也。重意：厥草惟繇，厥木惟条。后扬州。厥草惟夭，厥木惟乔。"
                },
                {
                    "paragraph": "厥田惟中下。",
                    "zhushu": "田第六。"
                },
                {
                    "paragraph": "厥赋贞。",
                    "zhushu": "贞，正也。州第九赋正与九相当。"
                },
                {
                    "paragraph": "作十有三载，乃同。",
                    "zhushu": "治水十三年，乃有赋法，与他州同载。马、郑本作年。"
                },
                {
                    "paragraph": "厥贡漆、丝，厥篚织文。",
                    "zhushu": "地宜漆林，又宜桑蚕、织文锦绮之属，盛之筐篚而贡焉。漆音七。盛音成。"
                },
                {
                    "paragraph": "浮于济、漯，达于河。",
                    "zhushu": "顺流曰浮。济、漯，两水名。因承入水曰达。漯，天答反，篇、韵他合反。重言：达于河三重。见徐州、豫州。"
                },
                {
                    "paragraph": "〇。海、岱惟青州，",
                    "zhushu": "东北据海，西南距岱。岱音代，泰山也。"
                },
                {
                    "paragraph": "嵎夷既略，潍、淄其道。",
                    "zhushu": "嵎夷，地名。用功少曰略。潍、淄二水复其故道。嵎音隅。潍音惟，本亦作惟，又作维。淄，侧其反。"
                },
                {
                    "paragraph": "厥土白坟，海滨广斥。",
                    "zhushu": "滨，涯也。言复其斥卤。滨，必人反。斥音尺。说文云：东方谓之斥，西方谓之卤。又郑云：斥谓地咸卤。涯，鱼佳反。"
                },
                {
                    "paragraph": "厥田惟上下。厥赋中上。",
                    "zhushu": "田第三，赋第四。"
                },
                {
                    "paragraph": "厥贡盐、絺，海物惟错。",
                    "zhushu": "絺，细葛错杂，非一种。盐，余占反。絺，敕其反。种，章勇反。"
                },
                {
                    "paragraph": "岱畎丝、枲、鈆、松、怪石。",
                    "zhushu": "畎，谷也。怪异，好石似玉者。岱山之谷出此五物，皆贡之。畎，工犬反，徐作畎谷。枲，思似反。鈆，寅专反，字从㕣。㕣音以选反。怪如字，怪石。碔砆之属。"
                },
                {
                    "paragraph": "莱夷作牧，",
                    "zhushu": "莱夷，地名。可以放牧。莱音来。牧，牧养之牧，徐音目，一音茂，注同。"
                },
                {
                    "paragraph": "厥篚檿丝。",
                    "zhushu": "檿桑蚕丝，中琴瑟弦。檿，乌簟反，山桑也。"
                },
                {
                    "paragraph": "浮于汶，达于济。",
                    "zhushu": "汶。音问。〇"
                },
                {
                    "paragraph": "海、岱及淮惟徐州。",
                    "zhushu": "东至海，北至岱，南及淮。"
                },
                {
                    "paragraph": "淮、沂其乂，蒙、羽其艺，",
                    "zhushu": "二水巳治，二山巳可种艺。沂，鱼依反，水名。艺，鱼世反。"
                },
                {
                    "paragraph": "大野既猪，东原底平。",
                    "zhushu": "大野。泽名。水所停曰猪。东原致功而平。言可耕。猪。张鱼反。马云。水所停止深者曰猪。刘东胡反。"
                },
                {
                    "paragraph": "厥土赤埴坟，草木渐包。",
                    "zhushu": "土黏曰埴。渐进长，包丛生。埴，市力反，郑作戠，徐、郑、王皆读曰炽。韦昭音试。渐，如字，本又作蔪，字林木冉反，草之相包褁也。包，必茅反，字或作苞，非。丛生也。马云：相包褁也。黏，女占反。长，丁丈反。丛，才公反。"
                },
                {
                    "paragraph": "厥田惟上中。厥赋中中。",
                    "zhushu": "田第二，赋第五。"
                },
                {
                    "paragraph": "厥贡惟土五色，",
                    "zhushu": "王者封五色土为社，建诸侯，则各割其方色土与之，使立社。焘以黄土，苴以白茅。茅取其㓗，黄取王者覆四方。焘，徒报反，覆也。苴，子余反，包裹也。"
                },
                {
                    "paragraph": "羽畎夏翟，峄阳孤桐，",
                    "zhushu": "夏翟，翟，雉名。羽中旌旄，羽山之谷有之。孤，特也。峄山之阳特生桐，中琴瑟。夏，行雅反。翟，徒历反。峄音亦，一音夕。"
                },
                {
                    "paragraph": "泗滨浮磬，淮夷蠙珠暨鱼，",
                    "zhushu": "泗，水涯，水中见石，可以为磬。蠙珠，珠名。淮、夷二水，出蠙珠及美鱼。泗音四，水名。淮夷，郑云：淮水之夷民也。马云：淮、夷，二水名。孔传云：淮夷之水，本亦有作淮夷二水也。蠙，蒲边反，徐扶坚反，字又作蚍，韦昭薄迷反，蚌也。暨，其器反。见，贤遍反。"
                },
                {
                    "paragraph": "厥篚玄纤缟。",
                    "zhushu": "玄黑缯，缟，白缯。纤，细也。纤在中，明二物皆当细。纤，息廉反。缟，古老反，又古到反。缯，似陵反。"
                },
                {
                    "paragraph": "浮于淮、泗，达于河。",
                    "zhushu": "河如字，说文作菏，工可反，云：水出山阳湖陵南。重言：达于何三，前兖州一，后豫州一。〇"
                },
                {
                    "paragraph": "。淮、海惟扬州。",
                    "zhushu": "北据淮，南距海。"
                },
                {
                    "paragraph": "彭蠡既猪，阳鸟攸居。",
                    "zhushu": "彭蠡，泽名。随阳之鸟，鸿鸿之属，冬月所居于此泽。蠡音礼。张勃吴录云：今名洞庭湖。案今在九江郡界。"
                },
                {
                    "paragraph": "三江既入，震泽底定。",
                    "zhushu": "震泽，吴南大湖名。言三江巳入致，定为震泽三江。韦昭云：谓吴松江、钱塘江、浦阳江也。吴地记云：松江东北行七十里，得三江口，东北入海为娄江，东南入海为东江，并松江为三江。震泽，吴都大湖。底，之履反，致也。史记音致。大音泰。"
                },
                {
                    "paragraph": "筿簜既敷，",
                    "zhushu": "筿，竹箭。簜，大竹。水去巳布生。筿，西了反。簜，徒党反，或作他莽反。"
                },
                {
                    "paragraph": "厥草惟夭，厥木惟乔。",
                    "zhushu": "少长曰夭。乔，髙也。夭，于娇反，马云：长也。乔，其娇反，徐音骄。少，诗照反。长，丁丈反。重意：厥草惟夭，厥木惟乔。前兖州。厥草惟繇，厥木惟条。"
                },
                {
                    "paragraph": "厥土惟涂泥，",
                    "zhushu": "地泉湿。重言：厥土惟涂泥，二。又见荆州。"
                },
                {
                    "paragraph": "厥田惟下下，厥赋下上，上错。",
                    "zhushu": "田第九，赋第七，杂出第六。"
                },
                {
                    "paragraph": "厥贡惟金三品，",
                    "zhushu": "金、银。铜也。重言：惟金三品二。又见荆州。"
                },
                {
                    "paragraph": "瑶、琨、筿簜、",
                    "zhushu": "瑶、琨皆美玉。瑶，音遥。琨，音昆，美石也。马夲作瑻，韦昭音贯。"
                },
                {
                    "paragraph": "齿、革、羽、毛惟木。",
                    "zhushu": "齿，象牙。革，犀皮。羽，鸟羽毛。旄，牛尾。木。楩楠，豫章。犀，细兮反。旄音毛。楩音缏，又婢善反。"
                },
                {
                    "paragraph": "㠀夷卉服，",
                    "zhushu": "南海㠀夷草服葛。越卉，徐许贵反。"
                },
                {
                    "paragraph": "厥篚织贝，",
                    "zhushu": "织细纻贝水物。"
                },
                {
                    "paragraph": "厥包橘柚锡贡。",
                    "zhushu": "小曰橘，大曰柚。其所包裹而致者，锡命乃贡。言不常。橘，均必反。柚，由究反。裹音果。"
                },
                {
                    "paragraph": "沿于江、海，达于淮、泗。",
                    "zhushu": "顺流而下曰沿。沿江入海，自海入淮，自淮入泗。沿，悦专反。郑作松，松当为沿。马本作均，云：均，平。○、"
                },
                {
                    "paragraph": "荆及衡阳惟荆州。",
                    "zhushu": "北据荆山，南及衡山之阳。"
                },
                {
                    "paragraph": "江、汉朝宗于海，",
                    "zhushu": "二水经此州而入海，有似于朝。百川。以海为宗。宗，尊也。朝，直遥反。"
                },
                {
                    "paragraph": "九江孔殷，",
                    "zhushu": "江于此州界分为九道，甚得地势之中。九江，寻阳地记云：一白乌白江，二曰蚌江，三曰乌江，四曰嘉靡江，五曰畎江，六曰源江，七曰廪江，八曰提江，九曰箘江。张须元缘江图云：一曰三里江，二曰五州江，三曰嘉靡江，四曰乌土江，五曰白蚌江，六曰白乌江，七曰□江，八曰沙提江，九曰廪江。参差随水长短，或百里，或五十里，始于鄂陵，终于江口，会于桑落洲。太康地记曰九江，刘歆以为湖汉九水入彭蠡泽也。"
                },
                {
                    "paragraph": "沱、濳既道，",
                    "zhushu": "沱，江别名。潜，水名。皆复其故道。沱，徒河反。潜，捷廉反，马云：沱，湖也。其中泉出而不流者谓之潜。重言：沱、潜、既道二后见梁州。"
                },
                {
                    "paragraph": "云土梦作乂。",
                    "zhushu": "云梦之泽在江南，其中有平土丘，水去可为耕作畎亩之治。云，本亦作云。梦，亡弄反，一音武仲反，徐莫公反。治，直吏反。"
                },
                {
                    "paragraph": "厥土惟涂泥，厥田惟下中，厥赋上下。",
                    "zhushu": "田第八，赋第三。人功修。重言：厥土惟涂泥二。又前见扬州。"
                },
                {
                    "paragraph": "厥贡羽、毛、齿、革，惟金三品。",
                    "zhushu": "土所出与扬州同。重意：惟金三品扬州有厥贡字。"
                },
                {
                    "paragraph": "杶干栝柏，",
                    "zhushu": "干，柘也。柏叶松身曰栝。杶，敕伦反，徐敕荀反，木名，又作櫄。干，本又作干，故旦反。栝，古活反，马云：白栝也。柘，章夜反。"
                },
                {
                    "paragraph": "砺砥砮丹，",
                    "zhushu": "砥细于砺，皆磨石也。砮，石中矢镞，丹朱类。砺，力世反。砥音脂，徐之履反，韦昭音旨。砮音奴，韦昭乃固反。磨，末佐反。镞，子木反，一音七木反。"
                },
                {
                    "paragraph": "惟箘簵楛，三邦底贡厥名，",
                    "zhushu": "箘簵，美竹，楛中矢𠏉。三物皆出云梦之泽，近泽三国常致贡之，其名天下称善。箘，求陨反。韦昭一名聆风。簵音路。楛音户，马云：木名，可以为箭。毛诗草木疏云：叶如荆而赤，茎似蓍。近，附近之近。"
                },
                {
                    "paragraph": "包",
                    "zhushu": "橘、柚。"
                },
                {
                    "paragraph": "匦菁茅，",
                    "zhushu": "匦，匣也。菁以为菹，茅以缩酒。匦音轨。菁，子丁反，徐音精，马同。郑云：茅有毛刺曰菁茅。匣，胡甲反，又音甲。菹，切韵侧鱼反。缩，所六反。"
                },
                {
                    "paragraph": "厥篚玄纁玑组，",
                    "zhushu": "此州染玄，纁色善，故贡之。玑、珠。类生于水，组绶、类纁，许云反。玑，其依反，又音机，马同。说文：珠不圆也。字书云：小珠也。玉篇：渠依、居沂二反。组音祖，马云：组，文也。"
                },
                {
                    "paragraph": "九江纳锡大龟。",
                    "zhushu": "尺二寸曰大龟，出于九江水中。龟不常用，锡命而纳之。纳，马云：入也。"
                },
                {
                    "paragraph": "浮于江、沱、潜、汉，逾于洛，至于南河。",
                    "zhushu": "逾，越也。河在冀州南，东流，故越洛而至南河。江、沱、潜、汉，四水名。本或作潜于汉，非。逾，羊朱反。○。"
                },
                {
                    "paragraph": "荆、河惟豫州，",
                    "zhushu": "西南至荆山，北距河水。"
                },
                {
                    "paragraph": "伊、洛、𤄊、涧既入于河。",
                    "zhushu": "伊出陆浑山，洛出上洛山，涧出沔池山，𢓇出河南北山，四水合流而入河。𢓇，直然反。涧，故晏反。浑音魂，又胡困、胡昆二反。沔，亡浅反，又亡忍反，下同。陆浑、沔池二县属河南郡。重意：既入于河。冀州导沇、导渭，皆无既字。导洛，有又东北字。"
                },
                {
                    "paragraph": "荥波既猪，",
                    "zhushu": "荥泽波水，已成遏猪。荥，户扃反，荥泽也。波如字，马本作播。荥播，泽名。遏，乌曷反。"
                },
                {
                    "paragraph": "导菏泽，被孟猪。",
                    "zhushu": "菏泽在胡陵。孟猪，泽名，在菏东北，水流溢覆被之。导音道，下同。菏音柯，又士可反，注同，韦胡阿反。被，皮寄反，徐扶义反，注同。猪，张鱼反，又音诸，左传、尔雅皆作孟诸，宋薮泽也。"
                },
                {
                    "paragraph": "厥土惟壤，下土坟垆。",
                    "zhushu": "髙者壤，下者垆。垆疏垆音卢。说文云：黑刚土也。"
                },
                {
                    "paragraph": "厥田惟中上，厥赋错上中。",
                    "zhushu": "田第四，赋第二，杂出第一。"
                },
                {
                    "paragraph": "厥贡漆、枲、絺、纻，厥篚纤纩，",
                    "zhushu": "纩，细绵。絺，敕其反。纻，直吕反。纩音旷。绵，切韵武延反。"
                },
                {
                    "paragraph": "锡贡磬错。",
                    "zhushu": "治玉石曰错。治磬错。"
                },
                {
                    "paragraph": "浮于洛，达于河。",
                    "zhushu": "重言：达于河三。前见兖州、徐州下。○。"
                },
                {
                    "paragraph": "华阳、黑水惟梁州，",
                    "zhushu": "东据华山之南，西距黑水。华，胡化反，又胡瓜反。"
                },
                {
                    "paragraph": "岷、嶓既艺，沱、潜既道，",
                    "zhushu": "岷山、嶓、蒙，皆山名，水去已可种艺。沱、潜发源此州，入荆州。岷，武巾反。嶓音波，徐甫河反，韦音播。重言：沱潜既道前见荆州下。"
                },
                {
                    "paragraph": "蔡、蒙旅平，和夷底绩。",
                    "zhushu": "蔡、蒙，二山名。𥙊山曰旅。平，言治功毕，和夷之地，致功可艺。旅，如字，韦音卢。和，如字，又作龢。郑云：和读曰洹。治，直吏反，下同。"
                },
                {
                    "paragraph": "厥土青黎，",
                    "zhushu": "色青黑而沃壤。黎，郑力兮反，徐力私反，马云：小疏也。"
                },
                {
                    "paragraph": "厥田惟下上，厥赋下中，三错。",
                    "zhushu": "田第七，赋第八。杂出第七、第九三等。"
                },
                {
                    "paragraph": "厥贡璆、铁、银、镂、砮、磬，",
                    "zhushu": "璆，玉名。镂，刚铁。璆，音蚪，徐居蚪、闾幼二反，马同。韦昭、郭璞云：紫磨金。案郭注尔雅璆即紫磨金。铁，天结反。镂，娄豆反。"
                },
                {
                    "paragraph": "熊、罴、狐、貍织皮",
                    "zhushu": "贡四兽之皮，织金罽。熊音雄。罴，彼宜反，如熊而黄。貍，力疑反。罽，纪例反。"
                },
                {
                    "paragraph": "西倾因桓是来，浮于潜，逾于沔，",
                    "zhushu": "西倾，山名。桓水自西倾山南行，因桓水是来，浮于潜、汉上曰沔。倾，窥井反。"
                },
                {
                    "paragraph": "入于渭，乱于河。",
                    "zhushu": "越沔而北入渭，浮东渡河而还帝都，自所治正绝流曰乱。渭音谓。○"
                },
                {
                    "paragraph": "黑水、西河惟雍州。",
                    "zhushu": "西距黑水，东据河。龙门之河在冀州西。雍，于用反。"
                },
                {
                    "paragraph": "弱水既西，",
                    "zhushu": "导之西流，至于合黎。"
                },
                {
                    "paragraph": "泾属渭汭，",
                    "zhushu": "属，逮也。水北曰汭。言治泾水入于渭。泾音经。属，之蜀反。汭，本又作内，同，如锐反，马云：入也。逮音代。"
                },
                {
                    "paragraph": "漆、沮既从，沣水攸同。",
                    "zhushu": "漆沮之水，已从入渭，沣水所同，同之于渭。沮，七徐反。沣，芳弓反。"
                },
                {
                    "paragraph": "荆、歧既旅、",
                    "zhushu": "已旅𥙊，言治功毕。此荆在歧东，非荆州之荆。治，直吏反。"
                },
                {
                    "paragraph": "终南悙物，至于鸟鼠，",
                    "zhushu": "三山名，言相望。终南，山名。汉书地理志：一名太一。三秦记云：又名地肺。悙物，山名。汉书云：垂山也。"
                },
                {
                    "paragraph": "原隰底绩，至于猪野。",
                    "zhushu": "下湿曰隰。猪野地名，言皆致功。"
                },
                {
                    "paragraph": "三危既宅，三苗丕叙。",
                    "zhushu": "西裔之山已可居，三苗之族大有次。叙美禹之功。丕，普悲反。"
                },
                {
                    "paragraph": "厥土惟黄壤，厥田惟上上，厥赋中下。",
                    "zhushu": "田第一，赋第六。人功少。"
                },
                {
                    "paragraph": "厥贡惟球琳琅玕。",
                    "zhushu": "球琳，皆玉名。琅玕，石而似珠。球音求。琳，韦音来金反。琅音郎。玕音干。山海经云：昆仑山有琅玕树。"
                },
                {
                    "paragraph": "浮于积石，至于龙门、西河，",
                    "zhushu": "积石山在金城西南，河所经也。沿河顺流而北，千里而东，千里而南。龙门山在河东之西界。"
                },
                {
                    "paragraph": "会于渭汭。",
                    "zhushu": "逆流曰会。自渭北涯，逆水西上。上，时掌反。"
                },
                {
                    "paragraph": "织皮昆仑析支渠搜，西戎即叙。",
                    "zhushu": "织皮毛布。有此四国，在荒服之外，流沙之内，羌髳之属，皆就次叙。美禹之功及戎狄也。仑，鲁门反，马云：昆仑在临羌西。析，星历反。马云：析攴在河𥘄西。搜，所由反。汉书志朔方郡有渠搜县，武纪云北发渠搜是也。髳音谋，又音毛，西戎，国名。"
                },
                {
                    "paragraph": "导岍及歧，至于荆山。",
                    "zhushu": "更理说所治山川，首尾所在，治山通水，故以山名之。三山皆在雍州。导音道，从首起也。岍音牵，本亦作汧，山名，一名吴岳。马本作开。重言：至于荆山，二后见导嶓蒙下。"
                },
                {
                    "paragraph": "逾于河，",
                    "zhushu": "此谓梁山。龙门西河。"
                },
                {
                    "paragraph": "壶口、雷首，至于太岳；",
                    "zhushu": "二山在冀州，太岳上党西。"
                },
                {
                    "paragraph": "底柱、析城，至于王屋；",
                    "zhushu": "此三山在冀州南，河之北，东行。底，之履反。柱如字，韦知父反，又知女反。底柱，山名，在河水中。"
                },
                {
                    "paragraph": "太行、恒山，至于碣石，入于海。",
                    "zhushu": "此二山连延，东北，接碣石而入沧海。百川经此众山，禹皆治之，不可胜名，故以山言之。行，户刚反，又如字。沧，音仓。胜音升。重言：入于海四。又下文导河、导𣻌、导江各一，导沇有又北东字，导淮有东字。"
                },
                {
                    "paragraph": "西倾、朱圉、鸟鼠，",
                    "zhushu": "西倾、朱圉，在积石以东。鸟鼠，渭水所出，在陇西之西。三者，雍州之南山。倾，窥并反。圉，鱼吕反。"
                },
                {
                    "paragraph": "至于太华；",
                    "zhushu": "相首尾而东华，如字，又户化反。"
                },
                {
                    "paragraph": "熊耳、外方、桐柏，至于陪尾；",
                    "zhushu": "四山相连，东南在豫州界。洛经熊耳，伊经外方，淮出桐柏，经陪尾。凡此皆先举所施功之山于上，而后条列所治水于下，互相备。陪，音裴。陪尾，山名，汉书作横尾。列，如字，本或作别，彼列反。"
                },
                {
                    "paragraph": "导嶓蒙，至于荆山。",
                    "zhushu": "𣻌水出嶓。蒙在梁州，经荆山。荆山在荆州。𣻌，羊尚反。重言：至于荆山二，前见导汧下。"
                },
                {
                    "paragraph": "内方，至于大别；",
                    "zhushu": "内方，大别，二山名。在荆州，汉所经。"
                },
                {
                    "paragraph": "岷山之阳，至于衡山；",
                    "zhushu": "岷山江所出，在梁州。衡山江所经，在荆州。"
                },
                {
                    "paragraph": "过九江，至于敷浅原。",
                    "zhushu": "言衡山连延过九江，接敷浅原。言导从首起，言阳从南。敷浅原一名博阳山，在扬州豫章界。重言：过九江二又见导江下。"
                },
                {
                    "paragraph": "导弱水，至于合黎，",
                    "zhushu": "合𥠖，水名，在流沙东。弱，本或作溺。合。如字。黎，力兮反。马云：地名。"
                },
                {
                    "paragraph": "余波入于流沙。",
                    "zhushu": "弱水余波西溢入流沙。溢音逸。"
                },
                {
                    "paragraph": "导黑水，至于三危，入于南海。",
                    "zhushu": "黑水自北而南，经三危，过梁州，入南海。重意：入于南海上丈入于海四无南字。"
                },
                {
                    "paragraph": "导河积石，至于龙门，",
                    "zhushu": "施功发于积石，至于龙门，或凿山，或穿地以通流。"
                },
                {
                    "paragraph": "南至于华阴，",
                    "zhushu": "河自龙门南流，至华山北而东行。"
                },
                {
                    "paragraph": "东至于底柱。",
                    "zhushu": "底柱，山名。河水分流，包山而过，山见水中若柱然，在西虢之界。见，贤遍反。号，寡白反。"
                },
                {
                    "paragraph": "又东至于孟津。",
                    "zhushu": "孟津，地名，在洛北，都道所凑，古今以为津。孟津，如字。洛北，地名。凑，七豆反。"
                },
                {
                    "paragraph": "东过洛汭，至于大伾。",
                    "zhushu": "洛汭，洛入河处。山再成曰伾。至于大伾而北行。伾，本亦作岯，音丕，又皮鄙反，徐扶眉反，又敷眉反，韦音嚭，郭抚梅反，字或作。"
                },
                {
                    "paragraph": "北过降水，至于大陆。",
                    "zhushu": "降水，水名。入河。大陆，泽名。降如字，郑户江反。"
                },
                {
                    "paragraph": "又北，播为九河。",
                    "zhushu": "北分为九河，以杀其溢。在兖州界。杀，所界反。溢字又作隘，于卖反。"
                },
                {
                    "paragraph": "同为逆河，入于海。",
                    "zhushu": "同合为一大河，名逆河，而入于渤海，皆禹所加功，故叙之。渤，蒲兀反。重言：入于海四，前见导岍及歧下。"
                },
                {
                    "paragraph": "嶓蒙导𣻌，东流为汉，",
                    "zhushu": "泉始出山为𣻌水，东南流为沔水，至汉中东行为汉水。"
                },
                {
                    "paragraph": "又东为沧浪之水。",
                    "zhushu": "别流在荆州。浪音郎。"
                },
                {
                    "paragraph": "过三澨，至于大别。",
                    "zhushu": "三澨，水名，入汉。大别，山名。澨，市制反。"
                },
                {
                    "paragraph": "南入于江，",
                    "zhushu": "触山回南入江。触，切韵，尺玉反。"
                },
                {
                    "paragraph": "东汇泽为彭蠡。",
                    "zhushu": "汇，回也。水东㢠为彭蠡大泽。汇，徐音胡罪反，韦空为反。"
                },
                {
                    "paragraph": "东为北江，入于海。",
                    "zhushu": "自彭蠡江分为三，入震泽，遂为北江而入海。重言：入于海四见导岍章末。"
                },
                {
                    "paragraph": "岷山导江，东别为沱。",
                    "zhushu": "江东南流，沱东行。沱，东何反。"
                },
                {
                    "paragraph": "又东至于澧，",
                    "zhushu": "澧，水名。澧音礼。"
                },
                {
                    "paragraph": "过九江，至于东陵。",
                    "zhushu": "江分为九道，在荆州。东陵，地名。重言：过九江二前见导嶓冢下。"
                },
                {
                    "paragraph": "东迆北会于汇，",
                    "zhushu": "迆，溢也。东溢分流都共，北会为彭蠡。迆，以尔反，马云：靡也。"
                },
                {
                    "paragraph": "东为中江，入于海。",
                    "zhushu": "有北有中，南可知。重言：入于海四。并见前导岍章末。"
                },
                {
                    "paragraph": "导沇水，东流为济，",
                    "zhushu": "泉源为沇，流去为济。在温西北平地。沇音兖，又以转反。"
                },
                {
                    "paragraph": "入于河，溢为荥。",
                    "zhushu": "济水入河，并流十数里，而南截河，又并流数里，溢为荥泽，在敖仓东南。数，色住反，下同。一本作十数。重言：入于河三。前见冀州末一，后又见导渭末一。"
                },
                {
                    "paragraph": "东出于陶丘北，",
                    "zhushu": "陶丘，丘再成。陶音桃。"
                },
                {
                    "paragraph": "又东至于菏，",
                    "zhushu": "菏泽之水。"
                },
                {
                    "paragraph": "又东北会于汶，",
                    "zhushu": "济与汶合。"
                },
                {
                    "paragraph": "又北，东入于海。",
                    "zhushu": "北折而东，折，之设反。"
                },
                {
                    "paragraph": "导淮自桐柏，",
                    "zhushu": "桐柏山在南阳之东。"
                },
                {
                    "paragraph": "东会于泗、沂，东入于海。",
                    "zhushu": "与泗、沂二水合，入于海。重言：入于海四并本篇，详附上文导岍下。"
                },
                {
                    "paragraph": "导渭自鸟鼠同穴，",
                    "zhushu": "鸟鼠共为雄雌，同穴处此山，遂以名山，曰鸟鼠，渭水出焉。"
                },
                {
                    "paragraph": "东会于沣，又东会于泾，",
                    "zhushu": "沣水自南，泾水自北而合。沣音丰。"
                },
                {
                    "paragraph": "又东过漆、沮，入于河。",
                    "zhushu": "漆、沮，二水名，亦曰洛水，出冯翊北。翊，与职反。重言：入于河三。前见冀州及导沇下。"
                },
                {
                    "paragraph": "导洛自熊耳，",
                    "zhushu": "在宜阳之西。"
                },
                {
                    "paragraph": "东北会于涧、𤄊，",
                    "zhushu": "会于河南城南。"
                },
                {
                    "paragraph": "又东会于伊，",
                    "zhushu": "合于洛阳之南。"
                },
                {
                    "paragraph": "又东北入于河。",
                    "zhushu": "合于巩之东。巩，恭勇反，县名，属河南郡。重言：入于河三前见豫州，无又东北有既字。"
                },
                {
                    "paragraph": "九州攸同，",
                    "zhushu": "所同事在下。"
                },
                {
                    "paragraph": "四隩既宅。",
                    "zhushu": "四方之宅已可居。隩，于六反，玉篇。于报反。"
                },
                {
                    "paragraph": "九山刋旅，九川涤源，九泽既陂，",
                    "zhushu": "九州名山，已槎木通道而旅𥙊矣。九州之川巳涤除，泉源无壅塞矣。九州之泽，巳陂障无决溢矣。涤，待历反。陂，彼宜反。槎，仕雅反。障，章尚反。"
                },
                {
                    "paragraph": "四海会同。六府孔修，",
                    "zhushu": "四海之内，会同京师。九州同风，万国共贯。水火金木土，榖甚修理。言政化和。贯，工唤反。重意：六府孔修禹谟六府三事𠃔治。"
                },
                {
                    "paragraph": "庶土交正，底慎财赋，",
                    "zhushu": "交，俱也。众土俱得其正，谓壤坟垆。致所慎者，财货贡赋，言取之有节，不过度。"
                },
                {
                    "paragraph": "咸则三壤，成赋中邦。",
                    "zhushu": "皆法壤田，上中下大较三品，成九州之赋，明水害除。较音角。"
                },
                {
                    "paragraph": "锡土姓，祗台德先，不距朕行。",
                    "zhushu": "台，我也。天子建德，因生以赐姓。谓有德之人生此地，以此地名赐之姓以显之。王者常自以敬我德为先，则天下无距违我行者。台，徐音怡。行，下孟反，注同。"
                },
                {
                    "paragraph": "五百里甸服：",
                    "zhushu": "规方千里之内谓之甸服。为天子服治田，去王城面五百里。甸，田遍反。为，于伪反。"
                },
                {
                    "paragraph": "百里赋纳总，",
                    "zhushu": "甸服内之百里近王城者。禾槀曰总。入之供饲国马。纳，如字，本又作内，音同，下如字。总音摠。近，附近之近。槀，故老反。供音恭。饲，音嗣。"
                },
                {
                    "paragraph": "二百里纳铚，",
                    "zhushu": "铚刈谓禾穗。铚，珍栗反。穗亦作穟，音遂。"
                },
                {
                    "paragraph": "三百里纳秸服，",
                    "zhushu": "秸，槀也。服槀役。秸，本或作稭，工八反，马云：去其颕，音鞂。"
                },
                {
                    "paragraph": "四百里粟，五百里米。",
                    "zhushu": "所纳精者少，粗者多。"
                },
                {
                    "paragraph": "五百里侯服：",
                    "zhushu": "甸，服外之五百里。侯，候也。斥候而服事。"
                },
                {
                    "paragraph": "百里采，",
                    "zhushu": "侯服内之百里，供王事而巳，不主二。"
                },
                {
                    "paragraph": "二百里男邦，",
                    "zhushu": "男，任也。任王者事。任，而针反，又而鸠反，下同。"
                },
                {
                    "paragraph": "三百里诸侯。",
                    "zhushu": "三百里同为王者斥候，故合三为一，名同。为，于伪反。"
                },
                {
                    "paragraph": "五百里绥服：",
                    "zhushu": "绥，安也。侯服外之五百里，安服王者之政教。绥，息遗反。"
                },
                {
                    "paragraph": "三百里揆文教，",
                    "zhushu": "揆，度也。度王者文教而行之，三百里皆同。揆，葵癸反。度，待洛反。"
                },
                {
                    "paragraph": "二百里奋武卫。",
                    "zhushu": "文教外之二百里，奋武卫，天子所以安。奋，方问反。"
                },
                {
                    "paragraph": "五百里要服：",
                    "zhushu": "绥服外之五百里，要束以文教。要，一遥反。束如字，一音来。"
                },
                {
                    "paragraph": "三百里夷，",
                    "zhushu": "守平常之教，事王者而巳。夷马云。易也。"
                },
                {
                    "paragraph": "二百里蔡。",
                    "zhushu": "蔡，法也。法三百里而差简。差，初佳反，又初卖反。"
                },
                {
                    "paragraph": "五百里荒服：",
                    "zhushu": "要服外之五百里，言荒又简畧。"
                },
                {
                    "paragraph": "三百里蛮，",
                    "zhushu": "以文徳蛮来之，不制以法。"
                },
                {
                    "paragraph": "二百里流。",
                    "zhushu": "流，移也。言政教随其俗。凡五服相距为方五千里。"
                },
                {
                    "paragraph": "东渐于海，西被于流沙，朔南暨，声教",
                    "zhushu": "渐，入也。被，及也。此言五服之外，皆与王者声教而朝见。渐，子廉反。被，皮寄反。朔，朔北也。与音预。朝，直遥反。见，贤遍反。"
                },
                {
                    "paragraph": "讫于四海。禹锡玄圭，告厥成功。",
                    "zhushu": "玄，天色。禹功尽加于四海，故尧赐玄圭以彰显之。言大功成讫。斤宻反。"
                }
            ]
        },
        {
            "name": "夏书甘誓第二",
            "paragraphs": [
                {
                    "paragraph": "夏书甘誓第二",
                    "zhushu": "",
                    "type": 1
                },
                {
                    "paragraph": "启与有扈战于甘之野，作甘誓。",
                    "zhushu": "夏启嗣禹位，伐有扈之罪。启，禹子，嗣禹为天子也。扈音户。有扈，国名，与夏同姓。马云：姒姓之国，为无道者。案京兆鄠县，即有扈之国也。甘，有扈郊地名。马云：南郊地也。甘，水名，今在鄠县西。誓，马云：军旅曰誓，会同曰诰。重意：启与有扈战于甘之野，汤誓遂与桀战于鸣条之野，牧誓与受战于牧野。"
                },
                {
                    "paragraph": "甘誓。",
                    "zhushu": "甘有扈郊地，名将战先誓。"
                },
                {
                    "paragraph": "大战于甘，乃召六卿。",
                    "zhushu": "天子六军，其将皆命卿。将，子匠反。"
                },
                {
                    "paragraph": "王曰：嗟！六事之人，",
                    "zhushu": "各有军事，故曰六事。"
                },
                {
                    "paragraph": "予誓告汝。有扈氏威侮五行，怠弃三正，",
                    "zhushu": "五行之德，王者相承所取法。有扈与夏同姓，恃亲而不恭，是则威虐侮慢，五行怠惰，弃废天地人之正道。言乱常。侮，亡甫反。正如字，徐音征，马云：建子、建丑、建寅，三正也。惰，徒卧反。重意：威侮五行，洪范汨陈其五行。"
                },
                {
                    "paragraph": "天用勦绝其命。",
                    "zhushu": "用其失道，故勦截也。截绝谓灭之。勦，子六反，玉篇子小反，马作巢，与玉篇、切韵同。"
                },
                {
                    "paragraph": "今予惟恭行天之罚。",
                    "zhushu": "恭，奉也。言欲截绝之。罚音伐。重意：今予惟恭行天之罚。牧誓有发字。"
                },
                {
                    "paragraph": "左不攻于左，汝不恭命。",
                    "zhushu": "左车左，左方，主射。攻，治也，治其职。重言：汝不恭命三连，见下文。"
                },
                {
                    "paragraph": "右不攻于右，汝不恭命。",
                    "zhushu": "右，车右勇力之士，执戈矛以退敌。"
                },
                {
                    "paragraph": "御非其马之正，汝不恭命。",
                    "zhushu": "御以正马为政，三者有失，皆不奉我命。御，鱼虑反。"
                },
                {
                    "paragraph": "用命，赏于祖；",
                    "zhushu": "天子亲征，必载迁庙之祖主行。有功，则赏祖主前，示不专。"
                },
                {
                    "paragraph": "弗用命，戮于社。",
                    "zhushu": "天子亲征。又载，社主谓之社。事不用命奔北者，则戮之于社主前。社主阴，阴主杀，亲祖严社之义。戮，音六。北，如字，又音佩，军走曰北。重意：用命赏于祖，弗用命戮于社。泰誓：功多有厚赏，不迪有显戮。〇互注：礼小宗伯：若大师，则帅有司而立军社，奉主车。注云：王出军，必先有事于社，及迁庙，而以其主行。社主曰军社，迁主曰祖社之主，盖用石为之。"
                },
                {
                    "paragraph": "予则孥戮汝。",
                    "zhushu": "孥，子也。非但止汝身，辱及汝子。言耻累也。孥音奴。累，劣伪反。重言：予则孥戮汝。二后。见汤誓。"
                }
            ]
        },
        {
            "name": "夏书五子之歌第三",
            "paragraphs": [
                {
                    "paragraph": "夏书五子之歌第三",
                    "zhushu": "",
                    "type": 1
                },
                {
                    "paragraph": "太康失邦，",
                    "zhushu": "启子也。盘于游田。不恤民事。为羿所逐。不得反国。"
                },
                {
                    "paragraph": "昆弟五人，须于洛汭，作五子之歌。",
                    "zhushu": "太康五弟与其母待太康于洛水之北，怨其不反，故作歌。五子名字，书传无闻，仲康盖其一也。须，马云：止也。汭，如锐反，本又作内，音同。"
                },
                {
                    "paragraph": "五子之歌。",
                    "zhushu": "启之五子，因以名篇。"
                },
                {
                    "paragraph": "太康尸位，以逸豫，",
                    "zhushu": "尸，主也。主以尊位为逸䂊不勤。逸，本又作佾。豫，本又作忬，音同。"
                },
                {
                    "paragraph": "灭厥德，𥠖民咸贰。",
                    "zhushu": "君丧其德，则众民皆贰心矣。𥠖，力兮反。丧，息浪反。"
                },
                {
                    "paragraph": "乃盘游无度，",
                    "zhushu": "盘乐游逸无法度。盘，步干反，本或作槃。度，如字。乐音洛。"
                },
                {
                    "paragraph": "畋于有洛之表，十旬弗反。",
                    "zhushu": "洛水之表，水之南十日曰旬。田猎过百日不还。畋音田。"
                },
                {
                    "paragraph": "有穷后羿因民弗忍，距于河。",
                    "zhushu": "有穷，国名。羿，诸侯名。距太康于河，不得入国，遂废之。羿，五计反，徐胡细反。距音巨。"
                },
                {
                    "paragraph": "厥弟五人御其母以从，",
                    "zhushu": "御，侍也。言从畋。从如字。或作才用反，非。"
                },
                {
                    "paragraph": "徯于洛之汭。五子咸怨，",
                    "zhushu": "待太康，怨其久畋失国。徯，胡启反。"
                },
                {
                    "paragraph": "述大禹之戒以作歌。",
                    "zhushu": "□，循也。歌以叙怨。"
                },
                {
                    "paragraph": "其一曰：皇祖有训，民可近，不可下。",
                    "zhushu": "皇，君也。君祖禹有训戒。近谓亲之，下谓失分。近，附近之近。分，扶问反。重意：民可近，不可下。太甲下无轻民事惟难。"
                },
                {
                    "paragraph": "民惟邦本，本固邦寜。",
                    "zhushu": "言人君当固民以安国。"
                },
                {
                    "paragraph": "予视天下，愚夫愚妇，一能胜予。",
                    "zhushu": "言能畏敬小民，所以得众心。"
                },
                {
                    "paragraph": "一人三失，怨岂在明，不见是图。",
                    "zhushu": "三失，过非一也。不见，是谋备其微。三，如字，又息暂反。见，贤遍反。"
                },
                {
                    "paragraph": "予临兆民，懔乎若朽索之驭六马。",
                    "zhushu": "十万曰亿，十亿曰兆。言多懔危貌。朽，腐也。腐索驭六马，言危惧甚。懔，力甚反。朽，许久反。索，息洛反。驭音御。腐，扶甫反。"
                },
                {
                    "paragraph": "为人上者，奈何不敬？",
                    "zhushu": "能敬则不骄，在上不骄则髙而不危。重意：奈何弗敬。后见召诰篇：曷其奈何弗敬。"
                },
                {
                    "paragraph": "其二曰：训有之，内作色荒，外作禽荒。",
                    "zhushu": "作，为也。迷乱曰荒。色。女色。禽，鸟兽。"
                },
                {
                    "paragraph": "甘酒嗜音，峻宇雕墙。",
                    "zhushu": "甘嗜无厌足，峻髙大雕饰。画。甘，一音户甘反。嗜，市志反。峻，思俊反。墙，慈羊反。厌，于盐反，又于艳反。"
                },
                {
                    "paragraph": "有一于此，未或不亡。",
                    "zhushu": "此六者，弃德之君，必有其一，有一必亡，况兼有乎？"
                },
                {
                    "paragraph": "其三曰：惟彼陶唐，有此冀方。",
                    "zhushu": "陶唐帝尧氏都异州统天下四方。"
                },
                {
                    "paragraph": "今失厥道，乱其纪纲，乃底灭亡。",
                    "zhushu": "言失尧之道，乱其法制，自致灭亡。底，之履反。互注：左哀五年夏书曰：惟彼陶唐，帅彼天常，有此冀方。今失其行，乱其纪纲，乃厎灭亡。"
                },
                {
                    "paragraph": "其四曰：明明我祖，万邦之君。有典有则，贻厥子孙。",
                    "zhushu": "君万国，为天子。典，谓经籍则法。贻，遗也。言仁及后世。贻，以之反。遗，唯季反。重意：万邦之君。说命天子，惟君万邦。"
                },
                {
                    "paragraph": "𥘄石和钧，王府则有。荒坠厥绪，复宗绝祀。",
                    "zhushu": "金铁曰石，供民器用。通之使和平，则官民足。言古制存，而太康失其业以取亡。覆，芳服反。供音恭。"
                },
                {
                    "paragraph": "其五曰：呜呼曷归？予怀之悲。",
                    "zhushu": "曷，何也。言思而悲。曷，户割反。"
                },
                {
                    "paragraph": "万姓仇予，予将畴依？",
                    "zhushu": "仇，怨也。言当依谁以复国乎。"
                },
                {
                    "paragraph": "郁陶乎予心，颜厚有忸怩。",
                    "zhushu": "郁陶，言哀思也。颜厚色愧。忸怩，心惭惭愧于仁人贤士。郁音尉。陶音桃。郁陶，忧思也。忸，女六反。怩，女姫反，徐乃私反。思，息嗣反。"
                },
                {
                    "paragraph": "弗慎厥德，虽悔可追？",
                    "zhushu": "言人君行已不慎其德，以速灭败，虽欲改悔，其可追及乎？言无益。虽如字，或作睢。"
                }
            ]
        },
        {
            "name": "夏书胤征第四",
            "paragraphs": [
                {
                    "paragraph": "夏书胤征第四",
                    "zhushu": "",
                    "type": 1
                },
                {
                    "paragraph": "羲和湎淫，废时乱日，",
                    "zhushu": "羲氏、和氏世掌天地四时之官。自唐虞至三代，世职不绝。承太康之后，沈湎于酒，过差非度，废天时，乱甲乙。湎，徐音缅，面善反。差，初卖反，又初佳反。"
                },
                {
                    "paragraph": "胤往征之，作胤征。",
                    "zhushu": "胤国之君受王命往征之。胤，国名。"
                },
                {
                    "paragraph": "胤征。",
                    "zhushu": "奉辞罚罪曰征。"
                },
                {
                    "paragraph": "惟仲康肇位四海，",
                    "zhushu": "羿废太康而立其弟仲康为天子。肇音兆，下同。"
                },
                {
                    "paragraph": "胤侯命掌六师。",
                    "zhushu": "仲康命胤侯掌王六师，为大司马。〇重意：掌六师。周官篇：统六师。"
                },
                {
                    "paragraph": "羲和废厥职，酒荒于厥邑，",
                    "zhushu": "舍其职官，还其私邑，以酒迷乱，不修其业。舍音舍。"
                },
                {
                    "paragraph": "胤后承王命徂征。",
                    "zhushu": "徂，往也。就其私邑往讨之。"
                },
                {
                    "paragraph": "告于众曰：嗟予有众，",
                    "zhushu": "誓敕之。"
                },
                {
                    "paragraph": "圣有谟训，明征定保。",
                    "zhushu": "征，证也。保，安也。圣人所谋之教训为世明证，所以定国安家。"
                },
                {
                    "paragraph": "先王克谨天戒，臣人克有常宪，",
                    "zhushu": "言君能慎戒，臣能奉有常法。"
                },
                {
                    "paragraph": "百官修辅，厥后惟明明。",
                    "zhushu": "修职辅君，君臣俱明。重意：厥后惟明明。太甲下，惟明明后。"
                },
                {
                    "paragraph": "毎𡻕孟春，遒人以木铎徇于路，",
                    "zhushu": "遒人，宣令之官。木铎，金铃木舌，所以振文教。遒，在由反。铎，待洛反。铃，音令。"
                },
                {
                    "paragraph": "官师相规，工执艺事以谏，",
                    "zhushu": "官众，众官更相规阙，百工各执其所治技艺以谏，谏失常。艺，本又作艺。更音庚。技，其绮反。互注，左襄十四年，士传言：庶人谤商旅于市，百工献艺。故夏书曰：遒人以木铎徇于路，官师相规，工执艺事以谏。正月孟春，于是乎有之。谏失常也。"
                },
                {
                    "paragraph": "其或不恭，邦有常刑。",
                    "zhushu": "言百官废职服大刑。重意：邦有常刑。费誓：汝则有常刑。"
                },
                {
                    "paragraph": "惟时羲和颠覆厥德，",
                    "zhushu": "颠覆，言反倒。将陈羲和所犯，故先举孟春之令。犯令之诛。覆，芳服反。倒，丁老反。"
                },
                {
                    "paragraph": "沈乱于酒，畔官离次。",
                    "zhushu": "沈谓醉冥失次位也。离，如字，又力智反。冥，莫定反，又立丁反。重意：沈乱于酒。微子沈酗于酒。"
                },
                {
                    "paragraph": "俶扰天纪，遐弃厥司。",
                    "zhushu": "俶，始扰乱。遐，远也。纪谓时日，司所主也。俶，本又作阩，亦作叔，同尺六反。扰，而小反。"
                },
                {
                    "paragraph": "乃季秋月朔，辰弗集于房，",
                    "zhushu": "辰，日月所会房所舍之次。集，合也。不合即日食可知。"
                },
                {
                    "paragraph": "瞽奏鼓，啬夫驰，庶人走。",
                    "zhushu": "凡日食，天子伐鼓于社，责上公，瞽，乐官，乐官进鼓则伐之。啬夫，主币之官。驰取币，礼天神。众人走供救日食之百役也。啬，音色。驰车马曰驰，走步曰走。供，音恭。"
                },
                {
                    "paragraph": "羲和尸厥官，罔闻知，",
                    "zhushu": "主其官而无闻知于日食之变异，所以罪重。"
                },
                {
                    "paragraph": "昏迷于天象，以干先王之诛。",
                    "zhushu": "暗错天象，言昏乱之甚，干，犯也。"
                },
                {
                    "paragraph": "政典曰：先时者杀无赦，",
                    "zhushu": "政典，夏后为政之典籍，若周官六卿之治典。先时，谓历象之法，四时节气，弦望晦朔，先天时则罪死无赦。先，悉荐反，又如字，注先时、先天同。赦，时夜反。治，直吏反。"
                },
                {
                    "paragraph": "不及时者杀无赦。",
                    "zhushu": "不及，谓历象后天时。虽治其官，苟有先后之差，则无赦，况废官乎！后，胡豆反。"
                },
                {
                    "paragraph": "今予以尔有众，奉将天罚。",
                    "zhushu": "将，行也。奉王命行王诛。谓杀湎淫之身，立其贤子弟。重意：今予以尔有众，奉将天罚。汤誓：尔尚辅予一人，致天之罚。泰誓上。以尔有众，底天之罚。泰誓下。奉予一人，恭行天罚。"
                },
                {
                    "paragraph": "尔众士同力王室，尚弼予钦承天子威命。",
                    "zhushu": "以天子威命，督其士众，使用命。重言：尔众士三。本篇二。泰誓下一。"
                },
                {
                    "paragraph": "火炎昆冈，玉石俱焚。",
                    "zhushu": "山脊曰冈。昆。山出玉。言火逸而害玉。昆，音昆。"
                },
                {
                    "paragraph": "天吏逸德，烈于猛火。",
                    "zhushu": "逸，过也。天王之吏，为过恶之德，其伤害天下，甚于火之害。玉猛火烈矣，又烈于火。"
                },
                {
                    "paragraph": "殱厥渠魁，胁从罔治。",
                    "zhushu": "殱灭渠，大魁，帅也。指谓羲和罪人之身，其胁从距王师者皆无治。殱，子廉反。魁，苦回反。胁，虚业反。帅，色类反。"
                },
                {
                    "paragraph": "旧染污俗，咸与惟新。",
                    "zhushu": "言其余人久染污俗，本无恶心，皆与更新，一无所问。污，乌故反，污辱之污，又音乌，涴，泥著物也，一音乌卧反。"
                },
                {
                    "paragraph": "呜呼！威克厥爱，允济；",
                    "zhushu": "叹能以威胜所爱，则必有成功。"
                },
                {
                    "paragraph": "爱克厥威，允罔功。",
                    "zhushu": "以爱胜威，无以济众，信无功。"
                },
                {
                    "paragraph": "其尔众士懋戒哉！",
                    "zhushu": "言当勉以用命，戒以辟戮。懋，音茂。辟音避。重意：懋戒哉！大禹谟戒哉！太甲嗣王戒哉！"
                },
                {
                    "paragraph": "自契至于成汤八迁，",
                    "zhushu": "十四、世凢八徙国都。契悉列反，殷之始祖。八迁，八迁之书，史唯见四。"
                },
                {
                    "paragraph": "汤始居亳，从先王居，",
                    "zhushu": "契父帝喾都亳汤自商丘迁焉。故曰：从先王居。"
                },
                {
                    "paragraph": "作帝告、厘沃。",
                    "zhushu": "告来居、治沃土二篇皆亡。告，工毒反。沃，徐乌酷反。此五亡篇，旧解是夏书，马、郑之徒以为商书，两义俱通。"
                },
                {
                    "paragraph": "汤征诸侯，",
                    "zhushu": "为夏方伯，得专征伐。"
                },
                {
                    "paragraph": "葛伯不祀，汤始征之，",
                    "zhushu": "葛国，伯爵也。废其土地山川及宗庙神祇，皆不祀，汤始伐之。伐始于葛。祇，巨支反。"
                },
                {
                    "paragraph": "作汤征。",
                    "zhushu": "述始征之义也，亡。"
                },
                {
                    "paragraph": "伊尹去亳适夏，",
                    "zhushu": "伊尹字氏，汤进于桀。"
                },
                {
                    "paragraph": "既丑有夏，复归于亳。",
                    "zhushu": "丑恶其政，不能用贤，故退还。复，扶又反。重言：复归于亳。三后见汤诰太甲上。"
                },
                {
                    "paragraph": "入自北门，乃遇汝鸠汝方，",
                    "zhushu": "鸠方二人，汤之贤臣，不期而会曰遇。"
                },
                {
                    "paragraph": "作汝鸠汝方。",
                    "zhushu": "言所以丑夏而还之意二篇皆亡。"
                }
            ]
        },
        {
            "name": "商书汤誓第一",
            "paragraphs": [
                {
                    "paragraph": "商书汤誓第一",
                    "zhushu": "",
                    "type": 1
                },
                {
                    "paragraph": "伊尹相汤伐桀，升自陑，",
                    "zhushu": "桀都安邑，汤升道从陑，出其不意。陑在河曲之南。相，息亮反。汤，如字。马云：俗儒以汤为谥，或为号。号者似非其意，言谥近之。然不在谥法，故无闻焉。及禹，俗儒以为名帝系，禹名文命，王侯。世本汤名天乙。推此言之，禹岂复非谥乎？亦不在谥法，故疑焉。桀，其列反，夏之末天子。升，音升。陑音而。"
                },
                {
                    "paragraph": "遂与桀战于鸣条之野。",
                    "zhushu": "地在安邑之西，桀逆拒汤。重意：遂与桀战于鸣条之野。见甘誓、牧誓。"
                },
                {
                    "paragraph": "作汤誓。汤誓：",
                    "zhushu": "戒誓汤士众："
                },
                {
                    "paragraph": "王曰：格尔众庶，悉听朕言。",
                    "zhushu": "契始封商，汤遂以为天下号。汤称王，则比桀于一夫。格，庚白反，来也。重意：悉听朕言。盘庚明听朕言，泰誓咸听朕言，吕刑皆听朕言。"
                },
                {
                    "paragraph": "非台小子，敢行称乱。有夏多罪，天命殛之。",
                    "zhushu": "称，举也。举乱以诸侯伐天子，非我小子敢行此事。桀有昏德，天命诛之。今顺天台。以之反，下同。殛，居力反。"
                },
                {
                    "paragraph": "今尔有众，汝曰：我后不恤我众，舍我穑事而割正夏？",
                    "zhushu": "汝，汝有众，我后桀也。正，政也。言夺民农功而为割剥之政。恤，荀律反。舍音舍，废也。"
                },
                {
                    "paragraph": "予惟闻汝众言，",
                    "zhushu": "不忧我众之言。"
                },
                {
                    "paragraph": "夏氏有罪，予畏上帝，不敢不正。",
                    "zhushu": "不敢不正桀罪诛之。"
                },
                {
                    "paragraph": "今汝其曰：夏罪其如台？",
                    "zhushu": "今汝其复言桀恶，其亦如我所闻之言。复，扶又反。重言：其如台四后见盘庚上。髙宗肜日，西伯戡𥠖。"
                },
                {
                    "paragraph": "夏王率遏众力，率割夏邑。",
                    "zhushu": "言桀君臣相率为劳役之事，以绝众力，谓废农功，相率剥割夏之邑居，谓征赋重。遏，于葛反，徐音谒，马云：止也。"
                },
                {
                    "paragraph": "有众率怠弗协，曰：时日曷丧，予及汝皆亡。",
                    "zhushu": "众下相率为怠惰，不与上和合，比桀于日，曰：是日何时？丧我与汝俱亡！欲杀身以丧桀。丧，息浪反。惰，徒卧反。"
                },
                {
                    "paragraph": "夏德若兹，今朕必往。",
                    "zhushu": "凶德如此，我必往诛之。重言：今朕必往，重见泰誓。"
                },
                {
                    "paragraph": "尔尚辅予一人，致天之罚，予其大赉汝。",
                    "zhushu": "赉，与也。汝庶几辅成我，我大与汝爵赏。罚音伐。赉，力代反，徐音来。重意：尔尚辅予一人。泰誓上。尔尚弼予一人。○致末之罚多方，我则致天之罚。泰誓上：底天之罚。"
                },
                {
                    "paragraph": "尔无不信，朕不食言。",
                    "zhushu": "食尽其言伪不实。"
                },
                {
                    "paragraph": "尔不从誓言，",
                    "zhushu": "不用命。"
                },
                {
                    "paragraph": "予则孥戮汝，罔有攸赦。",
                    "zhushu": "古之用刑，父子兄弟罪不相及。今云孥戮汝，无有所赦，权以胁之，使勿犯。重言：予则孥戮，汝又甘誓。"
                },
                {
                    "paragraph": "汤既胜夏，欲迁其社，不可。",
                    "zhushu": "汤承尧舜禅代之后，顺天应人，逆取顺守，而有惭德，故革命创制，改正易服，变置社稷，而后世无及句龙者，故不可而止。社，常者反，后士之神。禅，时战反。应，应对之应。创，初亮反。正音征，又音政。句音钩。句龙，共工之子，为后土。"
                },
                {
                    "paragraph": "作夏社、疑至、臣扈。",
                    "zhushu": "言夏社不可迁之义，疑至及臣扈三篇皆亡。扈音户。"
                },
                {
                    "paragraph": "夏师败绩，汤遂从之。",
                    "zhushu": "大崩曰败绩。从，谓遂讨之。绩，子寂反。从，才容反。"
                },
                {
                    "paragraph": "遂伐三朡，俘厥寳玉。",
                    "zhushu": "三朡，国名，桀走保之，今定陶也。桀自安邑东入山，出太行，东南涉河，汤缓追之，不迫，遂奔南巢。俘，取也。玉以礼神，使无水旱之灾，故取而寳之。朡，子公反。俘音孚。行，户刚反，一音如字。"
                },
                {
                    "paragraph": "𧨏伯、仲伯作典寳。",
                    "zhushu": "二臣作典寳一篇，言国之常寳也。亡𧨏，本或作义。"
                }
            ]
        },
        {
            "name": "商书仲虺之诰第二",
            "paragraphs": [
                {
                    "paragraph": "商书仲虺之诰第二",
                    "zhushu": "",
                    "type": 1
                },
                {
                    "paragraph": "汤归自夏，至于大坰，",
                    "zhushu": "自三朡而还。大坰，地名。坰，故萤反，徐钦萤反，又古萤反。"
                },
                {
                    "paragraph": "仲虺作诰。",
                    "zhushu": "为汤左相奚仲之后。虺，许鬼反。诰，故报反。相，息亮反。"
                },
                {
                    "paragraph": "仲虺之诰：",
                    "zhushu": "仲虺，臣名，以诸侯相天子。会同曰诰。"
                },
                {
                    "paragraph": "成汤放桀于南巢，惟有惭德，",
                    "zhushu": "汤伐桀，武功成，故以为号。南巢，地名。有惭徳惭，德不及古。汤伐桀，武功成，故号成汤。一云：成，谥也。"
                },
                {
                    "paragraph": "曰：予恐来世以台为口实。",
                    "zhushu": "恐来世论道：我放天子常不去口。"
                },
                {
                    "paragraph": "仲虺乃作诰，",
                    "zhushu": "陈义告汤可无惭。"
                },
                {
                    "paragraph": "曰：呜呼！惟天生民有欲，无主乃乱。",
                    "zhushu": "民无君主，则恣情欲，必致祸乱。"
                },
                {
                    "paragraph": "惟天生聪明时乂，",
                    "zhushu": "言天生聪明，是治民乱。"
                },
                {
                    "paragraph": "有夏昏德，民坠涂炭。",
                    "zhushu": "夏桀昏乱，不恤下民。民之危险，若陷泥坠火，无救之者。"
                },
                {
                    "paragraph": "天乃锡王勇智，表正万邦，纉禹旧服。",
                    "zhushu": "言天与王勇智，应为民主，仪表天下，法正万国，继禹之功，统其故服。纉，子管反。应，应对之应。○重意：纉，禹旧服。君牙。纉。乃旧服。"
                },
                {
                    "paragraph": "兹率厥典，奉若天命。",
                    "zhushu": "天意如此，但当循其典法，奉顺天命而巳，无所惭。重意：奉若天命，说命奉若天道。"
                },
                {
                    "paragraph": "夏王有罪，矫诬上天，以布命于下，",
                    "zhushu": "言托天以行虐于民，乃桀之大罪。矫，居表反。诬音无。"
                },
                {
                    "paragraph": "帝用不臧。式商受命，用爽厥师。",
                    "zhushu": "天用桀无道，故不善之式用。爽，明也。用商受王命，用明其众，言为主也。臧，作郎反。重言：式商受命，重见立政。"
                },
                {
                    "paragraph": "简贤附势，寔繁有徒，",
                    "zhushu": "简，略也。贤而无势则略之，不贤有势则附之，若是者繁多，有徒众无道之世所常。繁，音烦。"
                },
                {
                    "paragraph": "肇我邦于有夏，若苗之有莠，若粟之有秕，",
                    "zhushu": "始我商家，国于夏世，欲见翦除，若莠生苗，若秕在粟，恐被锄治簸飏。莠，羊九反。秕，悲里反，徐甫里反，又必履反。锄，仕鱼反。簸，波我反。飏音扬。"
                },
                {
                    "paragraph": "小大战战，罔不惧于非辜。矧予之德，言足听闻。",
                    "zhushu": "言商家小大忧危，恐其非罪见灭。矧，况也。况我之道德善言，足听闻乎？无道之恶，有道自然理。恶，乌路反。"
                },
                {
                    "paragraph": "惟王不迩声色，不殖货利。",
                    "zhushu": "迩，近也。不近声乐，言清简。不近女色，言贞固。殖，生也。不生资货财利，言不贪也。既有圣德，兼有此行。近，附近之近。行，下孟反。"
                },
                {
                    "paragraph": "德懋懋官，功懋懋赏。用人惟己，改过不吝。",
                    "zhushu": "勉于德者，则勉之以官；勉于功者，则勉之以赏。用人之言，若自己出，有过则改，无所吝惜，所以能成王业。"
                },
                {
                    "paragraph": "克宽克仁，彰信兆民。",
                    "zhushu": "言汤宽仁之德，明信于天下。"
                },
                {
                    "paragraph": "乃葛伯仇饷，初征自葛。东征西夷怨，南征北狄怨。",
                    "zhushu": "葛伯游行，见农民之饷于田者，杀其人，夺其饷，故谓之仇饷。仇，怨也。汤为是以不祀之罪伐之，从此后遂征无道，西夷北狄，举远以言，则近者著矣。仇音求。饷，式亮反。"
                },
                {
                    "paragraph": "曰：奚独后予？",
                    "zhushu": "怨者，辞也。"
                },
                {
                    "paragraph": "攸徂之民。室家相庆，曰：徯予后，后来其苏。",
                    "zhushu": "汤所往之民皆喜曰：待我君来，其可苏息！徯，胡启反。苏字亦作稣。重意：徯予后，后来其苏。太甲，中徯我后，后来其无罚。"
                },
                {
                    "paragraph": "民之戴商，厥惟旧哉。",
                    "zhushu": "旧谓初征目葛时。"
                },
                {
                    "paragraph": "佑贤辅德，显忠遂良，",
                    "zhushu": "贤则助之，德则辅之，忠则显之，良则进之，明王之道。"
                },
                {
                    "paragraph": "兼弱攻昧，取乱侮亡，",
                    "zhushu": "弱则兼之，暗则攻之，乱则取之，有亡形则侮之。言正义。"
                },
                {
                    "paragraph": "推亡固存，邦乃其昌。",
                    "zhushu": "有亡道则推而亡之，有存道则辅而固之。王者如此，国乃昌盛。推，土雷反。重意：邦乃其昌。洪范而邦其昌。互注：左襄十四年。晋侯问卫故于中行献子。对曰。不如因而定之。卫有君矣。仲虺有言曰。亡者侮之。乱者取之。推亡固存。国之道也。又襄三十年。乱者取之。亡者侮之。推亡固存。国之利也。"
                },
                {
                    "paragraph": "德日新，万邦惟怀，志自满，九族乃离。",
                    "zhushu": "日新不懈怠，自满志盈溢。懈，工债反。重意：德日新。咸有一德，时乃日新。"
                },
                {
                    "paragraph": "王懋昭大德，建中于民，以义制事，以礼制心，垂𥙿后昆。",
                    "zhushu": "欲王自勉，明大德，立大中之道于民，率义奉礼，垂优足之道示后世。中如字，本或作忠，非。𥙿，徐以树反。重意：建中于民。舜典：允执厥中。〇垂𥙿后昆。微子之命，德垂后裔。"
                },
                {
                    "paragraph": "予闻曰：能自得师者王，",
                    "zhushu": "求贤圣而事之。王，徐于况反，又如字。"
                },
                {
                    "paragraph": "谓人莫已若者亡。",
                    "zhushu": "自多足，人莫之益，亡之道。"
                },
                {
                    "paragraph": "好问则𥙿，自用则小。",
                    "zhushu": "问则有得，所以足；不问专固，所以小。好，呼报反。"
                },
                {
                    "paragraph": "呜呼！慎厥终，惟其始。",
                    "zhushu": "靡不有初，鲜克有终，故戒慎终如其始。鲜，息浅反。"
                },
                {
                    "paragraph": "殖有礼，覆昏暴。",
                    "zhushu": "有礼者封殖之，昏暴者覆亡之。覆，芳服反。暴，蒲报反，字或作虣。"
                },
                {
                    "paragraph": "钦崇天道，永保天命。",
                    "zhushu": "王者如此上事，则敬天安命之道。重意：钦崇天道，说命奉若天道。"
                }
            ]
        },
        {
            "name": "商书汤诰第三",
            "paragraphs": [
                {
                    "paragraph": "商书汤诰第三",
                    "zhushu": "",
                    "type": 1
                },
                {
                    "paragraph": "汤既黜夏命，",
                    "zhushu": "黜，退也。退其王命。"
                },
                {
                    "paragraph": "复归于亳，作汤诰。",
                    "zhushu": ""
                },
                {
                    "paragraph": "汤诰：",
                    "zhushu": "以伐桀大义告天下。重言：复归于亳三。又嗣征太甲。"
                },
                {
                    "paragraph": "王归自克夏，至于亳，诞告万方。",
                    "zhushu": "诞，大也。以天命大义告万方之众人。诞音但。告，工毒反。"
                },
                {
                    "paragraph": "王曰：嗟！尔万方有众，明听予一人诰。",
                    "zhushu": "天子自称曰予一人，古今同义。"
                },
                {
                    "paragraph": "惟皇上帝，降𠂻于下民，",
                    "zhushu": "皇天、上帝，天也。𠂻，善也。"
                },
                {
                    "paragraph": "若有恒性，克绥厥猷惟后。",
                    "zhushu": "顺人有常之性，能安立其道教，则惟为君之道。"
                },
                {
                    "paragraph": "夏王灭德作威，以敷虐于尔万方百姓。",
                    "zhushu": "夏桀灭道德，作威刑，以布行虐政于天下。百官言残酷。"
                },
                {
                    "paragraph": "尔万方百姓，罹其凶害，弗忍荼毒，",
                    "zhushu": "罹被荼毒，苦也。不能堪忍，虐之甚。罹，力之反，本亦作罗，洛何反。荼音徒。"
                },
                {
                    "paragraph": "并告无辜于上下神祇。",
                    "zhushu": "言百姓兆民并告无罪，称𡨚诉天地。𡨚，于元反。"
                },
                {
                    "paragraph": "天道福善祸淫，降灾于夏，以彰厥罪。",
                    "zhushu": "政善，天福之；淫过，天祸之。故下灾异以明桀罪悪，谴寤之而桀不改。谴，遣战反。寤，五故反。重意：天道福善祸淫。伊训：作善降之百祥，作不善降之百殃。"
                },
                {
                    "paragraph": "肆台小子，将天命明威，不敢赦。",
                    "zhushu": "行天威，谓诛之。台音怡。"
                },
                {
                    "paragraph": "敢用玄牡，敢昭告于上天神后，请罪有夏。",
                    "zhushu": "明告天问桀，百姓有何罪而加虐乎？牡，茂后反。重意：敢昭告于上天神后。武成告于皇天后土。"
                },
                {
                    "paragraph": "聿求元圣，与之勠力，以与尔有众请命。",
                    "zhushu": "聿，遂也。大圣陈力，谓伊尹放桀，除民之秽，是请命。聿，允橘反，述也。勠，旧音六，又力雕反，说文力周反，史记音力消反。秽，于废反。"
                },
                {
                    "paragraph": "上天孚佑下民，罪人黜伏，",
                    "zhushu": "孚，信也。天信佑助下民，桀知其罪，退伏远屏。"
                },
                {
                    "paragraph": "天命弗僭，贲若草木，兆民允殖。",
                    "zhushu": "僭，差。贲，饰也。言福善祸淫之道不差，天下恶除，焕然咸饰，若草木同华，民信乐生。僭，子念反，忒也，刘创林反。贲，波义反，徐扶云反。焕，呼乱反。乐，音洛。重意：天命弗僭。大诰：天命不朁〇，兆民允殖；伊训：兆民允怀。"
                },
                {
                    "paragraph": "俾予一人辑寜尔邦家。",
                    "zhushu": "言天使我辑安汝国家。国，诸侯。家，卿大夫。俾，必尔反，徐甫婢反。辑音集，又七入反。"
                },
                {
                    "paragraph": "兹朕未知获戾于上下，",
                    "zhushu": "此伐桀，未知得罪于天地，谦以求众心。戾，力计反。"
                },
                {
                    "paragraph": "栗栗危惧，若将陨于深渊。",
                    "zhushu": "栗栗危心，若坠深渊。危惧之甚。栗音栗。陨，于敏反。"
                },
                {
                    "paragraph": "凡我造邦，无从匪彝，无即慆淫，",
                    "zhushu": "戒诸侯与之更始。彝，常。慆，慢也。无从非常，无就慢过禁之。彝，徐音夷。慆，他刀反。"
                },
                {
                    "paragraph": "各守尔典，以承天休。",
                    "zhushu": "守其常法，承天美道。"
                },
                {
                    "paragraph": "尔有善，朕弗敢蔽，罪当朕躬，弗敢自赦，惟简在上帝之心。",
                    "zhushu": "所以不蔽善人，不赦己罪，以其简在天心故也。"
                },
                {
                    "paragraph": "其尔万方有罪，在予一人。",
                    "zhushu": "自责化不至。○重意：其尔万方有罪，在予一人。泰誓中：百姓有过，在予一人。"
                },
                {
                    "paragraph": "予一人有罪，无以尔万方。",
                    "zhushu": "无用尔万方，言非所及。"
                },
                {
                    "paragraph": "呜呼！尚克时忱，乃亦有终。",
                    "zhushu": "忱，诚也。庶几能是诚道，乃亦有终世之美。忱，市林反。"
                },
                {
                    "paragraph": "咎单作明居。",
                    "zhushu": "咎单，臣名，主土地之官，作明居民法一篇。亡咎，其九反。单音善，卷末同。"
                }
            ]
        },
        {
            "name": "商书伊训第四",
            "paragraphs": [
                {
                    "paragraph": "商书伊训第四",
                    "zhushu": "",
                    "type": 1
                },
                {
                    "paragraph": "成汤既没。太甲元年，",
                    "zhushu": "太甲，太丁子，汤孙也。太丁未立而卒，及汤没而太甲立，称元年。"
                },
                {
                    "paragraph": "伊尹作伊训、肆命、徂后。",
                    "zhushu": "凡三篇。其二亡。"
                },
                {
                    "paragraph": "伊训：",
                    "zhushu": "作训以教导太甲。"
                },
                {
                    "paragraph": "惟元祀十有二月乙丑，伊尹祠于先王，",
                    "zhushu": "此汤崩逾月，太甲即位，奠殡而告祀年也。夏曰岁，商曰祀，周曰年，唐虞曰载。祠，音辞，𥙊也。"
                },
                {
                    "paragraph": "奉嗣王祗见厥祖。",
                    "zhushu": "居位主丧。见，贤遍反。"
                },
                {
                    "paragraph": "侯甸群后咸在，",
                    "zhushu": "在位次。甸，徒遍反。"
                },
                {
                    "paragraph": "百官总已以听蒙宰。",
                    "zhushu": "伊尹制百官，以三公摄蒙宰。总音摠。"
                },
                {
                    "paragraph": "伊尹乃明言烈祖之成德，以训于王。",
                    "zhushu": "汤有功烈之祖，故称焉。"
                },
                {
                    "paragraph": "曰：呜呼！古有夏先后，方懋厥德，罔有天灾，",
                    "zhushu": "先后称禹以下，少康以上贤王，言能以德禳灾。少，诗照反。上，时掌反。禳，如羊反。"
                },
                {
                    "paragraph": "山川鬼神亦莫不寜",
                    "zhushu": "莫，无也。言皆安之。"
                },
                {
                    "paragraph": "暨鸟兽鱼鼈咸若。",
                    "zhushu": "虽微物皆顺之，明其余无不顺。暨，其器反。鼈，必灭反。重意：暨鸟兽鱼鼈咸若。舜典：畴若予上下草木鸟兽。"
                },
                {
                    "paragraph": "于其子孙弗率，皇天降灾，假手于我。有命",
                    "zhushu": "言桀不循其祖道，故天下祸灾借手于我，有命商主诛讨之。"
                },
                {
                    "paragraph": "造攻自鸣条，朕哉自亳。",
                    "zhushu": "造、哉，皆始也。始攻桀，伐无道，由我始修德于亳。亳，旁各反，徐扶各反。"
                },
                {
                    "paragraph": "惟我商王布昭圣武，代虐以宽，兆民允怀。",
                    "zhushu": "言汤布明武德，以宽政代桀虐政，兆民以此皆信怀我商王之德。重意：兆民允怀。前篇兆民允殖。"
                },
                {
                    "paragraph": "今王嗣厥德，罔不在初，",
                    "zhushu": "言善恶之由，无不在初，欲其慎始。"
                },
                {
                    "paragraph": "立爱惟亲，立敬惟长，始于家邦，终于四海。",
                    "zhushu": "言立爱敬之道，始于亲长，则家国并化，终治四海。长，丁丈反。"
                },
                {
                    "paragraph": "呜呼！先王肇修人纪，从谏弗咈，先民时若。",
                    "zhushu": "言汤始修为人纲纪，有过则改，从谏如流，必先民之言是顺。咈，扶弗反。"
                },
                {
                    "paragraph": "居上克明，",
                    "zhushu": "言理恕。"
                },
                {
                    "paragraph": "为下克忠，",
                    "zhushu": "事上竭诚，"
                },
                {
                    "paragraph": "与人不求备，检身若不及。",
                    "zhushu": "使人必器之，常如不及，恐有过。重意：与人不求备，君陈无求备于一人。"
                },
                {
                    "paragraph": "以至于有万邦，兹惟艰哉。",
                    "zhushu": "言汤操心常危惧，动而无过，以至为天子，此自立之难。操，七曹反，又七报反。重意：兹惟艰哉。君牙，厥惟艰哉。秦誓：是惟艰哉。"
                },
                {
                    "paragraph": "敷求哲人，俾辅于尔后嗣。",
                    "zhushu": "布求贤智，使师辅于尔嗣王，言仁及后世哲，本又作喆。俾，必尔反。"
                },
                {
                    "paragraph": "制官刑，儆于有位，",
                    "zhushu": "言汤制治官刑法，以儆戒百官。儆，居领反。"
                },
                {
                    "paragraph": "曰：敢有恒舞于宫，酣歌于室，时谓巫风。",
                    "zhushu": "常舞则荒淫。乐酒曰酣，酣歌则废德。事鬼神曰巫。言无政。酣，户甘反。巫音无。乐音洛。"
                },
                {
                    "paragraph": "敢有殉于货色，恒于游畋，时谓淫风。",
                    "zhushu": "殉，求也。敢求财货美色，常游戏畋猎，是淫过之风俗。殉，辞俊反，徐辞荀反。畋音田。"
                },
                {
                    "paragraph": "敢有侮圣言，逆忠直，远耆德，比顽童，时谓乱风。",
                    "zhushu": "狎侮圣人之言而不行，拒逆忠直之规而不纳，耆年有德疏远之童稚，顽嚚亲比之，是荒乱之风俗。远，于万反，注同。耆，巨夷反。比，毗志反，徐扶至反。稚，直利反。嚚，鱼巾反。"
                },
                {
                    "paragraph": "惟兹三风十愆，卿士有一于身，家必丧；",
                    "zhushu": "有一过则德义废，失位亡家之道。愆，去乾反。丧如字，又息浪反。"
                },
                {
                    "paragraph": "邦君有一于身，国必亡。",
                    "zhushu": "诸侯犯此，国亡之道。"
                },
                {
                    "paragraph": "臣下不匡，其刑墨具训于蒙士。",
                    "zhushu": "邦君卿士，则以争臣自匡正。臣不正君，服墨刑，凿其頟𣵀，以墨蒙士，例谓下士。士以争友仆𨽻自匡正。争，谏争之争。凿，在洛反。頟，鱼白反。𣵀，乃结反。𨽻，郎计反。"
                },
                {
                    "paragraph": "呜呼！嗣王祗厥身，念哉！",
                    "zhushu": "言当敬身念祖德。重言：念哉。二本篇。益稷。"
                },
                {
                    "paragraph": "圣谟洋洋，嘉言孔彰。",
                    "zhushu": "洋洋，美善言，甚明可法。洋音羊，徐音翔。"
                },
                {
                    "paragraph": "惟上帝不常，作善，降之百祥，作不善，降之百殃。",
                    "zhushu": "祥，善也。天之祸福，惟善恶所在，不常在一家。重意：作善降之百祥，作不善降之百殃。汤诰：天道福善祸淫。"
                },
                {
                    "paragraph": "尔惟德罔小，万邦惟庆；",
                    "zhushu": "修德无小，则天下赉庆。赉，力代反。"
                },
                {
                    "paragraph": "尔惟不德罔大，坠厥宗，",
                    "zhushu": "苟为不德，无大言，恶有类？以类相致，必坠失宗庙。此伊尹至忠之训。"
                },
                {
                    "paragraph": "肆命",
                    "zhushu": "陈天命以戒太甲，亡。"
                },
                {
                    "paragraph": "徂后。",
                    "zhushu": "陈往古明君以戒亡。"
                }
            ]
        },
        {
            "name": "商书太甲上第五",
            "paragraphs": [
                {
                    "paragraph": "商书太甲上第五",
                    "zhushu": "",
                    "type": 1
                },
                {
                    "paragraph": "太甲既立不明，",
                    "zhushu": "不用伊尹之训，不明居丧之礼。"
                },
                {
                    "paragraph": "伊尹放诸桐。",
                    "zhushu": "汤葬地也。不知朝政，故曰放。朝，直遥反。"
                },
                {
                    "paragraph": "三年复归于亳，思庸，",
                    "zhushu": "念常道。重言：复归于亳三。前见嗣征汤诰。"
                },
                {
                    "paragraph": "伊尹作太甲三篇。",
                    "zhushu": ""
                },
                {
                    "paragraph": "太甲：",
                    "zhushu": "戒太甲，故以名篇。"
                },
                {
                    "paragraph": "惟嗣王不惠于阿衡，",
                    "zhushu": "阿倚衡平，言不顺伊尹之训。倚，于绮反。"
                },
                {
                    "paragraph": "伊尹作书曰：先王顾諟天之明命，以承上下神祇，",
                    "zhushu": "顾，谓常目在之。諟，是也。言敬奉天命，以承顺天地。顾音故。諟音是。说文理也。祇，臣支反。"
                },
                {
                    "paragraph": "社稷宗庙，罔不祗肃。",
                    "zhushu": "肃，严也。言能严敬鬼神而远之。远，于万反。"
                },
                {
                    "paragraph": "天监厥德，用集大命，抚绥万方。",
                    "zhushu": "监，视也。天视汤德，集王命于其身，抚安天下。监，工暂反。重意：抚绥万方，泰誓宠绥四方。"
                },
                {
                    "paragraph": "惟尹躬克左右厥辟宅师。",
                    "zhushu": "伊尹，言能助其君居业天下之众。辟，必亦反，徐甫亦反。重意：惟尹躬克左右厥辟毕命，惟周公左右先王。"
                },
                {
                    "paragraph": "肆嗣王丕承基绪。",
                    "zhushu": "肆，故也。言先祖勤德，致有天下，故子孙得大承基业，宜念祖修德。丕，普悲反，徐甫眉反。"
                },
                {
                    "paragraph": "惟尹躬先见于西邑夏，自周有终。相亦惟终，",
                    "zhushu": "周，忠信也。言身先见夏君，臣用忠信有终。夏都在亳西。先见并如字，注同。相，息亮反。"
                },
                {
                    "paragraph": "其后嗣王罔克有终，相亦罔终。",
                    "zhushu": "言桀君臣灭先人之道德，不能终其业以取亡。"
                },
                {
                    "paragraph": "嗣王戒哉！祗尔厥辟，辟不辟，忝厥祖。",
                    "zhushu": "以不终为戒，慎之至，敬其君道则能终。忝，辱也。为君不君，则辱其祖。重意：嗣王戒哉！大禹谟戒哉！嗣征懋戒哉！互注：记坊记：子云。父子不同位。以厚敬也。书云：祗尔厥辟，不辟忝厥祖。注云：君父之道。宜。尊严。"
                },
                {
                    "paragraph": "王惟庸罔念闻。",
                    "zhushu": "言太甲守常不改，无念闻伊尹之戒。"
                },
                {
                    "paragraph": "伊尹乃言曰：先王昧爽丕显，坐以待旦，",
                    "zhushu": "爽、显，皆明也。言先王昧明，思大明其德，坐以待旦而行之。昧音妹。"
                },
                {
                    "paragraph": "旁求俊彦，启迪后人。",
                    "zhushu": "旁非一方美士曰彦。开道后人言训戒。俊。本亦作峻。迪，大历反。重意：旁求俊彦，说命下：旁招俊乂。〇启迪后人，君陈启佑我后人。"
                },
                {
                    "paragraph": "无越厥命以自覆，",
                    "zhushu": "越，坠失也。无失亡祖命，而不勤德以自颠覆。越，于月反，本又作粤。覆，芳服反，注同。"
                },
                {
                    "paragraph": "慎乃俭德，惟怀永图，",
                    "zhushu": "言当以俭为德，思长世之谋。"
                },
                {
                    "paragraph": "若虞机张，往省括于度则释。",
                    "zhushu": "机，弩牙也。虞，度也。度机，机有度以准望。言修德，夙夜思之，明旦行之，如射，先省矢括于度，释则中。省，息井反。括，故活反。度，如字。虞度，待洛反。中，丁仲反。互注：记缁衣：夫民闭于人而有鄙心，可敬不可慢，易以溺人。故君子不可以不慎也。太甲曰：母越厥命以自覆也。若虞机张，往省括于度。则释注云：虞人之射禽，弩巳张，从机间视括与所射参相得，乃后释弦发矢。为政亦当以己心参于群臣及万民，可乃后施也。"
                },
                {
                    "paragraph": "钦厥止，率乃祖攸行。",
                    "zhushu": "止，谓行所安止。君止于仁，子止于孝。重意：钦厥止，益稷，安汝止〇率乃祖攸行。君牙，率乃祖考之攸行。"
                },
                {
                    "paragraph": "惟朕以怿，万世有辞。",
                    "zhushu": "言能循汝祖所行，则我喜悦王亦见叹美无穷。怿音亦。"
                },
                {
                    "paragraph": "王未克变。",
                    "zhushu": "未能变不用训。太甲性轻脱，伊尹至忠，所以不巳轻遣政反。"
                },
                {
                    "paragraph": "伊尹曰：兹乃不义，习与性成。",
                    "zhushu": "言习行不义，将成其性。义本亦作𧨏。"
                },
                {
                    "paragraph": "予弗狎于弗顺，营于桐宫，密迩先王其训，无俾世迷。",
                    "zhushu": "狎，近也。经营桐墓立宫，令太甲居之。近先王，则训于义，无成其过，不使世人迷惑怪之。俾，必尔反，后篇同。近，附近之近。令，力呈反。"
                },
                {
                    "paragraph": "王徂桐宫，居忧，",
                    "zhushu": "往入桐宫居忧位。"
                },
                {
                    "paragraph": "克终允德。",
                    "zhushu": "言能思念其祖，终其信德。"
                }
            ]
        },
        {
            "name": "商书太甲中第六",
            "paragraphs": [
                {
                    "paragraph": "商书太甲中第六",
                    "zhushu": "",
                    "type": 1
                },
                {
                    "paragraph": "惟三祀十有二月朔，",
                    "zhushu": "汤以元年十一月崩，至此二十六月，三年服阕。阕，苦穴反。"
                },
                {
                    "paragraph": "伊尹以冕服奉嗣王归于亳，",
                    "zhushu": "冕，冠也。逾月即吉服。冕音免。"
                },
                {
                    "paragraph": "作书曰：民非后，罔克胥匡以生；",
                    "zhushu": "无能相匡，故须君以生。胥，息余反。"
                },
                {
                    "paragraph": "后非民，罔以辟四方。",
                    "zhushu": "须民以君四方。重意：民非后，罔克胥匡以生；后非民，罔以辟四方。见舜典咸有一德。"
                },
                {
                    "paragraph": "皇天眷佑有商，俾嗣王克终厥德，实万世无疆之休。",
                    "zhushu": "言王能终其德，乃天之顾佑商家，是商家万世无穷之美。疆，居良反。重意：皇天眷佑，有商微子之命。皇天眷佑，大禹谟：皇天眷命〇实万世无疆之休。召诰：君奭受命，无疆惟休。"
                },
                {
                    "paragraph": "王拜手稽首曰：予小子不明于德，自底不类。",
                    "zhushu": "君而稽首于臣。谢前过。类，善也。暗于德，故自致不善。底，之履反。重言：王拜手稽首。二后。见洛诰。"
                },
                {
                    "paragraph": "欲败度，纵败礼，以速戾于厥躬。",
                    "zhushu": "速，召也。言己放纵情欲，毁败礼仪法度，以召罪于其身。败，必迈反，徐甫迈反。纵，子用反。戾，郎计反。"
                },
                {
                    "paragraph": "天作孽，犹可违；自作孽，不可逭。",
                    "zhushu": "孽，灾。逭，逃也。言天灾可避，自作灾不可逃。孽，鱼列反。逭，胡乱反。"
                },
                {
                    "paragraph": "既往背师保之训，弗克于厥初，尚赖匡救之德，图惟厥终。",
                    "zhushu": "言己巳往之前，不能修德于其初，今庶几赖教训之德，谋终于善，悔过之辞。背，音佩，徐扶代反。"
                },
                {
                    "paragraph": "伊尹拜手稽首",
                    "zhushu": "拜手，首至手。"
                },
                {
                    "paragraph": "曰：修厥身，允德协于下，惟明后。",
                    "zhushu": "言修其身，使信德合于群下，惟乃明君。"
                },
                {
                    "paragraph": "先王子惠困穷，民服厥命，罔有不悦。",
                    "zhushu": "言汤子爱困穷之人，使皆得其所，故民心服其教令，无有不忻喜。"
                },
                {
                    "paragraph": "并其有邦厥邻，乃曰：徯我后，后来无罚。",
                    "zhushu": "汤俱与邻，并有国。邻国人乃曰：待我君来。言忻戴君来无罚。言仁惠。徯，胡启反。重意：徯我后，后来无罚。仲虺之诰：徯予后，后来其苏。"
                },
                {
                    "paragraph": "王懋乃德，视乃厥祖，无时豫怠。",
                    "zhushu": "言当勉修其德法，视其祖而行之，无为是逸豫怠惰。懋，音茂。"
                },
                {
                    "paragraph": "奉先思孝，接下思恭，",
                    "zhushu": "以念祖德为孝，以不骄慢为恭。"
                },
                {
                    "paragraph": "视远惟明，听德惟聪。",
                    "zhushu": "言当以明视远，以聪听德。重意：视远惟明，听德惟聪。舜典：明四目，达四聪。"
                },
                {
                    "paragraph": "朕承王之休无斁。",
                    "zhushu": "王所行如此，则我承王之美无厌。斁音亦。厌，于艳反。"
                }
            ]
        },
        {
            "name": "商书太甲下第七",
            "paragraphs": [
                {
                    "paragraph": "商书太甲下第七",
                    "zhushu": "",
                    "type": 1
                },
                {
                    "paragraph": "伊尹申诰于王曰：呜呼！惟天无亲，克敬惟亲。",
                    "zhushu": "言天于人无有亲，疏惟亲能敬身者。"
                },
                {
                    "paragraph": "民罔常怀，怀于有仁。",
                    "zhushu": "民所归无常，以仁政为常。重意：皇天无亲，克敬惟亲。民罔常怀，怀于有仁。蔡仲之命：皇天无亲，惟德是辅。民心无常，惟惠之怀。"
                },
                {
                    "paragraph": "鬼神无常享，享于克诚。",
                    "zhushu": "言鬼神不保一人，能诚信者，则享其祀。"
                },
                {
                    "paragraph": "天位艰哉！",
                    "zhushu": "言居天子之位，难以此三者。"
                },
                {
                    "paragraph": "德惟治，否德乱。",
                    "zhushu": "为政以德则治，不以德则乱。治，直吏反，注及下同。"
                },
                {
                    "paragraph": "与治同道，罔不兴；与乱同事，罔不亡。",
                    "zhushu": "言安危在所任，治乱在所法。重意：与治同道，罔不兴二句，详见蔡仲之命。"
                },
                {
                    "paragraph": "终始慎厥与，惟明明后。",
                    "zhushu": "明慎其所与治乱之几，则为明王明君。"
                },
                {
                    "paragraph": "先王惟时懋敬厥德，克配上帝。",
                    "zhushu": "言汤惟是终始所与之难，勉修其德，能配天而行之。"
                },
                {
                    "paragraph": "今王嗣有令绪，尚监兹哉。",
                    "zhushu": "令，善也。继祖善业，当夙夜庶几视祖此配天之德而法之。"
                },
                {
                    "paragraph": "若升髙，必自下；若陟遐，必自迩。",
                    "zhushu": "言善政有渐，如登髙升远，必用下近为始，然后终致髙远。"
                },
                {
                    "paragraph": "无轻民事，惟难；",
                    "zhushu": "无轻为力役之事，必重难之乃可。"
                },
                {
                    "paragraph": "无安厥位，惟危。",
                    "zhushu": "言当常自危惧，以保其位。"
                },
                {
                    "paragraph": "慎终于始。",
                    "zhushu": "于始虑终，于终思始。"
                },
                {
                    "paragraph": "有言逆于汝心，必求诸道。",
                    "zhushu": "人以言咈违汝心，必以道义求其意，勿拒逆之。咈，扶弗反。"
                },
                {
                    "paragraph": "有言逊于汝志，必求诸非道。",
                    "zhushu": "逊，顺也。言顺汝心，必以非道察之，勿以自臧。"
                },
                {
                    "paragraph": "呜呼！弗虑胡获？弗为胡成？一人元良，万邦以贞。",
                    "zhushu": "胡，何。贞，正也。言常念虑道德则得道德，念为善政则成善政。一人天子，天子有大善，则天下得其正。"
                },
                {
                    "paragraph": "君罔以辩言乱旧政，",
                    "zhushu": "利口覆国家，故特慎焉。覆，芳服反。"
                },
                {
                    "paragraph": "臣罔以宠利居成功，",
                    "zhushu": "成功不退，其志无限，故为极以安之。"
                },
                {
                    "paragraph": "邦其永孚于休。",
                    "zhushu": "言君臣各以其道，则国长信保于美。"
                }
            ]
        },
        {
            "name": "商书咸有一德第八",
            "paragraphs": [
                {
                    "paragraph": "商书咸有一德第八",
                    "zhushu": "",
                    "type": 1
                },
                {
                    "paragraph": "伊尹作咸有一德。",
                    "zhushu": "言君臣皆有纯一之德，以戒太甲。"
                },
                {
                    "paragraph": "咸有一德：",
                    "zhushu": "即政之后，恐其不一，故以戒之。"
                },
                {
                    "paragraph": "伊尹既复政厥辟，",
                    "zhushu": "还政太甲。"
                },
                {
                    "paragraph": "将告归，乃陈戒于德，",
                    "zhushu": "告老归邑，陈德以戒。"
                },
                {
                    "paragraph": "曰：呜呼！天难谌，命靡常。",
                    "zhushu": "以其无常，故难信。谌，徐市林反。重言：天难谌，二后见君奭。"
                },
                {
                    "paragraph": "常厥德，保厥位。厥德匪常，九有以亡。",
                    "zhushu": "人能常其德，则安其位。九有诸侯，桀不能常其德，汤伐而兼之。"
                },
                {
                    "paragraph": "夏王弗克庸德，慢神虐民，",
                    "zhushu": "言桀不能常其德，不敬神明，不恤下民。"
                },
                {
                    "paragraph": "皇天弗保。监于万方，启迪有命，",
                    "zhushu": "言天不安桀所为，广视万方有天命者开道之。"
                },
                {
                    "paragraph": "眷求一德，俾作神主。",
                    "zhushu": "天求一德，使代桀为天地神祇之主。"
                },
                {
                    "paragraph": "惟尹躬暨汤，咸有一德，克享天心，受天明命。",
                    "zhushu": "享，当也。所征无敌，谓之受天命。互注：记缁衣子曰。为上可望而知也。为下可□而志也。则君不疑于其臣。则臣不惑于其君矣。尹告曰。惟尹躬及汤。咸有一德。注二君臣皆有一德。不贰则无疑惑也。"
                },
                {
                    "paragraph": "以有九有之师，爰革夏正。",
                    "zhushu": "爰，于也。于得九有之众，遂伐夏，胜之，改其正。"
                },
                {
                    "paragraph": "非天私我有商，惟天佑于一德。",
                    "zhushu": "非天私商而王之，佑助一德，所以王。而王，于况反，下同，或如字。"
                },
                {
                    "paragraph": "非商求于下民，惟民归于一德。",
                    "zhushu": "非商以力求民，民自归于一德。"
                },
                {
                    "paragraph": "德惟一，动罔不吉；德二三，动罔不凶。",
                    "zhushu": "二、三言不一。"
                },
                {
                    "paragraph": "惟吉凶不僭在人，惟天降灾祥在德。",
                    "zhushu": "行善则吉，行恶则凶，是不差德一，天降之善；不一，天降之灾，是在德僭。子念反。"
                },
                {
                    "paragraph": "今嗣王新服厥命，惟新厥德，",
                    "zhushu": "其命王命新，其德戒勿怠。"
                },
                {
                    "paragraph": "终始惟一，时乃日新，",
                    "zhushu": "言德行终始不衰杀，是乃日新之义。行，下孟反。杀，色界反。衰，微也。杀，害也。言小小害也。重意：时乃日新。仲虺之诰：德日新。"
                },
                {
                    "paragraph": "任官惟贤材，左右惟其人，",
                    "zhushu": "官贤材而任之，非贤材不可任。选左右必忠良，不忠良非其人。重意：任官惟贤材，武成：建官惟贤〇左右惟其人。周官：官不必备，惟其人。"
                },
                {
                    "paragraph": "臣为上为德，为下为民，",
                    "zhushu": "言臣奉上布德，顺下训民，不可官所私，任非其人。为上，于伪反，下为民同。为德，如字，下为下同，徐皆于伪反。"
                },
                {
                    "paragraph": "其难其慎，惟和惟一。",
                    "zhushu": "其难无以为易，其慎无以轻之。群臣当和一心以事君，政乃善。易，以豉反。重意：惟和惟一。禹谟：惟精惟一。"
                },
                {
                    "paragraph": "德无常师，主善为师；",
                    "zhushu": "德非一方，以善为主乃可师。"
                },
                {
                    "paragraph": "善无常主，协于克一。",
                    "zhushu": "言以合于能一为常德。"
                },
                {
                    "paragraph": "俾万姓咸曰：大哉王言。",
                    "zhushu": "一德之言，故曰大。"
                },
                {
                    "paragraph": "又曰：一哉王心。",
                    "zhushu": "能一德则一心。"
                },
                {
                    "paragraph": "克绥先王之禄，永底烝民之生。",
                    "zhushu": "言为王而令万姓如此，则能保安先王之宠禄，长致众民所以自生之道，是明王之事。烝，之承反。"
                },
                {
                    "paragraph": "呜呼！七世之庙，可以观德；",
                    "zhushu": "天子立七庙，有德之王则为祖宗。其庙不毁，故可观德。"
                },
                {
                    "paragraph": "万夫之长，可以观政。",
                    "zhushu": "能整齐万夫，其政可知。长，丁丈反。"
                },
                {
                    "paragraph": "后非民罔使，民非后罔事。",
                    "zhushu": "君以使民自尊，民以事君自生。重意：后非民罔使，民非后罔事。见大禹谟、太甲。"
                },
                {
                    "paragraph": "无自广以狭人，匹夫匹妇，不获自尽，民主罔与成厥功。",
                    "zhushu": "上有狭人之心，则下无所自尽矣。言先尽其心，然后乃能尽其力，人君所以成功。狭，户夹反。尽，徐子忍反，注同。"
                },
                {
                    "paragraph": "沃丁既葬伊尹于亳，",
                    "zhushu": "沃丁，太甲子。伊尹既致仕，老终以三公礼葬。沃，乌毒反。徐，于毒反。"
                },
                {
                    "paragraph": "咎单遂训伊尹事，",
                    "zhushu": "训畅其所行功德之事。"
                },
                {
                    "paragraph": "作沃丁。",
                    "zhushu": "咎单，忠臣名，作此篇以戒也，亡。"
                },
                {
                    "paragraph": "伊陟相太戊。",
                    "zhushu": "伊陟，伊尹子。太戊，沃丁弟之子。陟，张力反。相，息亮反。太戊，马云：太甲子。"
                },
                {
                    "paragraph": "亳有祥，桑榖共生于朝。",
                    "zhushu": "祥，妖怪二：木台生，七日大拱，不恭之罚。桑，苏臧反。榖，工木反，楮也。朝，直遥反。"
                },
                {
                    "paragraph": "伊陟赞于巫咸，作咸乂四篇。",
                    "zhushu": "赞。告也。巫咸。臣名。皆亡。巫咸。马云。巫。男巫也。名咸。殷之巫也。"
                },
                {
                    "paragraph": "太戊赞于伊陟，",
                    "zhushu": "告以改过自新。"
                },
                {
                    "paragraph": "作伊陟、原命。",
                    "zhushu": "原臣名原命、伊陟二篇。皆亡。"
                },
                {
                    "paragraph": "仲丁迁于嚻，",
                    "zhushu": "太戊子，去亳。嚻，地名。嚻，五羔反。"
                },
                {
                    "paragraph": "作仲丁。",
                    "zhushu": "陈迁都之义亡。"
                },
                {
                    "paragraph": "河亶甲居相，",
                    "zhushu": "仲，丁弟。相，地名，在河北。亶，丁但反。相，息亮反。今魏郡有相县。"
                },
                {
                    "paragraph": "作河亶甲。",
                    "zhushu": "亡。"
                },
                {
                    "paragraph": "祖乙圯于耿，",
                    "zhushu": "亶甲子，圯于相，迁于耿。河水所毁曰圯。圯，备美反，徐扶鄙反，马云：毁也。"
                },
                {
                    "paragraph": "作祖乙。",
                    "zhushu": "亡卷终"
                }
            ]
        },
        {
            "name": "商书盘庚上第九",
            "paragraphs": [
                {
                    "paragraph": "商书盘庚上第九",
                    "zhushu": "",
                    "type": 1
                },
                {
                    "paragraph": "盘庚五迁，将治亳，殷",
                    "zhushu": "自汤至盘庚凡五迁都。盘庚治亳。殷盘，本又作般，步干反。治，直吏反。"
                },
                {
                    "paragraph": "民咨胥怨，",
                    "zhushu": "胥，相也。民不欲徙，乃咨嗟忧愁，相与怨上。胥，徐思余反。怨，纡万反。"
                },
                {
                    "paragraph": "作盘庚三篇。盘庚。",
                    "zhushu": "盘庚。殷王。名殷质。以名篇。马云：祖乙曾孙。祖丁之子。不言盘庚诰何。非但录其诰也。取其徙而立功。故以盘庚名篇。"
                },
                {
                    "paragraph": "盘庚迁于殷，",
                    "zhushu": "亳之别名。"
                },
                {
                    "paragraph": "民不适有居，",
                    "zhushu": "适，之也。不欲之。殷有邑居。"
                },
                {
                    "paragraph": "率𥸤众戚出矢言，",
                    "zhushu": "𥸤，和也。率和众忧之人，出正直之言。𥸤音喻。戚，千历反。"
                },
                {
                    "paragraph": "曰：我王来，既爰宅于兹。",
                    "zhushu": "我王祖乙，居耿。爰，于也。言祖乙巳居于此。"
                },
                {
                    "paragraph": "重我民，无尽刘。",
                    "zhushu": "刘，杀也。所以迁此，重我民无欲尽杀故。尽，子忍反。"
                },
                {
                    "paragraph": "不能胥匡以生，卜稽曰：其如台？",
                    "zhushu": "言民不能相匡以生，则当卜考于龟以徙，曰：其如我所行。稽，工兮反。台，音怡。重言：其如台二。本篇：髙宗肜日，重意：卜稽曰其如台。汤誓：夏罪其如台。髙宗肜日，乃曰其如台。西伯戡𥠖，今王其如台。"
                },
                {
                    "paragraph": "先王有服，恪谨天命，兹犹不常寜。",
                    "zhushu": "先王有所服行，敬谨天命，如此尚不常，安有可迁辄迁？恪，苦各反。"
                },
                {
                    "paragraph": "不常厥邑，于今五邦。",
                    "zhushu": "汤迁亳，仲丁迁嚻，河亶甲居相，祖乙居耿，我往居亳，凡五徙国都。马云：五邦，谓商丘、亳、嚻、相、耿也。"
                },
                {
                    "paragraph": "今不承于古，罔知天之断命，",
                    "zhushu": "今不承古而徙是无知，天将断绝汝命。断又音短。"
                },
                {
                    "paragraph": "矧曰其克从先王之烈？",
                    "zhushu": "天将绝命，尚无知之兄，能从先王之业乎？从，才容反。"
                },
                {
                    "paragraph": "若颠木之有由蘖，",
                    "zhushu": "言今往迁都，更求昌盛，如颠仆之木，有用生蘖哉。蘖，五达反，本又作枿，马云：颠木而肄生曰枿。仆音赴，又步北反。"
                },
                {
                    "paragraph": "天其永我命于兹新邑，",
                    "zhushu": "言天其长我命，于此新邑不可不徙。"
                },
                {
                    "paragraph": "绍复先王之大业，底绥四方。",
                    "zhushu": "言我徙欲如此。厎，之履反。重意：厎绥四方。泰誓：宠绥四方。"
                },
                {
                    "paragraph": "盘庚，敩于民，由乃在位，以常旧服，正法度，",
                    "zhushu": "敩，教也。教人使用汝在位之命，用常故事，正其法度。敩，户教反，下如字。度，如字。"
                },
                {
                    "paragraph": "曰：无或敢伏小人之攸箴。",
                    "zhushu": "言无有敢伏绝小人之所欲箴规上者。戒朝臣。箴音之林反，马云：谏也。朝，直遥反。"
                },
                {
                    "paragraph": "王命众悉至于庭。",
                    "zhushu": "众群臣以下。"
                },
                {
                    "paragraph": "王若曰：格汝众，予告汝训",
                    "zhushu": "告汝以法教，"
                },
                {
                    "paragraph": "汝，猷黜乃心，无傲从康。",
                    "zhushu": "谋退汝违上之心，无傲慢，从心所安。傲，郑五报反。"
                },
                {
                    "paragraph": "古我先王，亦惟图任旧人共政。",
                    "zhushu": "先王谋任久老成人，共治其政。任，而鸩反。重言：古我先王三本篇二。盘庚下篇一。重意：亦惟图任旧人共政。大诰：尔惟旧人。"
                },
                {
                    "paragraph": "王播告之修，不匿厥指，",
                    "zhushu": "王布告人以所修之政，不匿其指。播，波饿反。匿，女力反。"
                },
                {
                    "paragraph": "王用丕钦，罔有逸言，民用丕变。",
                    "zhushu": "王用大敬其政教，无有逸豫之言，民用大变从化。"
                },
                {
                    "paragraph": "今汝聒聒起信险肤子，弗知乃所讼。",
                    "zhushu": "聒聒，无知之貌。起信险伪肤受之言。我不知汝所讼言何谓。聒，故活反。马及说文皆云拒善自用之意。"
                },
                {
                    "paragraph": "非予自荒兹德，惟汝含德，不惕予一人。予若观火，",
                    "zhushu": "我之欲徙，非废此德。汝不从我命，所含恶德，但不畏惧我耳。我视汝情如视火。惕，他历反。"
                },
                {
                    "paragraph": "予亦拙谋，作乃逸。",
                    "zhushu": "逸，过也。我不威胁汝徙，是我拙谋成汝过。拙，之劣反。"
                },
                {
                    "paragraph": "若网在纲，有条而不紊；若农服田，力穑，乃亦有秋。",
                    "zhushu": "紊，乱也。穑，耕稼也。下之顺上，当如网在纲，各有条理而不乱也。农勤穑则有秋，下承上则有福。紊音问，徐音文。"
                },
                {
                    "paragraph": "汝克黜乃心，施实德于民，至于㛰友，丕乃敢大言。汝有积德，",
                    "zhushu": "汝群臣能退汝违上之心，施实德于民，至于㛰姻僚友，则我大乃敢言汝有积德之臣。"
                },
                {
                    "paragraph": "乃不畏戎毒于远迩，惰农自安，不昏作劳，不服田亩，越其罔有黍稷。",
                    "zhushu": "戎，大。昏，强。越，于也。言不欲徙，则是不畏大毒于远。近如怠惰之农，苟自安逸，不强作劳于田亩，则黍稷无所有。昏，马同，本或作暋，音敏。尔雅昏、暋皆训强，故两存。越，本又作粤，音曰：于也。强，其丈反。"
                },
                {
                    "paragraph": "汝不和吉言于百姓，惟汝自生毒。",
                    "zhushu": "责公卿不能和，喻百官是自生毒害。"
                },
                {
                    "paragraph": "乃败祸奸宄，以自灾于厥身，",
                    "zhushu": "言没不相率其徙，是为败祸奸宄以自灾之道。宄音轨。"
                },
                {
                    "paragraph": "乃既先恶于民，乃奉其恫，汝悔身何及？",
                    "zhushu": "群臣不欲徙，是先恶于民。恫，痛也。不徙，则祸毒在汝身。徙奉持所痛而悔之，则于身无所及。奉，孚勇反，注同。恫，敕动反，又音通，痛也。"
                },
                {
                    "paragraph": "相时憸民，犹胥顾于箴言。其发有逸口，矧予制乃短长之命。",
                    "zhushu": "言憸利小民，尚相顾于箴诲，恐其发动有过口之患，况我制汝死生之命，而汝不相教从我，是不若小民相时。上息亮反，马云：视也。徐息羊反。憸，息廉反，马云：憸利，小小见事之人也。徐七渐反。"
                },
                {
                    "paragraph": "汝曷弗告朕，而胥动以浮言？恐沈于众，",
                    "zhushu": "曷，何也。责其不以情告上而相恐动。以浮言不徙，恐汝沈溺于众，有祸害。曷何未反。"
                },
                {
                    "paragraph": "若火之燎于原，不可向迩，其犹可扑灭？",
                    "zhushu": "火炎不可向近，尚可扑灭；浮言不可信用，尚可刑戮绝之。燎，力召反，又力鸟反，又力绍反。向，许亮反。扑，普卜反。近，附近之近。互䚾，左庄十四年秋七月，楚入蔡。君子曰：商书所谓恶之易也，如火之燎于原，不可向迩，其犹可扑灭者，其如蔡哀侯乎。"
                },
                {
                    "paragraph": "则惟汝众自作弗靖，非予有咎。",
                    "zhushu": "我刑戮汝。非我咎也。靖。谋也。是汝自为。非谋所致。马云。靖。安也。"
                },
                {
                    "paragraph": "迟任有言曰：人惟求旧，器非求旧，惟新。",
                    "zhushu": "迟任古贤。言人贵旧，器贵新，汝不徙，是不贵旧。遟，直疑反，徐待夷反。任，而今反。马云：古，老成人。"
                },
                {
                    "paragraph": "古我先王，暨乃祖乃父，胥及逸勤，予敢动用非罚？",
                    "zhushu": "言古之君臣相与同劳逸，子孙所宜法之，我岂敢动用非常之罚胁汝乎？重言：古我先王三本篇二。盘庚下一。"
                },
                {
                    "paragraph": "世选尔劳，予不掩尔善。",
                    "zhushu": "选，数也。言我世世数汝功勤，丕掩蔽汝善，是我忠于汝。选，息转反，又思管反。掩，本又作弇。数，色主反。"
                },
                {
                    "paragraph": "兹予大享于先王，尔祖其从与享之。",
                    "zhushu": "古者天子录功臣，配食于庙，大享烝尝也，所以不掩汝善。与音预。烝，之承反。"
                },
                {
                    "paragraph": "作福作灾，予亦不敢动用非德。",
                    "zhushu": "善自作福，恶自作灾，我不敢动。用非罚加汝，非德赏汝乎？从汝善恶而报之。"
                },
                {
                    "paragraph": "予告汝于难，若射之有志。",
                    "zhushu": "告汝行事之难，当如射之有所准志，必中所志乃善。射，食夜反。准音准。中，丁仲反。"
                },
                {
                    "paragraph": "汝无侮老成人，无弱孤有幼，",
                    "zhushu": "不用老成人之言，是侮老之。不徙则孤幼受害，是弱易之。侮，亡甫反。易，以豉反。"
                },
                {
                    "paragraph": "各长于厥居。勉出乃力，听予一人之作猷。",
                    "zhushu": "盘庚敕：臣下各思长于其居，勉尽心出力，听从迁徙之谋。长，丁丈反。"
                },
                {
                    "paragraph": "无有远迩，用罪伐厥死，用德彰厥善。",
                    "zhushu": "言远近待之如一，罪以惩之，使勿犯伐去其死道，德以明之，使劝慕竞为善。去，起吕反。重言：无有远迩二本篇。旅獒。"
                },
                {
                    "paragraph": "邦之臧，惟汝众；",
                    "zhushu": "有善则众臣之功臧，徐子郎反。"
                },
                {
                    "paragraph": "邦之不臧，惟予一人有佚罚。",
                    "zhushu": "佚，失也。是己失政之罚，罪已之义。佚音逸。"
                },
                {
                    "paragraph": "凡尔众，其惟致告，",
                    "zhushu": "致我诚，告汝众，"
                },
                {
                    "paragraph": "自今至于后日，各恭尔事，齐乃位，度乃口，",
                    "zhushu": "奉其职事，正齐其位，以法度居汝口，勿浮言。度，徐如字，亦作渡。"
                },
                {
                    "paragraph": "罚及尔身，弗可悔。",
                    "zhushu": "不从我谋，罚及汝身，虽悔可及乎？"
                }
            ]
        },
        {
            "name": "商书盘庚中第十",
            "paragraphs": [
                {
                    "paragraph": "商书盘庚中第十",
                    "zhushu": "",
                    "type": 1
                },
                {
                    "paragraph": "盘庚作，惟涉河以民迁。",
                    "zhushu": "为此南渡河，之法用民徙。"
                },
                {
                    "paragraph": "乃话民之弗率，诞告用亶。其有众",
                    "zhushu": "话善言，民不循教。发善言大告，用诚于众。话，胡快反。马云：告也，言也。诞，徐音但。亶，丁但反，马本作单，音同，诚也。"
                },
                {
                    "paragraph": "咸造，勿䙝在王庭。",
                    "zhushu": "造，至也。众皆至王庭，无䙝慢。造，十报反，注同。马，在早反，云。为也。䙝，息列反。"
                },
                {
                    "paragraph": "盘庚乃登进厥民，",
                    "zhushu": "升进命使前。"
                },
                {
                    "paragraph": "曰：明听朕言，无荒失朕命。",
                    "zhushu": "荒废。重意：明听朕言，汤誓悉听朕言，泰誓咸听朕言，吕刑皆听朕言。"
                },
                {
                    "paragraph": "呜呼！古我前后，罔不惟民之承",
                    "zhushu": "言我先世贤君，无不承安民而恤之。重意：古我前后，本篇。古我先后。上篇下篇。古我先王。"
                },
                {
                    "paragraph": "保，后胥戚鲜，以不浮于天时。",
                    "zhushu": "民亦安君之政，相与忧行君令。浮，行也。少以不行于天时者，言皆行天时。鲜，息浅反。"
                },
                {
                    "paragraph": "殷降大虐，先王不怀",
                    "zhushu": "我殷家于天降大灾，则先王不思故居而行徙。"
                },
                {
                    "paragraph": "厥攸作，视民利用迁。",
                    "zhushu": "其所为视民有利，则用徙。"
                },
                {
                    "paragraph": "汝曷弗念我古后之闻？",
                    "zhushu": "古后、先王之闻，谓迁事。曷，何末反，下同。"
                },
                {
                    "paragraph": "承汝俾汝，惟喜康共，非汝有咎，比于罚。",
                    "zhushu": "今我法先王，惟民之承，故承汝，使汝徙，惟与汝其喜安。非谓汝有恶，徙汝，令比近于殃罚。俾，必尔反。咎，其九反。比，毗志反，徐扶志反，注及下同。共，群用反。令，力呈反。近，附近之近。"
                },
                {
                    "paragraph": "予若𦯈怀兹新邑，亦惟汝故，以丕从厥志。",
                    "zhushu": "言我顺和，怀此新邑，欲利汝众，故大从其志而徙之。𦯈，羊戍反。"
                },
                {
                    "paragraph": "今予将试以汝迁，安定厥邦。",
                    "zhushu": "试用。重言：今予将试以汝迁。二并本篇。"
                },
                {
                    "paragraph": "汝不忧朕心之攸困，",
                    "zhushu": "所困。不顺上命。"
                },
                {
                    "paragraph": "乃咸大不宣乃心，钦念以忱，动予一人。",
                    "zhushu": "汝皆大不布腹心敬念，以诚感动我，是汝不尽忠忱。市林反。"
                },
                {
                    "paragraph": "尔惟自鞠自苦。",
                    "zhushu": "鞠，穷也。言汝为臣不忠，自取穷苦。鞠，居六反。"
                },
                {
                    "paragraph": "若乘舟，汝弗济，臭厥载。",
                    "zhushu": "言不徙之害，如舟在水，中流不渡，臭败其所载物。臭，徐尺售反。载如字，又在代反。"
                },
                {
                    "paragraph": "尔忱不属，惟胥以沈，不其或稽，自怒曷瘳。",
                    "zhushu": "汝忠诚不属逮古，苟不欲徙，相与沈溺，不考之先王，祸至自怒，何瘳瘥乎？属音烛，注同，马云：独也。沈，直林反。瘳，敕留反。"
                },
                {
                    "paragraph": "汝不谋长，以思乃灾。汝诞劝忧，",
                    "zhushu": "汝不谋长久之计，思汝不徙之灾，苟不欲徙，是大劝忧之道。"
                },
                {
                    "paragraph": "今其有今罔后，汝何生在上？",
                    "zhushu": "言不徙，无后计，汝何得久生在人上，祸将及汝。"
                },
                {
                    "paragraph": "今予命汝一，无起秽以自臭，",
                    "zhushu": "我一心命汝，汝违我是自臭败秽。于废反。"
                },
                {
                    "paragraph": "恐人倚乃身，迂乃心。",
                    "zhushu": "言汝既不欲徙，又为他人所误，倚曲迂僻。倚，于绮反，徐于奇反。迂音于。僻，匹亦反。"
                },
                {
                    "paragraph": "予迓续乃命于天，予岂汝威，用奉畜汝众。",
                    "zhushu": "迓，迎也。言我徙，欲迎续汝命于天，岂以威胁汝乎？用奉畜养汝众。迓，五驾反。畜，许竹反，下同。胁，虚业反。"
                },
                {
                    "paragraph": "予念我先神后之劳尔先，予丕克羞尔，用怀尔然。",
                    "zhushu": "言我亦法汤大能进劳汝，以义怀汝心，而汝违我，是汝反先人。劳，力报反，又如字，注同。"
                },
                {
                    "paragraph": "失于政，陈于兹。髙后丕乃崇降罪疾，曰：曷虐朕民！",
                    "zhushu": "崇，重也。今既失政，而陈久于此而不徙，汤必大重下罪疾于我，曰：何为虐我民而不徙乎？重，直勇反，又直恭反。"
                },
                {
                    "paragraph": "汝万民乃不生生暨予一人，猷同心？",
                    "zhushu": "不进，进谋同心徙。"
                },
                {
                    "paragraph": "先后丕降与汝罪疾，曰：曷不暨朕幼孙有比？",
                    "zhushu": "言非但罪我，亦将罪汝。幼孙盘庚，自谓比同心。"
                },
                {
                    "paragraph": "故有爽德，自上其罚汝，汝罔能迪。",
                    "zhushu": "汤有明德在天，见汝情，下罚汝，汝无能道言无辞。"
                },
                {
                    "paragraph": "古我先后既劳乃祖乃父。",
                    "zhushu": "劳之共治人。重意：古我先后篇首古我前后。"
                },
                {
                    "paragraph": "汝共作我畜民。汝有戕，则在乃心。",
                    "zhushu": "戕，残也。汝共我治民，有残人之心而不欲徙，是反父祖之行。戕，在良反，又七良反。行，下孟反。"
                },
                {
                    "paragraph": "我先后绥乃祖乃父，乃祖乃父乃断弃汝，不救乃死。",
                    "zhushu": "言我先王安汝父祖之忠，今汝不忠汝父祖，必断绝弃汝命，不救汝死。断，丁缓反。重意：乃祖乃父。君牙！惟乃祖乃父。"
                },
                {
                    "paragraph": "兹予有乱政同位，具乃贝玉。",
                    "zhushu": "乱，治也。此我有治政之臣，同位于父祖，不念尽忠，但念贝玉而巳。言其贪。洽，直吏反。尽，子忍反。"
                },
                {
                    "paragraph": "乃祖乃父丕乃告我髙后曰：作丕刑于朕孙。",
                    "zhushu": "言汝父祖见汝贪而不忠，必大乃告汤曰：作大刑于我子孙，求讨不忠之罪。乃告。工号反我髙后，本又作乃祖乃父。"
                },
                {
                    "paragraph": "迪髙后，丕乃崇降弗祥。",
                    "zhushu": "言汝父祖开道汤，大重下不善以罚汝，陈忠孝之义以督之。"
                },
                {
                    "paragraph": "呜呼！今予告汝不易，",
                    "zhushu": "凡所言，皆不易之事。易，以豉反，注同。"
                },
                {
                    "paragraph": "永敬大恤，无胥绝远，",
                    "zhushu": "长敬我言，大忧行之，无相与绝，远弃废之。远，干万反，又如字，注同。"
                },
                {
                    "paragraph": "汝分猷，念以相从，各设中于乃心。",
                    "zhushu": "群臣当分明相与谋，念和以相从，各设中正于汝心。汝分，扶问反，又如字，注同。"
                },
                {
                    "paragraph": "乃有不吉不迪，",
                    "zhushu": "不善不道谓凶人。"
                },
                {
                    "paragraph": "颠越不恭，暂遇奸宄，",
                    "zhushu": "颠、陨、越，坠也。不恭，不奉上命，暂遇人而劫夺之，为奸于外，为宄于内。陨，于敏反。"
                },
                {
                    "paragraph": "我乃劓殄灭之，无遗育，无俾易种于兹新邑。",
                    "zhushu": "劓，割。育，长也。言不吉之人，当割绝灭之，无遗长其类，无使易种于此新邑。劓，鱼器反，徐吾气反。殄，徒典反。易如字，又以豉反，注同。长，丁丈反，下遗长同。"
                },
                {
                    "paragraph": "互注。",
                    "zhushu": "左哀十一年：吴将伐齐，越子率其众以朝焉。子胥谏曰：越在，我心腹之疾也。壤地同，而有欲于我。夫其柔服求侪其欲也，不如早从事焉。得志于齐，犹获石田也，无所用之。越不为沼，吴其泯矣。使医除疾，而曰不遗类焉者，未之有也。盘庚之诰曰：其有颠越不共，则劓殄无遗育，无俾易种于兹新邑。是商所以兴也。今君易之，将以求大，不亦难乎？弗听。"
                },
                {
                    "paragraph": "往哉生生，今予将试以汝迁，永建乃家。",
                    "zhushu": "自今巳往，进进于善，我用以汝徙长立汝家。卿大夫称家。重言：往哉！七舜典二本篇。微子之命、康诰、毕命、文侯之命各一〇今予将试以汝迁。二并本篇。"
                }
            ]
        },
        {
            "name": "商书盘庚下第十一",
            "paragraphs": [
                {
                    "paragraph": "商书盘庚下第十一",
                    "zhushu": "",
                    "type": 1
                },
                {
                    "paragraph": "盘庚既迁，奠厥攸居，乃正厥位，",
                    "zhushu": "定其所居，正郊庙朝社之位。奠，田荐反。朝，直遥反。"
                },
                {
                    "paragraph": "绥爰有众。曰：无戏怠，懋建大命。",
                    "zhushu": "安于有众，戒无戏怠，勉立大教，"
                },
                {
                    "paragraph": "今予其敷心腹肾肠，历告尔百姓于朕志，",
                    "zhushu": "布心腹，言输诚于百官以告志。肾，时忍反。肠，徐持良反。"
                },
                {
                    "paragraph": "罔罪尔众，尔无共怒，恊比谗言予一人。",
                    "zhushu": "群臣前有此过，故禁其后。今我不罪汝，汝勿共怒我。合比凶人而妄言。比，毗志反。谗，仕咸反。"
                },
                {
                    "paragraph": "古我先王将多于前功，",
                    "zhushu": "言以迁徙多大前人之功美。重意：古我先王上篇古我前后。又古我先后。"
                },
                {
                    "paragraph": "适于山，用降我凶德嘉绩于朕邦。",
                    "zhushu": "徙必依山之险，无城郭之劳，下去凶恶之德，立善功于我国。降，工巷反，徐下江反。去，羌吕反。"
                },
                {
                    "paragraph": "今我民用荡析离居，罔有定极。",
                    "zhushu": "水泉沈溺，故荡析离居，无安定之极，徙以为之极。析，先历反，注同。重言：今我民又，西伯戡𥠖。"
                },
                {
                    "paragraph": "尔谓朕曷震动万民以迁。",
                    "zhushu": "言皆不明巳本心。"
                },
                {
                    "paragraph": "肆上帝将复我髙祖之德，乱越我家，",
                    "zhushu": "以徙故。天将复汤德，治理于我家。治，直吏反。"
                },
                {
                    "paragraph": "朕及笃敬，恭承民命，用永地于新邑。",
                    "zhushu": "言我当与厚敬之臣，奉承民命，用长居新邑。"
                },
                {
                    "paragraph": "肆予冲人，非废厥谋，吊由灵",
                    "zhushu": "冲童，童人谦也。吊，至灵，善也。非废，谓动谋于众，至用其善。吊音的，或如字。重言：肆予冲人，重见大诰。"
                },
                {
                    "paragraph": "各。非敢违卜，用宏兹贲。",
                    "zhushu": "宏、贲，皆大也。君臣用谋，不敢违卜，用大此迁都大业。贲，扶云反。"
                },
                {
                    "paragraph": "呜呼！邦伯师长百执事之人，尚皆隐哉！",
                    "zhushu": "国伯，二伯及州牧也。众长，公卿也。言当庶几相隐括，共为善政。长，丁丈反，注同。"
                },
                {
                    "paragraph": "予其懋简相尔，念敬我众。",
                    "zhushu": "简，大。相，助也。勉大助汝念敬我众民。相，息亮反。"
                },
                {
                    "paragraph": "朕不肩好货，敢恭生生，鞠人谋人之保居，叙钦",
                    "zhushu": "肩，任也。我不任贪货之人，敢奉用进，进于善者。人之穷困，能谋安其居者，则我式叙而敬之。好，呼报反。任，而林反。"
                },
                {
                    "paragraph": "今我既羞告尔于朕志若否，罔有弗钦",
                    "zhushu": "巳进告汝之后，顺于汝心与否，当以情告我，无敢有不敬告。故报反。重意：罔有弗钦冏命，罔有不钦。"
                },
                {
                    "paragraph": "无总于货寳，生生自庸。",
                    "zhushu": "无总货寳以求位，当进，进皆自用功德。"
                },
                {
                    "paragraph": "式敷民德，永肩一心。",
                    "zhushu": "用布示民，必以德义，长任一心以事君。"
                }
            ]
        },
        {
            "name": "商书说命上第十二",
            "paragraphs": [
                {
                    "paragraph": "商书说命上第十二",
                    "zhushu": "",
                    "type": 1
                },
                {
                    "paragraph": "髙宗梦得说：",
                    "zhushu": "盘庚弟小乙子，名武丁。德髙可尊，故号髙宗。梦得贤相，其名曰说。说，本又作兑，音悦。注：及下篇同。相，息亮反，下同。"
                },
                {
                    "paragraph": "使百工营求诸野，得诸传岩，",
                    "zhushu": "使百官以所梦之形象经营求之于外野，得之于传岩之谿。"
                },
                {
                    "paragraph": "作说命三篇。",
                    "zhushu": "命说为相，使摄政。"
                },
                {
                    "paragraph": "说命。",
                    "zhushu": "始求得而命之。"
                },
                {
                    "paragraph": "王宅忧，亮阴三祀，",
                    "zhushu": "阴，默也。居忧信默，三年不言。亮，本又作谅，如字，又力章反。"
                },
                {
                    "paragraph": "既免丧，其惟弗言。",
                    "zhushu": "除丧，犹不言政。互注：记丧服四制：书曰：髙宗谅䦣，三年不言，善之也。王者莫不行此礼，何以独善之也？曰：髙宗者，武丁。武丁者，殷之贤王也。继世即位，而慈良于丧。当此之时，殷衰而复兴，礼废而复起，故善之。善之，故载之书中而髙之，故谓之髙宗。三年之丧，君不言。书云：髙宗谅暗，三年不言。此之谓也。"
                },
                {
                    "paragraph": "群臣咸谏于王曰：呜呼！知之曰明哲，明哲实作则。",
                    "zhushu": "知事则为明智，明智则能制作法则。哲，本又作喆。"
                },
                {
                    "paragraph": "天子惟君万邦，百官承式。",
                    "zhushu": "天下待令，百官仰法。重意：天子惟君万邦。五子之歌，万邦之君。"
                },
                {
                    "paragraph": "王言惟作命。不言臣下罔攸禀令。",
                    "zhushu": "禀、受、令，亦命也。"
                },
                {
                    "paragraph": "王庸作书以诰曰：以台正于四方，台恐德弗类，兹故弗言。",
                    "zhushu": "因臣下怪之，故作诰。类，善也。我正四方，恐德不善此，故不言。诰，故报反。台音怡。"
                },
                {
                    "paragraph": "恭默思道，梦帝赉予良弼，其代予言，",
                    "zhushu": "梦天与我辅弼良佐，将代我言政教。赉，力代反，徐音来。"
                },
                {
                    "paragraph": "乃审厥象，俾以形旁求于天下。",
                    "zhushu": "审所梦之人，刻其形象，以四方旁求之于民间，俾必尔反。"
                },
                {
                    "paragraph": "说筑传岩之野，惟肖。",
                    "zhushu": "传氏之岩在虞号之界，通道所经，有涧水坏道，常使胥靡刑人筑护此道，说贤而隐，代胥靡筑之以供食。肖似，似所梦之形。肖，音笑。号，寡白反。坏，音怪。供，音恭。"
                },
                {
                    "paragraph": "爰立作相，王置诸其左右。",
                    "zhushu": "于是礼命立以为相，使在左右。"
                },
                {
                    "paragraph": "命之曰：朝夕纳诲，以辅台德。",
                    "zhushu": "言当纳谏诲，直辞以辅我德。朝，张遥反。重意：朝夕纳诲舜典，夙夜出纳朕命。"
                },
                {
                    "paragraph": "若金，用汝作砺；",
                    "zhushu": "铁须砺以成利器。砺，力世反。"
                },
                {
                    "paragraph": "若济巨川，用汝作舟楫；",
                    "zhushu": "渡大水待舟楫。楫音接，徐音集。"
                },
                {
                    "paragraph": "若岁大旱，用汝作霖雨。",
                    "zhushu": "霖，三日雨。霖以救旱。"
                },
                {
                    "paragraph": "启乃心，沃朕心，若药弗瞑。眩厥疾，弗瘳",
                    "zhushu": "开汝心以沃我心，如服药，必瞑眩极，其病乃除。欲其出切言以自警。瞑，莫遍反。眩，玄遍反，徐又呼县反。瞑眩，困极也。廖，敕留反。警音景。"
                },
                {
                    "paragraph": "若跣，弗视地，厥足用伤。",
                    "zhushu": "跣必视地，足乃无害。言欲使为己视听。跣，先典反，徐七显反。为，于伪反。"
                },
                {
                    "paragraph": "惟暨乃僚，罔不同心，以匡乃辟。",
                    "zhushu": "与汝并官，皆当倡率，无不同心，以匡正汝君。辟，必亦反。"
                },
                {
                    "paragraph": "俾率先王，迪我髙后，以康兆民。",
                    "zhushu": "言匡正汝君，使循先王之道，蹈成汤之踪，以安天下。重意：以康兆民。武成。以济兆民。"
                },
                {
                    "paragraph": "呜呼！钦予时命，其惟有终。",
                    "zhushu": "敬我是命，修其职使有终。"
                },
                {
                    "paragraph": "说复于王曰：惟木从绳则正，后从谏则圣。",
                    "zhushu": "言木以绳直，君以谏明。"
                },
                {
                    "paragraph": "后克圣，臣不命其承，",
                    "zhushu": "君能受谏，则臣不待命，其承意而谏之。"
                },
                {
                    "paragraph": "畴敢不祗若王之休命？",
                    "zhushu": "言王如此，谁敢不敬顺王之美命而谏者乎？重意：畴敢不祗若王之休命？下篇对扬天子之休命。"
                }
            ]
        },
        {
            "name": "商书说命中第十三",
            "paragraphs": [
                {
                    "paragraph": "商书说命中第十三",
                    "zhushu": "",
                    "type": 1
                },
                {
                    "paragraph": "惟说，命总百官，",
                    "zhushu": "在蒙宰之任。总音摠。重意：总百官。周官统百官。"
                },
                {
                    "paragraph": "乃进于王曰：呜呼！明王奉若天道，建邦设都。",
                    "zhushu": "天有日、月、北斗、五星、二十八宿，皆有尊卑相正之法。言明王奉顺此道，以立国设都。宿音秀。重意：奉若天道。仲虺之诰：奉若天命。○建邦设都。武成：建邦启土。"
                },
                {
                    "paragraph": "树后王君公，承以大夫师长，",
                    "zhushu": "言立君臣上下，将陈为治之本，故先举其始。王，于方反。长，丁丈反。治，直史反，下同。"
                },
                {
                    "paragraph": "不惟逸豫，惟以乱民。",
                    "zhushu": "不使有位者逸豫民上，言立之主使治民。豫，羊虑反。"
                },
                {
                    "paragraph": "惟天聪明，惟圣时宪，惟臣钦若，惟民从乂。",
                    "zhushu": "宪，法也。言圣王法天以立教，臣敬顺而奉之，民以从上为治。从，才容反。重意：惟天聪明，惟圣时宪。仲虺之诰：惟天生聪明时乂。"
                },
                {
                    "paragraph": "惟口起羞，惟甲胄起戎，",
                    "zhushu": "甲、铠、胄、兜，鍪也。言不可轻教令，易用兵。胄，直又反。铠，苦代反。兜，丁侯反。鍪，莫侯反。易，以豉反。"
                },
                {
                    "paragraph": "惟衣裳在笥，惟干戈省厥躬。",
                    "zhushu": "言服不可加非其人，兵不可任非其才。笥，息嗣反。省，息井反，一本作眚。"
                },
                {
                    "paragraph": "互注。",
                    "zhushu": "记缁衣兑命曰。惟口起羞。惟甲胄起兵。惟衣裳在笥。惟干戈省厥躬。注云。惟口起辱。当慎言语也。惟甲胄起兵。当慎军旅之事也。惟衣裳在笥。当服以为礼也。惟干戈省厥躬。当恕己不尚害人也。"
                },
                {
                    "paragraph": "王惟戒兹，允兹克明，乃罔不休。",
                    "zhushu": "言王戒慎此四惟之事，信能明政，乃无不美。"
                },
                {
                    "paragraph": "惟治乱在庶官。",
                    "zhushu": "言所官得人则治，失人则乱。"
                },
                {
                    "paragraph": "官不及私昵，惟其能；",
                    "zhushu": "不加私昵，惟能是官。昵，女乙反。"
                },
                {
                    "paragraph": "爵罔及恶德，惟其贤。",
                    "zhushu": "言非贤不爵。"
                },
                {
                    "paragraph": "虑善以动，动惟厥时。",
                    "zhushu": "非善非时不可动。"
                },
                {
                    "paragraph": "有其善，丧厥善；矜其能，丧厥功。",
                    "zhushu": "虽天子亦必让以得之。丧，息浪反。"
                },
                {
                    "paragraph": "惟事事，乃其有备，有备无患，",
                    "zhushu": "事事非一事。"
                },
                {
                    "paragraph": "无启宠纳侮，",
                    "zhushu": "开宠非其人，则纳侮之道。"
                },
                {
                    "paragraph": "无耻过作非。",
                    "zhushu": "耻过误而丈之，遂成大非。"
                },
                {
                    "paragraph": "惟厥攸居，政事惟醇。",
                    "zhushu": "其所居行皆如所言，则王之政事醇粹。醇，音纯。粹，虽遂反。"
                },
                {
                    "paragraph": "黩于𥙊祀，时谓弗钦。礼烦则乱，事神则难。",
                    "zhushu": "𥙊不欲数，数则黩，黩则不敬。事神礼烦，则乱而难行。髙宗之祀特丰，数近庙，故说，因以戒之。黩，徒木反。数，色角反。"
                },
                {
                    "paragraph": "王曰：旨哉！说乃言惟服。",
                    "zhushu": "旨，美也。美其所言皆可服行。"
                },
                {
                    "paragraph": "乃不良于言，予罔闻于行。",
                    "zhushu": "汝若不善于所言，则我无闻于所行之事。"
                },
                {
                    "paragraph": "说拜稽首曰：非知之艰，行之惟艰。",
                    "zhushu": "言知之易，行之难，以勉髙宗。重言：说拜稽首。二又见下篇。"
                },
                {
                    "paragraph": "王忱不艰，允恊于先王成德。",
                    "zhushu": "王心诚不以行之为难，则信合于先王成德。忱，市林反。"
                },
                {
                    "paragraph": "惟说不言有厥咎。",
                    "zhushu": "王能行善而说不言，则有其咎罪。"
                }
            ]
        },
        {
            "name": "商书说命下第十四",
            "paragraphs": [
                {
                    "paragraph": "商书说命下第十四",
                    "zhushu": "",
                    "type": 1
                },
                {
                    "paragraph": "王曰：来，汝说。台小子旧学于甘盘，",
                    "zhushu": "学先王之道。甘盘，殷贤臣有道德者。台音怡。"
                },
                {
                    "paragraph": "既乃遯于荒野，入宅于河。",
                    "zhushu": "既学而中废业，遯居田野河洲也。其父欲使髙宗知民之艰苦，故使居民间。遯，徒顿反。"
                },
                {
                    "paragraph": "自河徂亳，暨厥终罔显。",
                    "zhushu": "自河往居亳，与今其终，故遂无显明之德。"
                },
                {
                    "paragraph": "尔惟训于朕志。",
                    "zhushu": "言：汝当教训于我，使我志通达。"
                },
                {
                    "paragraph": "若作酒醴，尔惟曲糵；",
                    "zhushu": "酒醴须曲糵以成，亦言我须汝以成。曲，起六反。糵，鱼列反。"
                },
                {
                    "paragraph": "若作和羹，尔惟盐梅。",
                    "zhushu": "盐、咸、梅、醋、羹。须咸醋以和之。羹音庚，一音衡。盐，余廉反。梅亦作禖。醋，七故反。和，如字，又胡卧反。"
                },
                {
                    "paragraph": "尔交修予，罔予弃，予惟克迈乃训。",
                    "zhushu": "交，非一之义。迈，行也。言我能行汝教。"
                },
                {
                    "paragraph": "说曰：王，人求多闻，时惟建事，学于古训乃有获。",
                    "zhushu": "王者求多闻以立事，学于古训，乃有所得。"
                },
                {
                    "paragraph": "事不师古，以克永世，匪说攸闻。",
                    "zhushu": "事不法古训，而以能长世，非说所闻，言无是道。"
                },
                {
                    "paragraph": "惟学逊志，务时敏，厥修乃来。",
                    "zhushu": "学以顺志，务是敏疾，其德之修乃来。互注。记学记，夫然，故安其学而亲其师，乐其友而信其道，是以虽离师辅而不反也。兑命曰：敬孙务时敏，厥修乃来。其此之谓乎！"
                },
                {
                    "paragraph": "允怀于兹，道积于厥躬，",
                    "zhushu": "信怀此学志，则道积于其身。"
                },
                {
                    "paragraph": "惟敩学半，念终始典于学，厥德修罔觉。",
                    "zhushu": "敩，教也。教然后知所困，是学之半。终始常念学，则其德之修无能自觉。敩，户教反。互注：记檀弓：古之君子，举大事必慎其终始，而众安得不喻焉。兑命曰：念终始典于学。又学记：古之王者，建国君民，教学为先。兑命曰：念终始。典于学。其此之谓乎。又学然后知不足，教然后知困。知不足，然后能自反也。知困。然后能自强也。故曰教学相长也。兑命曰：学学半。其此之谓乎。"
                },
                {
                    "paragraph": "监于先王成宪，其永无愆。",
                    "zhushu": "愆，过也。视先王成法，其长无过，其惟学乎！愆，起虔反。"
                },
                {
                    "paragraph": "惟说式克钦承，旁招俊乂，列于庶位。",
                    "zhushu": "言王能志学，说亦用能敬承王志，广招俊乂，使列众官。俊本又作畯。重意：旁招俊乂太甲上旁求俊彦。"
                },
                {
                    "paragraph": "王曰：呜呼！说！四海之内，咸仰朕德，时乃风，",
                    "zhushu": "风，教也。使天下皆仰我德，是汝教。仰如字，徐五亮反。"
                },
                {
                    "paragraph": "股肱惟人，良臣惟圣。",
                    "zhushu": "手足具，乃成人；有良臣，乃成圣。"
                },
                {
                    "paragraph": "昔先正保衡作我先王，",
                    "zhushu": "保衡，伊尹也。作，起。正，长也。言先世长官之臣。长，丁丈反，下同。"
                },
                {
                    "paragraph": "乃曰：予弗克俾厥后惟尧舜，其心愧耻，若挞于市，",
                    "zhushu": "言伊尹不能使其君如尧舜，则耻之，若见挞于市，故成其能。俾，必尔反。挞，他达反。"
                },
                {
                    "paragraph": "一夫不获，则曰：时予之辜。",
                    "zhushu": "伊尹见一夫不得其所，则以为己罪。"
                },
                {
                    "paragraph": "佑我烈祖，格于皇天。",
                    "zhushu": "言以此道左右成汤，功至于天，无能及者。重言：格于皇天二本篇。君奭。"
                },
                {
                    "paragraph": "尔尚明保予，罔俾阿衡专美有商。",
                    "zhushu": "汝庶几明安我事，则与伊尹同美。阿，乌何反。"
                },
                {
                    "paragraph": "惟后非贤不乂，惟贤非后不食。",
                    "zhushu": "言君须贤治，贤须君食。治，直吏反。重意：惟后非贤不乂，惟贤非后不食。太甲中，民非后，罔克胥匡以生，后非民，罔以辟四方。"
                },
                {
                    "paragraph": "其尔克绍乃辟于先王，永绥民。",
                    "zhushu": "能继汝君于先王，长安民，则汝亦有保衡之功。辟，必亦反。"
                },
                {
                    "paragraph": "说拜稽首曰：敢对扬天子之休命。",
                    "zhushu": "对，答也。答受美命而称扬之。重言：说拜稽首二。前篇本篇。重意：敢对扬天子之休命。上篇：敢不祗若王之休命。"
                }
            ]
        },
        {
            "name": "商书髙宗肜日第十五",
            "paragraphs": [
                {
                    "paragraph": "商书髙宗肜日第十五",
                    "zhushu": "",
                    "type": 1
                },
                {
                    "paragraph": "髙宗𥙊成汤，有飞雉升鼎耳而雊，",
                    "zhushu": "耳不聪之异。雊，鸣。雊，工豆反。"
                },
                {
                    "paragraph": "祖已训诸王，",
                    "zhushu": "贤臣也。以训道谏王。已。音纪。"
                },
                {
                    "paragraph": "作髙宗肜日、髙宗之训。",
                    "zhushu": "所以训也。亡肜音融。髙宗肜日，𥙊之明日，又祭。殷曰肜，周曰绎。绎音亦，字书作，尔雅云：又𥙊也。周曰绎，商曰肜，夏曰复胙。"
                },
                {
                    "paragraph": "髙宗肜日，越有雊雉，",
                    "zhushu": "于肜日，有雉异。"
                },
                {
                    "paragraph": "祖已曰：惟先格王，正厥事。",
                    "zhushu": "言至道之王遭变异，正其事而异自消。"
                },
                {
                    "paragraph": "乃训于王曰：惟天监下民，典厥义。",
                    "zhushu": "祖已既言，遂以道训谏王言天视下民，以义为常。"
                },
                {
                    "paragraph": "降年有永有不永，非天夭民，民中绝命。",
                    "zhushu": "言天之下年与民，有义者长，无义者不长。非天欲夭民，民自不修义，以致绝命。中，丁仲反，又如字。"
                },
                {
                    "paragraph": "民有不若德，不听罪。天既孚命正厥德，",
                    "zhushu": "不顺德，言无义。不服罪，不改修。天已信命正其德，谓有永有不永。"
                },
                {
                    "paragraph": "乃曰：其如台。",
                    "zhushu": "祖巳恐王未受其言，故乃复曰：天道其如我所言。台音怡。复，扶又反。重言：其如台四。汤誓盘庚本篇。西伯戡黎。"
                },
                {
                    "paragraph": "呜呼！王司敬民，罔非天胤，典祀无丰于昵。",
                    "zhushu": "胤、嗣、昵，近也。叹以感王入其言。王者主民，当敬民事，民事无非天所嗣，常也。𥙊祀有常，不当特丰于近庙，欲王因异服罪改修之。丰，芳弓反。昵，女乙反。尸子云：不避远昵。昵，近也，又乃礼反。马云：昵，考也，谓祢庙也。"
                }
            ]
        },
        {
            "name": "商书西伯戡𥠖第十六",
            "paragraphs": [
                {
                    "paragraph": "商书西伯戡𥠖第十六",
                    "zhushu": "",
                    "type": 1
                },
                {
                    "paragraph": "殷始咎周，",
                    "zhushu": "咎恶咎。其九反。马云。咎周者。为周所咎。"
                },
                {
                    "paragraph": "周人乘𥠖。",
                    "zhushu": "乘，胜也。所以见恶。𥠖，力兮反，国名，尚书大传作耆。"
                },
                {
                    "paragraph": "祖伊恐，",
                    "zhushu": "祖已后贤臣。"
                },
                {
                    "paragraph": "奔告于受，",
                    "zhushu": "受，纣也。告相乱。帝乙之子嗣立，暴虐无道。受如字。传云：受，纣也。又马本云：受当读曰纣。或曰受妇人之言，故号曰受也。"
                },
                {
                    "paragraph": "作西伯戡𥠖。",
                    "zhushu": "戡，亦胜也。伯亦作柏。戡音堪，说文作，云杀也。以此戡训刺，音竹甚反。胜，诗证反。西伯戡𥠖。"
                },
                {
                    "paragraph": "西伯既戡𥠖。",
                    "zhushu": "近王圻之诸侯，在上党东北。近，附近之近。圻，巨依反。"
                },
                {
                    "paragraph": "祖伊恐，奔告于王：曰：天子，天既讫我殷命，",
                    "zhushu": "文王率诸侯以事纣，貌虽事纣，内秉王心，布德行威，有将王之意。纣不能制，日益强大。今又克有𥠖国，迫近王圻，似有天助之力，故知天已毕讫殷之王命。言殷祚至此而毕，将欲化为周王。心，于况反，下注宜王者同。"
                },
                {
                    "paragraph": "格人元龟，罔敢知吉。",
                    "zhushu": "至人以人事观殷，大龟以神灵考之，皆无知，吉。"
                },
                {
                    "paragraph": "非先王不相我后人，惟王淫戏用自绝。",
                    "zhushu": "非先祖不助子孙。以王淫过戏怠，用自绝于先王。相，息亮反。"
                },
                {
                    "paragraph": "故天弃我，不有康食。不虞天性，不迪率典。",
                    "zhushu": "以纣自绝于先王，故天亦弃之，宗庙不有安食于天下，而王不度，知天性命所在，而所行不蹈循常法。言多罪。度，待洛反。"
                },
                {
                    "paragraph": "今我民罔弗欲丧，曰：天曷不降威！大命不挚，今王其如台？",
                    "zhushu": "挚，至也。民无不欲王之亡，言天何不下罪诛之？有大命宜，王者何以不至？王之凶害，其如我所言。挚音至，本又作贽。重言：今我民二盘庚下，本篇：〇其如台二盘庚上，髙宗肜日。"
                },
                {
                    "paragraph": "王曰：呜呼！我生不有命在天？",
                    "zhushu": "言我生有寿命在天，民之所言，岂能害我？遂恶之辞。"
                },
                {
                    "paragraph": "祖伊反曰：呜呼！乃罪多参在上，乃能责命于天。",
                    "zhushu": "反。报纣也。言汝罪恶众多。参列于上天。天诛罚汝。汝能责命于天。拒天诛乎。参，七南反。马云。参字累在上。"
                },
                {
                    "paragraph": "殷之即丧指乃功，不无戮于尔邦。",
                    "zhushu": "言殷之就亡，指汝功事所致，汝不得无死戮于殷国，必将灭亡，立可待。重意：不无戮于尔邦。牧誓：其于尔躬有戮。"
                }
            ]
        },
        {
            "name": "商书微子第十七",
            "paragraphs": [
                {
                    "paragraph": "商书微子第十七",
                    "zhushu": "",
                    "type": 1
                },
                {
                    "paragraph": "殷既错天命，",
                    "zhushu": "错，乱也。错。七各反。马云。废也。"
                },
                {
                    "paragraph": "微子作诰父师、少师。",
                    "zhushu": "告二师而去。纣少，诗照反。"
                },
                {
                    "paragraph": "微子。",
                    "zhushu": "微圻内国名，子爵，为纣卿士，去无道。"
                },
                {
                    "paragraph": "微子若曰：父师、少师，",
                    "zhushu": "父师、太师，三公，箕子也。少师，孤卿，比干、微子。以纣距谏，知其必亡，顺其事而言之。"
                },
                {
                    "paragraph": "殷其弗或乱正四方。",
                    "zhushu": "或，有也。言殷其不有治正四方之事，将必亡。治，直吏反。"
                },
                {
                    "paragraph": "我祖底遂陈于上，",
                    "zhushu": "言汤致遂其功，陈列于上世。"
                },
                {
                    "paragraph": "我用沈酗于酒，用乱败厥德于下。",
                    "zhushu": "我纣也沈湎酗蒏，败乱汤德于后。世沈，徐直金反，没也。酗，况具反。以酒为凶曰酗。说文作䣱，云：酒蒏。湎，面善反。蒏音咏，说文于命反，䣱酒也。重意：沈酗于酒。二并本篇。无逸：酗于酒德哉。"
                },
                {
                    "paragraph": "殷罔不小大，好草窃奸宄。",
                    "zhushu": "草野窃盗，又为奸宄于内外。好，呼报反。宄音轨。重意：好草窃奸宄。舜典：宼贼奸宄。"
                },
                {
                    "paragraph": "卿士师师非度，凡有辜罪，乃罔恒获。",
                    "zhushu": "六卿、典士、相师，效为非法度皆有辜罪，无秉常得中者。度，如字。"
                },
                {
                    "paragraph": "小民方兴，相为敌雠。",
                    "zhushu": "卿士既乱，而小人各起一方，共为敌雠。言不和同。雠，市周反。"
                },
                {
                    "paragraph": "今殷其沦丧，若涉大水，其无津涯。",
                    "zhushu": "沦，没也。言殷将没亡，如涉大水，无涯际，无所依就。沦音伦，徐力允反。丧，息浪反。涯，五佳反，又宜佳反。重意：若涉大水。大诰：若涉渊水。君奭：若涉大川。"
                },
                {
                    "paragraph": "殷遂丧，越至于今。",
                    "zhushu": "言遂丧亡。于是至于今，到不待久。"
                },
                {
                    "paragraph": "曰：父师、少师，我其发出狂，吾家耄，逊于荒，",
                    "zhushu": "我念殷亡，发疾生狂。在家耄乱，故欲遯出于荒野。言愁闷。出，尺遂反。耄，一又作旄，莫报反，注同。遯，徒闷反，徐徒顿反，一音都困反。"
                },
                {
                    "paragraph": "今尔无指告予，颠隮，若之何其？",
                    "zhushu": "汝无指意告我殷邦，颠陨隮坠，如之何其救之？隮，子细反，玉篇子兮反，切韵祖稽反。陨，于敏反。"
                },
                {
                    "paragraph": "父师若曰：王子，",
                    "zhushu": "比干不见，明心同省文。微子，帝乙元子，故曰王子。见，贤遍反。省，所景反。"
                },
                {
                    "paragraph": "天毒降灾荒殷邦，方兴沈酗于酒，",
                    "zhushu": "天生纣为乱，是天毒下灾四方，化纣沈湎，不可如何。"
                },
                {
                    "paragraph": "乃罔畏畏，咈其耇长，旧有位人。",
                    "zhushu": "言起沈湎，上不畏天灾，下不畏贤人，违戾耇老之长，致仕之贤，不用其教，法纣故。咈，扶勿反。耇，工口反。长，丁丈反，注同。"
                },
                {
                    "paragraph": "今殷民乃攘窃神祇之牺牷牲，用以容，将食无灾。",
                    "zhushu": "自来而取曰攘，色纯曰牺，体完曰牷，牛羊豕曰牲，器实曰用。盗天地宗庙，牲用相容行，食之无灾。罪之者，言政乱。攘，如羊反。因来而取曰攘。窃，马云：往盗曰窃。神祇，天曰神，地曰祇。牺，许宜反。牷音全。"
                },
                {
                    "paragraph": "降监殷民，用乂雠敛，召敌雠不怠，",
                    "zhushu": "下视殷民所用治者，皆重赋伤民，敛聚怨雠之道，而又亟行暴虐，自召敌雠，不懈怠。雠，如字，下同。徐云：郑音畴，马本作稠，云：数也。敛，力检反，马、郑力艳反，谓赋敛也。徐云：郑力剑反。治，直吏反。亟，欺忌反，数也，又纪力反，本又作极，如字，至也。懈，佳卖反。"
                },
                {
                    "paragraph": "罪合于一，多瘠罔诏。",
                    "zhushu": "言殷民上下有罪，皆合于一法，纣故使民多瘠病，而无诏救之者。瘠，在益反。"
                },
                {
                    "paragraph": "商今其有灾，我兴受其败。",
                    "zhushu": "灾灭在近，我起受其败言，宗室大臣，义不忍去。"
                },
                {
                    "paragraph": "商其沦丧，我罔为臣仆。诏王子出迪，",
                    "zhushu": "商其没亡，我二人无所为臣仆，欲以死谏纣，我教王子出合于道。臣仆，一本无臣字。"
                },
                {
                    "paragraph": "我旧云刻子。王子弗出，我乃颠隮",
                    "zhushu": "刻，病也。我久知子贤，言于帝乙，欲立子，帝乙不肯。病子不得立，则宜为殷后者。子今若不出逃难，我殷家宗庙乃陨坠无主。旧云：马云：言也。刻音克，马云：侵刻也。难，乃旦反。"
                },
                {
                    "paragraph": "自靖。人自献于先王，",
                    "zhushu": "各自谋行其志，人人自献达干先王，以不失道。靖，马本作清，谓洁也。"
                },
                {
                    "paragraph": "我不顾行遯。",
                    "zhushu": "言将与纣俱死所执各异皆归于仁明君子之道出处语默非一途顾音故徐音鼓"
                }
            ]
        },
        {
            "name": "周书泰誓上第一",
            "paragraphs": [
                {
                    "paragraph": "周书泰誓上第一",
                    "zhushu": "",
                    "type": 1
                },
                {
                    "paragraph": "惟十有一年，武王伐殷。",
                    "zhushu": "周自虞、芮质厥成，诸侯并附，以为受命之年。至九年而文王卒。武王三年服毕，观兵孟津，以卜诸侯伐纣之心。诸侯佥同，乃退以示弱。芮，如锐反。虞、芮，二国名。佥，七廉反。"
                },
                {
                    "paragraph": "一月戊午，师渡孟津，",
                    "zhushu": "十三年正月二十八日更与诸侯期而共伐纣孟津地名也。"
                },
                {
                    "paragraph": "作泰誓三篇。",
                    "zhushu": "渡津乃作。"
                },
                {
                    "paragraph": "泰誓：",
                    "zhushu": "大会以誓众。"
                },
                {
                    "paragraph": "惟十有三年春，大会于孟津。",
                    "zhushu": "三分二诸侯及诸戎狄，此周之孟春。惟十有三年春，或作十有一年，后人妄看序文，辄改之。"
                },
                {
                    "paragraph": "王曰：嗟！我友邦蒙君，越我御事庶士，明听誓。",
                    "zhushu": "蒙，大。御，治也。友诸侯，亲之。称大君，尊之。下及我治事，众士大小无不皆明听誓。重言：嗟我友邦，蒙君。二本篇牧誓。"
                },
                {
                    "paragraph": "惟天地万物父母，惟人万物之灵。",
                    "zhushu": "生之谓父母。灵，神也。天地所生，惟人为贵。"
                },
                {
                    "paragraph": "亶聪明，作元后，元后作民父母。",
                    "zhushu": "人诚聪明，则为大君，而为众民父母。亶，丁但反。重意：元后作民父母。供范天子，作民父母。"
                },
                {
                    "paragraph": "今商王受，弗敬上天，降灾下民，沈湎冒色，敢行暴虐，",
                    "zhushu": "沈湎嗜酒，冒乱女色，敢行酷暴，虐杀无辜。湎，面善反。冒，莫报反，注同。嗜，市志反，切韵常利反。酷，苦毒反。重言：今商王受五本篇、中篇、下篇、牧誓、武成。"
                },
                {
                    "paragraph": "罪人以族，官人以世，",
                    "zhushu": "一人有罪，刑及父母兄弟妻子，言淫滥。官人不以贤才，而以父兄，所以政乱。"
                },
                {
                    "paragraph": "惟宫室台榭陂池侈服，以残害于尔万姓。",
                    "zhushu": "土髙曰台，有木曰榭，泽障曰陂，停水曰池。侈，谓服饰过制，言匮民财力为奢丽。榭，尔雅云：有木曰榭，本又作谢。陂，彼皮反。障，之亮反。匮，其媿反。"
                },
                {
                    "paragraph": "焚炙忠良，刳剔孕妇。",
                    "zhushu": "忠良无罪，焚炙之。怀子之妇，刳剔视之。言暴虐。刳，口胡反。剔，他历反。孕，以证反，徐养证反。"
                },
                {
                    "paragraph": "皇天震怒，命我文考，肃将天威，大勋未集。",
                    "zhushu": "言天怒纣之恶，命文王敬行天罚，功业未成而崩。重意：皇天震怒。洪范：帝乃震怒。〇肃将天威，君奭诞将天威。"
                },
                {
                    "paragraph": "肆予小子发，以尔友邦蒙君，观政于商。",
                    "zhushu": "父业未就之故，故我与诸侯观纣政之善恶。谓十一年自孟津还时。重言：肆予小子发下篇：肆予小子。"
                },
                {
                    "paragraph": "惟受罔有悛心，乃夷居，弗事上帝神祇，遗厥先宗庙弗祀，",
                    "zhushu": "悛，改也。言纣纵恶无改心，平居无故废天地百神宗庙之祀，慢之甚。悛，七全反。"
                },
                {
                    "paragraph": "牺牲粢盛既于凶盗。",
                    "zhushu": "凶人尽盗食之，而纣不罪。粢音咨。黍稷曰粢。盛音成，在器曰盛。"
                },
                {
                    "paragraph": "乃曰吾有民有命，罔惩其侮。",
                    "zhushu": "纣言：吾所以有兆民，有天命，故群臣畏罪不争，无能止其慢心。惩，直承反。争，争𦭶之争。"
                },
                {
                    "paragraph": "天佑下民，作之君，作之师。",
                    "zhushu": "言天佑助下民，为立君以政之，为立师以教之。为，于伪反。"
                },
                {
                    "paragraph": "惟其克相上帝，宠绥四方。",
                    "zhushu": "当能助天宠，安天下。相，息亮反。重意：宠绥四方。盘庚厎绥四方。"
                },
                {
                    "paragraph": "有罪无罪，予曷敢有越厥志？",
                    "zhushu": "越，远也。言己志欲为民除恶，是与否，不敢远其志。否，方有反。"
                },
                {
                    "paragraph": "同力度德，同德度义。",
                    "zhushu": "力钧则有德者胜，德钧则秉义者强。揆度优劣，胜负可见。度，徒洛反，下注同。"
                },
                {
                    "paragraph": "受有臣亿万，惟亿万心；",
                    "zhushu": "人执异心不和谐。亿十万曰亿。"
                },
                {
                    "paragraph": "予有臣三千，惟一心。",
                    "zhushu": "三千一心言同欲。"
                },
                {
                    "paragraph": "商罪贯盈，天命诛之。予弗顺天，厥罪惟钧。",
                    "zhushu": "纣之为恶，一以贯之。恶贯巳满，天毕其命。今不诛纣，则为逆天，与纣同罪。贯，古乱反。"
                },
                {
                    "paragraph": "予小子夙夜祗惧，受命文考，类于上帝，宜于蒙土，以尔有众，厎天之罚。",
                    "zhushu": "𥙊社曰宜。蒙，土社也。言我畏天之威，告文王庙，以事类告天𥙊社，用汝众，致天罚于纣。类，师𥙊也。蒙，中勇反。厎，之履反。重言：类于上帝。二本篇舜典。重意：以尔有众，底天之罚。胤征。今予以尔有众，奉将天罚。汤誓：尔尚辅予一人，致天之罚。下篇：奉予一人，恭行天罚。"
                },
                {
                    "paragraph": "天矜于民，民之所欲，天必从之。",
                    "zhushu": "矜，怜也。言天除恶树善与民同。从才容反。"
                },
                {
                    "paragraph": "尔尚弼予一人，永清四海，",
                    "zhushu": "秽恶除则四海长清。重意：尔尚弼予一人。汤誓：尔尚辅予一人。微子之命，毗予一人。周官：弼予一人。"
                },
                {
                    "paragraph": "时哉弗可失。",
                    "zhushu": "言今我伐纣，正是天人合同之时，不可违失。"
                }
            ]
        },
        {
            "name": "周书泰誓中第二",
            "paragraphs": [
                {
                    "paragraph": "周书泰誓中第二",
                    "zhushu": "",
                    "type": 1
                },
                {
                    "paragraph": "惟戊午，王次于河朔，",
                    "zhushu": "次，止也。戊午，渡河而誓，既誓而止于河之北。"
                },
                {
                    "paragraph": "群后以师毕会。",
                    "zhushu": "诸侯尽会，次也。"
                },
                {
                    "paragraph": "王乃徇师而誓曰：呜呼！西土有众，咸听朕言。",
                    "zhushu": "徇，循也。武王在西，故称西土。徇，似俊反。字诂云：徇，巡也。重意：咸听朕言大禹谟咸听朕命，汤誓悉听朕言，盘庚明听朕言，吕刑皆听朕言。"
                },
                {
                    "paragraph": "我闻吉人为善，惟日不足；凶人为不善，亦惟日不足。",
                    "zhushu": "言吉人渴，日以为善；凶人亦渴，日以行恶。汤，苦曷反，又苦盖反。"
                },
                {
                    "paragraph": "今商王受，力行无度，",
                    "zhushu": "行无法度，渴日不足，故曰力行。重言：今商王受五上篇、本篇、下篇。牧誓、武成。"
                },
                {
                    "paragraph": "播弃犁老，昵比罪人。",
                    "zhushu": "鲐背之耇称犁老布弃不礼敬，昵近罪人，谓天下逋逃之小人。犁，力私反，又力兮反。昵，女乙反。比，毗志反。鲐，他来反，又音怡，鱼名。逋，布吴反。"
                },
                {
                    "paragraph": "淫酗肆虐，臣下化之，",
                    "zhushu": "过酗纵虐，以酒成恶，臣下化之，言罪同。酗，况付反。"
                },
                {
                    "paragraph": "朋家作仇，胁权相灭，无辜𦯈天，秽德彰闻。",
                    "zhushu": "臣下朋党，自为仇怨，胁上权命，以相诛灭。𦯈，呼也。民皆呼天，告𡨚无辜，纣之秽德，彰闻天地，言罪恶深。胁，虚业反。𦯈音喻。秽，于废反。"
                },
                {
                    "paragraph": "惟天惠民，惟辟奉天。",
                    "zhushu": "言君天下者，当奉天以爱民。辟，必亦反。"
                },
                {
                    "paragraph": "有夏桀弗克若天，流毒下国。",
                    "zhushu": "桀不能顺天，流毒虐于下国。万民言凶害。"
                },
                {
                    "paragraph": "天乃佑命成汤，降黜夏命，",
                    "zhushu": "言天助汤命，使下退桀命。"
                },
                {
                    "paragraph": "惟受罪浮于桀，",
                    "zhushu": "浮过。"
                },
                {
                    "paragraph": "剥丧元良，贼虐谏辅。",
                    "zhushu": "剥，伤害也。贼，杀也。元，善之长，良善以谏辅纣，纣反杀之。丧，息浪反。长，丁丈反。"
                },
                {
                    "paragraph": "谓已有天命，谓敬不足行，谓𥙊无益，谓暴无伤。",
                    "zhushu": "言纣所以罪过于桀。已。音纪。"
                },
                {
                    "paragraph": "厥监惟不远，在彼夏王。",
                    "zhushu": "其视纣罪，与桀同辜，言必诛之。"
                },
                {
                    "paragraph": "天其以予乂民。",
                    "zhushu": "用我治民当除恶。"
                },
                {
                    "paragraph": "朕梦协朕卜，袭于休祥，戎商必克",
                    "zhushu": "言我梦与卜俱合于美善，以兵诛纣必克之占。"
                },
                {
                    "paragraph": "受有亿兆夷人，离心离德。",
                    "zhushu": "夷平，凡人也，虽多，而执心用德不同。"
                },
                {
                    "paragraph": "予有乱臣十人，同心同德。",
                    "zhushu": "我治理之臣虽少，而心德同。十人：周公旦、召公奭、太公望、毕公、荣公。太颠、闳夭、散宜生、南宫适，及文田。治，直吏反。互注：左成二年。君子曰。众之不可以巳也。大夫为政。犹以众克。况明君而善用其众乎。泰誓所谓商兆民离。周十人同者。众也〇又昭二十四年。召简公。南宫嚚以甘桓公见王子朝。刘子谓苌弘曰。甘氏又往矣。对曰。何害。同德度义。泰誓曰。纣有亿兆夷人。亦有离德。余有乱臣十人。同心同德。此周所以兴也。君其务德。无患无人。"
                },
                {
                    "paragraph": "虽有周亲，不如仁人。",
                    "zhushu": "周，至也。言纣至亲虽多，不如周家之少仁人。"
                },
                {
                    "paragraph": "天视自我民视，天听自我民听。",
                    "zhushu": "言天因民以视听，民所恶者，天诛之。恶，乌路反，一音如字。重意：天视自我民视，天听自我民听。皐陶谟：天聪明自我民聪明。"
                },
                {
                    "paragraph": "百姓有过，在予一人，",
                    "zhushu": "己能无恶于民，民之有过，在我教不至。重意：百姓有过，在予一人。汤诰：万方有罪，在予一人。"
                },
                {
                    "paragraph": "今朕必往。",
                    "zhushu": ""
                },
                {
                    "paragraph": "我武惟扬，侵于之疆，",
                    "zhushu": "扬，举也。言我举武事，侵入纣郊疆伐之。疆，居良反。重言：今朕必往二，汤誓一。"
                },
                {
                    "paragraph": "取彼凶残。我伐用张，于汤有光。",
                    "zhushu": "桀流毒天下，汤黜其命。纣行凶残之德，我以兵取之。伐恶之道张设，比于汤，又有光明。"
                },
                {
                    "paragraph": "勗哉夫子，罔或无畏，寜执非敌。",
                    "zhushu": "勗，勉也。夫子谓将士无敢有无畏之心，寜执非敌之志，伐之则克矣。勗，许玉反，下同。将，子匠反，下篇注同。重言：勗哉夫子三本篇一。牧誓二。"
                },
                {
                    "paragraph": "百姓懔懔，若崩厥角。",
                    "zhushu": "言民畏纣之虐，危惧不安，若崩摧其角，无所容头。懔，力甚反。"
                },
                {
                    "paragraph": "呜呼！乃一德一心，立定厥功，惟克永世。",
                    "zhushu": "汝同心立功，则能长世以安民。重言：惟克永世说命，以克永世。"
                }
            ]
        },
        {
            "name": "周书泰誓下第三",
            "paragraphs": [
                {
                    "paragraph": "周书泰誓下第三",
                    "zhushu": "",
                    "type": 1
                },
                {
                    "paragraph": "时厥明，王乃大巡六师，明誓众士。",
                    "zhushu": "是其戊午，明日，师出，以律三申令之，重难之义。众士、百夫长巳上。令，力政反。重，直用反。长，丁丈反。巳上已，音以。上，时掌反。"
                },
                {
                    "paragraph": "王曰：呜呼！我西土君子，天有显道，厥类惟彰。",
                    "zhushu": "言天有明道，其义类，惟明言王所宜法则。"
                },
                {
                    "paragraph": "今商王受狎侮五常，荒怠弗敬。",
                    "zhushu": "轻狎五常之教，侮慢不行，大为怠惰，不敬天地神明。惰，徒卧反。重言：今商王受五上篇、中篇、本篇、牧誓、武成。"
                },
                {
                    "paragraph": "自绝于天，结怨于民，",
                    "zhushu": "不敬，天自绝之；酷虐，民结怨之。"
                },
                {
                    "paragraph": "斮朝涉之胫，剖贤人之心，",
                    "zhushu": "冬月，见朝涉水者，谓其胫耐寒，斩而视之。比干忠谏，谓其心异于人，剖而观之，酷虐之甚。斮，侧略反，又士略反。朝，陟遥反。胫，户定反。剖，普口反。耐，乃代反。"
                },
                {
                    "paragraph": "作威杀戮，毒痡四海。",
                    "zhushu": "痡，病也。言害所及。远痡，徐音敷，又普胡反。"
                },
                {
                    "paragraph": "崇信奸回，放黜师保，",
                    "zhushu": "回，邪也。奸邪之人，反尊信之，可法以安者，反放退之。邪，似嗟反。"
                },
                {
                    "paragraph": "屏弃典刑，囚奴正士。",
                    "zhushu": "屏弃常法而不顾，箕子正谏而以为囚奴。"
                },
                {
                    "paragraph": "郊社不修，宗庙不享，作奇技淫巧以悦妇人。",
                    "zhushu": "言纣废至尊之敬，营卑䙝恶事，作过制技巧，以恣耳目之欲。技，其倚反。䙝，息列反。"
                },
                {
                    "paragraph": "上帝弗顺，祝降时丧。",
                    "zhushu": "祝，断也。天恶纣逆道，断绝其命，故下是丧亡之诛。丧，苏浪反。断，丁管反。恶，乌路反。"
                },
                {
                    "paragraph": "尔其孜孜，奉予一人，恭行天罚。",
                    "zhushu": "孜孜，劝勉不怠。孜音兹。重意：奉予一人，恭行天罚。见上篇。"
                },
                {
                    "paragraph": "古人有言曰：抚我则后，虐我则雠。",
                    "zhushu": "武王述古言以明义，言非惟今恶纣。重言：古人有言曰四：本篇牧誓。酒诰、秦誓。"
                },
                {
                    "paragraph": "独夫受洪惟作威，乃汝世雠，",
                    "zhushu": "言独夫失君道也。大作威杀无辜，乃是汝累世之雠，明不可不诛。"
                },
                {
                    "paragraph": "树德务滋，除恶务本。",
                    "zhushu": "立德务兹长，去恶务除本。言纣为天下恶本。"
                },
                {
                    "paragraph": "肆予小子诞以尔众士，殄殱乃雠。",
                    "zhushu": "言欲行除恶之义，绝尽纣。殄，徒典反。殱，子廉反。重言：肆予小子二。又上篇。"
                },
                {
                    "paragraph": "尔众士其尚迪果毅，以登乃辟。",
                    "zhushu": "迪，进也。杀敌为果，致果为毅。登，成也。成汝君之功。毅，牛既反。重言：尔众士三，胤征二。本篇一。"
                },
                {
                    "paragraph": "功多有厚赏，不迪有显戮。",
                    "zhushu": "赏以劝之，戮以威之。重意：详见甘誓。"
                },
                {
                    "paragraph": "呜呼！惟我文考若日月之照临，光于四方，显于西土。",
                    "zhushu": "称父，以感众也。言其明德充塞四方，明著岐周。重意：光于四方。吕刑灼于四方。"
                },
                {
                    "paragraph": "惟我有周诞受多方。",
                    "zhushu": "言文王德大，故受众方之国，三分天下而有其二。"
                },
                {
                    "paragraph": "予克受，非予武，惟朕文考无罪。",
                    "zhushu": "推功于父，言文王无罪于天下，故天佑之，人尽其用。"
                },
                {
                    "paragraph": "受克予，非朕文考有罪，惟予小子无良。",
                    "zhushu": "若纣克我，非我父罪，我之无善之致。互注：记坊记：善则称亲，过则称己，则民作孝。太誓曰：予克纣，非予武，惟朕文考无罪。纣克予，非朕文考有罪，惟予小子无良。"
                }
            ]
        },
        {
            "name": "周书牧誓第四",
            "paragraphs": [
                {
                    "paragraph": "周书牧誓第四",
                    "zhushu": "",
                    "type": 1
                },
                {
                    "paragraph": "武王戎车三百两，",
                    "zhushu": "兵车，百夫长所载车称两，一车步卒七十二人，凡二万一千人，举全数。车音居。释名云：古者声如居，所以居人也。今曰车声近舍，车舍也。韦昭辩释名云：古皆尺遮反，后汉始有音居。长，丁丈反。卒，子忽反。"
                },
                {
                    "paragraph": "虎贲三百人，",
                    "zhushu": "勇士称也。若虎贲兽，言其猛也。皆百夫长。贲，音奔。称，尺证反。"
                },
                {
                    "paragraph": "与受战于牧野，作牧誓。牧誓：",
                    "zhushu": "至牧地而誓众。牧，如字，徐一音茂，说文作坶，云：地名，在朝歌南七十里。字林音母。重意：与受战于牧野前见甘誓、汤誓。"
                },
                {
                    "paragraph": "时甲子昧爽，",
                    "zhushu": "是克纣之月，甲子之日，二月四日，昧冥爽明早旦。昧，音妹。爽，明也。马云：谓早旦也。昧，未旦也。重言：甲子昧爽二本篇武成。"
                },
                {
                    "paragraph": "王朝至于商郊牧野，乃誓。",
                    "zhushu": "纣近郊三十里地名牧。癸亥夜陈，甲子朝，誓，将与纣战。陈，直刃反。"
                },
                {
                    "paragraph": "王左杖黄钺，右秉白旄以麾，曰：逖矣，西土之人！",
                    "zhushu": "𨱆，以黄金饰斧。左手杖𨱆，示无事于诛。右手把旄，示有事于教。逖，远也。远矣，西土之人劳苦之。杖，徐直亮反。𨱆音越，本又作戊。旄音毛，马云：白旄，旄牛尾。麾，许危反。逖，他历反。"
                },
                {
                    "paragraph": "王曰：嗟！我友邦蒙君，",
                    "zhushu": "同志为友，言志同灭纣。重言：嗟我友邦，蒙君二。泰誓上本篇。"
                },
                {
                    "paragraph": "御事：司徒、司马、司空，",
                    "zhushu": "治事三卿：司徒主民，司马主兵，司空主土，指誓战者。"
                },
                {
                    "paragraph": "亚旅、师氏，",
                    "zhushu": "亚、次、旅，众也。众大夫其位次卿。师氏，大夫官以兵守门者。重言：司徒、司马、司空亚旅三本篇立政梓材。"
                },
                {
                    "paragraph": "千夫长、百夫长，",
                    "zhushu": "师帅卒帅帅，色类反，下同。"
                },
                {
                    "paragraph": "及庸、蜀、羌、髳、微、卢、彭、濮人。",
                    "zhushu": "八国，皆蛮夷戎狄属文王者国名。羌在西蜀，叟、髳、微在巴蜀，卢、彭在西北，庸、濮在江汉之南。羌，徐起良反，说文云：西戎牧羊人。髳，茂侯反。濮音卜。叟，所求反，又苏走反。"
                },
                {
                    "paragraph": "称尔戈，比尔干，立尔矛，予其誓。",
                    "zhushu": "称，举也。戈、戟、干楯也。比，徐扶志、毗志二反。楯，食准反，又音允。"
                },
                {
                    "paragraph": "王曰：古人有言曰：牝鸡无晨。",
                    "zhushu": "言无晨鸣之道。牝，频引反，徐扶忍反。重言：古人有言曰：西泰誓下。本篇遒诰、秦誓。"
                },
                {
                    "paragraph": "牝鸡之晨，惟家之索。",
                    "zhushu": "索，尽也。喻妇人知外事，雌代雄鸣则家尽，妇夺夫政则国亡。索，西各反。"
                },
                {
                    "paragraph": "今商王受，惟妇言是用，",
                    "zhushu": "妲己惑纣，纣信用之。妲，丹达反。已音纪，纣妻也。重言：今商王受五泰誓三篇。本篇武成。"
                },
                {
                    "paragraph": "昏弃厥肆祀弗答，",
                    "zhushu": "昏乱肆陈，答，当也。乱弃其所陈𥙊祀，不复当享鬼神。复，扶又反。"
                },
                {
                    "paragraph": "昏弃厥遗王父母弟不迪。",
                    "zhushu": "王父母之昆弟、母弟，同母弟。言弃其骨肉，不接之以道。"
                },
                {
                    "paragraph": "乃惟四方之多罪逋逃，是崇是长，",
                    "zhushu": "言纣弃其贤臣，而尊长逃亡罪人信用之。"
                },
                {
                    "paragraph": "是信是使，是以为大夫卿士，",
                    "zhushu": "士，事也。用为卿大夫，典政事。"
                },
                {
                    "paragraph": "俾暴虐于百姓，以奸宄于商邑。",
                    "zhushu": "使四方罪人暴虐奸宄于都邑。俾，必尔反，使也，徐甫婢反，下同。宄，音轨。"
                },
                {
                    "paragraph": "今予发惟恭行天之罚。今日之事，不愆于六步七步，乃止齐焉。",
                    "zhushu": "今日战事，就敌不过六步、七步乃止。相齐，言当旅进一心。愆，去虔反。重言：今予发惟恭行天之罚。二甘誓无废字。"
                },
                {
                    "paragraph": "夫子勗哉！不愆于四伐、五伐、六伐、七伐，乃止齐焉。",
                    "zhushu": "夫子，谓将士勉励之。伐，谓击刺。少则四五，多则六七，以为列。勗，许玉反。刺，七亦反。"
                },
                {
                    "paragraph": "勗哉夫子！尚桓桓，",
                    "zhushu": "桓桓，武貌。〇重言：夫子勗哉！三泰誓中一。本篇二。"
                },
                {
                    "paragraph": "如虎如𧴀，如熊如罴，于商郊。",
                    "zhushu": "𧴀，执夷，虎属也。四兽皆猛健，欲使士众法之，奋击于牧野。𧴀音毗。罴，彼皮反。尔雅云：罴如熊，黄白文。重意：如熊如罴。康王之诰，则亦有熊罴之士。"
                },
                {
                    "paragraph": "弗迓克奔，以役西土。",
                    "zhushu": "商众能奔来降者，不迎击之，如此则所以役我西土之义。迓，五嫁反，马作御，禁也。马云：役，为也。为，于伪反。"
                },
                {
                    "paragraph": "勗哉夫子！尔所弗勗，其于尔躬有戮。",
                    "zhushu": "临敌所安，汝不勉，则于汝身有戮矣。重意：其于尔躬有戮，西伯戡𥠖，不无戮干尔邦。"
                }
            ]
        },
        {
            "name": "周书武成第五",
            "paragraphs": [
                {
                    "paragraph": "周书武成第五",
                    "zhushu": "",
                    "type": 1
                },
                {
                    "paragraph": "武王伐殷，往伐归兽，",
                    "zhushu": "往诛纣克定，偃武修文，归马牛于华山桃林之牧地。兽，徐始售反，本或作嘼，许救反。"
                },
                {
                    "paragraph": "识其政事，",
                    "zhushu": "记识殷家政教善事以为法。"
                },
                {
                    "paragraph": "作武成。",
                    "zhushu": "武功成，文事修。"
                },
                {
                    "paragraph": "武成：",
                    "zhushu": "文王受命，有此武功，成于克商。"
                },
                {
                    "paragraph": "惟一月壬辰，旁死魄。",
                    "zhushu": "此本说始伐纣时。一月，周之正月。旁，近也。月二日近死魄。旁，步光反。魄，普白反，说文作覇，匹革反，云月始生魄然貌。近，附近之近。"
                },
                {
                    "paragraph": "越翼日癸巳，王朝步自周，于征伐商。",
                    "zhushu": "翼，明步行也。武王以正月三日行，自用往征伐商，二十八日渡孟津。重言：王朝步自周三本篇、召诰、毕命多宗字。朱氏云：此叚当在第。"
                },
                {
                    "paragraph": "〇厥四月，哉生明，王来自商，至于丰。",
                    "zhushu": "其四月哉，始也。始生明月三日，与死魄互言。哉，徐音载。丰，芳弓反，文王所都也。重意：厥四月哉生明。康诰：惟三月哉生魄。顾命：惟四月哉生魄。重言：至于丰三本篇。召诰。毕命。"
                },
                {
                    "paragraph": "乃偃武修文，",
                    "zhushu": "倒载干戈，包以虎皮，示不用。行礼射，设庠序，修文教。"
                },
                {
                    "paragraph": "归马于华山之阳，放牛于桃林之野，示天下弗服。",
                    "zhushu": "山南曰阳桃林，在华山东，皆非长养牛马之地，欲使自生自死，示天下不复乘用。华胡化、胡瓜二反。华山在桓农。长，丁丈反。复，扶又反。互注：记乐记：且女独未闻牧野之语乎？武王克殷反商，未及下车而封黄帝之后于蓟，封帝尧之后于祝，封帝舜之后于陈。下车而封夏后氏之后于杞，封殷之后于宋，封王子比干之墓，释箕子之囚，使之行商容而复其位，庶民弛政，庶士倍禄。济河而西，马散之华山之阳而弗复乘，牛散之桃林之野而弗复服，车甲衅而藏之府库，而弗复用；倒载干戈，包之以虎皮，将帅之士，使为诸侯，名之曰鞬櫜。然后天下知武王之不复用兵也。朱氏云：此叚当在第四。"
                },
                {
                    "paragraph": "○丁未，祀于周庙，邦甸侯卫骏奔走，执豆笾。",
                    "zhushu": "四月，丁未，𥙊。告后稷以下、文考、文王以上七世之祖。骏，大也。邦国甸侯卫服诸侯，皆大奔走于庙执事。骏，荀俊反。豆，本又作梪。笾音边。上，时掌反。"
                },
                {
                    "paragraph": "越三日庚戍，柴望，大告武成。",
                    "zhushu": "燔柴郊天，望祀山川，先祖后郊自近始。燔音烦。朱氏云：此叚当在第七。"
                },
                {
                    "paragraph": "〇既生魄，庶邦蒙君暨百工，受命于周。",
                    "zhushu": "魄生，明死。十五日之后，诸侯与百官受攻命于周。明一统。暨，其器反。"
                },
                {
                    "paragraph": "王若曰：呜呼！群后。",
                    "zhushu": "顺其祖业，叹美之，以告诸侯。"
                },
                {
                    "paragraph": "惟先王建邦启土，",
                    "zhushu": "谓后稷也。尊祖，故称先王。"
                },
                {
                    "paragraph": "公刘克笃前烈。",
                    "zhushu": "后稷曾孙公爵刘名，能厚先人之业。"
                },
                {
                    "paragraph": "至于大王，肇基王迹。王季其勤王家。",
                    "zhushu": "大王修德，以翦齐商人，始王业之肇迹。王季纉统其业，乃勤立王家。大音泰。肇音兆。王迹，上于况反，又如字，注王业、王功同。"
                },
                {
                    "paragraph": "我文考文王，克成厥勋，诞膺天命，以抚方夏。",
                    "zhushu": "言我文德之父，能成其王功，大当天命，以抚绥四方中夏。"
                },
                {
                    "paragraph": "大邦畏其力，小邦怀其德。",
                    "zhushu": "言天下诸侯大者畏威，小者怀德，是文王威德之大。"
                },
                {
                    "paragraph": "惟九年，大统未集。",
                    "zhushu": "言诸侯归之，九年而卒，故大业未就。"
                },
                {
                    "paragraph": "予小子其承厥志。",
                    "zhushu": "言承文王本意。朱氏云：此叚当在第五。"
                },
                {
                    "paragraph": "〇厎商之罪，告于皇天后土、所过名山大川。",
                    "zhushu": "致商之罪，谓伐纣时后土社也。名山，华岳。大川，河。厎，之履反。重意：告于皇天后土前。见汤誓。"
                },
                {
                    "paragraph": "曰：惟有道曾孙周王发，将有大正于商。",
                    "zhushu": "告天地山川之辞。大正以兵征之。"
                },
                {
                    "paragraph": "今商王受无道，",
                    "zhushu": "无道德。重言：今商王受五连。见前四篇。"
                },
                {
                    "paragraph": "暴殄天物，害虐烝民，",
                    "zhushu": "暴绝天物，言逆天也。逆天害民，所以为无道。烝，之承反。"
                },
                {
                    "paragraph": "为天下逋逃主，萃渊薮。",
                    "zhushu": "逋，亡也。天下罪人逃亡者，而纣为魁，主窟聚渊府薮泽，言大奸。萃，在醉反。薮，素口反。魁，苦回反。窟，口忽反。互注：左昭七年昔武王数纣之罪。以告诸侯曰。纣为天下逋逃主。萃渊薮。故夫致死焉。"
                },
                {
                    "paragraph": "予小子既获仁人，敢祗承上帝，以遏乱畧。",
                    "zhushu": "仁人，谓太公、周、召之徒。略，路也。言诛纣敬承天意，以绝乱路。遏，乌末反。召，上照反，本又作邵。"
                },
                {
                    "paragraph": "华夏蛮貊，罔不率俾。",
                    "zhushu": "朱氏云：此叚当在第二。"
                },
                {
                    "paragraph": "○恭天承命，",
                    "zhushu": "冕服采章曰华。大国曰夏。及四夷皆相率而使奉天成命。貊，亡伯反。俾，必尔反。重言：罔不率俾。二本篇君奭。"
                },
                {
                    "paragraph": "肆予东征，绥厥士女。",
                    "zhushu": "此谓十一年会孟津还时。"
                },
                {
                    "paragraph": "惟其士女篚厥玄黄，昭我周王。",
                    "zhushu": "言东国士女筐篚盛其丝帛，奉迎道次，明我周王为之除害。篚音匪。为，于伪反。"
                },
                {
                    "paragraph": "天休震动，用附我大邑周！",
                    "zhushu": "天之美应，震动民心，故用依附我。应，应对之应。朱氏曰：此叚当在第六。"
                },
                {
                    "paragraph": "○惟尔有神，尚克相予以济兆民，无作神羞。",
                    "zhushu": "神庶几助我渡民危害，无为神羞辱。相，息亮反。重意：以济兆民，说命以康兆民。"
                },
                {
                    "paragraph": "既戊午，师逾孟津。癸亥，陈于商郊，俟天休命。",
                    "zhushu": "自河至朝歌，出四百里，五日而至。赴敌宜速，待天休命。谓夜雨止毕陈。逾亦作逾。陈，直刃反，注同，徐音尘。"
                },
                {
                    "paragraph": "甲子昧爽，受率其旅若林，会于牧野。",
                    "zhushu": "旅，众也。如林，言盛多会逆距战。重言：甲子昧爽三牧誓本篇。"
                },
                {
                    "paragraph": "罔有敌于我师，前徒倒戈，攻于后以北，血流漂杵。",
                    "zhushu": "纣众服周仁政，无有战心。前徒倒戈，自攻其后以北走，血流漂舂杵，甚之言。倒，丁老反。漂，匹妙反，徐敷妙反，又匹消反。杵，昌吕反。"
                },
                {
                    "paragraph": "一戎衣，天下大定。",
                    "zhushu": "衣，服也。一著戎服而灭纣，言与众同心，动有成功。著，张略反。"
                },
                {
                    "paragraph": "乃反商政，政由旧。",
                    "zhushu": "反纣恶政，用商先王善政。"
                },
                {
                    "paragraph": "释箕子囚，封比干墓，式商容闾。",
                    "zhushu": "皆武王反纣政，囚奴徒𨽻，封益其土。商容贤人，纣所贬退，式其闾巷以礼贤。○互注：见篇首。"
                },
                {
                    "paragraph": "散鹿台之财，发巨桥之粟，",
                    "zhushu": "纣所积之府仓，皆散发以赈贫民。散，西旦反。"
                },
                {
                    "paragraph": "大赉于四海，而万姓悦服。",
                    "zhushu": "施舍已债，救乏赒无。所谓周有大赉，天下皆悦仁服德。赉，力代反，徐音来。巳音以。债，侧界反。睭音周，本亦作周，朱氏云此叚当在第三。"
                },
                {
                    "paragraph": "〇列爵惟五，",
                    "zhushu": "即所识政事而法之。爵五等：公、侯、伯、子、男。"
                },
                {
                    "paragraph": "分土惟三。",
                    "zhushu": "列地封国，公、侯方百里，伯七十里，子、男五十里，为三品。"
                },
                {
                    "paragraph": "建官惟贤，",
                    "zhushu": "立官以官贤才。重意：建官惟贤，咸有一德。任官惟贤材。"
                },
                {
                    "paragraph": "位事惟能。",
                    "zhushu": "居位治事，必任能士。"
                },
                {
                    "paragraph": "重民五教，",
                    "zhushu": "所重在民及五常之教。"
                },
                {
                    "paragraph": "惟食丧𥙊。",
                    "zhushu": "民以食为命，丧礼笃亲爱，𥙊祀崇孝养，皆圣王所重。养，羊亮反。"
                },
                {
                    "paragraph": "惇信明义，",
                    "zhushu": "使天下厚行信，显忠义。"
                },
                {
                    "paragraph": "崇德报功。",
                    "zhushu": "有德尊以爵，有功报以禄。重意：崇德报功。微子之命，崇德象贤。"
                },
                {
                    "paragraph": "垂拱而天下治，",
                    "zhushu": "言武王所修皆是，所任得人，故垂拱而天下治。任，而鸩反。治，直吏反。重意：垂拱而天下治毕命垂拱仰成"
                }
            ]
        },
        {
            "name": "周书洪范第六",
            "paragraphs": [
                {
                    "paragraph": "周书洪范第六",
                    "zhushu": "",
                    "type": 1
                },
                {
                    "paragraph": "武王胜殷，杀受，立武庚，",
                    "zhushu": "不放而杀，纣，自焚也。武庚，纣子，以为王者后，一名禄父。胜，商证反。禄父，下音甫。"
                },
                {
                    "paragraph": "以箕子归，作洪范。",
                    "zhushu": "归镐京，箕子作之。范音范。镐，胡老反，本又作鄗，武王所都也。"
                },
                {
                    "paragraph": "洪范：",
                    "zhushu": "洪，大。范，法也。言天地之大法。"
                },
                {
                    "paragraph": "惟十有三祀，王访于箕子，",
                    "zhushu": "商曰祀。箕子称祀不忘本。此年四月归宗周，先告武成，次问天道。重意：惟十有三祀。泰誓：惟十有三年春。"
                },
                {
                    "paragraph": "王乃言曰：呜呼，箕子，惟天阴骘下民，相协厥居，",
                    "zhushu": "隲，定也。天不言而默定下民，是助合其居，使有常生之资。阴，默也。马云：覆也。骘，之逸反，马云：升也。升犹举也。举，犹生也，相协。上息亮反，助也。"
                },
                {
                    "paragraph": "我不知其彝伦攸叙。",
                    "zhushu": "言我不知天所以定民之常道理次序，问何由彝以之反。〇重言：彝伦攸叙，二并本篇。"
                },
                {
                    "paragraph": "箕子乃言曰：我闻在昔，鲧陻洪水，汨陈其五行。",
                    "zhushu": "陻、塞、汨，乱也。治水失道，乱陈其五行。鲧，工本反。陻音因。汨，工怱反。五行，户庚反。重意：汨陈其五行。甘誓威侮五行。"
                },
                {
                    "paragraph": "帝乃震怒，不𢌿洪范九畴，彝伦攸斁。",
                    "zhushu": "𢌿与斁，败也。天动怒鲧，不与大法九畴。畴，类也。故常道所以败不𢌿，必二反，徐甫至反，注同，与也。斁，多路反，徐同路反，败也。重意：帝乃震怒。泰誓上：皇天震怒。"
                },
                {
                    "paragraph": "鲧则殛死，禹乃嗣兴。",
                    "zhushu": "放鲧至死不赦。嗣，继也。废父兴子，尧、舜之道。殛，纪力反，本或作极，音同。"
                },
                {
                    "paragraph": "天乃锡禹洪范九畴，彝伦攸叙。",
                    "zhushu": "天与禹、洛出书，神龟负文而出，列于背，有数至于九。禹遂因而第之，以成九类。常道所以次序。锡，星历反。"
                },
                {
                    "paragraph": "初一曰五行，",
                    "zhushu": "九类类一章，以五行为始。"
                },
                {
                    "paragraph": "次二曰敬用五事，",
                    "zhushu": "五事在身，用之必敬乃善。"
                },
                {
                    "paragraph": "次三曰农用八政，",
                    "zhushu": "农、厚也。厚用之。政乃成农。马云。食为八政之首。故以农名之。"
                },
                {
                    "paragraph": "次四曰协用五纪，",
                    "zhushu": "协，和也。和天时，使得正用五纪。"
                },
                {
                    "paragraph": "次五曰建用皇极，",
                    "zhushu": "皇，大。极，中也。凡立事当用大中之道。"
                },
                {
                    "paragraph": "次六曰乂用三德，",
                    "zhushu": "治民必用刚柔正直之三德。"
                },
                {
                    "paragraph": "次七曰明用稽疑，",
                    "zhushu": "明用卜筮考疑之事。"
                },
                {
                    "paragraph": "次八曰念用庶征，次九曰向用五福，威用六极。",
                    "zhushu": "言天所以向劝人用五福。所以威沮人用六极。此巳上禹所第叙。向。许亮反。又许两反。沮、在汝反。此巳上。时掌反。禹所第叙。马云。从五行巳下至六极。洛书文也。汉书五行志。以初一巳下。皆洛书文也。"
                },
                {
                    "paragraph": "一，五行：一曰水，二曰火，三曰木，四曰金，五曰土。",
                    "zhushu": "皆其生数。"
                },
                {
                    "paragraph": "水曰润下，火曰炎上，",
                    "zhushu": "言其自然之常性。炎，荣钳反。上，时掌反，又如字，下同。"
                },
                {
                    "paragraph": "木曰曲直，金曰从革，",
                    "zhushu": "木可以揉曲直，金可以改更。揉，如酉反。"
                },
                {
                    "paragraph": "土爰稼穑。",
                    "zhushu": "种曰稼，敛曰穑。土可以种，可以敛。"
                },
                {
                    "paragraph": "润下作咸，",
                    "zhushu": "水卤所生。咸音咸。卤音鲁。"
                },
                {
                    "paragraph": "炎上作苦，",
                    "zhushu": "焦气之味。"
                },
                {
                    "paragraph": "曲直作酸，",
                    "zhushu": "木实之性。"
                },
                {
                    "paragraph": "从革作辛，",
                    "zhushu": "金之气味。"
                },
                {
                    "paragraph": "稼穑作甘。",
                    "zhushu": "甘味生于百谷，五行以下，箕子所陈。"
                },
                {
                    "paragraph": "二，五事：一曰貌，",
                    "zhushu": "容仪貌，本亦作䫉。"
                },
                {
                    "paragraph": "二曰言，",
                    "zhushu": "词章："
                },
                {
                    "paragraph": "三曰视，",
                    "zhushu": "观正视，常止反，徐市止反。"
                },
                {
                    "paragraph": "四曰听，",
                    "zhushu": "察是非，"
                },
                {
                    "paragraph": "五曰思。",
                    "zhushu": "心虑所行。思，如字，徐息吏反，下同。"
                },
                {
                    "paragraph": "貌曰恭，",
                    "zhushu": "俨恪俨，鱼检反。"
                },
                {
                    "paragraph": "言曰从，",
                    "zhushu": "是则可从。"
                },
                {
                    "paragraph": "视曰明，",
                    "zhushu": "必清审。"
                },
                {
                    "paragraph": "听曰聪，",
                    "zhushu": "必微谛。谛音帝。"
                },
                {
                    "paragraph": "思曰睿。",
                    "zhushu": "必通于微睿悦岁反。马云。通也。"
                },
                {
                    "paragraph": "恭作肃，",
                    "zhushu": "心敬。"
                },
                {
                    "paragraph": "从作乂，",
                    "zhushu": "可以治。"
                },
                {
                    "paragraph": "明作晢，",
                    "zhushu": "照了晢，之舌反，徐丁列反，又之世反。"
                },
                {
                    "paragraph": "聪作谋，",
                    "zhushu": "所谋必成。当当，丁浪反。"
                },
                {
                    "paragraph": "睿作圣。",
                    "zhushu": "于事无不通，谓之圣。"
                },
                {
                    "paragraph": "三，八政：一曰食，",
                    "zhushu": "劝农业。"
                },
                {
                    "paragraph": "二曰货，",
                    "zhushu": "寳：用物。"
                },
                {
                    "paragraph": "三曰祀，",
                    "zhushu": "敬鬼神以成教。"
                },
                {
                    "paragraph": "四曰司空，",
                    "zhushu": "主空土以居民。"
                },
                {
                    "paragraph": "五曰司徒，",
                    "zhushu": "主徒众，教以礼义。"
                },
                {
                    "paragraph": "六曰司寇，",
                    "zhushu": "王奸盗，使无纵。纵，子用反，或作从，音同。"
                },
                {
                    "paragraph": "七曰宾，",
                    "zhushu": "礼宾客无不敬。"
                },
                {
                    "paragraph": "八曰师。",
                    "zhushu": "简师所任，必良士卒，必练士卒，子忽反。"
                },
                {
                    "paragraph": "四，五纪：",
                    "zhushu": "巳罍。"
                },
                {
                    "paragraph": "一曰岁，",
                    "zhushu": "所以纪四时。"
                },
                {
                    "paragraph": "二曰月，",
                    "zhushu": "所以纪一月。"
                },
                {
                    "paragraph": "三曰日，",
                    "zhushu": "纪一日。"
                },
                {
                    "paragraph": "四曰星辰，",
                    "zhushu": "二十八宿迭见，以叙气节。十二辰以纪日月所会。□，音秀。迭，田节反。见，贤遍反。"
                },
                {
                    "paragraph": "五曰历数。",
                    "zhushu": "历数节气之度以为历，敬授民时。"
                },
                {
                    "paragraph": "五，皇极，皇建其有极，",
                    "zhushu": "大中之道，大立其有中，谓行九畴之义。"
                },
                {
                    "paragraph": "敛时五福，用敷锡厥庶民。",
                    "zhushu": "敛是五福之道，以为教用，布与众民使慕之。"
                },
                {
                    "paragraph": "惟时厥庶民于汝极，锡汝保极。",
                    "zhushu": "君上有五福之教，众民于君取中，与君以安中之善言从化。"
                },
                {
                    "paragraph": "凡厥庶民，无有淫朋，人无有比德，惟皇作极。",
                    "zhushu": "民有安中之善，则无淫过朋党之恶，比周之德，惟天下皆大为中正。比，毗志反，注同。重言：凡厥庶民二。并本篇。"
                },
                {
                    "paragraph": "凡厥庶民，有猷有为有守，汝则念之，",
                    "zhushu": "民戢有道，有所为，有所执守，汝则念录叙之。"
                },
                {
                    "paragraph": "不协于极，不罹于咎，皇则受之。",
                    "zhushu": "凡民之行，虽不合于中，而不罹于咎恶，皆可进用大法受之。罹，马力驰反，又来多反。之行，下孟反。"
                },
                {
                    "paragraph": "而康而色，曰：予攸好德，汝则锡之福。",
                    "zhushu": "汝当安汝颜色，以谦下人。人曰我所好者德汝，则与之爵禄。好，呼报反。下人，遐稼反。"
                },
                {
                    "paragraph": "时人斯其惟皇之极。",
                    "zhushu": "不合于中之人，汝与之福则是人，此其惟大之中，言可勉进。"
                },
                {
                    "paragraph": "无虐茕独，而畏髙明。",
                    "zhushu": "茕单，无兄弟也。无子曰独。单独者，不侵虐之。宠贵者，不枉法畏之。无虐，马本作亡侮。茕，歧扃反。畏如字，徐云：郑音威。"
                },
                {
                    "paragraph": "人之有能有为，使羞其行，而邦其昌。",
                    "zhushu": "功能有为之士，使进其所行，汝国其昌盛。其行，如字，徐不孟反。重意：而邦其昌。仲虺之诰：邦乃其昌。"
                },
                {
                    "paragraph": "凡厥正人，既富方榖。",
                    "zhushu": "凡其正直之人，既当以爵禄富之，又当以善道接之。重意：凡厥正人，康诰：惟厥正人。"
                },
                {
                    "paragraph": "汝弗能使有好于而家，时人斯其辜。",
                    "zhushu": "不能使正直之人有好于国家，则是人斯其诈，取罪而去。"
                },
                {
                    "paragraph": "于其无好德，汝虽锡之福，其作汝用咎。",
                    "zhushu": "于其无好德之人，汝虽与之爵禄，其为汝用恶道以败汝善。其为，于伪反。"
                },
                {
                    "paragraph": "无偏无陂，遵王之义；",
                    "zhushu": "偏不平，陂不正，言当循先王之正义以治民。陂音秘，旧本作颇，音普多反。"
                },
                {
                    "paragraph": "无有作好，遵王之道；无有作恶，遵王之路。",
                    "zhushu": "言无有乱为私好恶，动必循先王之道路。好，呼报反。恶，乌路反，注同。"
                },
                {
                    "paragraph": "无偏无党，王道荡荡。",
                    "zhushu": "言开辟。辟，婢亦反。互注：左襄公三年：君子谓祁奚于是能举善矣。称其雠，不为謟，立其子，不为比，举其偏，不为党。商书曰：无偏无党，王道荡荡。其祁奚之谓矣。"
                },
                {
                    "paragraph": "无党无偏，王道平平。",
                    "zhushu": "言辩治平。平，婢绵反。治，直吏反。"
                },
                {
                    "paragraph": "无反无侧，王道正直。",
                    "zhushu": "言所行无反，道不正则王道正直。"
                },
                {
                    "paragraph": "会其有极，归其有极。",
                    "zhushu": "言会其中而行之，则天下皆归其有中矣。"
                },
                {
                    "paragraph": "曰皇极之敷言，是彝是训，于帝其训。",
                    "zhushu": "曰者大其义，言以大中之道布陈言教，不失是常，则人皆是顺矣。天且其顺，而况于人乎。"
                },
                {
                    "paragraph": "凡厥庶民，极之敷言，是训是行，以近天子之光。",
                    "zhushu": "凡其众民中心之所陈言，凡顺是行之，则可以近益天子之光明。以近，附近之近。"
                },
                {
                    "paragraph": "曰天子作民父母，以为天下王。",
                    "zhushu": "言天子布德惠之教，为兆民之父母，是为天下所归往，不可不务。重意：天子作民父母。泰誓：元后作民父母。〇以为天下王。禹谟：为天下君。"
                },
                {
                    "paragraph": "六，三德：一曰正直，",
                    "zhushu": "能正人之曲直。"
                },
                {
                    "paragraph": "二曰刚克，",
                    "zhushu": "刚能立事克，马云：胜也。"
                },
                {
                    "paragraph": "三曰柔克。",
                    "zhushu": "和柔能治，三者皆德。"
                },
                {
                    "paragraph": "平康正直，",
                    "zhushu": "世平安用正直治之。"
                },
                {
                    "paragraph": "强弗友，刚克，",
                    "zhushu": "友，顺也。世强御不顺，以刚能治之。御，鱼吕反。能治，直吏反。"
                },
                {
                    "paragraph": "爕友柔克。",
                    "zhushu": "爕，和也。世和顺，以柔能治之。爕，息恊反。"
                },
                {
                    "paragraph": "沈潜刚克，",
                    "zhushu": "沈潜谓：地虽柔亦有刚，能出金石。"
                },
                {
                    "paragraph": "髙明柔克。",
                    "zhushu": "髙明谓天。言天为刚德，亦有柔克，不干四时。喻臣当执刚以正君，君亦当执柔以纳臣。"
                },
                {
                    "paragraph": "惟辟作福，惟辟作威，惟辟玉食。",
                    "zhushu": "言惟君得专威福为美食。辟徐补亦反。玉食。张晏注汉书云：玉食，珍食也。韦昭云：诸侯备珍异之食。"
                },
                {
                    "paragraph": "臣无有作福作威玉食。臣之有作福作威玉食，其害于而家，凶于而国，人用侧颇僻，民用僭忒。",
                    "zhushu": "在位不敦平，则下民僭差。颇，普多反。僻，匹亦反。僭，子念反。忒，他得反，马云：恶也。"
                },
                {
                    "paragraph": "七，稽疑：择建立卜筮人。",
                    "zhushu": "龟日卜蓍曰筮。考正疑事，当选择知卜筮人而建立之。蓍，音尸。"
                },
                {
                    "paragraph": "乃命卜筮，",
                    "zhushu": "建立其人，命以其职。"
                },
                {
                    "paragraph": "曰雨，曰霁，",
                    "zhushu": "龟兆形有似雨者，有似雨止者。霁，子细反。"
                },
                {
                    "paragraph": "曰蒙，",
                    "zhushu": "蒙阴暗。蒙，武工反，徐亡钩反。"
                },
                {
                    "paragraph": "曰驿，",
                    "zhushu": "气落驿不连属。驿音亦，注同。属音烛。"
                },
                {
                    "paragraph": "曰克，",
                    "zhushu": "兆相交错。五者，卜兆之常法。"
                },
                {
                    "paragraph": "曰贞，曰悔，",
                    "zhushu": "内卦曰贞，外卦曰悔。"
                },
                {
                    "paragraph": "凡七，",
                    "zhushu": "卜筮之数。"
                },
                {
                    "paragraph": "卜五，占用二，衍忒。立时人作卜筮，三人占，则从二人之言。",
                    "zhushu": "立是知卜筮人，使为卜筮之事。夏、殷、周卜筮各异，三法，并卜从二人之言，善钧从众。卜筮各三人。占用二。马云：占，筮也。衍，以浅反。"
                },
                {
                    "paragraph": "汝则有大疑，谋及乃心，谋及卿士，谋及庶人，谋及卜筮。",
                    "zhushu": "将举事，而汝则有大疑，先尽汝心以谋虑之，次及卿士众民，然后卜筮以决之。"
                },
                {
                    "paragraph": "汝则从，龟从，筮从，卿士从，庶民从，是之谓大同。",
                    "zhushu": "人心和顺，龟筮从之，是谓大同于吉。"
                },
                {
                    "paragraph": "身其康强，子孙其逢吉。",
                    "zhushu": "动不违众。故后世遇吉逢马云。逢。大也。"
                },
                {
                    "paragraph": "汝则从，龟从，筮从，卿士逆，庶民逆，吉。",
                    "zhushu": "三从二逆中吉，亦可举事。"
                },
                {
                    "paragraph": "卿士从，龟从，筮从，汝则逆，庶民逆，吉。",
                    "zhushu": "君臣不同，决之卜筮，亦中吉。"
                },
                {
                    "paragraph": "庶民从，龟从，筮从，汝则逆，卿士逆，吉。",
                    "zhushu": "民与上异心，亦卜筮以决之。"
                },
                {
                    "paragraph": "汝则从，龟从，筮逆，卿士逆，庶民逆。作内吉，作外凶。",
                    "zhushu": "二从三逆，龟筮相违，故可以𥙊祀冠㛰，不可以出师征伐。冠，官唤反。"
                },
                {
                    "paragraph": "龟筮共违于人，",
                    "zhushu": "皆逆。"
                },
                {
                    "paragraph": "用静吉，用作凶。",
                    "zhushu": "安以守常则吉，动则凶。"
                },
                {
                    "paragraph": "八，庶征：曰雨，曰旸，曰燠，曰寒，曰风，曰时。",
                    "zhushu": "雨以润物，旸以乾物，煖以长物，寒以成物，风以动物。五者各以其时，所以为众验。旸，音阳。乾，音干。煖，乃管反。以长，丁丈反。"
                },
                {
                    "paragraph": "五者来备，各以其叙，庶草蕃庑，",
                    "zhushu": "言五者备至，各以次序，则庶草蕃滋庑丰也。蕃音烦。庑，无甫反，徐莫柱反。"
                },
                {
                    "paragraph": "一极备，凶，一极无，凶。",
                    "zhushu": "一者备极过甚则凶，一者极无不至亦凶。谓失时失序。"
                },
                {
                    "paragraph": "曰休征：",
                    "zhushu": "叙美行之验。美行，下孟反。"
                },
                {
                    "paragraph": "曰肃，时雨若；",
                    "zhushu": "君行敬，则时雨顺之。"
                },
                {
                    "paragraph": "曰乂，时旸若；",
                    "zhushu": "君行政治，则时旸顺之。治，直吏反，治其职同。"
                },
                {
                    "paragraph": "曰晢，时燠若；",
                    "zhushu": "君能照晢，则时燠顺之。"
                },
                {
                    "paragraph": "曰谋，时寒若；",
                    "zhushu": "君能谋，则时寒顺之。"
                },
                {
                    "paragraph": "曰圣，时风若。",
                    "zhushu": "君能通理，则时风顺之。"
                },
                {
                    "paragraph": "曰咎征：",
                    "zhushu": "叙恶行之验咎，其九反。"
                },
                {
                    "paragraph": "曰狂，恒雨若；",
                    "zhushu": "君行往妄，则常雨顺之。"
                },
                {
                    "paragraph": "曰僭，恒旸若；",
                    "zhushu": "君行僭差，则常旸顺之。"
                },
                {
                    "paragraph": "曰豫，恒燠若；",
                    "zhushu": "君行逸豫，则常煖顺之。䂊，羊庶反，徐又音舒。"
                },
                {
                    "paragraph": "曰急，恒寒若；",
                    "zhushu": "君行急，则常寒顺之。"
                },
                {
                    "paragraph": "曰蒙，恒风若。",
                    "zhushu": "君行蒙暗，则常风顺之。"
                },
                {
                    "paragraph": "曰王省惟岁，",
                    "zhushu": "王所省职，兼所摠群吏，如岁兼四时。省，息井反。"
                },
                {
                    "paragraph": "卿士惟月，",
                    "zhushu": "卿士各有所掌，如月之各有别。别，彼列反。"
                },
                {
                    "paragraph": "师尹惟日。",
                    "zhushu": "众正官之吏，分治其职，如日之有岁月。"
                },
                {
                    "paragraph": "岁月日时无易，",
                    "zhushu": "各顺常。"
                },
                {
                    "paragraph": "百榖用成，乂用明，",
                    "zhushu": "岁月日时无易，则百榖成；君臣无易，则政治明。"
                },
                {
                    "paragraph": "俊民用章，家用平康。",
                    "zhushu": "贤臣显用，国家平寜。"
                },
                {
                    "paragraph": "日月岁时既易，",
                    "zhushu": "是三者巳易喻，君臣易职。"
                },
                {
                    "paragraph": "百榖用不成，乂用昏不不明，俊民用微，家用不寜。",
                    "zhushu": "君失其柄，权臣擅命，治暗贤隐，国家乱。"
                },
                {
                    "paragraph": "庶民惟星。星有好风，星有好雨。",
                    "zhushu": "星民象，故众民惟若星。箕星好风，毕星好雨，亦民所好。好，呼报反。"
                },
                {
                    "paragraph": "日月之行，则有冬有夏；",
                    "zhushu": "日月之行，冬夏各有常度；君臣政治，小大各有常法。"
                },
                {
                    "paragraph": "月之从星，则以风雨。",
                    "zhushu": "月经于箕则多风，离于毕则多雨。政教失常，以从民欲，亦所以乱。"
                },
                {
                    "paragraph": "九，五福：一曰寿，",
                    "zhushu": "百二十年。"
                },
                {
                    "paragraph": "二曰富，",
                    "zhushu": "财丰备。"
                },
                {
                    "paragraph": "三曰康寜，",
                    "zhushu": "无疾病。"
                },
                {
                    "paragraph": "四曰攸好德，",
                    "zhushu": "所好者，德福之道。"
                },
                {
                    "paragraph": "五曰考终命。",
                    "zhushu": "各成其短长之命以自终，不撗夭。撗，华孟反，又如字。"
                },
                {
                    "paragraph": "六极：一曰凶，短折，",
                    "zhushu": "动不遇吉。短未六十。折未三十。言辛苦凶。马云。终也。折。时设反。又之舌反。"
                },
                {
                    "paragraph": "二曰疾，",
                    "zhushu": "常抱疾苦。"
                },
                {
                    "paragraph": "三曰忧，",
                    "zhushu": "多所忧。"
                },
                {
                    "paragraph": "四曰贫，",
                    "zhushu": "困于财。"
                },
                {
                    "paragraph": "五曰恶，",
                    "zhushu": "丑恶。"
                },
                {
                    "paragraph": "六曰弱。",
                    "zhushu": "尫劣尫，乌黄反。"
                },
                {
                    "paragraph": "武王既胜殷，邦诸侯，班宗彝，",
                    "zhushu": "赋宗庙彝器酒鐏，赐诸侯。班本又作般，音同。"
                },
                {
                    "paragraph": "作分器。",
                    "zhushu": "言诸侯尊卑各有分也。亡分器，扶问反，注同。"
                }
            ]
        },
        {
            "name": "周书旅獒第七",
            "paragraphs": [
                {
                    "paragraph": "周书旅獒第七",
                    "zhushu": "",
                    "type": 1
                },
                {
                    "paragraph": "西旅献獒，",
                    "zhushu": "西戎远国贡大犬獒、五羔，反马云作豪。酋豪也。"
                },
                {
                    "paragraph": "太保作旅獒。",
                    "zhushu": "召公陈戒。召公，诗照反。后召公皆放此。"
                },
                {
                    "paragraph": "旅獒：",
                    "zhushu": "因獒而陈道义。"
                },
                {
                    "paragraph": "惟克商，遂通道于九夷八蛮。",
                    "zhushu": "四夷慕化，贡其方贿九八，言非一。皆通道路，无远不服。贿，呼罪反。"
                },
                {
                    "paragraph": "西旅厎贡厥獒，",
                    "zhushu": "西戎之长致贡其獒。大髙四尺曰獒，以犬为异。厎，之履反。长，丁丈反。"
                },
                {
                    "paragraph": "太保乃作旅獒，用训于王。",
                    "zhushu": "陈贡獒之义以训谏王。"
                },
                {
                    "paragraph": "曰：呜呼！明王慎德，四夷咸宾，",
                    "zhushu": "言明王慎德以怀远，故四夷皆宾服。"
                },
                {
                    "paragraph": "无有远迩，毕献方物，惟服食器用",
                    "zhushu": "天下万国无有远近，尽贡其方土所生之物，惟可以供服食器用者，言不为耳目华侈。供，音恭。为，于伪反。侈，昌氏反。重言：无有远迩，重见盘庚。"
                },
                {
                    "paragraph": "王乃昭德之致于异姓之邦，无替厥服。",
                    "zhushu": "德之所致，谓远夷之贡，以分赐异姓诸侯，使无废其职。"
                },
                {
                    "paragraph": "分寳玉于伯叔之国，时庸展亲。",
                    "zhushu": "以寳玉分同姓之国，是用诚信其亲亲之道。"
                },
                {
                    "paragraph": "人不易物，惟德其物。",
                    "zhushu": "言物贵由人，有德则物贵，无德则物贱，所贵在于德。易，羊质反。"
                },
                {
                    "paragraph": "德盛不狎侮。",
                    "zhushu": "盛德必自敬，何狎易侮慢之有？易，以豉反。"
                },
                {
                    "paragraph": "狎侮君子，罔以尽人心；",
                    "zhushu": "以虚受人，则人尽其心矣。尽，津忍反，下同。"
                },
                {
                    "paragraph": "狎侮小人，罔以尽其力。",
                    "zhushu": "以悦使民，民忘其劳，则力尽矣。"
                },
                {
                    "paragraph": "不役耳目，百度惟贞。",
                    "zhushu": "言不以声色自役，则百度正。"
                },
                {
                    "paragraph": "玩人丧德，玩物丧志。",
                    "zhushu": "以人为戏弄，则丧其德；以器物为戏弄，则丧其志。玩，五贯反。丧，息浪反。"
                },
                {
                    "paragraph": "志以道寜，言以道接。",
                    "zhushu": "在心为志，发气为言，皆以道为本，故君子勤道。"
                },
                {
                    "paragraph": "不作无益害有益，功乃成。不贵异物贱用物，民乃足。",
                    "zhushu": "游观为无益，奇巧为异物。言明王之道，以德义为益，器用为贵，所以化俗生民。观，官唤反。"
                },
                {
                    "paragraph": "犬马非其土性不畜。",
                    "zhushu": "非此土所生，不畜，以不习其用。畜，许六反。"
                },
                {
                    "paragraph": "珍禽奇兽不育于国。",
                    "zhushu": "皆非所用，有损害故。"
                },
                {
                    "paragraph": "不寳远物，则远人格。",
                    "zhushu": "不侵夺其利，则来服矣。"
                },
                {
                    "paragraph": "所寳惟贤，则迩人安。",
                    "zhushu": "寳贤任能，则近人安，近人安则远人安矣。"
                },
                {
                    "paragraph": "呜呼夙夜，罔或不勤。",
                    "zhushu": "言当早起夜寐，常勤于德。"
                },
                {
                    "paragraph": "不矜细行，终累大德。",
                    "zhushu": "轻忽小物，积害毁大，故君子慎其微。行，下孟反。累，劣伪反。"
                },
                {
                    "paragraph": "为山九仞，功亏一篑。",
                    "zhushu": "八尺曰仞，喻向成也。未成一篑，犹不为山，故曰功亏一篑。是以圣人乾乾日𣅳，慎终如始。仞音刃，字又作刃。七尺曰仞。亏，曲为反。篑，其贵反。向，许亮反。乾，其连反。𣅳音侧。"
                },
                {
                    "paragraph": "允迪兹生民保厥居，惟乃世王。",
                    "zhushu": "言其能信蹈行此诫，则生人安其居，天子乃世世王天下，武王虽圣，犹设此诫，况非圣人，可以无诫乎？其不免于过，则亦宜矣。世王，如字，又于况反，注同。"
                },
                {
                    "paragraph": "巢伯来朝，",
                    "zhushu": "殷之诸侯。伯，爵也。南方远国。武王克商，慕义来朝。巢，仕交反，徐吕交反。"
                },
                {
                    "paragraph": "芮伯作旅巢命。",
                    "zhushu": "芮伯，周同姓，圻内之国，为卿大夫。陈威德以命巢亡。芮，如锐反。圻音祈。"
                }
            ]
        },
        {
            "name": "周书金縢第八",
            "paragraphs": [
                {
                    "paragraph": "周书金縢第八",
                    "zhushu": "",
                    "type": 1
                },
                {
                    "paragraph": "武王有疾，周公作金縢。",
                    "zhushu": "为请命之书，藏之于匮，缄之以金，不欲人开之。縢，徒登反。缄，工咸反。"
                },
                {
                    "paragraph": "金縢：",
                    "zhushu": "遂以所藏为篇名。"
                },
                {
                    "paragraph": "既克商二年，王有疾，弗豫。",
                    "zhushu": "伐纣明年，武王有疾，不悦豫。豫本又作忬。"
                },
                {
                    "paragraph": "二公曰：我其为王穆卜。周公曰：未可以戚我先王。",
                    "zhushu": "穆，敬。戚，近也。召公、太公言王疾，当敬卜吉凶。周公言未可以死近我先王。相顺之辞。为，于伪反。戚，千历反。"
                },
                {
                    "paragraph": "公乃自以为功，",
                    "zhushu": "周公乃自以请命为己事。"
                },
                {
                    "paragraph": "为三坛同墠。",
                    "zhushu": "因大王、王季、文王请命于天，故为三坛。坛筑土，墠除地。大除地，于中为三坛。璮，徒丹反，筑土也。马云：土堂。墠音善。"
                },
                {
                    "paragraph": "为坛于南方，北面，周公立焉。",
                    "zhushu": "立坛上，对三王。"
                },
                {
                    "paragraph": "植璧秉珪，乃告太王、王季、文王。",
                    "zhushu": "璧以礼神。植，置也。置于三王之坐，周公秉桓珪以为贽。告谓祝辞。植，时职反，徐音置。贽音至。祝，如字，或之又反，下同。"
                },
                {
                    "paragraph": "史乃𠕋，祝曰：惟尔元孙某，遘厉虐疾。",
                    "zhushu": "史为𠕋书，祝辞也。元孙，武王某名。臣讳君，故曰某。厉，危虐暴也。遘，工豆反，遇也。"
                },
                {
                    "paragraph": "若尔三王是有丕子之责于天，以旦代某之身。",
                    "zhushu": "太子之责，谓疾不可救于天，则当以旦代之。死牛有命，不可请代。圣人叙臣子之心，以垂世教。丕，普悲反，马同，徐甫眉反，郑音不。"
                },
                {
                    "paragraph": "予仁若考，能多材多艺，能事鬼神，",
                    "zhushu": "我周公仁能顺父，又多材多艺，能事鬼神。言可以代武王之意。"
                },
                {
                    "paragraph": "乃元孙不若旦多材多艺，不能事鬼神。乃命于帝庭，敷佑四方，",
                    "zhushu": "汝元孙受命于天庭，为天子布其德教，以佑助四方。言不可以死。"
                },
                {
                    "paragraph": "用能定尔子孙于下地。四方之民罔不祗畏。",
                    "zhushu": "言武王用受命帝庭之故，能定先人子孙于天下，四方之民无不敬畏。"
                },
                {
                    "paragraph": "呜呼！无坠天之降寳命，我先王亦永有依归。",
                    "zhushu": "叹惜武王，言不救则坠天之寳命，救之则先王长有依归。"
                },
                {
                    "paragraph": "今我即命于元龟，",
                    "zhushu": "就受三王之命于大龟，卜知吉凶。"
                },
                {
                    "paragraph": "尔之许我，我其以璧与珪归俟尔命；",
                    "zhushu": "许谓疾瘳，待命当以事神。瘳，敕留反，下同。"
                },
                {
                    "paragraph": "尔不许我，我乃屏璧与珪。",
                    "zhushu": "不许谓不愈也。屏，藏也。言不得事神。"
                },
                {
                    "paragraph": "乃卜三龟，一习吉，",
                    "zhushu": "习，因也。以三王之龟卜，一相因而吉。"
                },
                {
                    "paragraph": "启籥见书，乃并是吉。",
                    "zhushu": "三兆既同吉。开籥见占兆书乃亦并是吉。箚，茅若反，徐以略反，马云：藏卜兆书管。并，必政反。"
                },
                {
                    "paragraph": "公曰：体，王其罔害。",
                    "zhushu": "公视兆曰：如此兆体，王其无害，言必愈。"
                },
                {
                    "paragraph": "予小子新命于三王，惟永终是图。",
                    "zhushu": "周公言：我小子新受三王之命，武王惟长终是谋周之道。"
                },
                {
                    "paragraph": "兹攸俟，能念予一人。",
                    "zhushu": "言武王愈此，所以待能念我天子，事成周道。"
                },
                {
                    "paragraph": "公归，乃纳𠕋于金縢之匮中。王翼日乃瘳。",
                    "zhushu": "从坛归翼，明瘳差也。差，初卖反。"
                },
                {
                    "paragraph": "武王既丧。管叔及其群弟乃流言于国，",
                    "zhushu": "武王死，周公摄政，其弟管叔及蔡叔、霍叔乃放言于国，以诬周公，以惑成王。丧，息浪反。"
                },
                {
                    "paragraph": "曰：公将不利于孺子。",
                    "zhushu": "三叔以周公大圣，有次立之势，遂生流言。孺，稚也。稚子，成王。孺，如树反。"
                },
                {
                    "paragraph": "周公乃告二公曰：我之弗辟，我无以告我先王。",
                    "zhushu": "辟，法也。告召公、太公，言我不以法法三叔，则我无以成周道告我先王。辟，扶亦反，治也。说文作璧，音必亦反，法也。马、郑音避，谓避居东都。"
                },
                {
                    "paragraph": "周公居东二年，则罪人斯得。",
                    "zhushu": "周公既告二公，遂东征之。二年之中，罪人此得。"
                },
                {
                    "paragraph": "于后公乃为诗以贻王，名之曰鸱鸮。王亦未敢诮公。",
                    "zhushu": "成王信流言而疑周公，故周公既诛三监，而作诗解所以宜诛之意以遗王。王犹未悟，故欲让公而未敢。贻，羊支反。名如字，徐亡政反。鸱，尺夷反。鸮，吁娇反。诮，在笑反。以遗，唯季反。"
                },
                {
                    "paragraph": "秋，大熟，未获，天大雷电以风，",
                    "zhushu": "二年秋也。蒙恒风。若雷以威之故有风雷之异获户郭反。"
                },
                {
                    "paragraph": "禾尽偃，大木斯拔，邦人大恐。",
                    "zhushu": "风灾所及，邦人皆大恐。拔皮八反。"
                },
                {
                    "paragraph": "王与大夫尽弁，以启金縢之书，",
                    "zhushu": "皮弁质服以应天。弁，皮彦反，徐扶变反。应，应对之应。"
                },
                {
                    "paragraph": "乃得周公所自以为功代武王之说。",
                    "zhushu": "所藏请命𠕋书，本说如字，徐始锐反。"
                },
                {
                    "paragraph": "二公及王乃问诸史与百执事，",
                    "zhushu": "二公倡王启之，故先见书史，百执事皆从周公请命。倡，昌亮反。皆从，才用反，又如字。"
                },
                {
                    "paragraph": "对曰：信。噫。公命我勿敢言。",
                    "zhushu": "史百执事，言信有此事，周公使我勿道，今言之，则负周公。噫，恨辞。噫，于其反，马本作懿，犹忆也。"
                },
                {
                    "paragraph": "王执书以泣，曰：其勿穆卜。",
                    "zhushu": "本欲敬卜吉凶，今天意可知，故止之。"
                },
                {
                    "paragraph": "昔公勤劳王家，惟予冲人弗及知。",
                    "zhushu": "言巳幼童，不及知周公昔日忠勤，冲直中反。重意：昔公勤劳王家，武成王季其勤王家。〇惟予冲人弗及知。大诰。肆予冲人永思艰。"
                },
                {
                    "paragraph": "今天动威以彰周公之德，",
                    "zhushu": "发雷风之威，以明周公之圣德。"
                },
                {
                    "paragraph": "惟朕小子其新逆我国家礼，亦宜之。",
                    "zhushu": "周公以成王未寤，故留东未还，改过自新，遣使者迎之，亦国家礼有德之宜。新逆，马本作亲迎。遣使，所吏反。"
                },
                {
                    "paragraph": "王出郊，天乃雨，反风，禾则尽起。",
                    "zhushu": "郊以玉币谢天，天即反，风起禾，明郊之是。重意：天乃雨反风。舜典：烈风雷雨弗迷。"
                },
                {
                    "paragraph": "二公命邦人，凡大木所偃，尽起而筑之，岁则大熟。",
                    "zhushu": "木有偃拔，起而立之，筑有其根，桑果无亏，百榖丰熟，周公之德。此巳上大诰，后因武王丧，并见之。筑音竹，本亦作筑，谓筑其根。马云：筑，拾也。见，贤遍反。"
                }
            ]
        },
        {
            "name": "周书大诰第九",
            "paragraphs": [
                {
                    "paragraph": "周书大诰第九",
                    "zhushu": "",
                    "type": 1
                },
                {
                    "paragraph": "武王崩，三监及淮夷叛。",
                    "zhushu": "三监、管、蔡、商、淮夷、徐、奄之属皆叛周。监，古懴反，视也。"
                },
                {
                    "paragraph": "周公相成王，将黜殷，作大诰。",
                    "zhushu": "相谓摄政。黜，绝也。将以诛叛者之义，大诰天下。相，息亮反，注同。"
                },
                {
                    "paragraph": "大诰：",
                    "zhushu": "陈大道以诰天下，遂以名篇。诰本亦作靠。"
                },
                {
                    "paragraph": "王若曰：猷！大诰尔多邦越尔御事，",
                    "zhushu": "周公称成王命，顺大道以告天下众国，及于御治事者尽及之。猷音由，道也。〇马本作大诰。繇尔多邦。尽，津忍反。重言：越尔御事三。本篇二，下篇一。"
                },
                {
                    "paragraph": "弗吊天降割于我家，不少",
                    "zhushu": "言周道不至，故天下凶害于我家。不少，谓三监、淮夷并作难。吊，音的，又如字。割，马本作害。不少，朱氏依马读不少延为句。难，乃旦反。重言：弗吊重见多士君奭。"
                },
                {
                    "paragraph": "延。洪惟我幼冲人，",
                    "zhushu": "凶害延大，惟累我幼。童人，成王言其不可不诛之意。累，劣伪反。"
                },
                {
                    "paragraph": "嗣无疆大历服。弗造哲，迪民康，",
                    "zhushu": "言子孙承继祖考无穷大数，服行其政，而不能为智道以安人，故使叛，先自责。"
                },
                {
                    "paragraph": "矧曰其有能格知天命。",
                    "zhushu": "安人且犹不能，况其有能至知天命者乎？矧，失忍反。"
                },
                {
                    "paragraph": "巳，予惟小子，若涉渊水，予惟往求朕攸济。",
                    "zhushu": "已发端。叹辞也。我惟小子。承先人之业。如涉渊水。往求我所以济渡。言祗惧。重言：巳予惟小子。本篇二康诰：巳汝惟小子。又洛诰：巳汝惟冲子。重意：若涉渊水，微子若涉大水，君奭若游大川。"
                },
                {
                    "paragraph": "敷贲敷前人受命，兹不忘大功。",
                    "zhushu": "前人，文武也。我求济渡在布行大道在布陈。文武受命在此，不忘大功，言任重。贲，扶云反，徐音愤。"
                },
                {
                    "paragraph": "予不敢闭于天降威，用",
                    "zhushu": "天下威用，谓诛恶也。言我不敢闭绝天所下威用而不行，将欲伐四国。"
                },
                {
                    "paragraph": "寜王遗我大寳龟，绍天明。即命",
                    "zhushu": "安天下之王，谓文王也。遗我大寳龟，疑则卜之，以继天明。就其命而行之，言卜不可违。遗，唯季反。"
                },
                {
                    "paragraph": "曰：有大艰于西土，西土人亦不静。越兹蠢。",
                    "zhushu": "曰：语更端也。四国作大难于京师，西上人亦不安，于此蠢动。蠢，尺允反。难，乃旦反，下同，又如字。"
                },
                {
                    "paragraph": "殷小腆，诞敢纪其叙。",
                    "zhushu": "言殷后小腆，腆之禄，父大敢纪其王业，欲后之。腆，他典反，马云：至也。诞，大旦反。父音甫，后同。"
                },
                {
                    "paragraph": "天降威，知我国有疵，",
                    "zhushu": "天下威，谓三叔流言，故禄父知我。周国有疵病。疵，在斯反，马云：瑕也。○重言：天降威二一见酒诰。"
                },
                {
                    "paragraph": "民不康，曰：予复反鄙我周邦，",
                    "zhushu": "禄父言：我殷当复欺惑东国人令不安，反鄙易我周家道，其罪无状。令，力呈反。易，以豉反，下其易同。"
                },
                {
                    "paragraph": "今蠢今翼，日民献有十夫予翼，以于敉寜武图功。",
                    "zhushu": "今天下蠢动，今之明日，四国火。贤者有十大来翼佐我周，用抚安武事，谋立其功。言人事先应。敉，亡婢反应，应对之应。"
                },
                {
                    "paragraph": "我有大事，休，朕卜并吉。",
                    "zhushu": "大事，戎事也。人谋既从，卜又并吉，所以为美。并，必政反，注及篇末同。"
                },
                {
                    "paragraph": "肆予告我友邦君，越尹氏、庶士、御事，",
                    "zhushu": "以美故，告我友国诸侯，及于正官尹氏、卿大夫、众士、御治事者。言谋及之。"
                },
                {
                    "paragraph": "曰：予得吉卜，予惟以尔庶邦于伐殷逋播臣。",
                    "zhushu": "用汝众国，往伐殷逋亡之臣谓禄父。逋，布吾反。"
                },
                {
                    "paragraph": "尔庶邦君，越庶士、御事，罔不反曰：艰大，",
                    "zhushu": "汝众国上下无不反曰：征伐四国为大难。叙其情以戒之。重言：尔庶邦君二并本篇。"
                },
                {
                    "paragraph": "民不静，亦惟在王宫、邦君室。",
                    "zhushu": "言四国不安，亦在天子诸侯教化之过，自责不能绥近以及远。"
                },
                {
                    "paragraph": "越予小子考，翼不可征，王害不违卜。",
                    "zhushu": "于我小子先卜，敬成周道。若谓今四国不可征，则王室有害，故宜从卜。"
                },
                {
                    "paragraph": "肆予冲人永思艰，曰：呜呼！允蠢鳏寡，哀哉！",
                    "zhushu": "故我童人成王长思此难而叹曰：信蠢动天下，使无妻无夫者受其害，可哀哉！鳏，故顽反。重意：肆予冲人，永思艰金縢。惟予冲人弗及知。"
                },
                {
                    "paragraph": "予造天役，遗大投艰于朕身。",
                    "zhushu": "我周家为天下役事，遗我甚大，投此艰难于我身。言不得巳。〇造，为也。马云：遗也。"
                },
                {
                    "paragraph": "越予冲人，不卬自恤。义尔邦君，越尔多士、尹氏、御事，",
                    "zhushu": "言征四国于我童人，不惟自忧而巳，乃欲施义于汝众国君臣上下至御治事者。卬，五刚反，我也。"
                },
                {
                    "paragraph": "绥予曰：无毖于恤，不可不成乃寜考图功。",
                    "zhushu": "汝众国君臣，当安勉我曰：无劳于忧，不可不成。汝寜祖圣考文武所谋之功，责其以善言之助。毖音秘。"
                },
                {
                    "paragraph": "巳。予惟小子，不敢替上帝命，",
                    "zhushu": "不敢废天命。言卜吉，当必征之。重言：巳予惟小子二并本篇。又康诰：巳汝惟小子。洛诰：巳汝惟冲子。"
                },
                {
                    "paragraph": "天休于寜王，兴我小邦周，寜王惟卜用，克绥受兹命。",
                    "zhushu": "言天美文王兴周者，以文王惟卜之用，故能安受此天命，明卜宜用。"
                },
                {
                    "paragraph": "今天其相民，矧亦惟卜用。",
                    "zhushu": "人献十夫，是天助民，况亦用卜乎？吉可知矣。亦言文王。相，息亮反。"
                },
                {
                    "paragraph": "呜呼！天明畏，弼我丕丕基。",
                    "zhushu": "叹天之明德可畏，辅成我大大之基业。言卜不可违也。畏，如字，徐音威。重言：天明畏三皋，陶本篇多士。重意：弼我丕丕基，立政以并，受此丕丕基。"
                },
                {
                    "paragraph": "王曰：尔惟旧人，尔丕克远省，尔知寜王若勤哉！",
                    "zhushu": "特命久老之人知文王故事者，大能远省识古事。汝知文王若彼之勤劳哉！目所亲见，法之又明。省，息井反。"
                },
                {
                    "paragraph": "天閟毖我成功所，予不敢不极卒寜王图事。",
                    "zhushu": "閟，慎也。言天慎劳我周家，成功所在，我不敢不极尽文王所谋之事，谓致太平。閟音秘。"
                },
                {
                    "paragraph": "肆予大化诱我友邦君。",
                    "zhushu": "我欲极尽文王所谋，故大化天下，道我友国诸侯。"
                },
                {
                    "paragraph": "天棐忱辞，其考我民，",
                    "zhushu": "言我周家有大化诚辞，为天所辅，其成我民矣。棐，徐音匪，又芳鬼反。忱，市林反。"
                },
                {
                    "paragraph": "予曷其不于前寜人图功攸终？",
                    "zhushu": "我何其不于前文王安人之道，谋立其功所终乎？"
                },
                {
                    "paragraph": "天亦惟用勤毖我民，若有疾，",
                    "zhushu": "天亦劳慎我，民欲安之。如人有疾，欲己去之。重言：若有疾。二本篇康诰。"
                },
                {
                    "paragraph": "予曷敢不于前寜人攸受休毕？",
                    "zhushu": "天欲安民，我何敢不于前文王所受美命终毕之？"
                },
                {
                    "paragraph": "王曰：若昔，朕其逝，朕言艰日思。",
                    "zhushu": "顺古道，我其往东征矣。我所言国家之难备矣，日思念之。日，人实反。难，乃旦反，下为难同。"
                },
                {
                    "paragraph": "若考作室，既厎法，厥子乃弗肯堂，矧肯构？",
                    "zhushu": "以作室喻治政也。父巳致法，子乃不肯为堂基，况肯构立屋乎？不为其易，则难者可知。底，之履反。构，古候反。治，直吏反。"
                },
                {
                    "paragraph": "厥父菑，厥子乃弗肯播，矧肯获？",
                    "zhushu": "又以农喻其父，巳菑耕其田，其子乃不肯播种，况肯収获乎？菑，侧其反，草也。田一岁曰菑。获，户郭反。重意：厥父菑，厥子乃弗肯播，矧肯获无逸？厥父母勤劳稼穑，厥子乃不知稼穑之艰难。"
                },
                {
                    "paragraph": "厥考翼，其肯曰：予有后，弗弃基，",
                    "zhushu": "其父敬事创业，而子不能继成其功，其肯言我有后，不弃我基业乎。今不征是弃之。"
                },
                {
                    "paragraph": "肆予曷敢不越卬敉寜王大命？",
                    "zhushu": "作室农人，犹恶弃基，故我何敢不于今日抚循文王大命，以征逆乎？恶，乌路反。"
                },
                {
                    "paragraph": "若兄考，乃有友伐厥子，民养其劝弗救。",
                    "zhushu": "若兄弟父子之家，乃有明友来伐其子，民养其劝心。不救者，以子恶故。以此四国将诛而无救者，罪大故。"
                },
                {
                    "paragraph": "王曰：呜呼！肆哉，尔庶邦君，越尔御事，",
                    "zhushu": "叹今伐四国必克之，故以告诸侯及臣下御治事者。重言：尔庶邦君二并本篇〇越尔御事三本篇二，后篇一。"
                },
                {
                    "paragraph": "爽邦由哲，亦惟十人，迪知上帝命。",
                    "zhushu": "言其故，有明国事，用智道十人，蹈知天命，谓人献十夫来佐周。"
                },
                {
                    "paragraph": "越天棐忱，尔时罔敢易法，矧今天降戾于周邦。",
                    "zhushu": "于天辅，诚汝天下是知，无敢易天法。况今天下罪于周，使四国叛乎？重意：越天棐忱。康诰：天畏棐忱，君奭若天棐忱。"
                },
                {
                    "paragraph": "惟大艰人诞邻胥伐于厥室，尔亦不知天命不易。",
                    "zhushu": "惟大为难之人，谓三叔也。大近相伐于其室家，谓叛逆也。若不早诛汝，天下亦不知天命之不易也。易，以豉反。重言：天命不易，重见君奭。"
                },
                {
                    "paragraph": "予永念曰：天惟丧殷，若穑夫，予曷敢不终朕亩？",
                    "zhushu": "稼穑之夫，除草养苗，我长念天，亡殷恶主，亦犹是矣。我何敢不顺天终竟我垄亩乎？言当灭殷。垄，力勇反。"
                },
                {
                    "paragraph": "天亦惟休于前寜人，予曷其极卜，敢弗于从",
                    "zhushu": "天亦惟美于文王受命，我何其极？卜法敢不于从？言必从也。"
                },
                {
                    "paragraph": "率寜人有指疆土，矧今卜并吉。",
                    "zhushu": "循文王所有指意，以安疆土则善矣，况今卜并吉乎？言不可不从。〇重意：矧今卜并吉。本篇朕卜并吉，金縢乃并是吉。"
                },
                {
                    "paragraph": "肆朕诞以尔东征。天命不僭，卜陈惟若兹。",
                    "zhushu": "以卜吉之故，大以汝众，东征四国。天命不僭差，卜兆陈列，惟若此吉，必克之，不可不勉。僭，子念反。"
                }
            ]
        },
        {
            "name": "周书微子之命第十",
            "paragraphs": [
                {
                    "paragraph": "周书微子之命第十",
                    "zhushu": "",
                    "type": 1
                },
                {
                    "paragraph": "成王既黜殷命，杀武庚，",
                    "zhushu": "一名禄父。"
                },
                {
                    "paragraph": "命微子启代殷后，",
                    "zhushu": "启知纣必亡而奔周，命为宋公，为汤后。"
                },
                {
                    "paragraph": "作微子之命。",
                    "zhushu": "封命之书。"
                },
                {
                    "paragraph": "微子之命：",
                    "zhushu": "称其本爵以名篇。"
                },
                {
                    "paragraph": "王若曰：猷！殷王元子。",
                    "zhushu": "微子，帝乙元子，故顺道本而称之。"
                },
                {
                    "paragraph": "惟稽古，崇德象贤。",
                    "zhushu": "惟考古典，有尊德象贤之义，言今法之。重意：惟稽古，见尧典崇德象贤，武成崇德报功。"
                },
                {
                    "paragraph": "统承先王，修其礼物，",
                    "zhushu": "言二王之后，各修其典礼，正朔服色，与时王并通三统。正音政。"
                },
                {
                    "paragraph": "作宾于王家，与国咸休，永世无穷。",
                    "zhushu": "为时王宾客，与时皆美，长世无竟。"
                },
                {
                    "paragraph": "呜呼！乃祖成汤克齐圣广渊，",
                    "zhushu": "言汝祖成汤，能齐德圣达，广大深远，泽流后世。〇重意：克齐圣、广渊冏命。聪明齐圣。"
                },
                {
                    "paragraph": "皇天眷佑，诞受厥命。",
                    "zhushu": "大天眷顾，汤佑助之，大受其命，谓天命。重言：皇天眷佑二泰誓中本篇大禹谟：皇天眷命。〇诞受厥命。重见康诰。"
                },
                {
                    "paragraph": "抚民以宽，除其邪虐，",
                    "zhushu": "抚民以宽政，放桀邪虐汤之德。"
                },
                {
                    "paragraph": "功加于时，德垂后裔。",
                    "zhushu": "言汤立功加于当时，德泽垂及后世。裔，末也。裔，以制反。重意：德垂后裔仲，虺垂𥙿后昆。"
                },
                {
                    "paragraph": "尔惟践修厥猷，旧有令闻，",
                    "zhushu": "汝微子言，能践汤德，久有善誉，昭闻远近令。闻如字，又音问。"
                },
                {
                    "paragraph": "恪慎克孝，肃恭神人。予嘉乃德，曰笃不忘。",
                    "zhushu": "言微子敬慎能孝，严恭神人，故我善汝德，谓厚不可忘。笃，本又作笁，东谷反。"
                },
                {
                    "paragraph": "上帝时歆，下民祗协。庸建尔于上公，尹兹东夏。",
                    "zhushu": "孝恭之人，𥙊祀则神歆享，施令则人敬和，用是封立汝于上公之位，正此东方华夏之国。宋在京师东。歆，许今反。重意：尹兹东夏，君奭尹兹东郊。"
                },
                {
                    "paragraph": "钦哉！往敷乃训，慎乃服命，率由典常，以蕃王室。",
                    "zhushu": "敬哉！敬其为君之德。往临人，布汝教训，慎汝祖服命数，循用旧典，无失其常，以蕃屏周室戒之。蕃，方元反，本又作藩。重言：钦哉！八尧典、禹谟。本篇景命各一。舜典。益稷二〇以蕃王室。二本篇蔡仲之命。"
                },
                {
                    "paragraph": "弘乃烈祖，律乃有民，永绥厥位，毗予一人。",
                    "zhushu": "大汝烈祖成汤之道，以法度齐汝所有之人，则长安其位，以辅我一人。言上下同荣。庆毗，房脂反。重意：永绥厥位。文侯之命：永绥在位，毗予一人。泰誓。周官：弼予一人。"
                },
                {
                    "paragraph": "世世享德，万邦作式，",
                    "zhushu": "言微子累世享德，不忝厥祖，虽同公侯，而特为万国法式。"
                },
                {
                    "paragraph": "俾我有周无斁。",
                    "zhushu": "汝世世享德，则使我有周好汝无厌。俾，必尔反。斁音亦。好，呼报反。厌，于艳反。"
                },
                {
                    "paragraph": "呜呼！往哉惟休，无替朕命。",
                    "zhushu": "叹其德，遣往之国，言当惟为美政，无废我命。重言：往哉。七。舜典二。盘庚本篇、康诰、毕命、文侯之命各一。"
                },
                {
                    "paragraph": "唐叔得禾，异亩同颕，",
                    "zhushu": "唐叔，成王母弟，食邑内，得异禾也。亩垄。颕，穗也。禾各生一垄而合为一穗。颕，役领反。穗，似醉反，本亦作遂。"
                },
                {
                    "paragraph": "献诸天子。",
                    "zhushu": "拔而贡之。"
                },
                {
                    "paragraph": "王命唐叔归周公于东，",
                    "zhushu": "异亩同颕，天下和同之象，周公之德所致。周公东征未还，故命唐叔以禾归周公。唐叔后封晋。"
                },
                {
                    "paragraph": "作归禾。",
                    "zhushu": "亡。"
                },
                {
                    "paragraph": "周公既得命禾，旅天子之命，",
                    "zhushu": "巳得唐叔之禾，遂陈成王归禾之命，而推美成王，善则称君。"
                },
                {
                    "paragraph": "作嘉禾。",
                    "zhushu": "天下和同政之善者故周公作书以嘉禾名篇告天下亡"
                }
            ]
        },
        {
            "name": "周书康诰第十一",
            "paragraphs": [
                {
                    "paragraph": "周书康诰第十一",
                    "zhushu": "",
                    "type": 1
                },
                {
                    "paragraph": "成王既伐管叔、蔡叔，",
                    "zhushu": "灭三监。"
                },
                {
                    "paragraph": "以殷余民封康叔，",
                    "zhushu": "以三监之民国，康叔为卫侯，周公惩其数叛，故使贤母弟主之。数叛，上所角反，下亦作畔。"
                },
                {
                    "paragraph": "作康诰、酒诰、梓材、康诰。",
                    "zhushu": "命康叔之诰，康，圻内国名。叔，封字。梓音子。圻，具依反。"
                },
                {
                    "paragraph": "惟三月哉生魄，",
                    "zhushu": "周公摄政七年三月始生魄。月十六日明消而魄生。魄字又作𩲸，普白反。马云：𩲸，朏也。谓月三日始生兆朏，名曰魄。重意：惟三月哉生魄。武成：厥四月哉生明。顾命：惟四月哉生魄。"
                },
                {
                    "paragraph": "周公初基，作新大邑于东国洛，四方民大和会。",
                    "zhushu": "初造基，建作王城大都，邑于东国洛汭，居天下土中，四方之民大和悦而集会。汭，如锐反。"
                },
                {
                    "paragraph": "侯甸、男、邦、采、卫百工，播民和见，士于周。",
                    "zhushu": "此五服，诸侯服五百里，侯服去王城千里，甸服千五百里，男服去王城二千里，采服二千五百里，卫服三千里，与禹贡异制。五服之百官，播率其民，和悦并见，即事于周。见，贤遍反。重意：侯甸、邦、男、采、卫。酒诰侯甸、男、卫，康王之诰：庶邦侯甸、男、卫。"
                },
                {
                    "paragraph": "周公咸勤，乃洪大诰治。",
                    "zhushu": "周公皆劳勉五服之人，遂乃因大封，命大诰以治道。陆云：乃洪大诰。治，直吏反，注及下其治民、安治、用安治同。一本作周公廼洪大诰治劳，力报反。"
                },
                {
                    "paragraph": "王若曰：孟侯，朕其弟，小子封。",
                    "zhushu": "周公称成王命，顺康叔之德，命为孟侯。孟，长也。五侯之长，谓方伯。使康叔为之。言王使我命其弟封，封康叔名。称小子，明当受教诲。长，丁丈反，下同。"
                },
                {
                    "paragraph": "惟乃丕显考文王，克明德慎罚。",
                    "zhushu": "惟汝大明父文王，能显用俊德，慎去刑罚，以为教首。去，羌吕反，下欲去、去疾同。互注：左成二年。周书曰。明德慎罚。文王所以造周也。明德，务崇之之谓也。慎罚，务去之之谓也。"
                },
                {
                    "paragraph": "不敢侮鳏寡，庸庸，祗祗，威威，显民。",
                    "zhushu": "惠恤穷民，不慢鳏夫寡妇。用可用，敬可敬，刑可刑，明此道以示民。重言：不敢侮鳏寡。二本篇。无逸。互注：左宣十五年，晋侯赏桓子狄臣千室，亦赏士伯以瓜衍之县，曰：吾获狄土，子之功也。微子，吾丧伯氏矣。羊舌职说是赏也，曰：周书所谓庸庸祗祗者，谓此物也夫。"
                },
                {
                    "paragraph": "用肇造我区夏，越我一二邦，以修",
                    "zhushu": "用此明德慎罚之道，始为政于我区域诸夏，故于我一二邦皆以修治。"
                },
                {
                    "paragraph": "我西土。惟时怙冒闻于上帝，帝休。",
                    "zhushu": "我西土歧周，惟是怙恃文王之道，故其政教冒被四表，上闻于天，天美其治。怙音户。冒，莫报反，覆也。闻如字，徐又音问。重言：闻于上帝，二重见君奭。"
                },
                {
                    "paragraph": "天乃大命文王殪戎殷，诞受厥命。",
                    "zhushu": "天羙文王，乃大命之。杀兵殷，大受其王命。谓三分天下有其二，以授武王。殪，于计反。重言：诞受厥命二。一见微子。互注：左宣六年，赤狄伐晋，围怀，及邢丘。晋侯欲伐之。中行桓子曰：使疾其民，以盈其贯，将可殪也。周书曰：殪戎殷。此类之谓也。"
                },
                {
                    "paragraph": "越厥邦厥民。惟时叙，",
                    "zhushu": "于其国，于其民，惟是次叙，皆文王教。"
                },
                {
                    "paragraph": "乃寡兄勗，肆汝小子封在兹东土。",
                    "zhushu": "汝寡有之兄，武王勉行文王之道，故汝小子封得在此东土为诸侯。勗，许玉反。"
                },
                {
                    "paragraph": "王曰：呜呼！封，汝念哉！",
                    "zhushu": "念我所以，告汝之言，重言：汝念哉。见篇末。"
                },
                {
                    "paragraph": "今民将在，祗遹乃文考，绍闻衣德言。",
                    "zhushu": "今治民将在敬循汝文德之父，继其所闻，服行其德，言以为政教。遹音聿，又音述，马云：述也。衣如字，徐于既反。"
                },
                {
                    "paragraph": "往敷求于殷先哲王，用保乂民。",
                    "zhushu": "汝往之国，当布求殷先智王之道，用安治民。"
                },
                {
                    "paragraph": "汝丕远惟商耇成人，宅心知训，",
                    "zhushu": "汝当大远求商家耇老成人之道，常以居心，则知训民。耇音苟。"
                },
                {
                    "paragraph": "别求闻由古先哲王，用康保民。",
                    "zhushu": "又当别求所闻，父兄用古先智王之道，用其安者以安民。"
                },
                {
                    "paragraph": "弘于天，若德𥙿乃身，不废在王命。",
                    "zhushu": "大于天为顺德，则不见废，常在王命。"
                },
                {
                    "paragraph": "王曰：呜呼！小子封，恫𣨛乃身，敬哉！",
                    "zhushu": "恫，痛、𣨛病。治民务除恶政，当如痛病在汝身，欲去之，敬行我言。恫音通，又敕动反。𣨛，古顽反。重言：敬哉五。本篇二。洛诰蔡仲之命。君奭各一。"
                },
                {
                    "paragraph": "天畏棐忱，民情大可见，小人难保，",
                    "zhushu": "天德可畏，以其辅诚。人情大可见，以小人难安。棐音匪，又芳鬼反。忱，市林反。重意：天畏棐忱。大诰：越天棐忱，君奭若天棐忱。"
                },
                {
                    "paragraph": "往尽乃心，无康好逸豫，乃其乂民。",
                    "zhushu": "往当尽汝心，为政无自安，好逸豫宽身，其乃治民。尽，徐子忍反。好，呼报反。"
                },
                {
                    "paragraph": "我闻曰：怨不在大，亦不在小，惠不惠，懋不懋。",
                    "zhushu": "不在大，起于小；不在小，小至于大。言怨不可为，故当使不顺者顺，不勉者勉。懋，音茂。互注：左昭八年周书曰。惠不惠。茂不茂。康叔所以服弘大也。"
                },
                {
                    "paragraph": "巳！汝惟小子，乃服惟弘，王应保殷民。",
                    "zhushu": "巳乎！汝惟小子，乃当服行德政，惟弘大王道，上以应天，下以安我所受殷之民众。应，应对之应，注同，徐于甑反。重言：巳。汝惟小子二。并本篇。大诰。巳。予惟小子二。洛诰：巳。汝惟冲子。"
                },
                {
                    "paragraph": "亦惟助王宅天命，作新民。",
                    "zhushu": "弘王道，安殷民，亦所以惟助王者居顺天命，为民日新之教。互注：记大学康诰曰：作新民。诗曰：周虽旧邦，其命惟新。是故君子无所不用其极。"
                },
                {
                    "paragraph": "王曰：呜呼！封，敬明乃罚。",
                    "zhushu": "叹而敕之。凡行刑罚，汝必敬明之，欲其重慎。"
                },
                {
                    "paragraph": "人有小罪非眚，乃惟终，自作不典。式尔",
                    "zhushu": "小罪非过失，乃惟终自行之，自为不常用犯汝。眚，所领反，本亦作省。"
                },
                {
                    "paragraph": "有厥罪小，乃不可不杀；乃有大罪非终，乃惟眚灾，适尔，既道极厥辜，时乃不可杀。",
                    "zhushu": "汝尽听讼之理，以极其罪，是人所犯，亦不可杀，当以罚宥论之。宥，于救反。"
                },
                {
                    "paragraph": "王曰：呜呼！封，有叙时，乃大明服，",
                    "zhushu": "叹政教有次叙，是乃治理大明则民服。"
                },
                {
                    "paragraph": "惟民其敕懋和。",
                    "zhushu": "民既服化，乃其自敕。正勉为和。"
                },
                {
                    "paragraph": "若有疾，惟民其毕弃咎。",
                    "zhushu": "化恶为善，如欲去疾，治之以理，则惟民其尽。弃恶修善。咎，其久反。重言：若有疾二。前见大诰。"
                },
                {
                    "paragraph": "若保赤子，惟民其康乂。",
                    "zhushu": "爱养人如安孩儿赤子，不失其欲，惟民其皆安治。孩，亥才反。互注：记大学：慈者，所以使众也。康诰日：如保赤子，心诚求之，虽不中不远矣。"
                },
                {
                    "paragraph": "非汝封刑人杀人，",
                    "zhushu": "言得刑杀罪人："
                },
                {
                    "paragraph": "无或刑人杀人。",
                    "zhushu": "无以得刑杀人，而有妄刑杀非辜者。"
                },
                {
                    "paragraph": "非汝封又曰：劓刵人，",
                    "zhushu": "劓截鼻，刵截耳，刑之轻者，亦言所得行。劓，鱼器反。刵，如志反。"
                },
                {
                    "paragraph": "无或劓刵人。",
                    "zhushu": "所以举轻，以戒为人轻行之。"
                },
                {
                    "paragraph": "王曰：外事，汝陈时臬，司，师兹殷罚有伦。",
                    "zhushu": "言外土诸侯奉王事，汝当布陈是法，司牧其众，及此殷家刑罚有伦理者兼用之。臬，鱼列反。"
                },
                {
                    "paragraph": "又曰：要囚，服念五六日，至于旬时，丕蔽要囚。",
                    "zhushu": "要用，谓察其要辞以断狱。既得其辞，服膺思念，五六日，至于十日，至于三月，乃大断之。言必反复思念，重刑之至也。要，于霄反。蔽，必世反。断，丁乱反，下及篇末同。覆，芳服反。"
                },
                {
                    "paragraph": "王曰：汝陈时臬，事罚，蔽殷彝，",
                    "zhushu": "陈是法事，其刑罚、断狱，用殷家常法。谓典刑故事。彝，以支反。"
                },
                {
                    "paragraph": "用其义刑义杀，勿庸以次汝封。",
                    "zhushu": "义宜也。用旧法典刑宜于时，世者以刑杀勿用，以就汝封之心所安。"
                },
                {
                    "paragraph": "乃汝尽逊，曰时叙，惟曰未有逊事。",
                    "zhushu": "乃使汝所行尽顺，曰：是有次序，惟当自谓未有顺事。君子将兴，自以为不足。"
                },
                {
                    "paragraph": "巳！汝惟小子，未其有若汝封之心，朕心朕德，惟乃知。",
                    "zhushu": "巳乎他人，未其有若汝封之心！言汝心最善，我心我德，惟汝所知。欲其明成王所以命已之款心。款，苦管反。重言：汝惟小子。二。又大诰：汝作予。"
                },
                {
                    "paragraph": "凡民自得罪，寇攘奸宄，杀越人于货，",
                    "zhushu": "凡民用得罪，为寇盗，攘窃、奸宄、杀人，颠越人，于是以取货利。攘，如羊反。宄，音轨。重言：寇攘奸宄舜典：寇贼奸宄。"
                },
                {
                    "paragraph": "暋不畏死，罔弗憝。",
                    "zhushu": "暋，强也。自强为恶而不畏死，人无不恶之者。言当消绝之。暋音敏。憝，徒对反，徐徒猥反。强，其丈反。无不恶，乌路反，下所大恶、疾恶、亦恶音同。"
                },
                {
                    "paragraph": "王曰：封元恶大憝，矧惟不孝不友。",
                    "zhushu": "大恶之人，犹为人所大恶，况不善父母，不友兄弟者乎？言人之罪恶，莫大于不孝不友。"
                },
                {
                    "paragraph": "子弗祗服厥父事，大伤厥考心。",
                    "zhushu": "为人子不能敬身服行父道，而怠忽其业，大伤其父心，是不孝。"
                },
                {
                    "paragraph": "于父不能字厥子，乃疾厥子；",
                    "zhushu": "于为人父不能字，爱其子，乃疾恶其子，是不慈。"
                },
                {
                    "paragraph": "于弟弗念天显，乃弗克恭厥兄；",
                    "zhushu": "于为人弟，不念天之明道，乃不能恭事其兄，是不恭。"
                },
                {
                    "paragraph": "兄亦不念鞠子哀，大不友于弟。",
                    "zhushu": "为人兄，亦不念稚子之可哀，大不笃友于弟，是不友。鞠，居六反。互注：左僖三十三年。初臼季使过冀。见冀缺耨。其妻馌之。敬相待如宾。与之归。言诸文公曰。请用之。公曰。其父有罪。可乎。对曰。舜之罪也殛鲧。其举也兴禹。管敬仲。桓之贼也。实相以济。康诰曰。父不慈。子不祗。兄不友。弟不恭。不相及也。"
                },
                {
                    "paragraph": "惟吊兹，不于我政人得罪，",
                    "zhushu": "惟人至此，不孝不慈，不友不恭，不于我执政之人得罪乎道教不至所致。吊，音的。"
                },
                {
                    "paragraph": "天惟与我民彝大泯乱，",
                    "zhushu": "天与我民五常，使父义、母慈、兄友、弟恭、子孝，而废弃不行，是以灭乱天道。泯，武轸反。"
                },
                {
                    "paragraph": "曰：乃其速由文王作罚，刑兹无赦。",
                    "zhushu": "言当速用文王所作违教之罚，刑此乱五常者。无得赦。"
                },
                {
                    "paragraph": "不率大戞，矧惟外庶子、训人，",
                    "zhushu": "戞，常也。凡民不循大常之教，犹刑之无赦，况在外掌众子之官，主训民者而亲犯乎？戞，简八反。"
                },
                {
                    "paragraph": "惟厥正人越小臣，诸节",
                    "zhushu": "惟其正官之人于小臣诸有符节之吏及外庶子，其有不循大常者，则亦在无赦之利。重意：惟厥正人。洪范：凡厥正人。"
                },
                {
                    "paragraph": "乃别播敷，造民大誉，弗念弗庸，瘝厥君，时乃引恶，惟朕憝。",
                    "zhushu": "汝今往之国，当分别播布德教，以立民大善之誉。若不念我言，不用我法者，病其君道，是汝长恶，惟我亦恶。汝别，彼列反，注同。汝长，丁丈反，下同。"
                },
                {
                    "paragraph": "巳！汝乃其速由兹义率杀。亦惟君惟长，",
                    "zhushu": "汝乃其速用此典刑，宜于时世者，循理以刑杀，则亦惟君长之正道。"
                },
                {
                    "paragraph": "不能厥家人，越厥小臣外正，惟威惟虐，大放王命，乃非德用乂。",
                    "zhushu": "为人君长，而不能治其家人之道，则于其小臣外正官之吏，并为威虐，大放弃王命，乃由非德用治之故。"
                },
                {
                    "paragraph": "汝亦罔不克敬典，乃由𥙿民，惟文王之敬忌。",
                    "zhushu": "常事，人之所轻，故戒以无不能敬。常汝用宽民之道，当惟念文王之所敬忌而法之。忌，其记反。"
                },
                {
                    "paragraph": "乃𥙿民曰：我惟有及，则予一人以怿。",
                    "zhushu": "汝行宽民之政，曰：我惟有及于民，则我一人以此悦怿汝德。怿音亦。"
                },
                {
                    "paragraph": "王曰：封！爽惟民，迪吉康。",
                    "zhushu": "明惟治民之道而善安之。"
                },
                {
                    "paragraph": "我时其惟殷先哲王德，用康乂民作求。",
                    "zhushu": "我是其惟殷先智王之德，用安治民。为求等。为，于伪反。"
                },
                {
                    "paragraph": "矧今民罔迪不适，不迪则罔政在厥邦。",
                    "zhushu": "治民，乃欲求等殷先智王，况今民无道，不之言从教也。不以道训之，则无善政在其国。"
                },
                {
                    "paragraph": "王曰：封，予惟不可不监，告汝德之说于罚之行。",
                    "zhushu": "我惟不可不监视古义，告汝施德之说于罚之所行，欲其勤德慎刑。说如字，徐始锐反。"
                },
                {
                    "paragraph": "今惟民不静，未戾厥心，迪屡未同，",
                    "zhushu": "假令今天下民不安，未定其心于周教道屡数而未和同设事之言。令，力呈反。数，所角反。"
                },
                {
                    "paragraph": "爽惟天其罚殛我，我其不怨，",
                    "zhushu": "明惟天其以民不安罚诛我，我其不恐天。汝不治我罚汝，汝亦不可怨我。殛，纪力反。"
                },
                {
                    "paragraph": "惟厥罪无在大，亦无在多。矧曰其尚显闻于天。",
                    "zhushu": "民之不安，虽小邑小民，犹有诛罚，不在多大，况曰不慎罚明闻于天者乎？言罪大。"
                },
                {
                    "paragraph": "王曰：呜呼！封，敬哉！无作怨，勿用非谋非彝，",
                    "zhushu": "言当修已以敬，无为可怨之事，勿用非善谋，非常法。重言：钦哉五。本篇二。洛诰。蔡仲之命、君陈各一。"
                },
                {
                    "paragraph": "蔽时忱。丕则敏德，",
                    "zhushu": "断行是诚，道大法敏。德信则人任焉，敏则有功。"
                },
                {
                    "paragraph": "用康乃心，顾乃德，远乃猷，",
                    "zhushu": "用是诚道安汝心，顾省汝德，无令有非远汝谋，思为长久。"
                },
                {
                    "paragraph": "𥙿，乃以民寜，不汝瑕殄？",
                    "zhushu": "行宽政乃以民安，则我不汝罪过不绝，亡汝。"
                },
                {
                    "paragraph": "王曰：呜呼！肆汝小子封，惟命不于常",
                    "zhushu": "以民安则不绝亡，汝故当念天命之不于常。汝行善则得之，行恶则失之。互注：记大学康诰曰。惟命不于常道善则得之。不善则失之矣。"
                },
                {
                    "paragraph": "汝念哉，无我殄",
                    "zhushu": "无绝弃我言而不念。重言：汝念哉！本篇二。"
                },
                {
                    "paragraph": "享，明乃服命，",
                    "zhushu": "享有国土，当明汝所服行之命令，使可则。"
                },
                {
                    "paragraph": "髙乃听，用康乂民。",
                    "zhushu": "髙，汝听，听先王道德之言，以安治民。"
                },
                {
                    "paragraph": "○",
                    "zhushu": "重言：用康乂民三。上文一。"
                },
                {
                    "paragraph": "王若曰：往哉！封，勿替敬，典",
                    "zhushu": "汝往之国，勿废所宜敬之常法。重言：往哉七。舜典二，盘庚、微子之命、本篇、毕命、文侯之命各一。"
                },
                {
                    "paragraph": "听朕告，汝乃以殷民世享。",
                    "zhushu": "顺从我所告之言，即汝乃以殷民世世享国福流后世。"
                }
            ]
        },
        {
            "name": "周书酒诰第十二",
            "paragraphs": [
                {
                    "paragraph": "周书酒诰第十二",
                    "zhushu": "",
                    "type": 1
                },
                {
                    "paragraph": "酒诰：",
                    "zhushu": "康叔监殷民，殷民化纣嗜酒，故以戒酒诰。嗜，市志反。"
                },
                {
                    "paragraph": "王若曰：明大命于妹邦，",
                    "zhushu": "周公以成王命诰康叔，顺其事而言之，欲令明施大教，命于妹国。妹，地名，纣所都朝歌以北是。王若，马本作成王若，曰：注云：言成王者，未闻也。俗儒以为成王骨节始成，故曰成王。或曰：以成王为少，成二圣之功，生号曰成王，没因为谥。卫贾以为戒成康叔以慎酒，成就人之道也，故曰成。此三者，吾无取焉。吾以为后录书者加之，未敢专从，故曰未闻也。妹邦，马云：妹邦，即收养之地。欲令，力呈反，下始令、勿令同。"
                },
                {
                    "paragraph": "乃穆考文王，肇国在西土。",
                    "zhushu": "父昭子穆，文王弟称穆。将言始国在西土，西土岐周之政，文王弟称穆。周自后稷而封为始祖。后稷生，不窋为昭，鞠陶为穆，公刘为昭，庆节为穆，黄仆为昭，羌弗为穆，毁揄为昭，公非为穆，髙圉为昭，亚圉为穆，诸盩为昭，大王为穆，王季为昭，文王为穆。故左传宫之奇云：大伯、虞仲，大王之昭也。虢仲、虢叔，王季之穆也。又富辰云：管蔡巳下十六国，文之昭也。昭一音韶，窋音竹律反，揄音以，盩音张流反，大并音泰。"
                },
                {
                    "paragraph": "厥诰毖庶邦庶士越少正、御事朝夕曰：祀兹酒。",
                    "zhushu": "文王其所告，慎众国众士于少正官御治事吏，朝夕敕之。惟𥙊祀而用此酒，不常饮。毖音秘。少，时照反。"
                },
                {
                    "paragraph": "惟天降命，肇我民，惟元祀。",
                    "zhushu": "惟天下教命，始令我民知作酒者惟为𥙊祀。为，于伪反，又下同。"
                },
                {
                    "paragraph": "天降威，我民用大乱丧德，亦罔非酒惟行。",
                    "zhushu": "天下威罚，使民乱德，亦无非以酒为行者。言酒本为𥙊祀，亦为乱行。惟行，下孟反，注及下注之行同。重言：天降威二本篇大诰。"
                },
                {
                    "paragraph": "越小大邦用丧，亦罔非酒惟辜。",
                    "zhushu": "于小大之国，所用丧亡，亦无不以酒为罪也。"
                },
                {
                    "paragraph": "文王诰教小子，有正有事，无彝酒。",
                    "zhushu": "小子，民之子孙也。正官治事，谓下群吏，教之皆无常饮酒。"
                },
                {
                    "paragraph": "越庶国饮惟祀，德将无醉。",
                    "zhushu": "于所治众国饮酒，惟当因𥙊祀，以德自将，无令至醉。"
                },
                {
                    "paragraph": "惟曰：我民迪小子，惟土物爱，厥心臧。",
                    "zhushu": "文王化我民，教道子孙，惟土地所生之物皆爱惜之，则其心善。"
                },
                {
                    "paragraph": "聪听祖考之彝训，越小大德，小子惟一",
                    "zhushu": "言子孙皆聪听父祖之常教，于小大之人皆念德，则子孙惟专一。"
                },
                {
                    "paragraph": "妹土，嗣尔股肱，纯其艺黍稷，奔走事厥考厥长，",
                    "zhushu": "今往，当使妹土之人，继汝股肱之教，为纯一之行。其当勤种黍稷，奔走事其父兄。长音丁丈反，下注长官诸侯之长同。"
                },
                {
                    "paragraph": "肇牵车牛远服贾，用孝养厥父母，",
                    "zhushu": "农功既毕，始牵车牛，载其所有，求易所无。远行贾卖，用其所得珍异，孝养其父母。贾，音古。养，羊亮反。"
                },
                {
                    "paragraph": "厥父母庆，自洗腆，致用酒。",
                    "zhushu": "其父母善子之行，子乃自絜厚致用酒养也。洗，先典反，马云：尽也。腆，他典反。"
                },
                {
                    "paragraph": "庶士有正，越庶伯君子，其尔典听朕教。",
                    "zhushu": "众伯、君子、长官、大夫，统众士，有正者，其汝常听我教，勿违犯。"
                },
                {
                    "paragraph": "尔大克羞耇惟君，尔乃饮食醉饱，",
                    "zhushu": "汝人能进老成人之道，则为君矣。如此，汝乃饮食醉饱之道。先戒群吏以听教，次戒康叔以君义。"
                },
                {
                    "paragraph": "丕惟曰：尔克永观省，作稽中德。",
                    "zhushu": "我大惟教汝曰：汝能长观省古道，为考中正之德，则君道成矣。省，息井反。"
                },
                {
                    "paragraph": "尔尚克羞馈祀，尔乃自介用逸。",
                    "zhushu": "能考中德，则汝庶几能进馈祀于祖考矣。能进馈祀，则汝乃能自大用逸之道。馈，其位反。"
                },
                {
                    "paragraph": "兹乃允惟王正事之臣，",
                    "zhushu": "汝能以进老成人为醉饱，考中德为用逸，则此乃信任王者正事之大臣。任，音壬。"
                },
                {
                    "paragraph": "兹亦惟天若元德，永不忘在王家。",
                    "zhushu": "言此非但正事之臣，亦惟天顺其大德而佑之，长不见忘在王家。"
                },
                {
                    "paragraph": "王曰：封！我西土棐徂邦君御事小子，尚克用文王教，不腆于酒，",
                    "zhushu": "我文王在西土，辅训往日国君及御洽事者，下民子孙，皆庶几能用上教。不厚于酒。言不常饮。"
                },
                {
                    "paragraph": "故我至于今，克受殷之命。",
                    "zhushu": "以不厚于酒，故我周家至于今能受殷王之命。"
                },
                {
                    "paragraph": "王曰：封！我闻惟曰：在昔殷先哲王，迪畏天，显小民，",
                    "zhushu": "闻之于古，殷先智王，谓汤，蹈道畏天，明著小民。"
                },
                {
                    "paragraph": "经德秉哲，自成汤咸至于帝乙。成王畏相，",
                    "zhushu": "能常德持智，从汤至帝乙，中间之王，犹保成其王道，畏敬辅相之臣，不敢为非。相，息亮反，注同。"
                },
                {
                    "paragraph": "惟御事，厥棐有恭，不敢自暇自逸，",
                    "zhushu": "惟殷御治事之臣，其辅佐畏相之君，有恭敬之德，不敢自宽暇。自逸䂊。暇，遐稼反。"
                },
                {
                    "paragraph": "矧曰其敢崇饮？",
                    "zhushu": "崇，聚也。自暇自逸犹不敢，况敢聚会饮酒乎。明无也。"
                },
                {
                    "paragraph": "越在外服，侯甸男卫邦伯，",
                    "zhushu": "于在外国，侯服、甸服、男服、卫服、国伯，诸侯之长，言皆化汤畏相之德。"
                },
                {
                    "paragraph": "越在内服百僚庶尹惟亚，惟服宗工，",
                    "zhushu": "于在内服治事，百官众正及次大夫，服事尊官，亦不自逸。"
                },
                {
                    "paragraph": "越百姓里居，",
                    "zhushu": "于百官族姓、及卿大夫致仕居田里者。"
                },
                {
                    "paragraph": "罔敢湎于酒。不惟不敢，亦不暇，",
                    "zhushu": "自外服至里居，皆无敢沈湎于酒，非徒不敢志在助君敬法，亦不暇饮酒。湎，面善反。"
                },
                {
                    "paragraph": "惟助成王德显，越尹人祗辟。",
                    "zhushu": "所以不暇饮酒，惟助其君成王道，明其德。于正人之道，必正身，敬法，其身正，不令而行。辟，扶亦反。"
                },
                {
                    "paragraph": "我闻亦惟曰：在今后嗣王，酣身",
                    "zhushu": "嗣王，纣也。酣乐其身，不忧政事。酣，户甘反。乐音洛。"
                },
                {
                    "paragraph": "厥命，罔显于民。祗保越怨不易。",
                    "zhushu": "言纣暴虐，施其政令于民，无显明之德，所敬所安，皆在于怨，不可变易。易，如字，马以豉反。"
                },
                {
                    "paragraph": "诞惟厥纵淫泆于非彝，用燕丧威仪，民罔不䀌伤心。",
                    "zhushu": "纣大，惟其纵淫泆于非常，用燕安丧其威仪，民无不䀌然痛伤其心。纵，子用反，注同。泆音溢，又作逸，亦作佚。衋，许力反。"
                },
                {
                    "paragraph": "惟荒腆于酒，不惟自息乃逸。",
                    "zhushu": "言纣大厚于酒，昼夜不念自息，乃过差。差，初佳反，又初卖反。"
                },
                {
                    "paragraph": "厥心疾很，不克畏死，",
                    "zhushu": "纣疾很其心，不能畏死，言无忌惮。很，胡恳反。"
                },
                {
                    "paragraph": "辜在商邑，越殷国灭无罹。",
                    "zhushu": "纣聚罪人在都邑，而任之于殷，国灭亡，无忧惧。"
                },
                {
                    "paragraph": "弗惟德馨香祀登闻于天，诞惟民怨，",
                    "zhushu": "纣不念发闻其德，使祀见享，升闻于天，大行淫虐，惟为民所怨咨。重意：弗惟德馨香，祀登闻于天。君陈至治，馨香感于神明。吕刑：罔有馨香德，刑发闻惟腥。"
                },
                {
                    "paragraph": "庶群自酒，腥闻在上，故天降丧于殷，罔爱于殷，惟逸。",
                    "zhushu": "纣众群臣用酒，沈荒腥秽，闻在上天，故天下丧亡于殷，无爱于殷。惟以纣奢逸，故。闻音问。"
                },
                {
                    "paragraph": "天非虐，惟民自速辜。",
                    "zhushu": "言凡为天所亡，天非虐民，惟民行恶自召罪。"
                },
                {
                    "paragraph": "王曰：封，予不惟若兹多诰。",
                    "zhushu": "我不惟若此，多诰汝，我亲行之。"
                },
                {
                    "paragraph": "古人有言曰：人无于水监，当于民监。",
                    "zhushu": "古圣贤有言：人无于水监，当于民监。视水见己形，视民行事见吉凶。监，工陷反，下及注同。重言：古人有言曰四本篇泰誓牧誓。秦誓。"
                },
                {
                    "paragraph": "今惟殷坠厥命，我其可不大监抚于时？",
                    "zhushu": "今惟殷纣无道，坠失天命，我其可不大视此为戒，抚安天下于是。"
                },
                {
                    "paragraph": "予惟曰：汝劼毖殷献臣",
                    "zhushu": "劼，固也。我惟告汝曰：汝当固慎殷之善臣，信用之。劼，苦八反。"
                },
                {
                    "paragraph": "侯、甸、男、卫、矧、太史友、内史友。",
                    "zhushu": "侯、甸、男、卫之国，当慎接之，况太史、内史掌国典法，所宾友乎？重言：侯、甸、男、卫三本篇二。康王之诰一。又康诰：侯、甸、男、邦、采、卫。"
                },
                {
                    "paragraph": "越献臣百宗工，矧惟尔事服休服采",
                    "zhushu": "于善臣百尊官，不可不慎，况汝身事服行美道，服事治民乎？"
                },
                {
                    "paragraph": "矧，惟若畴圻父，薄违农父，",
                    "zhushu": "圻父司马，农父司徒。身事且宜敬慎，况所顺畴咨之司马乎？况能迫回万民之司徒乎？言任大。圻，巨依反。父音甫。薄，蒲各反，徐又扶各反。违，如字，徐音回，马云：违，行也。"
                },
                {
                    "paragraph": "若保宏父定辟，矧汝刚制于酒。",
                    "zhushu": "宏，大也。宏父司空，当顺安之。司马、司徒、司空，列国诸侯三卿。慎择其人而任之，则君道定，况汝刚断于酒乎？辟，必亦反。断，丁乱反。"
                },
                {
                    "paragraph": "厥或诰曰：群饮，汝勿佚，",
                    "zhushu": "其有诰汝曰：民群聚饮酒，不用上命，则汝收捕之，勿令失也。佚音逸。"
                },
                {
                    "paragraph": "尽执拘以归于周，予其杀。",
                    "zhushu": "尽执拘群饮酒者以归于京师，我其择罪重者而杀之。尽，子忍反。"
                },
                {
                    "paragraph": "又惟殷之迪诸臣，惟工乃湎于酒，勿庸杀之，",
                    "zhushu": "又惟殷家蹈恶俗诸臣，惟众官化纣日久，乃沈湎于酒，勿用法杀之。恶，乌各反。"
                },
                {
                    "paragraph": "姑惟教之。有斯明享，",
                    "zhushu": "以其渐染恶俗，故必三由法令，且惟教之，则汝有此明训以享国。三，息暂反，又如字。"
                },
                {
                    "paragraph": "乃不用我教辞。惟我一人弗恤，弗蠲乃事，时同于杀。",
                    "zhushu": "汝若忽怠，不用我教辞，惟我一人不忧，汝乃不㓗汝政事，是汝同于见杀之罪。"
                },
                {
                    "paragraph": "王曰：封，汝典听朕毖，",
                    "zhushu": "汝当常听，念我所慎，而笃行之。"
                },
                {
                    "paragraph": "勿辩乃司民湎于酒。",
                    "zhushu": "辩，使也。勿使汝主民之吏湎于酒。言当正身以帅民。"
                }
            ]
        },
        {
            "name": "周书梓材第十三",
            "paragraphs": [
                {
                    "paragraph": "周书梓材第十三",
                    "zhushu": "",
                    "type": 1
                },
                {
                    "paragraph": "梓材：",
                    "zhushu": "告康叔以为政之道，亦如梓人治材。梓，音子，本亦作杍。马云：古作梓字。治木器曰梓，治土器曰陶，治金器曰冶。"
                },
                {
                    "paragraph": "王曰：封，以厥庶民暨厥臣，达大家，",
                    "zhushu": "言当用其众人之贤者与其小臣之良者，以通达卿大夫及都家之政于国。暨，其器反。"
                },
                {
                    "paragraph": "以厥臣达王惟邦君。",
                    "zhushu": "汝当信用其臣，以通王教于民。言通民事于国，通王教于民，惟乃国君之道。"
                },
                {
                    "paragraph": "汝若恒越曰：我有师师，",
                    "zhushu": "汝为君道使顺常。于是曰：我有典常之师，可师法。"
                },
                {
                    "paragraph": "司徒、司马、司空、尹旅。曰：予罔厉杀人。",
                    "zhushu": "言国之三卿、正官、众大夫皆顺典常，而曰我无厉虐杀人之事，如此则善矣。重言：司徒至尹旅立政。牧誓作亚旅。"
                },
                {
                    "paragraph": "亦厥君先敬劳，肆徂厥敬劳。",
                    "zhushu": "亦其为君之道，当先敬劳民，故汝往治民，必敬劳来之。劳，力报反，下同。来，力代反。"
                },
                {
                    "paragraph": "肆往，奸宄、杀人、历人、宥；",
                    "zhushu": "以民当敬劳之故，汝往之国，又当详察奸宄之人，及杀人贼所过历之人，有所宽宥，亦所以敬劳之。宄。音轨。"
                },
                {
                    "paragraph": "肆亦见厥君事，戕败人宥。",
                    "zhushu": "听讼折狱，当务从宽恕。故往治民，亦当见其为君之事。察民以过误残败人者，当宽宥之。见，如字，徐贤遍反。戕，徐在羊反，又七良反，马云：残也。折，之舌反。"
                },
                {
                    "paragraph": "王启监，厥乱为民，",
                    "zhushu": "言王者开置监官，其治为民，不可不勉。监，工暂反，刘工衔反，下同。为，于伪反，注同。治，直吏反。"
                },
                {
                    "paragraph": "曰：无胥戕，无胥虐，至于敬寡，至于属妇，合由以容。",
                    "zhushu": "当教民无得相残伤，相虐杀，至于敬养寡弱，至于存恤妾妇，和合其教，用大道以容之，无令见𡨚枉属。妇，上音蜀，妾之事妻也。令，力呈反，篇末同。𡨚，纡元反，一本作以𡨚。"
                },
                {
                    "paragraph": "王其效邦君，越御事：厥命曷以",
                    "zhushu": "王者其效实国君及于御治事者，知其教命所施何用，不可不勤。重言：越御事二后见洛诰。"
                },
                {
                    "paragraph": "引养引恬。自古王若兹，监罔攸辟。",
                    "zhushu": "能长养民，长安民，用古王道如此。监无所复，罪当矜之。恬，田廉反。辟，扶亦反。"
                },
                {
                    "paragraph": "惟曰：若稽田，既勤敷菑，惟其陈修，为厥疆畎。",
                    "zhushu": "言为君监民，惟若农夫之考田，巳劳力布发之，惟其陈列修治，为其疆畔畎垄，然后功成，以喻教化。菑，侧其反。畎，工犬反。"
                },
                {
                    "paragraph": "若作室家，既勤垣墉，惟其涂墍茨；",
                    "zhushu": "如人为室家，巳勤正垣墙，惟其当涂，墍茨盖之。垣音袁。墉音庸。马云：卑曰垣，髙曰墉。墍，徐许既反，说文云：仰涂。广雅云：涂也。马云：垩色。一音故爱反。茨，徐在私反。"
                },
                {
                    "paragraph": "若作梓材，既勤朴斲，惟其涂丹雘。",
                    "zhushu": "为政之术，如梓人治材为器，巳劳力朴，治㓸削，惟其当涂以漆，丹以朱而后成。以言教化亦须礼义然后治。朴，普角反，马云：未成器也。斲，丁角反。雘，枉略反，徐乌郭反，马云：善丹也。说文云：读与靃同也。又一郭反，字林音同。"
                },
                {
                    "paragraph": "今王惟曰：先王既勤，用明德，怀为夹，",
                    "zhushu": "言文武巳勤用明德，怀远为近，汝治国当法之。夹，音协，近也。"
                },
                {
                    "paragraph": "庶邦，享作，兄弟方来，亦既用明德？",
                    "zhushu": "众国朝享于王，又亲仁善邻为兄弟之国万万，皆来宾服，亦巳奉用先王之明德。朝，直遥反。"
                },
                {
                    "paragraph": "后式典集，庶邦丕享。",
                    "zhushu": "君天下能用常法，则和集众国，大来朝享。"
                },
                {
                    "paragraph": "皇天既付中国民，越厥疆土于先王。肆",
                    "zhushu": "大天巳付周家治中国民矣，能远拓其界壤，则于先王之道遂大。付如字，马本作附。拓音托。"
                },
                {
                    "paragraph": "王惟德用，和怿先后迷民，用怿先王受命，",
                    "zhushu": "今王惟用德和悦先后天下迷愚之民。先后，谓教训所以悦先王受命之义。怿音亦，字又作斁，下同。先，悉荐反，注同。"
                },
                {
                    "paragraph": "巳，若兹监！惟曰欲至于万年，惟王",
                    "zhushu": "为监所行巳如此所陈法，则我周家惟欲使至于万年，承奉王室。监，古陷反。为，于威反。"
                },
                {
                    "paragraph": "子子孙孙永保民。",
                    "zhushu": "又欲令其子孙累世长居国以安民。"
                }
            ]
        },
        {
            "name": "周书召诰第十四",
            "paragraphs": [
                {
                    "paragraph": "周书召诰第十四",
                    "zhushu": "",
                    "type": 1
                },
                {
                    "paragraph": "成王在丰，欲宅洛邑，",
                    "zhushu": "成王克商，迁九鼎于洛邑，欲以为都，故成王居焉。"
                },
                {
                    "paragraph": "使召公先相宅，",
                    "zhushu": "相所居而卜之，遂以陈戒。召，时照反。相，息亮反，下注同。"
                },
                {
                    "paragraph": "作召诰。召诰",
                    "zhushu": "召公以成王新即政，因相宅以作诰。"
                },
                {
                    "paragraph": "惟二月既望，",
                    "zhushu": "周公摄政七年二月十五日，日月相望，因纪之。"
                },
                {
                    "paragraph": "越六日乙未，王朝步自周，则至于丰。",
                    "zhushu": "于巳望后六日、二十一日，成王朝行，从镐京，则至于丰，以迁都之事告文王庙。告文王，则武王可知，以祖见考。镐，胡老反。见，肾遍反，下不见同。重言：王朝步自周，则至于丰。三武成本篇、毕命二篇无则字。"
                },
                {
                    "paragraph": "惟太保先周公相宅，",
                    "zhushu": "太保，三公，官名，召公也。召公于周公前相视洛，居周公后往。先，悉荐反，又如字。"
                },
                {
                    "paragraph": "越若来三月，惟丙午朏。越三日戊申，太保朝至于洛，卜宅。",
                    "zhushu": "朏，明也。月三日，明生之名于顺来。三月丙午，朏于朏三日，三月五日。召公早朝，至于洛邑，相卜所居。朏，芳尾反，又普没反，徐又芳愤反。重意：三月惟丙午，朏毕命。六月庚午，朏〇，太保朝至于洛。洛诰：朝至于洛师。"
                },
                {
                    "paragraph": "厥既得卜，则经营。",
                    "zhushu": "其巳得吉卜，则经营规度城郭、郊庙、朝市之位处。度，待洛反。朝，直遥反。处，昌虑反。"
                },
                {
                    "paragraph": "越三日庚戌，太保乃以庶殷攻位于洛汭。越五日甲寅，位成。",
                    "zhushu": "于戊申三日庚戌，以众殷之民治都邑之位于洛水北，今河南城也。于庚戌五日，所治之位皆成。言众殷，本其所自来。汭，如锐反。"
                },
                {
                    "paragraph": "若翼日乙卯，周公朝至于洛，",
                    "zhushu": "周公顺位，成之，明日而朝，至于洛汭。"
                },
                {
                    "paragraph": "则达观于新邑营。",
                    "zhushu": "周公通达观新邑所营，言周徧。"
                },
                {
                    "paragraph": "越三日丁巳，用牲于郊，牛二。",
                    "zhushu": "于乙卯三日，用牲告，立郊位于天，以后稷配，故二牛。后稷贬于天，有羊、豕，羊、豕不见可知。"
                },
                {
                    "paragraph": "越翼日戊午，乃社于新邑，牛一、羊一、豕一。",
                    "zhushu": "告立社稷之位，用太牢也。共工氏子曰句龙，能平水土，祀以为社。周祖后稷，能殖百谷，祀以为稷。社稷共牢。共音恭。句，故侯反。"
                },
                {
                    "paragraph": "越七日甲子，周公乃朝用书，命庶殷侯、甸、男邦伯，",
                    "zhushu": "于戊午七日甲子，是时诸侯皆会，故，周公乃昧爽，以赋功属役，书命众殷侯甸男服之邦伯，使就功。邦伯、方伯，即州牧也。属音烛。"
                },
                {
                    "paragraph": "厥既命殷庶，庶殷丕作。",
                    "zhushu": "其巳，命殷众，众殷之民大作言劝事。"
                },
                {
                    "paragraph": "太保，乃以庶邦蒙君出取币，乃复入",
                    "zhushu": "诸侯公卿并觐于王，王与周公俱至。文不见王，无事，召公与诸侯出取币。欲因大会显周公。复，扶又反。"
                },
                {
                    "paragraph": "锡周公曰：拜手稽首，旅王若公，",
                    "zhushu": "召公以币入，称成王命赐周公，曰：敢拜手稽首。陈王所宜，顺周公之事。重言：拜手稽首四。本篇二，立政篇二。"
                },
                {
                    "paragraph": "诰告庶殷越自乃御事：",
                    "zhushu": "召公指戒成王，而以众殷诸侯，于自乃御治事为辞，谦也。诸侯在，故托焉。"
                },
                {
                    "paragraph": "呜呼！皇天上帝，改厥元子，兹大国殷之命，",
                    "zhushu": "叹皇天，改其太子。此大国殷之命。言纣虽为天所太子，无道犹改之，言不可不慎。"
                },
                {
                    "paragraph": "惟王受命，无疆惟休，亦无疆惟恤。",
                    "zhushu": "所以戒成王，天改殷命，惟王受之，乃无穷。惟美亦无穷，惟当忧之。重意：受命无疆惟休。君奭我受命无疆惟休，太甲实万世无疆之休。"
                },
                {
                    "paragraph": "呜呼！曷其奈何弗敬？",
                    "zhushu": "何其奈何？不忧敬之，欲其行敬。重言：曷其奈何弗敬二前见五子之歌，无曷其二字。"
                },
                {
                    "paragraph": "天既遐终大邦殷之命？兹殷多先哲王在天，",
                    "zhushu": "言天巳远终殷命，此殷多先智王，精神在天，不能救者，以纣不行敬故。"
                },
                {
                    "paragraph": "越厥后王后民，兹服厥命。",
                    "zhushu": "于其后王，后民，谓先智王之后。继世君臣比服其命。言不恭。"
                },
                {
                    "paragraph": "厥终，智藏𣨛在，",
                    "zhushu": "其终，后王之终，谓纣也。贤智隠藏，𣨛病者在位，言无良臣。瘝，工颜反。"
                },
                {
                    "paragraph": "夫知保抱，携持厥妇子，以哀𦯈天，徂厥亡，出执。",
                    "zhushu": "言困于虐政，夫知保抱其子，携持其妻，以哀号呼天，告𡨚无辜，往其逃亡，出见执杀，无地自容，所以穷夫。知并如字，注同。𦯈音喻，呼也。号，户髙反。"
                },
                {
                    "paragraph": "呜呼！天亦哀于四方民，其眷命用懋。",
                    "zhushu": "民哀呼天，天亦哀之。其顾视天下有德者命，用勉敬者为民主。"
                },
                {
                    "paragraph": "王其疾敬德。相古先民有夏，",
                    "zhushu": "言王当疾行敬德，视古先民有夏之王，以为法戒之。"
                },
                {
                    "paragraph": "天迪从子保，面稽天若，今时，既坠厥命。",
                    "zhushu": "夏禹能敬德，天道从而子安之，禹亦面考天心而顺之。今是桀弃禹之道，天巳坠其王命。重言：面稽天若今时既坠厥命。二见下文。"
                },
                {
                    "paragraph": "今相有殷，",
                    "zhushu": "次复观有殷。"
                },
                {
                    "paragraph": "天迪格保，面稽天若，",
                    "zhushu": "言天道所以至于保安汤者，亦如禹。"
                },
                {
                    "paragraph": "今时，既坠厥命。",
                    "zhushu": "坠其王命。"
                },
                {
                    "paragraph": "今冲子嗣，则无遗寿。耇",
                    "zhushu": "童子言成王少嗣位治政，无遗弃。老成人之言，欲其法之。少，诗照反。"
                },
                {
                    "paragraph": "曰其稽我古人之德？矧曰其有能稽谋自天？",
                    "zhushu": "冲子，成王其考行古人之德则善矣，况曰其有能考谋从天道乎？言至善。"
                },
                {
                    "paragraph": "呜呼！有王虽小，元子哉，其丕能諴于小民。今休，",
                    "zhushu": "召公叹曰：有成王虽少，而人为天所子；其大能和于小民，成今之美。勉之！諴音咸。"
                },
                {
                    "paragraph": "王不敢后，用顾畏于民碞，",
                    "zhushu": "王为政，当不敢后能用之士，必任之为先。碞，僭也。又当顾畏于下民，僭差礼义。能此二者，则德化立而美道成。碞，五咸反，徐又音吟。"
                },
                {
                    "paragraph": "王来绍上帝，自服于土中。",
                    "zhushu": "言王今来居洛邑，继天为治，躬自服行教化，于地势正中。治，直吏反，下为治、致治皆同。"
                },
                {
                    "paragraph": "旦曰：其作大邑，其自时配皇天，",
                    "zhushu": "称周公，言其为大邑于土中，其用是大邑配上天而为治。"
                },
                {
                    "paragraph": "毖祀于上下，其自时中乂。",
                    "zhushu": "为治当慎祀于天地，则其用是土中大致治。重言：其自时中乂。二见洛诰。"
                },
                {
                    "paragraph": "王厥有成命治民。今休，",
                    "zhushu": "用是土中致治，则王其有天之成命治民，今获太平之美。"
                },
                {
                    "paragraph": "王先服殷御事，比介于我有周御事，",
                    "zhushu": "召公既述周公所言，又自陈巳意，以终其戒。言当先服治殷家御事之臣，使比近于我有周治事之臣，必和恊乃可一比，毗志反，徐扶志反。近，附近之近。"
                },
                {
                    "paragraph": "节性惟日其迈。",
                    "zhushu": "和，比殷周之臣。时节其性，令不失中，则道化惟日其行。令，力呈反。"
                },
                {
                    "paragraph": "王敬作所，不可不敬德。",
                    "zhushu": "敬为所不可不敬之德，则下敬奉其命矣。"
                },
                {
                    "paragraph": "我不可不监于有夏，亦不可不监于有殷。",
                    "zhushu": "言王当视夏殷，法其历年，戒其不长。"
                },
                {
                    "paragraph": "我不敢知曰有夏服天命，惟有历年。",
                    "zhushu": "以能敬德故多历年数，我不敢独知，亦王所知。重言：我不敢知六。本篇四，君奭二〇，惟有历年二，见下文。"
                },
                {
                    "paragraph": "我不敢知曰不其延，惟不敬厥德，乃早坠厥命。",
                    "zhushu": "言桀不谋长久，惟以不敬其德，故乃早坠失其王命，亦王所知。"
                },
                {
                    "paragraph": "我不敢知曰有殷受天命，惟有历年。",
                    "zhushu": "夏言服，殷言受，明受而服行之，互相兼也。殷之贤王，犹夏之贤王，所以历年，亦王所知。"
                },
                {
                    "paragraph": "我不敢知曰不其延，惟不敬厥德，乃早坠厥命。",
                    "zhushu": "纣早坠其命，犹桀不敬其德，亦王所知。"
                },
                {
                    "paragraph": "今王嗣受厥命，我亦惟兹二国命，嗣若功，",
                    "zhushu": "其夏、殷也，继受其王命，亦惟当以此夏、殷长短之命为监戒，继顺其功德者而法则之。"
                },
                {
                    "paragraph": "王乃初服。呜呼！若生子罔不在厥初生，自贻哲命。",
                    "zhushu": "言王新即政，始服行教化，当如子之初生，习为善则善矣。自遗智命，无不在其初生，为政之道，亦犹是也。遗，唯季反。"
                },
                {
                    "paragraph": "今天其命哲，命吉凶，命历年。",
                    "zhushu": "今天制此三命，惟人所修。修敬德则有智，则常吉，则历年；为不敬德，则愚凶不长。虽说之，其实在人。"
                },
                {
                    "paragraph": "知今我初服宅新邑，肆惟王其疾敬德。",
                    "zhushu": "天巳知我王今初服政居新邑洛都，故惟王其当疾行敬德。"
                },
                {
                    "paragraph": "王其德之用，祈天永命。",
                    "zhushu": "言王当其德之用，求天长命以历年。重言：祈天永命。又见本篇末。"
                },
                {
                    "paragraph": "其惟王勿以小民淫用非彝，",
                    "zhushu": "勿用小民，过用非常，欲其重民秉常。"
                },
                {
                    "paragraph": "亦敢殄戮，用乂民。",
                    "zhushu": "亦当果敢，绝刑戮之道，用治民戒以慎罚。"
                },
                {
                    "paragraph": "若有功，其惟王位在德元，",
                    "zhushu": "顺行禹汤，所有成功，则其惟王居位，在德之首。"
                },
                {
                    "paragraph": "小民乃惟刑用于天下。越王显。",
                    "zhushu": "主在德元，则小民乃惟用法于天下。言治政于王，亦有光明。"
                },
                {
                    "paragraph": "上下勤恤。其曰：我受天命，丕若有夏历年，式勿替有殷历年。",
                    "zhushu": "言当君臣勤忧。敬德曰：我受天命，大顺有夏之多历年，勿用废有殷历年，庶几兼之。"
                },
                {
                    "paragraph": "欲王以小民，受天永命。",
                    "zhushu": "我欲王用小民，受天长命，言常有民。"
                },
                {
                    "paragraph": "拜手稽首曰：予小臣敢以王之雠民百君子，",
                    "zhushu": "拜手，首至手。稽首，首至地。尽礼致敬，以入其言。言我小臣，谦辞。敢以王之匹民。百君子，治民者非一人，言民在下，自上匹之。雠字或作酬。重言：拜手稽首四。本篇二。立政二。"
                },
                {
                    "paragraph": "越友民，保受王威命明德，",
                    "zhushu": "言与匹民百君子于友爱民者，共安受王之威命明德奉行之。"
                },
                {
                    "paragraph": "王末有成命，王亦显。",
                    "zhushu": "臣下安受王命，则王终有天成命，于王亦昭著。"
                },
                {
                    "paragraph": "我非敢勤，惟恭奉币，用供王能祈天永命。",
                    "zhushu": "言我非敢独勤而巳，惟恭敬奉其币帛，用供待王。能求天长命，将以庆王多福，必上下勤恤，乃与小民受天永命。奉如字，又芳孔反。供音恭，徐纪用反，注供待同。重言：祈天永命重见上文"
                }
            ]
        },
        {
            "name": "周书洛诰第十五",
            "paragraphs": [
                {
                    "paragraph": "周书洛诰第十五",
                    "zhushu": "",
                    "type": 1
                },
                {
                    "paragraph": "召公既相宅，周公往营成周，使来告卜，",
                    "zhushu": "召公先相宅卜之，周公自后至，经营作之。遣使以所卜吉兆逆告成王。相，息亮反，注及下同。使，所吏反，注遣使同。"
                },
                {
                    "paragraph": "作洛诰、洛诰。",
                    "zhushu": "既成洛邑，将致政成王，告以居洛之义。"
                },
                {
                    "paragraph": "周公拜手稽首曰：朕复子明辟。",
                    "zhushu": "周公尽礼致敬，言我复还明君之政于子。子，成王，年二十，成人，故必归政而退老。辟，必亦反。重言：周公拜手稽首二重。见篇末。"
                },
                {
                    "paragraph": "王如弗敢及，天基命定命，",
                    "zhushu": "如，往也。言王往曰幼少，不敢及知天始命周家安定天下之命，故己摄。少，诗照反。"
                },
                {
                    "paragraph": "予乃胤保大相东土，其基作民明辟。",
                    "zhushu": "我乃继文、武安天下之道，大相洛邑。其始为民，明君之治。治，直吏反。"
                },
                {
                    "paragraph": "予惟乙卯朝至于洛师，",
                    "zhushu": "致政在冬，本其春来至洛，众说始卜定都之意。重意朝至于洛师。召诰：太保朝至于洛。"
                },
                {
                    "paragraph": "我卜河朔黎水。我乃卜涧水东、𢓇水西，惟洛食。",
                    "zhushu": "我使人卜河北黎水，卜不吉。又卜涧、𢓇之间，南近洛，吉，今河南城也。卜必先墨画龟，然后灼之，兆顺食墨。河朔。朔，北也。𤄊，直连反。近，附近之近。"
                },
                {
                    "paragraph": "我又卜𢓇水东，亦惟洛食。伻来以图及献卜。",
                    "zhushu": "今洛阳也。将定下都，迁殷顽民，故并卜之。遣使以所卜地图及献所卜吉兆来告成王。伻，晋耕反，徐敷耕反，又甫耕反，下同。"
                },
                {
                    "paragraph": "王拜手稽首曰：公不敢不敬天之休，来相宅，其作周匹，休。",
                    "zhushu": "成王尊敬周公，答其拜手稽首而受其言，述而美之，言公不敢不敬。天之美来相宅，其作周以配天之美。重言：王拜手稽首，二太甲中一〇来相宅。二见篇末。"
                },
                {
                    "paragraph": "公既定宅，伻来，来视予卜休恒吉，我二人共贞。",
                    "zhushu": "言公前巳定宅，遣使来，来视我以所卜之美，常吉之居，我与公共正其美。贞，正也。马云：当也。"
                },
                {
                    "paragraph": "公其以予万亿年敬天之休。",
                    "zhushu": "公其当用我万亿年，敬天之美。十千为万，十万为亿。言久远。"
                },
                {
                    "paragraph": "拜手稽首诲言。",
                    "zhushu": "成王尽礼致敬于周公，求教诲之言。尽，子忍反。"
                },
                {
                    "paragraph": "周公曰：王肇称殷礼，祀于新邑，咸秩无文。",
                    "zhushu": "言王当始举殷家𥙊祀，以礼典祀于新邑，皆次秩不在礼文者而祀之。重言：咸秩无文，二见下文。"
                },
                {
                    "paragraph": "予齐百工，伻从王于周，予惟曰：庶有事。",
                    "zhushu": "我整齐百官，使从王于周，行其礼典。我惟曰：庶几有善政事。"
                },
                {
                    "paragraph": "今王即命曰：记功宗，以功作元祀。",
                    "zhushu": "今王就行王命于洛邑，曰：当记人之功。尊人亦当用功，大小为序。有大功则列大祀。谓功施于民者曰记。上音越，一音人实反。"
                },
                {
                    "paragraph": "惟命曰：汝受命笃弼，丕视功载，乃汝其悉自教工。",
                    "zhushu": "惟天命我周邦，汝受天命厚矣，当辅大天命，视群臣有功者记载之。乃汝新即政，其当尽自教，众官躬化之。"
                },
                {
                    "paragraph": "孺子其朋，孺子其朋，其往！",
                    "zhushu": "少子慎其朋党。少子慎其朋党。戒其自今巳往。"
                },
                {
                    "paragraph": "无若火始燄燄，厥攸灼，叙弗其绝。",
                    "zhushu": "言朋党败俗，所宜禁绝，无令若火始然，𦦨𦦨尚微，其所及灼然有次序，不其绝事，从微至著，防之宜以初。燄音艳。叙绝句，马读叙句字属下。令，力呈反。"
                },
                {
                    "paragraph": "厥若彝，及抚事如，予惟以在周工，",
                    "zhushu": "其顺常道及抚国事，如我所为，惟用在周之百官。"
                },
                {
                    "paragraph": "往新邑，伻向即有僚，明作有功，惇大成𥙿，汝永有辞。",
                    "zhushu": "往行政化于新邑，当使臣下各向就有官，明为有功，厚大成宽𥙿之德，则汝长有叹誉之辞于后世。向，许亮反，注同。惇，都昆反。"
                },
                {
                    "paragraph": "公曰：巳，汝惟冲子，惟终。",
                    "zhushu": "巳乎！汝惟童子嗣父祖之位，惟当终其美业。○重意。巳汝惟冲子。大诰：巳予惟小子。康诰：巳汝惟小子。"
                },
                {
                    "paragraph": "汝其敬识百辟享，亦识其有不享，享多仪，仪不及物，惟曰不享，",
                    "zhushu": "奉上谓之享。言汝为王，其当敬识百君诸侯之奉上者，亦识其有违上者。奉上之道多威仪，威仪不及礼物，惟曰不奉上。"
                },
                {
                    "paragraph": "惟不役志于享。凡民惟曰不享，惟事其爽侮。",
                    "zhushu": "言人君惟不役志于奉上，则凡人化之，惟曰不奉上矣。如此，则惟政事其差错侮慢不可治理。重言：凡民惟曰不二，重见多方。"
                },
                {
                    "paragraph": "享。乃惟孺子颁，朕不暇听。朕教汝于棐民彝，",
                    "zhushu": "我为政常若不暇，汝惟小子，当分取我之不暇而行之，听朕教汝于辅民之常而用之。颁音班，徐甫云反，马云：犹也。棐音匪，又芳鬼反。"
                },
                {
                    "paragraph": "汝乃是不蘉，乃时惟不永哉！",
                    "zhushu": "汝乃是不勉为政，汝是惟不可长哉！欲其必勉为可长。蘉，徐莫刚反，又武刚反，马云：勉也。"
                },
                {
                    "paragraph": "笃叙乃正父，罔不若予，不敢废乃命。",
                    "zhushu": "厚次序汝正父之道而行之，无不顺我所为，则天下不敢弃汝命，常奉之。"
                },
                {
                    "paragraph": "汝往敬哉，兹予其明农哉！彼𥙿我民，无远用戾。",
                    "zhushu": "汝往居新邑，敬行教化哉！如此，我其退老，明教农人以义哉！彼天下被宽𥙿之政，则我民无远用来。言皆来。被，皮寄反，又彼美反。重言：敬哉五。康诰二。本篇。蔡仲之命，君陈各一。"
                },
                {
                    "paragraph": "王若曰：公，明保予冲子。",
                    "zhushu": "成王顺周公意，请留之自辅，言公当明安我童子，不可去之。"
                },
                {
                    "paragraph": "公称丕显德，以予小子扬文武烈，",
                    "zhushu": "言公当留，举大明德，用我小子，褒扬文武之业而奉顺天。褒，薄谋反，切韵博毛反。"
                },
                {
                    "paragraph": "奉答天命，和恒四方民居师。",
                    "zhushu": "又当奉当天命，以和常四方之民，居处其众。"
                },
                {
                    "paragraph": "惇宗将礼，称秩元祀，咸秩无文。",
                    "zhushu": "厚尊大礼，举秩大祀，皆次秩。无礼文而宜在祀典者，凡此待公而行。重言：咸秩无文。二见上文。"
                },
                {
                    "paragraph": "惟公德明光于上下，勤施于四方，",
                    "zhushu": "言公明德光于天地，勤政施于四海万邦，四夷服仰公德而化之。"
                },
                {
                    "paragraph": "旁作穆穆，迓衡不迷，文武勤教，",
                    "zhushu": "四方旁来为敬，敬之道，以迎太平之政，不迷惑于文武所勤之教，言化洽。旁，步光反。迓，五嫁反，马、郑、王皆音鱼据反。"
                },
                {
                    "paragraph": "予冲子夙夜毖祀。",
                    "zhushu": "言政化由公而立，我童子徒早起夜寐，慎其𥙊祀而巳，无所能。毖音秘。"
                },
                {
                    "paragraph": "王曰：公功棐迪笃，罔不若时。",
                    "zhushu": "公之功，辅道我巳厚矣。天下无不顺，而是公之功。"
                },
                {
                    "paragraph": "王曰：公，予小子其退，即辟于周，命公后。",
                    "zhushu": "我小子退坐之后，便就君于周，命立公后，公当留佐我。"
                },
                {
                    "paragraph": "四方迪乱，未定于宗礼，亦未克敉公功。",
                    "zhushu": "言四方虽道治，犹未定于尊礼，礼未彰，是亦未能抚顺公之大功，明不可以去。敉，亡婢反。治，直吏反，下同。"
                },
                {
                    "paragraph": "迪将其后，监我士师工，",
                    "zhushu": "公留教道，将助我其今巳后之政，监笃我。政事，众官委任之。言监，古衔反，注同。"
                },
                {
                    "paragraph": "诞保文武受民，乱为四辅。",
                    "zhushu": "大安文武所受之民，治之为我四维之辅。明当依倚公。"
                },
                {
                    "paragraph": "王曰：公定，予往巳公功肃将祗欢，",
                    "zhushu": "公留以安定我。我从公言，往至洛邑巳矣。公功巳进大，天下咸敬乐公功。乐音洛。"
                },
                {
                    "paragraph": "公无困哉！我惟无斁其康事，公勿替刑，四方其世享。",
                    "zhushu": "公必留，无去以困我哉！我惟无厌其安天下事。公勿去以废法，则四方其世世享公之德。斁音亦。厌，于艳反。"
                },
                {
                    "paragraph": "周公拜手稽首曰：王命予来，承保乃文祖受命民。",
                    "zhushu": "拜而后言，许成王留，言王命我来承安汝文徳之祖文王所受命之民，是所以不得去。重言：周公拜手稽首二见篇首。"
                },
                {
                    "paragraph": "越乃光烈考武王，弘朕恭。",
                    "zhushu": "于汝大业之父武王，大使我恭奉其道，叙成王留己意。"
                },
                {
                    "paragraph": "孺子来相宅，其大惇典殷献民，",
                    "zhushu": "少子今所以来，相宅于洛邑，其大厚行典常于殷贤人。"
                },
                {
                    "paragraph": "乱为四方新辟，作周恭先。",
                    "zhushu": "言当治理天下，新其政化，为四方之新君，为周家见恭敬之主。后世所推先也。"
                },
                {
                    "paragraph": "曰其自时中乂，万邦咸休，惟王有成绩。",
                    "zhushu": "日：其当用是土中为治，使万国皆被羙德。如此，惟王乃有成功。重言：其自时中乂二前见召诰。○万邦咸休二后见冏命。"
                },
                {
                    "paragraph": "予旦以多子越御事，笃前人成烈，答其师，作周孚先。",
                    "zhushu": "我旦以众卿大夫于御治事之臣，厚率行先王成业，当其众心，为周家立信者之所推先。重言：越御事二。前见梓材。"
                },
                {
                    "paragraph": "考朕昭子刑，乃单文祖德。伻来毖殷，乃命寜。",
                    "zhushu": "我所成明子法，乃尽文祖之德，谓典礼也。所以居土中是文武，使己来慎教殷民，乃见命而安之。单音丹，马丁但反，信也。"
                },
                {
                    "paragraph": "予以秬鬯二卣。曰：明禋，拜手稽首，休享。",
                    "zhushu": "周公摄政七年，致太平，以黑黍酒二器，明㓗致敬，告文武以美享。既告而致政，成王留之。本说之。秬音巨。鬯，敕亮反，香酒也。卣，由手反，又音由，中樽也。禋音因。"
                },
                {
                    "paragraph": "予不敢宿，则禋于文王、武王。",
                    "zhushu": "言我见天下太平，则㓗告文武，不经宿。"
                },
                {
                    "paragraph": "惠笃叙，无有遘自疾，万年厌于乃德，殷乃引考。",
                    "zhushu": "汝为政，当顺典常，厚行之，使有次序，无有遇用患疾之道者，则天下万年厌于汝德，殷乃长成为周。遘，工豆反。厌，于艳反，注同，马云：厌，饫也。徐于廉反。"
                },
                {
                    "paragraph": "王伻殷乃承叙万年，其永观朕子怀德。",
                    "zhushu": "王使殷民上下相承有次序，则万年之道，民其长观我子孙而归其德矣。勉使终之。"
                },
                {
                    "paragraph": "戊辰，王在新邑，",
                    "zhushu": "成王既，受周公诰，遂就居洛邑，以十二月戊辰晦到王，在新邑。马孔绝句。"
                },
                {
                    "paragraph": "烝𥙊岁。文王骍牛一，武王骍牛一。王命作𠕋逸祝𠕋，惟告周公其后。",
                    "zhushu": "明月，夏之仲冬，始于新邑烝𥙊，故曰烝𥙊岁。古者褒德赏功，必于𥙊日，示不专也。特加文武各一牛，告曰：尊周公，立其后为鲁侯。烝，之承反，郑读王在新邑。烝骍，息营反。祝，之又反，一音之六反。"
                },
                {
                    "paragraph": "王宾，杀禋，咸格，王入太室祼。",
                    "zhushu": "王宾异周公杀牲精意以享文武，皆至其庙，亲告也。太室，清庙。祼鬯告神。王宾，绝句。杀禋绝句，一读连咸格，绝句。太室，马云：庙中之夹室。祼，官唤反。"
                },
                {
                    "paragraph": "王命周公后，作𠕋逸诰，",
                    "zhushu": "王为𠕋书，使史逸诰伯禽封命之书皆同。在烝𥙊日，周公拜前，鲁公拜后。"
                },
                {
                    "paragraph": "在十有二月。惟周公诞保文武受命，惟七年。",
                    "zhushu": "言周公摄政，尽此十二月，大安，文、武受命之事。惟七年天下太平。自戊辰以下，史所终述受命绝句，马同。惟七年，周公摄政，七年天下太平，马同。郑云：文王、武王受命及周公居摄，皆七年。"
                }
            ]
        },
        {
            "name": "周书多士第十六",
            "paragraphs": [
                {
                    "paragraph": "周书多士第十六",
                    "zhushu": "",
                    "type": 1
                },
                {
                    "paragraph": "成周既成，",
                    "zhushu": "洛阳。下都。"
                },
                {
                    "paragraph": "迁殷顽民。",
                    "zhushu": "殷大夫士心不则德义之经，故徙近王都教诲之。不则，如字，或作测，非。近，附近之近。"
                },
                {
                    "paragraph": "周公以王命诰，",
                    "zhushu": "称成王命，告令之。"
                },
                {
                    "paragraph": "作多士。多士。",
                    "zhushu": "所告者即众土，故以名篇。"
                },
                {
                    "paragraph": "惟三月，周公初于新邑洛用告商王士。",
                    "zhushu": "周公致政，明年三月，始于新邑洛，用王命诰商王之众上。"
                },
                {
                    "paragraph": "王若曰：尔殷遗多士，",
                    "zhushu": "顺其事，称以告殷。遗余众士，所顺在下。"
                },
                {
                    "paragraph": "弗吊旻天大降丧于殷。",
                    "zhushu": "称天以愍下，言愍道至者，殷道不至，故旻天下丧亡于殷。吊音的。旻天上闵巾反，仁覆愍下谓之旻。马云：秋曰旻天。秋，杀也。方言降丧，故称旻天也。愍，眉陨反。丧，息浪反。重言：弗吊三。前见大诰，后见君奭。"
                },
                {
                    "paragraph": "我有周佑命，将天明威，",
                    "zhushu": "言我有周受天佑助之命，故得奉天明威。"
                },
                {
                    "paragraph": "致王罚敕，殷命终于帝。",
                    "zhushu": "天命周，致王者之诛罚，正黜殷命，终周于帝王。"
                },
                {
                    "paragraph": "肆尔多士，非我小国，敢弋殷命？",
                    "zhushu": "天佑我，故汝众士臣服我。弋，取也。非我敢取殷王命乃天命。弋，徐音翼，马本作翼，义同。"
                },
                {
                    "paragraph": "惟天不𢌿，允罔，固乱弼我，我其敢求位！",
                    "zhushu": "惟天不与信，无坚固治者，故辅佐我。我其敢求天位乎？治，直吏反。𢌿，必利反，下同。重言：惟天不𢌿。二见本篇。"
                },
                {
                    "paragraph": "惟帝不𢌿，惟我下民秉为，惟天明畏。",
                    "zhushu": "惟天不与纣，惟我周家下民，秉心为我，皆是天明德可畏之效。为，于伪反。畏如字，一音威。重言：天明畏三。前见皐陶谟大诰。"
                },
                {
                    "paragraph": "我闻曰：上帝引逸，有夏不适逸，则惟帝降格，",
                    "zhushu": "言上天欲民长逸乐，有夏桀为政，不之逸乐，故天下至戒以谴告之。乐音洛，下同。谴，弃战反。"
                },
                {
                    "paragraph": "向于时夏，弗克庸帝，大淫泆有辞。",
                    "zhushu": "天下至戒，是向于时夏，不背弃。桀不能用天戒，大为过逸之行，有恶辞闻于世。向，许亮反。于时夏，绝句。马以时字绝句。泆音逸，又作佾，注同。马本作屑，云：过也。背音佩。行，下孟反。"
                },
                {
                    "paragraph": "惟时天罔念闻，厥惟废元命，降致罚。",
                    "zhushu": "惟是桀恶有辞，故天无所念，闻言不佑，其惟废其大命，下致天罚。"
                },
                {
                    "paragraph": "乃命尔先祖成汤革夏，俊民甸四方。",
                    "zhushu": "天命汤更代夏，用其贤人治四方。甸，徒遍反。"
                },
                {
                    "paragraph": "自成汤至于帝乙，罔不明德恤祀。",
                    "zhushu": "自帝乙以上，无不显用有德，忧念齐敬，奉其𥙊祀。言能保宗庙社稷。上，时掌反。齐，侧皆反。"
                },
                {
                    "paragraph": "亦惟天丕建，保乂有殷，殷王亦罔敢失帝，罔不配天，其泽。",
                    "zhushu": "汤既革夏，亦惟天大立，安治于殷。殷家诸王皆能忧念𥙊祀，无敢失天道者，故无不配天布其德泽。"
                },
                {
                    "paragraph": "在今后嗣王诞罔显于天，矧曰其有听念于先王勤家，",
                    "zhushu": "后嗣王纣，大无明于天，道行昏虐，天且忽之，况曰其有听念先祖，勤劳国家之事乎？"
                },
                {
                    "paragraph": "诞淫厥泆，罔顾于天显民祗。",
                    "zhushu": "言纣大过，其过无顾于天，无能明人为敬，暴乱甚。"
                },
                {
                    "paragraph": "惟时上帝不保，降若兹大丧。",
                    "zhushu": "惟是纣恶，天不安之，故下若此大丧亡之诛。丧，息浪反。"
                },
                {
                    "paragraph": "惟天不𢌿，不明厥德。凡四方小大邦丧，罔非有辞于罚。",
                    "zhushu": "惟天不与不明其德者，故凡四方小大国丧灭，无非有辞。于天所罚，言皆有暗乱之辞。重言：惟天不𢌿二见篇首。"
                },
                {
                    "paragraph": "王若曰：尔殷多士，今惟我周王丕灵承帝事，",
                    "zhushu": "周王，文。武也。大神奉天事，言明德恤祀。重意，今惟我周王丕灵承帝事多方，惟我周王，灵承于旅。"
                },
                {
                    "paragraph": "有命曰割殷，告敕于帝。",
                    "zhushu": "天有命，命周割绝殷命。告正于天，谓既克纣。柴于牧野，告天不顿兵伤士。"
                },
                {
                    "paragraph": "惟我事不贰适，惟尔王家我适。",
                    "zhushu": "言天下事巳之我周矣，不贰之佗，惟汝殷王家巳之我，不复有变。复，扶又反。"
                },
                {
                    "paragraph": "予其曰：惟尔洪无度，我不尔动，自乃邑。",
                    "zhushu": "我其曰：惟汝大无法度，谓纣无道，我不先动诛汝，乱从汝邑起。言自召祸。"
                },
                {
                    "paragraph": "予亦念天即于殷大戾，肆不正。",
                    "zhushu": "我亦念天就于殷大罪而加诛者，故以纣不能正身念法。"
                },
                {
                    "paragraph": "王曰：猷告尔多士，予惟时其迁居西尔，",
                    "zhushu": "以道告汝众士，我惟汝未达德义，是以徙居西汝于洛邑，教诲汝。"
                },
                {
                    "paragraph": "非我一人奉德不康寜，时惟天命，",
                    "zhushu": "我徙汝，非我天子奉德，不能使民安之，是惟天命宜然。重言：时惟天命二见下文。"
                },
                {
                    "paragraph": "无违。朕不敢有后，无我怨。",
                    "zhushu": "汝无违命，我亦不敢有后诛，汝无怨我。"
                },
                {
                    "paragraph": "惟尔知，惟殷先人有𠕋有典，殷革夏命。",
                    "zhushu": "言汝所亲知殷先世有𠕋书典籍，说殷改夏王命之意。"
                },
                {
                    "paragraph": "今尔又曰：夏迪简在王庭，有服在百僚。",
                    "zhushu": "简，大也。今汝又曰：夏之众士，蹈道者大。在殷，王庭有服，职在百官。言见任用。重意，夏，迪简在王庭，有服在百僚。多方。迪简在王庭，尚尔事，有服在大僚。"
                },
                {
                    "paragraph": "予一人，惟听用德。肆予敢求尔于天邑商。",
                    "zhushu": "言我周亦法殷家，惟听用有德，故我敢求汝于大邑商，将任用之。"
                },
                {
                    "paragraph": "予惟率肆矜尔。非予罪，时惟天命。",
                    "zhushu": "惟我循殷故事，怜愍汝，故徙教汝，非我罪咎，是惟天命。重言：时惟天命。上文。"
                },
                {
                    "paragraph": "王曰：多士，昔朕来自奄，予大降尔四国民命。",
                    "zhushu": "昔我来从奄，谓先诛三监，后伐奄。淮夷民命，谓君也。天下汝民命，谓诛四国君。重意，予大降尔四国民命多方，我惟大降尔四国民命。"
                },
                {
                    "paragraph": "我乃明致天罚，移尔遐逖，比事臣我宗，多逊。",
                    "zhushu": "四国君叛逆，我下其命，乃所以明致天罚。今移徙汝于洛邑，使汝远于恶俗，比近臣我宗周，多为顺道。逖，他历反。比，毗志反，注同。远，于万反。"
                },
                {
                    "paragraph": "王曰：告尔殷多士，今予惟不尔杀，予惟时命有申。",
                    "zhushu": "所以徙汝，是我不欲杀汝，故惟是教命申戒之。"
                },
                {
                    "paragraph": "今朕作大邑于兹洛，予惟四方，罔攸宾，",
                    "zhushu": "今我作此洛邑，以待四方，无有远近，无所宾外。宾如字，徐音殡，马云：却也。"
                },
                {
                    "paragraph": "亦惟尔多士攸服，奔走臣我，多逊。",
                    "zhushu": "非但待四方，亦惟汝众士，所当服行，奔走臣我，多为顺事。"
                },
                {
                    "paragraph": "尔乃尚有尔土，尔乃尚寜干止。",
                    "zhushu": "汝多为顺事，乃庶几还有汝本土，乃庶几安汝故事止居，以反所生诱之。"
                },
                {
                    "paragraph": "尔克敬，天惟𢌿矜尔，",
                    "zhushu": "汝能敬行顺事，则为天所与，为天所怜。重言：天惟𢌿矜尔，立后见多方。"
                },
                {
                    "paragraph": "尔不克敬，尔不啻不有尔土，予亦致天之罚于尔躬。",
                    "zhushu": "汝不能敬慎，其罚深重，不但不得还本土而巳，我亦致天罚于汝身。言刑杀。啻，始豉反，徐本作商，音同。下篇放此。重意。予亦致天之罚于尔躬多方，我则致天之罚。汤誓：致天之罚。"
                },
                {
                    "paragraph": "今尔惟时宅尔邑，继尔居，尔厥有干有年于兹洛。",
                    "zhushu": "今汝惟是敬顺居汝邑，继汝所当居为，则汝其有安事，有丰年于此洛邑。言由洛修善，得还本土，有干有年。"
                },
                {
                    "paragraph": "尔小子乃兴，从尔迁。",
                    "zhushu": "汝能敬则子孙乃起，从汝化而迁善。"
                },
                {
                    "paragraph": "王曰又曰：时予，乃或言尔攸居。",
                    "zhushu": "言汝众士当是我，勿非我也。我乃有教诲之言，则汝所当居行。"
                }
            ]
        },
        {
            "name": "周书无逸第十七",
            "paragraphs": [
                {
                    "paragraph": "周书无逸第十七",
                    "zhushu": "",
                    "type": 1
                },
                {
                    "paragraph": "周公作无逸。",
                    "zhushu": "中人之性好逸豫，故戒以无逸。好，呼报反。"
                },
                {
                    "paragraph": "无逸。",
                    "zhushu": "成王即政，恐其逸豫，故以所戒名篇。"
                },
                {
                    "paragraph": "周公曰：呜呼！君子所其无逸。",
                    "zhushu": "叹美君子之道，所在念德，其无逸豫。君子且犹然，况王者乎。"
                },
                {
                    "paragraph": "先知稼穑之艰难乃逸，则知小人之依。",
                    "zhushu": "稼穑，农夫之艰难，事先知之。乃谋逸豫，则知小人之所依怙。怙，音户。"
                },
                {
                    "paragraph": "相小人，厥父母勤劳稼穑，厥子乃不知稼穑之艰难，",
                    "zhushu": "视小人不孝者，其父母躬勤艰难，而子乃不知其劳。相，息亮反。重意厥父母止艰难。见大诰。"
                },
                {
                    "paragraph": "乃逸，乃谚，既诞，否则侮厥父母曰：昔之人无闻知。",
                    "zhushu": "小人之子既不知父母之劳，乃为逸豫游戏，乃叛谚不恭巳欺诞父母，不欺则轻侮其父母，曰：古老之人，无所闻知。谚音彦。"
                },
                {
                    "paragraph": "周公曰：呜呼！我闻曰，昔在殷王中宗，",
                    "zhushu": "太戊也。殷家中世，尊其德，故称宗。"
                },
                {
                    "paragraph": "严恭寅畏，天命自度，",
                    "zhushu": "言太戊严洛恭敬，畏天命，用法度。严如字，又鱼检反，注同，马作俨。"
                },
                {
                    "paragraph": "治民祗惧，不敢荒寜。",
                    "zhushu": "为政敬身，畏惧，不敢荒怠自安。治，直吏反。重言：不敢荒寜，重见下文。"
                },
                {
                    "paragraph": "肆中宗之享国七十有五年。",
                    "zhushu": "以敬畏之故，得寿考之福。"
                },
                {
                    "paragraph": "其在髙宗，时旧劳于外，爰暨小人。",
                    "zhushu": "武丁，其父小乙，使之久居民间，劳是稼穑，与小人出入同事。"
                },
                {
                    "paragraph": "作其即位，乃或亮阴，三年不言，",
                    "zhushu": "武丁起，其即王位。小乙死，乃有信默，三年不言。言孝行著。行，下孟反。重言：作其即位二，重见下文。"
                },
                {
                    "paragraph": "其惟不言，言乃雍。不敢荒寜，",
                    "zhushu": "在丧则其惟不言，丧毕发言，则天下和。亦法中宗，不敢荒怠自安。互注：记檀弓：子张问曰：书云：髙宗三年不言，言乃讙。有诸？仲尼曰：胡为其不然也？古者天子崩，王世子听于蒙宰三年。"
                },
                {
                    "paragraph": "嘉靖殷邦，至于小大，无时或怨。",
                    "zhushu": "善谋殷国，至于小大之政，人无是有怨者，言无非。"
                },
                {
                    "paragraph": "肆髙宗之享国五十有九年。",
                    "zhushu": "髙宗为政，小大无怨，故亦享国永年。"
                },
                {
                    "paragraph": "其在祖甲，不义惟王，旧为小人。",
                    "zhushu": "汤孙太甲，为王不义，久为小人之行，伊尹放之桐。"
                },
                {
                    "paragraph": "作其即位，爰知小人之依，能保惠于庶民，不敢侮鳏寡。",
                    "zhushu": "在桐三年，思集用光，起就王位。于是知小人之所依，依仁政，故能安顺于众民，不敢侮慢惸独。惸，求营反，字又作焭。重言：不敢侮鳏寡。三康诰一。"
                },
                {
                    "paragraph": "肆祖甲之享国三十有三年。",
                    "zhushu": "太甲亦以知小人之依，故得久年。此以德优劣，立年多少为先后，故祖甲在下。殷家亦祖其功，故称祖。"
                },
                {
                    "paragraph": "自时厥后立王，生则逸，",
                    "zhushu": "从是三三各承其后而立者生，则逸豫无度。重言：自时厥后二重，见下文。"
                },
                {
                    "paragraph": "生则逸，不知稼穑之艰难，",
                    "zhushu": "言与小人之子同其敝。"
                },
                {
                    "paragraph": "不闻小人之劳，惟耽乐之从。",
                    "zhushu": "过乐谓之耽，惟乐之从。言荒淫。耽，丁南反，注下同。乐音洛，注下同。"
                },
                {
                    "paragraph": "自时厥后亦罔或克寿，",
                    "zhushu": "以耽乐之故，从是其后亦无有能寿考。"
                },
                {
                    "paragraph": "或十年，或七八年，或五六年，或四三年。",
                    "zhushu": "髙者十年，下者三年。言逸乐之损寿。"
                },
                {
                    "paragraph": "周公曰：呜呼！厥亦惟我周，太王、王季克自抑畏。",
                    "zhushu": "大王，周公曾祖。王季，即祖。言皆能以义自抑，畏敬天命。将说文王，故本其父祖。"
                },
                {
                    "paragraph": "文王卑服，即康功田功。",
                    "zhushu": "文王节俭，卑其衣服，以就其安人之功。以就田功，以知稼穑之艰难。卑服，如字，马本作俾，使也。"
                },
                {
                    "paragraph": "徽柔懿恭，怀保小民，惠鲜鳏寡。",
                    "zhushu": "以羙道和民，故民怀之；以美政恭民，故民安之。又加惠鲜乏鳏寡之人，鲜，息浅反，注同。"
                },
                {
                    "paragraph": "自朝至于日中、𣅳，不遑暇食，用咸和万民。",
                    "zhushu": "从朝至日，昳不暇食，思虑政事用皆和万民。𣅳音侧，本又作仄。昳，田节反。"
                },
                {
                    "paragraph": "文王不敢盘于游田，以庶邦惟正之供。",
                    "zhushu": "文王不敢乐于游逸田猎，以众国所取法，则当以正道供待之故。供音恭。"
                },
                {
                    "paragraph": "文王受命惟中身，厥享国五十年。",
                    "zhushu": "文王九十七而终，中身即位时年四十七。言中身，举全数。"
                },
                {
                    "paragraph": "周公曰：呜呼！继自今嗣王，",
                    "zhushu": "继从今巳往，嗣世之王皆戒之。"
                },
                {
                    "paragraph": "则其无淫于观，于逸，于游，于田，以万民惟正之供。",
                    "zhushu": "所以无敢过于观游、逸豫、田猎者，用万民当惟正身以供待之故。"
                },
                {
                    "paragraph": "无皇曰：今日耽乐。乃非民攸训，非天攸若，时人丕则有愆。",
                    "zhushu": "无敢自暇，曰：惟今日乐，后日止。夫耽乐者，乃非所以教民，非所以顺天，是人则大有过矣。愆，起虔反。夫音扶。"
                },
                {
                    "paragraph": "无若殷王受之迷乱，酗于酒德哉！",
                    "zhushu": "以酒为凶谓之酗。言纣心迷政乱，以酗酒为德，戒嗣王无如之。酗，况付反。"
                },
                {
                    "paragraph": "周公曰：呜呼！我闻曰，古之人犹胥训告，胥保惠，胥教诲，",
                    "zhushu": "叹古之君臣，虽君明臣良，犹相道告，相安顺，相教诲以义方。"
                },
                {
                    "paragraph": "民无或胥诪张为幻。",
                    "zhushu": "诪张，诳也。君臣以道相正，故下民无有相欺。诳，幻感也。诪，竹求反，马本作辀，尔雅及诗作侜，同。侜张，诳也。勾音患。诳，九况反。"
                },
                {
                    "paragraph": "此厥不听，人乃训之，乃变乱先王之正刑，至于小大，",
                    "zhushu": "此其不听中正之君，人乃教之以非法，乃变乱先王之正法，至于小大，无不变乱，言己有以致之。重言：此厥不听二重，见下文。"
                },
                {
                    "paragraph": "民否则厥心违怨，否则厥口诅祝。",
                    "zhushu": "以君变乱正法，故民否则其心违怨，否则其口诅祝。言皆患其上。诅，侧助反。祝，之又反。"
                },
                {
                    "paragraph": "周公曰：呜呼！自殷王中宗及髙宗及祖甲，及我周文王，兹四人迪哲。",
                    "zhushu": "言此四人皆蹈智明德以临下。"
                },
                {
                    "paragraph": "厥或告之曰：小人怨汝詈汝。则皇自敬德，",
                    "zhushu": "其有告之言小人怨詈汝者，则大自敬德，増修善政。詈，力致反。"
                },
                {
                    "paragraph": "厥愆曰：朕之愆。允若时，不啻不敢含怒。",
                    "zhushu": "其人有过，则曰：我过。百姓有过，在予一人。信如是怨詈，则四王不啻不敢含怒以罪之。言常和悦。"
                },
                {
                    "paragraph": "此厥不听，人乃或诪张为幻，曰：小人怨汝詈汝。则信之。",
                    "zhushu": "此其不听中正之君，有人诳惑之言，小人怨憾诅詈，汝则信受之。憾，胡暗反。重言：此厥不听二重，见上文。"
                },
                {
                    "paragraph": "则若时，不永念厥辟，不宽绰厥心，",
                    "zhushu": "则如是，信谗者，不长念其为君之道，不宽缓其心。言含怒。"
                },
                {
                    "paragraph": "乱罚无罪，杀无辜，怨有同，是丛于厥身。",
                    "zhushu": "信谗含怒，罚杀无罪，则天下同怨雠之丛聚于其身。丛，才工反。"
                },
                {
                    "paragraph": "周公曰：呜呼！嗣王其监于兹。",
                    "zhushu": "视此乱罚之祸以为戒。重意。嗣王其监于兹太甲上嗣王戒哉"
                }
            ]
        },
        {
            "name": "周书君奭第十八",
            "paragraphs": [
                {
                    "paragraph": "周书君奭第十八",
                    "zhushu": "",
                    "type": 1
                },
                {
                    "paragraph": "召公为保，周公为师，相成王为左右。召公不说，周公作君奭。君奭。",
                    "zhushu": "尊之曰君。奭，名，同姓也。陈古以告之，故以名篇。为保，太保也。为师，大师也。马云：保氏、师氏，皆大夫官。相，息亮反。左右，马云：分陜为二伯，东为左，西为右。说音悦。奭，始亦反，召公名。"
                },
                {
                    "paragraph": "周公若曰：君奭。",
                    "zhushu": "顺古道，呼其名而告之。"
                },
                {
                    "paragraph": "弗吊，天降丧于殷，殷既坠厥命。我有周既受，",
                    "zhushu": "言殷道不至，故天下丧亡于殷。殷巳坠失其王命，我有周道，至巳受之。吊音的。〇重言：弗吊三本篇。大诰多士。"
                },
                {
                    "paragraph": "我不敢知曰厥基永孚于休。若天棐忱，",
                    "zhushu": "废兴之迹，亦君所知。言殷家其始长信于美道，顺天辅诚，所以国也。棐音匪，又芳鬼反。忱，市林反。重言：我不敢知。六召诰四。本篇二。重意：若天棐忱。大诰：越天棐忱。康诰：天畏棐忱。"
                },
                {
                    "paragraph": "我亦不敢知曰其终出于不祥。",
                    "zhushu": "言殷纣其终坠厥命，以出于不善之故，亦君所知。终，马本作崇，云：充也。"
                },
                {
                    "paragraph": "呜呼！君巳曰时我。我亦不敢寜于上帝命，",
                    "zhushu": "叹而言曰：君巳当是我之留，我亦不敢安于上天之命，故不敢不留。巳音以。"
                },
                {
                    "paragraph": "弗永远念天威。越我民罔尤违，",
                    "zhushu": "言君不长远念天之威，而勤化于我民，使无过违之阙。"
                },
                {
                    "paragraph": "惟人，在我后嗣子孙，大弗克恭上下，遏佚前人光在家，不知",
                    "zhushu": "惟众人共存在我后嗣子孙若大，不能恭承天地，绝失先王光大之道，我老在家，则不得知。遏，于葛反，徐音谒绝反。佚音逸。"
                },
                {
                    "paragraph": "天命不易。天难谌，乃其坠命，弗克经历，",
                    "zhushu": "天命不易，天难信无德者，乃其坠失王命，不能经久历远，不可不慎。易，以豉反，注同。谌，氏壬反。重言：天命不易。二本篇大诰。〇天难谌。二本篇。咸有一德。"
                },
                {
                    "paragraph": "嗣前人恭明德。在今予小子旦，",
                    "zhushu": "继先王之大业，恭奉其明德，正在今我小子旦，言异于余臣。"
                },
                {
                    "paragraph": "非克有正，迪惟前人光，施于我冲子。",
                    "zhushu": "我留非能有改正，但欲蹈行先王光大之道，施政于我童子。童子，成王。"
                },
                {
                    "paragraph": "又曰：天不可信，我道惟寜王德延，",
                    "zhushu": "无德去之，是天不可信，故我以道惟安。寜王之德，谋欲延久。我道，马本作我迪。去，如字，又起吕反。"
                },
                {
                    "paragraph": "天不庸释于文王受命。",
                    "zhushu": "言天不用令释废于文王所受命，故我留佐成王。"
                },
                {
                    "paragraph": "公曰：君奭！我闻在昔成汤既受命，",
                    "zhushu": "巳，放桀受命为天子。"
                },
                {
                    "paragraph": "时则有若伊尹，格于皇天。",
                    "zhushu": "尹挚佐汤，功至大天，谓致太平。挚音至。重言：格于皇天二。前见说命下文格于上帝。"
                },
                {
                    "paragraph": "在太甲时，则有若保衡。",
                    "zhushu": "太甲继汤时则有如此。伊尹为保衡，言天下所取安，所取平。"
                },
                {
                    "paragraph": "在太戊",
                    "zhushu": "太甲之孙。"
                },
                {
                    "paragraph": "时，则有伊陟、臣扈，格于上帝，巫咸乂王家。",
                    "zhushu": "伊陟、臣扈率伊尹之职，使其君不陨祖业，故至天之功不陨。巫咸治王家，言不及二臣。陨，于敏反。"
                },
                {
                    "paragraph": "在祖乙时，则有若巫贤。",
                    "zhushu": "祖乙殷家，亦祖其功，时贤臣有如此。巫贤，贤咸子巫氏。"
                },
                {
                    "paragraph": "在武丁时，则有若甘盘。",
                    "zhushu": "髙宗即位，甘盘佐之。后有传说。说音悦。"
                },
                {
                    "paragraph": "率惟兹有陈保乂有殷，故殷礼陟配天，多历年所。",
                    "zhushu": "言伊尹至甘盘，六臣佐其君，循惟此道，有陈列之功，以安治有殷，故殷礼能升配天，享国久长，多历年所。治，直吏反，下同。〇重言：保乂有殷，见下文。"
                },
                {
                    "paragraph": "天惟纯佑命则，商实百姓",
                    "zhushu": "殷礼配天，天惟大佑，助其王命，使商家百姓丰实，皆知礼节。"
                },
                {
                    "paragraph": "王人，罔不秉德明恤。小臣屏侯甸，",
                    "zhushu": "自汤至武丁，其王人无不持德立业。明忧其小臣，使得其人，以为藩屏侯甸之服。小臣且忧得人，则大臣可知。屏，宾领反。"
                },
                {
                    "paragraph": "矧咸奔走。惟兹惟德称，用乂厥辟。",
                    "zhushu": "王犹秉德忧臣，况臣下得不皆奔走？惟王此事，惟有德者举，用治其君事。辟，必亦反。"
                },
                {
                    "paragraph": "故一人有事于四方，若卜筮，罔不是孚。",
                    "zhushu": "一人，天子也。君臣务德，故有事于四方，而天下化服，如卜筮无不是而信之。"
                },
                {
                    "paragraph": "公曰：君奭！天寿平格，保乂有殷，有殷嗣天灭威。",
                    "zhushu": "言天寿有平至之君，故安治有殷。有殷嗣子纣不能平至，天灭亡，加之以威。"
                },
                {
                    "paragraph": "今汝永念，则有固命，厥乱明我新造邦。",
                    "zhushu": "今汝长念：平至者安治，反是者灭亡，以为法戒，则有坚固王命。其治理足以明我新成国矣。"
                },
                {
                    "paragraph": "公曰：君奭！在昔上帝割申劝寜王之德，其集大命于厥躬。",
                    "zhushu": "在昔上天，割制其义，重劝文王之德，故能成其大命于其身。谓劝德以受命。重，直庸反。〇互注：记缁衣君奭曰。昔在上帝周田观文王之德。其集大命于厥躬。注云。言文王有诚信之德。天盖申劝之。集大命于其身。谓命之使王天下也。"
                },
                {
                    "paragraph": "惟文王尚克修和我有夏。亦惟有若虢叔，有若闳夭，",
                    "zhushu": "文王庶几能修政化，以和我所有诸夏，亦惟贤臣之助为治，有如此。虢、闳、闳氏，虢，国叔字，文王弟，夭名。虢，寡白反，徐公百反。闳音宏。夭，于表反，徐于骄反。"
                },
                {
                    "paragraph": "有若散宜生，有若泰颠，有若南宫括。",
                    "zhushu": "散、泰、南宫皆氏。宜生、颠、括，皆名。凡五臣，佐文王，为胥附、奔走、先后、御侮之任。散，素但反。颠，丁田反，又音田。南宫括，工活反。南宫，氏，括名也，马本作南君。胥附，毛诗作疏附。传曰：率下亲上曰疏附。郑笺云：疏附，使疏者亲也。奔走，奔又作本，走又作奏，音同。诗传云：喻德宣誉曰奔奏。郑笺云：奔走，使人归趣先后。上悉荐反，下户豆反。毛诗传云：相导前后曰先后。御侮。诗传云：武臣折冲曰御侮。"
                },
                {
                    "paragraph": "又曰：无能往来，兹迪彝教，文王蔑德降于国人。",
                    "zhushu": "有五贤臣，犹曰其少，无所能往来。而五人以此道法教文王以精微之德，下政令于国人。言虽圣人，亦须良佐。蔑，徐亡结反。"
                },
                {
                    "paragraph": "亦惟纯佑秉德，迪知天威，乃惟时昭文王",
                    "zhushu": "文王亦如殷家，惟天所大佑。文王亦秉德，蹈知天威，乃惟是五人明文王之德。"
                },
                {
                    "paragraph": "迪见冒，闻于上帝，惟时受有殷命哉！",
                    "zhushu": "言能明文王德，蹈行显见，复冒下民，彰闻上天，惟是故受有殷之王命。见，贤遍反，注同。冒，莫报反，下同。马作勗，勉也。闻，音问，或如字。重言：闻于上帝。本篇康诰。"
                },
                {
                    "paragraph": "武王，惟兹四人尚迪有禄。",
                    "zhushu": "文王没，武王立，惟此四人，庶几辅相。武王蹈有天禄，虢叔先死，故曰四人。相，息亮反。"
                },
                {
                    "paragraph": "后暨武王诞将天威，咸刘厥敌。",
                    "zhushu": "言此四人后与武王皆杀其敌，谓诛纣。重意：诞将天威。泰誓上肃将天威。"
                },
                {
                    "paragraph": "惟兹四人昭武王惟冒，丕单称德。",
                    "zhushu": "惟此四人，明武王之德，使布冒天下，大尽举行其德。"
                },
                {
                    "paragraph": "今在予小子旦若游大川，予往暨汝奭其济。小子同未在位，诞无我责。",
                    "zhushu": "我新还政，今任重在我小子旦，不能同于四人。若游大川，我往与汝奭其共济渡成王，同于未在位即政时，汝大无非责我留。重意：若游大川。微子：若涉大水。大诰：若涉渊水。"
                },
                {
                    "paragraph": "収罔朂不及，耇造德不降，我则鸣鸟不闻，矧曰其有能格。",
                    "zhushu": "今与汝留辅成王，欲収教无自勉不及道义者，立此化而老成德，不降意为之，我周则鸣凤不得闻，况曰其有能格于皇天乎？造，才老反，一音七到反。鸣鸟，马云：鸣鸟，谓凤凰也。本或作鸣凤者，非。"
                },
                {
                    "paragraph": "公曰：呜呼！君，肆其监于兹，我受命无疆惟休，亦大惟艰，",
                    "zhushu": "以朝臣无能立功至天，故其当视于此。我周受命无穷，惟美，亦大惟艰难不可轻忽，谓之易治。朝，直遥反。易，以豉反。重意：我受命无疆惟休。召诰：惟王受命无疆惟休，太甲实万世无疆之休。"
                },
                {
                    "paragraph": "告君乃猷𥙿，我不以后人迷。",
                    "zhushu": "告君汝谋宽饶之道，我留与汝辅王不用。后人迷惑，故欲教之。"
                },
                {
                    "paragraph": "公曰：前人敷乃心，乃悉命汝，作汝民极。",
                    "zhushu": "前人文武，布其乃心为法度，乃悉以命汝矣，为汝民立中正矣。为汝，于伪反。"
                },
                {
                    "paragraph": "曰：汝明勗偶王，在亶，乘兹大命。",
                    "zhushu": "汝以前人法度，明勉配王，在于诚信，行此大命而巳。亶，丁但反。"
                },
                {
                    "paragraph": "惟文王德丕承，无疆之恤。",
                    "zhushu": "惟文王圣德，为之子孙，无忝厥祖，大承无穷之忧。"
                },
                {
                    "paragraph": "公曰：君，告汝，朕允",
                    "zhushu": "告汝以我之诚信。"
                },
                {
                    "paragraph": "保奭，其汝克敬以予，监于殷丧大否，",
                    "zhushu": "呼其官而名之，敕使能敬以我言视于殷，丧亡大否？言其大不可不戒。丧，息浪反。否，方九反。"
                },
                {
                    "paragraph": "肆念我天威。予不允，惟若兹诰。予惟曰：襄我二人，",
                    "zhushu": "以殷丧大故，当念我天德可畏。言命无常，我不信，惟若此诰我惟曰当因我文武之道而行之。"
                },
                {
                    "paragraph": "汝有合哉！言曰：在时二人，天休滋至，惟时二人弗戡。",
                    "zhushu": "言汝行事动当有所合哉！发言常在是文武，则天美周家日益至矣。惟是文武，不胜受言多福。戡音堪。胜音升。"
                },
                {
                    "paragraph": "其汝克敬德，明我俊民在，让后人于丕时。",
                    "zhushu": "其汝能敬行德明我贤人在礼让，则后代将于此道大且是。"
                },
                {
                    "paragraph": "呜呼！笃棐时二人，我式克至于今日休。",
                    "zhushu": "言我厚辅是文武之道而行之，我用能至于今日，其政羙。"
                },
                {
                    "paragraph": "我咸成文王功于不怠，丕冒海隅出日，罔不率俾。",
                    "zhushu": "今我周家皆成文王功于不懈怠，则德教大覆冒海隅，日所出之地，无不循化而使之。俾，必耳反。懈，佳卖反。重言：罔不率俾二本篇武成。"
                },
                {
                    "paragraph": "公曰：君，予不惠若兹多诰，予惟用闵于天越民。",
                    "zhushu": "我不顺若此多诰而巳，欲使汝念躬行之闵勉也。我惟用勉于大道加于民。"
                },
                {
                    "paragraph": "公曰：呜呼！君，惟乃知，民德亦罔不能厥初，惟其终。",
                    "zhushu": "惟汝所知，民德亦无不能。其初鲜能有终？惟其终，则惟君子。戒召公以慎终。鲜，息浅反。重意：惟其终下篇惟厥终。"
                },
                {
                    "paragraph": "祗若兹，往敬用治。",
                    "zhushu": "当敬顺我此言，自今以往，敬用治民职事。"
                }
            ]
        },
        {
            "name": "周书蔡仲之命第十九",
            "paragraphs": [
                {
                    "paragraph": "周书蔡仲之命第十九",
                    "zhushu": "",
                    "type": 1
                },
                {
                    "paragraph": "蔡叔既没，",
                    "zhushu": "以罪放而卒。"
                },
                {
                    "paragraph": "王命蔡仲践诸侯位，",
                    "zhushu": "成王也。父卒命子，罪不相及。"
                },
                {
                    "paragraph": "作蔡仲之命。",
                    "zhushu": "𠕋书命之。"
                },
                {
                    "paragraph": "蔡仲之命。",
                    "zhushu": "蔡，国名仲字，因以名篇。"
                },
                {
                    "paragraph": "惟周公位蒙宰，正百工，",
                    "zhushu": "百官总巳，以听冢宰。谓武王崩时。"
                },
                {
                    "paragraph": "群叔流言。乃致辟管叔于商。囚蔡叔于郭邻，以车七乘；",
                    "zhushu": "致法，谓诛杀。囚。谓制其出入。郭邻，中国之外地名。从车七乘，言少。管、蔡国名。辟，婢亦反，徐扶亦反。乘，绳证反。从，才用反。"
                },
                {
                    "paragraph": "降霍叔于庶人，三年不齿。",
                    "zhushu": "罪轻，故退为众人。三年之后，乃齿录，封为霍侯。子孙为晋所灭。"
                },
                {
                    "paragraph": "蔡仲克庸祗德，周公以为卿士。",
                    "zhushu": "蔡仲能用敬德，称其贤也。明王之法，诛父用子。言至公。周公，圻内诸侯，二卿治事。圻，巨依反，下同。"
                },
                {
                    "paragraph": "叔卒，乃命诸王邦之蔡。",
                    "zhushu": "叔之所封，圻内之蔡仲之所封，淮、汝之间。圻内之蔡名巳灭，故取其名以名新国，欲其戒之。"
                },
                {
                    "paragraph": "王若曰：小子胡！",
                    "zhushu": "言小子明当受教训，胡仲名顺其事而告之。重言：小子胡二本篇。"
                },
                {
                    "paragraph": "惟尔率德改行，克慎厥猷，",
                    "zhushu": "言汝循祖之德，改父之行，能慎其道，叹其贤。行，下孟反。"
                },
                {
                    "paragraph": "肆予命尔侯于东土。往即乃封。敬哉！",
                    "zhushu": "以汝率德改行之故，故我命汝为诸侯于东土，往就汝所封之国，当修已以敬哉！封如字，徐音甫用反。重言：敬哉五。康诰二。洛诰本篇、君陈各一。"
                },
                {
                    "paragraph": "尔尚盖前人之愆，惟忠惟孝，",
                    "zhushu": "汝当庶几修德，掩盖前人之过。子能盖父，所以为惟忠惟孝。"
                },
                {
                    "paragraph": "尔乃迈迹自身，克勤无怠，以垂宪乃后。",
                    "zhushu": "汝乃行善迹用汝身，使可踪迹而法循之，能勤无懈怠，以垂法子孙，世世称颂，乃当我意。"
                },
                {
                    "paragraph": "率乃祖文王之彛训，无若尔考之违王命。",
                    "zhushu": "言当循文武之常教，以父违命为世戒。重意：率乃祖文王之彛训；太甲率乃祖之攸行；君牙率乃祖考之攸行。"
                },
                {
                    "paragraph": "皇天无亲，惟德是辅；民心无常，惟惠之怀。",
                    "zhushu": "天之于人，无有亲疏，惟有德者则辅佐之。民心于上，无有常主，惟爱己者则归之。重意：皇天无亲止，惟惠之怀。太甲下：皇天无亲，克敬惟亲。民罔常怀，怀于有仁。互注。左僖公五年，晋侯复假道于虞以伐虢，宫之奇谏云云。公曰：吾享祀丰㓗，神必据我。对曰：臣闻之，鬼神非人是亲，惟德是依。故周书曰：皇天无亲，惟德是辅。又曰：黍稷非馨，明德惟馨。又曰：民不易物，惟德其物。如是，则非德民不和，神不享矣。神所凭依，将在德矣。"
                },
                {
                    "paragraph": "为善不同，同归于治；为恶不同，同归于乱。",
                    "zhushu": "言人为善为恶，各有百端，未必正同，而治乱所归不殊，宜慎其微。治，直吏反。重意：为善止于乱。大甲下。与治同道，罔不兴；与乱同事，罔不亡。"
                },
                {
                    "paragraph": "尔其戒哉！慎厥初，惟厥终，终以不困；不惟厥终，终以困穷。",
                    "zhushu": "汝其戒治乱之机哉！作事云为，必慎其初，念其终，则终用不困穷。重言：尔其戒哉。二本篇君陈。重意：惟厥终，君奭惟其终。"
                },
                {
                    "paragraph": "懋乃攸绩，睦乃四邻，以蕃王室，以和兄弟，",
                    "zhushu": "勉汝所立之功，亲汝四邻之国，以蕃屏王室，以和协同姓之邦，诸侯之道。懋，音茂。蕃，芳元反，注同。重言：以蕃王室。又见微子之命。"
                },
                {
                    "paragraph": "康济小民。率自中，无作聪明乱旧章。",
                    "zhushu": "汝为政，当安小民之居，成小民之业，循用大中之道，无敢为小聪明作异辩，以变乱旧典文章。"
                },
                {
                    "paragraph": "详乃视听，罔以侧言改厥度，则予一人汝嘉。",
                    "zhushu": "详审汝视听，非礼义勿视听。无以邪巧之言易其常度，必断之以义，则我一人善汝矣。度，如字，注同。断，丁乱反。重意：则予一人汝嘉。康诰，则予一人以怿。"
                },
                {
                    "paragraph": "王曰：呜呼！小子胡！汝往哉！无荒弃朕命！",
                    "zhushu": "叹而敕之，欲其念戒。小子，胡汝往之国哉？无废弃我命。欲其终身奉行，后世遵则。重言：小子胡二见篇首。○汝往哉。二本篇舜典。"
                },
                {
                    "paragraph": "成王东伐淮夷，遂践奄，",
                    "zhushu": "成王即政，淮夷奄国又叛，王亲征之，遂灭奄而徙之，以其数反复。践，似浅反，马同，大传云：籍也。数，色角反。"
                },
                {
                    "paragraph": "作成王政。",
                    "zhushu": "为平淮夷徙奄之政，今亡。政如字，马本作征，云正。"
                },
                {
                    "paragraph": "成王既践奄，将迁其君于蒲姑。",
                    "zhushu": "巳灭奄，而徙其君及人臣之恶者于蒲姑。蒲姑，齐地，近中国，教化之。蒲，如字，徐又扶各反，马本作薄。近，附近之近。"
                },
                {
                    "paragraph": "周公告召公，作将蒲姑。",
                    "zhushu": "言将徙奄新立之君于蒲姑，告召公，使此𠕋书告令之亡。"
                }
            ]
        },
        {
            "name": "周书多方第二十",
            "paragraphs": [
                {
                    "paragraph": "周书多方第二十",
                    "zhushu": "",
                    "type": 1
                },
                {
                    "paragraph": "成王归自奄，",
                    "zhushu": "伐奄归。"
                },
                {
                    "paragraph": "在宗周，诰庶邦，",
                    "zhushu": "诰以祸福。"
                },
                {
                    "paragraph": "作多方。",
                    "zhushu": ""
                },
                {
                    "paragraph": "多方。",
                    "zhushu": "众方天下诸侯。"
                },
                {
                    "paragraph": "惟五月丁亥，王来自奄，至于宗周。",
                    "zhushu": "周公归政之明年，淮夷奄又叛。鲁征淮夷，作费誓。王亲征奄，灭其国。五月，还至镐京。费音秘。镐，胡老反。"
                },
                {
                    "paragraph": "周公曰：王若曰：猷告尔四国多方，",
                    "zhushu": "周公以王命顺大道，告四方。称周公，以别王自告。别，彼列反。"
                },
                {
                    "paragraph": "惟尔殷侯尹民。我惟大降尔命，尔罔不知。",
                    "zhushu": "殷之诸侯正民者，我大下汝命。谓诛纣也。言天下无不知纣暴虐以取亡。"
                },
                {
                    "paragraph": "洪惟图天之命，弗永寅念于祀。惟帝降格于夏，",
                    "zhushu": "大惟为王谋天之命，不长敬念于𥙊祀，谓夏桀。惟天下至戒于夏，以谴告之。谓灾异。谴，弃战反。"
                },
                {
                    "paragraph": "有夏诞厥逸，不肯戚言于民，",
                    "zhushu": "有夏桀不畏天戒，而大其逸豫，不肯忧言于民，无忧民之言。"
                },
                {
                    "paragraph": "乃大淫昏，不克终日劝于帝之迪，",
                    "zhushu": "言桀乃大为过昏之行，不能终日劝于天之道。迪，徒历反，马本作攸，云：所也。行，下孟反。"
                },
                {
                    "paragraph": "乃尔攸闻。",
                    "zhushu": "言桀之恶，乃汝所闻。"
                },
                {
                    "paragraph": "厥图帝之命，不克开于民之丽，",
                    "zhushu": "桀其谋天之命，不能开于民所施政教。丽，施也，言昏昧。丽，力驰反。"
                },
                {
                    "paragraph": "乃大降罚，崇乱有夏。因甲于内乱，",
                    "zhushu": "桀乃大下罚于民，重乱有夏。言残虐。外不忧民，内不勤德，因甲于二乱之内，言昏甚。重，直用反，又直龙反。"
                },
                {
                    "paragraph": "不克灵承于旅，罔丕惟进之恭，洪舒于民。",
                    "zhushu": "言桀不能善奉于人众，无大惟进恭德，而大舒惰于治民。"
                },
                {
                    "paragraph": "亦惟有夏之民叨懫日钦，劓割夏邑。",
                    "zhushu": "桀洪舒于民，故亦惟有夏之民贪叨忿懫而逆命，于是桀日尊敬其能劓割夏邑者。谓残贼臣。懫、敕二反，说文之二反。劓，鱼器反。"
                },
                {
                    "paragraph": "天惟时求民主，乃大降显休命于成汤，",
                    "zhushu": "天惟是桀恶，故更求民主以代之，大下明美之命于成汤，使王天下。"
                },
                {
                    "paragraph": "刑殄有夏。惟天不𢌿纯，",
                    "zhushu": "命汤刑绝有夏，惟天下与桀亦巳大。𢌿，必二反。"
                },
                {
                    "paragraph": "乃惟以尔多方之义民，不克永于多享，",
                    "zhushu": "天所以不与桀，以其乃惟用汝多方之义民为臣，而不能长久多享国故。"
                },
                {
                    "paragraph": "惟夏之恭，多士大不克明保享于民，",
                    "zhushu": "惟桀之所谓恭人众士，大不能明安享于民。言乱主所任，任同已者。"
                },
                {
                    "paragraph": "乃胥惟虐于民。至于百为，大不克开。",
                    "zhushu": "桀之众士乃相与惟暴虐于民，至于百端所为，言虐非一，大不能开民以善言，与桀合志。"
                },
                {
                    "paragraph": "乃惟成汤克以尔多方简，代夏作民主。",
                    "zhushu": "乃惟成汤，能用汝众方之贤，大代夏政，为天下民主。"
                },
                {
                    "paragraph": "慎厥丽，乃劝。厥民刑，用劝。",
                    "zhushu": "汤慎其施政于民，民乃劝善，其人虽刑，亦用劝善，言政刑清。"
                },
                {
                    "paragraph": "以至于帝乙，罔不明德慎罚，亦克用劝。",
                    "zhushu": "言自汤至于帝乙，皆能成其王道，畏慎辅相，无不明有德，慎去刑罚，亦能用劝善。相，息亮反。去，羌吕反。重言：亦克用劝，三见下文。重意：以至于帝乙，罔不明德慎罚。多士自成易至于帝乙，罔不明德恤祀。"
                },
                {
                    "paragraph": "要囚，殄戮多罪，亦克用劝。开释无辜，亦克用劝。",
                    "zhushu": "帝乙巳，上要祭囚情，绝戮众罪，亦能用劝善。开放无罪之人，必无枉纵，亦能用劝善。要，一遥反，又一妙反，注同。殄，亭遍反。上，时掌反。"
                },
                {
                    "paragraph": "今至于尔辟，弗克以尔多方享天之命。",
                    "zhushu": "今至于汝君，谓纣不能用汝众，方享天之命，故诛灭之。辟，必亦反。重言：享天之命二，见下文。"
                },
                {
                    "paragraph": "呜呼！王若曰：诰告尔多方，非天庸释有夏，",
                    "zhushu": "叹而顺其事，以告汝众：方非天用释弃桀，桀纵恶自弃，故诛放。"
                },
                {
                    "paragraph": "非天庸释有殷，乃惟尔辟以尔多方，大淫图天之命，屑有辞。",
                    "zhushu": "非天用弃有殷，乃惟汝君。纣用汝众方大为过恶者，共谋天之命，恶事尽有辞说，布在天下，故见诛灭。"
                },
                {
                    "paragraph": "乃惟有夏图厥政，不集于享。天降时丧，有邦间之。",
                    "zhushu": "更说桀也。言桀谋其政，不成于享，故天下是丧亡以祸之。使天下有国，圣人代之。言有国，明皇天无亲佑有德。间，间厕之间。重言：图厥政三。本篇二，君陈一。"
                },
                {
                    "paragraph": "乃惟尔商后王逸厥逸，",
                    "zhushu": "后王纣逸豫其过逸言纵恣无度。"
                },
                {
                    "paragraph": "图厥政，不蠲烝，天惟降时丧。",
                    "zhushu": "纣谋其政，不絜进于善，故天惟下是丧。亡，谓诛灭。蠲，吉玄反，马云：明也。一音圭。烝，绝句，之承反，马云：升也。"
                },
                {
                    "paragraph": "惟圣罔念作狂，惟狂克念作圣。",
                    "zhushu": "惟圣人无念于善，则为狂人；惟狂人能念于善，则为圣人。言桀、纣非实狂愚，以不念善故灭亡。"
                },
                {
                    "paragraph": "天惟五年，须暇之子孙，诞作民主，罔可念听。",
                    "zhushu": "天以汤故，五年须暇，汤之子孙冀其改悔。而纣大为民主，肆行无道，事无可念，言无可听。武王服丧三年，还师二年。"
                },
                {
                    "paragraph": "天惟求尔多方，大动以威，开厥顾天。",
                    "zhushu": "天惟求汝众方之贤者，大动纣以威，开其能顾天可以代者。"
                },
                {
                    "paragraph": "惟尔多方罔堪顾之。惟我周王灵承于旅，",
                    "zhushu": "惟汝众方之中，无堪顾天之道者，惟我周王，善奉于众言，以仁政得人心。重意：惟我周王，灵承于旅多上。今惟我周王，丕灵承帝事。"
                },
                {
                    "paragraph": "克堪用德，惟典神天。",
                    "zhushu": "言周文武能堪用德，惟可以主神天之祀，任天王。任音壬。"
                },
                {
                    "paragraph": "天惟式教我用休，简𢌿殷命，尹尔多方。",
                    "zhushu": "天以我用德之故，惟用教我用美道代殷，大与我殷之王命，以正汝众方之诸侯。𢌿，并至反。"
                },
                {
                    "paragraph": "今我曷敢多诰，我惟大降尔四国民命。",
                    "zhushu": "今我何敢多诰汝而巳？我惟大下汝四国民命，谓诛管、蔡、商、奄之君。重意：我惟大降尔四国民命。多士！予大降尔四国民命。"
                },
                {
                    "paragraph": "尔曷不忱𥙿之于尔多方？",
                    "zhushu": "汝何不以诚信行宽𥙿之道于汝众，方欲其戒四国，崇和恊。"
                },
                {
                    "paragraph": "尔曷不夹介乂我周王，享天之命？",
                    "zhushu": "夹，近也。汝何不近大见治于我周王，以享天之命，而为不安乎？夹音恊，注同。重言：享天之命二见本篇上文。"
                },
                {
                    "paragraph": "今尔尚宅尔宅，畋尔田，尔曷不惠王熙天之命？",
                    "zhushu": "今汝殷之诸侯皆尚得居汝常居，臣民皆尚得畋汝故田，汝何不顺从王政，广天之命，而自怀疑乎？"
                },
                {
                    "paragraph": "尔乃迪屡不静，尔心未爱，",
                    "zhushu": "汝所蹈行，数为不安，汝心未爱我周故。数，色角反。"
                },
                {
                    "paragraph": "尔乃不大宅天命，尔乃屑播天命。",
                    "zhushu": "汝乃不大居安天命，是汝乃尽播弃天命。"
                },
                {
                    "paragraph": "尔乃自作不典，图忱于正。",
                    "zhushu": "汝未爱我周播弃天命，是汝乃自为，不常谋信于正道。"
                },
                {
                    "paragraph": "我惟时其教告之，我惟时其战要囚之，",
                    "zhushu": "我惟汝如是不谋信于正道，故其教告之，谓讯以文诰；其战要囚之，谓讨其倡乱，执其朋党。要，一遥反。讯，音信。倡音唱。"
                },
                {
                    "paragraph": "至于再至于三。",
                    "zhushu": "再，谓三监，淮夷叛时。三，谓成王即政又叛。言迪屡不静之事。"
                },
                {
                    "paragraph": "乃有不用我降尔命，我乃其大罚殛之。",
                    "zhushu": "我教告战要囚汝，巳至再三。汝其有不用我命，我乃大下诛汝，君乃其大罚诛之。殛，纪力反，本又作极。"
                },
                {
                    "paragraph": "非我有周秉德不康寜，乃惟尔自速辜！",
                    "zhushu": "非我有周，执德不安，寜自诛汝？乃惟汝自召罪以取诛。"
                },
                {
                    "paragraph": "王曰：呜呼！猷告尔有方多士暨殷多士，",
                    "zhushu": "王叹而以道告汝众方与殷多士。"
                },
                {
                    "paragraph": "今尔奔走，臣我监五祀。",
                    "zhushu": "监谓成周之监，此指谓所迁顽民。殷众士。今汝奔走来徒臣我，我监五年无过，则得还本土。"
                },
                {
                    "paragraph": "越惟有胥伯小大多正，尔罔不克臬。",
                    "zhushu": "于惟有相长事小大众正官之人，汝无不能用法。欲其皆用法。臬，鱼列反，马本作㓷。长，丁丈反。"
                },
                {
                    "paragraph": "自作不和，尔惟和哉！尔室不睦，尔惟和哉！尔邑克明，尔惟克勤乃事。",
                    "zhushu": "小大多正，自为不和。汝有方多士，当和之哉！汝亲近室家不睦，汝亦当和之哉！汝邑中能明是，汝惟能勤汝职事。"
                },
                {
                    "paragraph": "尔尚不忌于凶德，亦则以穆穆在乃位。",
                    "zhushu": "汝庶几不自忌，入于凶德，亦则用敬，敬常在汝位。"
                },
                {
                    "paragraph": "克阅于乃邑谋介。尔乃自时洛邑，尚永力畋尔田，",
                    "zhushu": "汝能使我阅具于汝邑，而以汝所谋为大，则汝乃用是洛邑，庶几长力畋汝田矣。言虽迁徙，而以修善得反邑里。阅音悦。"
                },
                {
                    "paragraph": "天惟𢌿矜尔，我有周惟其大介赉尔，",
                    "zhushu": "汝能修善，天惟与汝怜汝。我有周惟其大大赐汝言，受多福之祚。重言：天惟𢌿矜尔。二本篇多士。"
                },
                {
                    "paragraph": "迪简在王庭，尚尔事，有服在大僚。",
                    "zhushu": "非但受怜赐，又乃蹈大道。在王庭，庶几修汝事，有所服行在大官。〇重意：迪简在王庭，尚尔事，有服在大僚。多士夏迪简在王庭，有服在百僚。"
                },
                {
                    "paragraph": "王曰：呜呼！多士，尔不克劝忱我命，尔亦则惟不克享，凡民惟曰不享。",
                    "zhushu": "王叹而言曰：众士！汝不能劝信我命，汝亦则惟不能享天祚矣。凡民亦惟曰不享于汝祚矣。重言：凡民惟曰不享。二前见洛诰。"
                },
                {
                    "paragraph": "尔乃惟逸惟颇，大远王命，则惟尔多方探天之威，我则致天之罚，离逖尔土。",
                    "zhushu": "若尔乃为逸豫颇僻，大弃王命，则惟汝众，方取天之威，我则致行天罚，离远汝七，将远徙之。颇，破多反。探，吐南反。僻，匹亦反。重意：我则致天之罚。多士。予亦致天之罚。汤誓。致天之罚。"
                },
                {
                    "paragraph": "王曰：我不惟多诰，我惟祗告尔命。",
                    "zhushu": "我不惟多诰汝而巳，我惟敬告汝吉凶之命。"
                },
                {
                    "paragraph": "又曰：时惟尔初不克敬于和，则无我怨。",
                    "zhushu": "又诰汝是惟汝初不能敬于和道，故诛汝。汝无我怨解。所以再三加诛之意。"
                }
            ]
        },
        {
            "name": "周书立政第二十一",
            "paragraphs": [
                {
                    "paragraph": "周书立政第二十一",
                    "zhushu": "",
                    "type": 1
                },
                {
                    "paragraph": "周公作立政。",
                    "zhushu": "周公既致政成王，恐其怠忽，故以君臣立政为戒。"
                },
                {
                    "paragraph": "立政。",
                    "zhushu": "言用臣当共立政，故以名篇。"
                },
                {
                    "paragraph": "周公若曰：拜手稽首，告嗣天子王矣。",
                    "zhushu": "顺古道，尽礼致敬，告成王。言嗣天子今巳为王矣，不可不慎。尽，津忍反，下同。重言：拜手稽首四。召诰二本篇二。"
                },
                {
                    "paragraph": "用咸戒于王，曰：王左右常伯、常任、准人、缀衣、虎贲。",
                    "zhushu": "周公用王所立政之事，皆戒于王曰：常所长事，常所委任，谓三公六卿。准人平法，谓士官。缀衣掌衣服，虎贲以武力事王，皆左右近臣，宜得其人。任，而鸩反。准，之允反。缀，徐丁卫反，又丁劣反。贲音奔。长，丁丈反，除篇末文主以长，音直良反，余并同。"
                },
                {
                    "paragraph": "周公曰：呜呼！休兹知恤，鲜哉！",
                    "zhushu": "叹此五者，立政之本，知忧得其人者少。鲜，息浅反。"
                },
                {
                    "paragraph": "古之人迪惟有夏，乃有室大竞，𦯈俊，尊上帝",
                    "zhushu": "古之人道，惟有夏禹之时，乃有卿大夫，室家大强，犹乃招呼贤俊，与共尊事上天。𦯈音喻。"
                },
                {
                    "paragraph": "迪，知忱恂于九德之行。",
                    "zhushu": "禹之臣蹈知诚信于九德之行，谓贤智大臣。九德，皐陶所谋。忱，市林反。恂音荀。行如字，徐下孟反。重意：迪知忱恂于九德之行。皐陶谟亦行有九德。"
                },
                {
                    "paragraph": "乃敢告教厥后曰，拜手稽首后矣，曰：宅乃事，宅乃牧，宅乃准，兹惟后矣。",
                    "zhushu": "知九德之臣，乃敢告教其君以立政。君矣，亦犹王矣。宅，居也，居汝事。六卿掌事者。牧，牧民。九州之伯，居内外之官及平法者，皆得其人，则此惟君矣。"
                },
                {
                    "paragraph": "谋面用丕训德，则乃宅人，兹乃三宅无义民。",
                    "zhushu": "谋所面见之事无疑，则能用大顺德，乃能居贤人于众官。若此，则乃能三居无义民，大罪宥之四裔，次九州之外，次中国之外。"
                },
                {
                    "paragraph": "桀德，惟乃弗作往任，是惟暴德，罔后。",
                    "zhushu": "桀之为德，惟乃不为其先王之法，往所委任，是惟暴德之人，故绝世无后。"
                },
                {
                    "paragraph": "亦越成汤陟，丕厘上帝之耿命。",
                    "zhushu": "桀之昏乱，亦于成汤之道得升，大赐上天之光，命王天下。厘，力之反。耿，工逈反，徐公颕反，又公永反，下同。王，往况反，下王有同。"
                },
                {
                    "paragraph": "乃用三有宅，克即宅，曰三有俊，克即俊。",
                    "zhushu": "汤乃用三有居恶人之法，能使就其居言服罪。又曰：能用刚、柔、正、直三德之俊，能就其俊事言明德。"
                },
                {
                    "paragraph": "严惟丕式，克用三宅三俊。",
                    "zhushu": "言汤所以能严威，惟可大法象者，以能用三居三德之法。"
                },
                {
                    "paragraph": "其在商邑，用恊于厥邑。其在四方，用丕式见德。",
                    "zhushu": "汤在商邑，用三宅三俊之道和其邑。其在四方，用是大法，见其圣德。言远近化。见，贤遍反，下注同。"
                },
                {
                    "paragraph": "呜呼！其在受德，暋惟羞刑暴德之人，同于厥邦。",
                    "zhushu": "受德，纣字，帝乙爱焉，为作善字，而反大恶自强，惟进用刑，与暴德之人同于其国，并为威虐。受德，马云：受所为德也。𢾞，眉谨反，徐亡巾反，一音闵。为作，上于伪反，下为之同。强，其丈反。"
                },
                {
                    "paragraph": "乃惟庶习逸德之人，同于厥政。",
                    "zhushu": "乃惟众习为过德之人，同于其政，言不任贤。"
                },
                {
                    "paragraph": "帝钦罚之，乃伻我有夏式商受命，奄甸万姓。",
                    "zhushu": "天以纣恶，故敬罚之。乃使我周家王有华夏，得用商所受天命，同治万姓。言皇天无亲佑有德。伻，普耕反，徐敷耕反，又甫耕反。重言：式商受命二一见仲虺。"
                },
                {
                    "paragraph": "亦越文王、武王克知三有宅心，灼见三有俊心。",
                    "zhushu": "纣之不善，亦于文武之道大行，以能知三有居恶人之心，灼然见三有贤俊之心。"
                },
                {
                    "paragraph": "以敬事上帝，立民长伯。",
                    "zhushu": "言文武知三宅三俊，故能以敬事上天，立民正长，谓郊祀天，建诸侯。"
                },
                {
                    "paragraph": "立政：任人、准夫、牧，作三事。",
                    "zhushu": "文武亦法禹汤以立政，常任准人及牧，治为天地人之三事。"
                },
                {
                    "paragraph": "虎贲、缀衣、趣马小尹、",
                    "zhushu": "趣马，掌马之官。言此三者，虽小官长，必慎择其人。趣，七口反。"
                },
                {
                    "paragraph": "左右携仆，百司庶府。",
                    "zhushu": "虽左右携持器物之仆及百官有司主券契藏吏，亦皆择人。劵，音劝。契，苦计反。藏，才浪反。"
                },
                {
                    "paragraph": "大都小伯、艺人、表臣百司、",
                    "zhushu": "小臣犹皆慎择其人，况大都邑之小长，以道艺为表干之臣，及百官有司之职，可以非其任乎？"
                },
                {
                    "paragraph": "太史、尹伯，庶常吉士。",
                    "zhushu": "太史，下大夫，掌邦六典之贰。尹伯长官大夫及众掌常事之善士。皆得其人。"
                },
                {
                    "paragraph": "司徒、司马、司空、亚旅。",
                    "zhushu": "此有三卿及次卿、众大夫，则是文、武未伐纣时，举文、武之功以为法则。重言：司徒司马司空亚旅。三牧誓本篇梓材亚旅作尹旅。"
                },
                {
                    "paragraph": "夷、微、卢烝。三亳阪尹。",
                    "zhushu": "蛮夷、微、卢之众师及亳人之归文王者三所为之立监，及阪地之尹长皆用贤。阪音反。"
                },
                {
                    "paragraph": "文王惟克厥宅心，乃克立兹常事司牧人，以克俊有德。",
                    "zhushu": "文王惟其能居心远恶举善，乃能立此常事，司牧人，用能俊有德者。远，于万反。"
                },
                {
                    "paragraph": "文王罔攸兼于庶言。庶狱庶慎，惟有司之牧夫，",
                    "zhushu": "文王无所兼知于毁誉，众言及众刑狱，众当所慎之事，及惟慎择有司牧夫而巳。劳于求才，逸于任贤。誉音余，又如字。重言：惟有司之牧夫。又篇末。○庶狱庶慎。又下文三。"
                },
                {
                    "paragraph": "是训用违。庶狱庶慎，文王罔敢知于兹。",
                    "zhushu": "是万民顺法用违法，众狱众慎之事，文王一无敢自知于此，委任贤能而巳。"
                },
                {
                    "paragraph": "亦越武王率惟敉功，不敢替厥义德，",
                    "zhushu": "亦于武王，循惟文王抚安天下之功，不敢废其义德，奉遵父道。敉，亡婢反。"
                },
                {
                    "paragraph": "率惟谋从容德，以并受此丕丕基。",
                    "zhushu": "武王循惟谋从文王宽容之德，故君臣以并受此大大之基业，传之子孙。传，直专反。重意：以并受此丕丕基。大诰弼我丕丕基。"
                },
                {
                    "paragraph": "呜呼！孺子王矣，",
                    "zhushu": "叹稚子今以为王矣，不可不勤法祖考之德。重言：孺子王矣三下文二。"
                },
                {
                    "paragraph": "继自今我其立政。立事、准人、牧夫。我其克灼知厥若，丕乃俾乱，",
                    "zhushu": "继自今巳往，我其立政大臣，立事小臣，及准人、牧夫，我其能灼然知其顺者，则大乃使治之。言知臣下之勤劳，然后莫不尽心力。俾，必尔反，下同。重言：立政、立事二重，见下文。"
                },
                {
                    "paragraph": "相我受民，和我庶狱庶慎。时则勿有间之，",
                    "zhushu": "能治我所受天民，和平我众狱众慎之事，如是，则勿有以代之。言不可复变。相，如字，马息亮反，下劢相同。间，间厕之间。"
                },
                {
                    "paragraph": "自一话一言。我则末惟成德之彦，以乂我受民。",
                    "zhushu": "言政当用一善，善在一言而巳。欲其口无择言。如此，我则终惟有成德之美，以治我所受之民。话，户怪反。"
                },
                {
                    "paragraph": "呜呼！予旦巳受人之徽言，咸告孺子王矣。",
                    "zhushu": "叹所受贤圣说禹、汤之美言，皆以告稚子王矣。稚，直吏反，亦作稺。"
                },
                {
                    "paragraph": "继自今文子文孙，其勿误于庶狱庶慎，惟正是乂之。",
                    "zhushu": "文子文孙，文王之子孙。从今以往，惟以正是之道治众狱，众慎。其勿误。"
                },
                {
                    "paragraph": "自古商人，亦越我周文王立政，立事、牧夫、准人。则克宅之，克由绎之，兹乃俾乂。",
                    "zhushu": "言用古商汤，亦于我周文王立政立事，用贤人之法，能居之于心，能用陈之，此乃使天下治。绎音亦。"
                },
                {
                    "paragraph": "国则罔有立政，用憸人，不训于德，是罔显在厥世。",
                    "zhushu": "商、周贤圣之国，则无有立政用憸利之人者。憸人不顺于德，是使其君无显名在其世。憸，息廉反，徐七渐反，本作𢘁，同。憸利之人，马云：憸利，佞人也。"
                },
                {
                    "paragraph": "继自今立政，其勿以憸人，其惟吉士，用劢相我国家。",
                    "zhushu": "立政之臣，惟以吉士，用勉治我国家。劢，音迈。重言：其惟吉士二本篇景命。"
                },
                {
                    "paragraph": "今文子文孙，孺子王矣，",
                    "zhushu": "告文王之子孙，言稚子以即政为王矣，所以厚戒。"
                },
                {
                    "paragraph": "其勿误于庶狱，惟有司之牧夫。",
                    "zhushu": "独言众狱，有司欲其重刑慎官人。重言：惟有司之牧夫。二见上文。"
                },
                {
                    "paragraph": "其克诘尔戎兵，以陟禹之迹，",
                    "zhushu": "其当能治汝戎服兵器，威怀并设，以升禹治水之旧迹。诘，起一反，马云：实也。"
                },
                {
                    "paragraph": "方行天下，至于海表，罔有不服。",
                    "zhushu": "方四方海表，蛮夷戎狄，无有不服化者。"
                },
                {
                    "paragraph": "以觐文王之耿光，以扬武王之大烈。",
                    "zhushu": "能使四夷宾服，所以见祖之光明，扬父之大业。"
                },
                {
                    "paragraph": "呜呼！继自今后王立政，其惟克用常人。",
                    "zhushu": "其惟能用贤才为常人，不可以天官有所私。"
                },
                {
                    "paragraph": "周公若曰：太史、",
                    "zhushu": "顺其事，并告太史。"
                },
                {
                    "paragraph": "司寇苏公，式敬尔由狱，以长我王国。",
                    "zhushu": "忿生为武王司寇，封苏国。能用法，敬汝所用之狱，以长施行于我王国。言主狱当求苏公之比。比，必二反，又如字。"
                },
                {
                    "paragraph": "兹式有慎，以列用中罚。",
                    "zhushu": "此法有所慎行必以其列用中罚不轻不重苏公所行太史掌六典有废置官人之制故告之慎行如字"
                }
            ]
        },
        {
            "name": "周书周官第二十二",
            "paragraphs": [
                {
                    "paragraph": "周书周官第二十二",
                    "zhushu": "",
                    "type": 1
                },
                {
                    "paragraph": "成王既黜殷命，灭淮夷，",
                    "zhushu": "黜殷在周公东征时，灭淮夷在成王即政后。事相因，故连言之。"
                },
                {
                    "paragraph": "还归在丰，作周官。",
                    "zhushu": "成王虽作洛邑，犹还西周。还音旋，徐音全。"
                },
                {
                    "paragraph": "周官。",
                    "zhushu": "言周家设官分职用人之法。"
                },
                {
                    "paragraph": "惟周王抚万邦，巡侯甸，",
                    "zhushu": "即政抚万国，巡行天下，侯服甸服。行，下孟反。"
                },
                {
                    "paragraph": "四征弗庭，绥厥兆民，",
                    "zhushu": "四面征讨诸侯之不直者，所以安其兆民。十亿曰兆，言多。"
                },
                {
                    "paragraph": "六服群辟，罔不承德，归于宗周，董正治官。",
                    "zhushu": "六服诸侯，奉承周德，言恊服还归于丰，督正治理职司之百官。辟，必亦反。治，直吏反，下至蒙宰经注同。"
                },
                {
                    "paragraph": "王曰：若昔大猷，制治于未乱，保邦于未危，",
                    "zhushu": "言当顺古大道，制治安国，必于未乱未危之前，思患预防之。"
                },
                {
                    "paragraph": "曰唐虞稽古，建官惟百，内有百揆四岳，外有州牧侯伯。",
                    "zhushu": "道尧舜考古以建百官，内置百揆四岳，象天之有五行。外置州牧十二及五国之长，上下相维，外内咸治。言有法。长，丁丈反，下官长、助长、君长同。重意：唐虞稽古，见尧典、舜典。大禹、皐陶若稽古。"
                },
                {
                    "paragraph": "庶政惟和，万国咸寜。",
                    "zhushu": "官职有序，故众政惟和，万国皆安，所以为至治。重意：万国咸寜。大禹谟：万邦咸寜。洛诰：冏命：万邦咸休。"
                },
                {
                    "paragraph": "夏商官倍，亦克用乂。",
                    "zhushu": "禹汤建官二百，亦能用治，言不及唐虞之清要。"
                },
                {
                    "paragraph": "明王立政，不惟其官，惟其人。",
                    "zhushu": "言圣帝明王立政修教，不惟多其官，惟在得其人。○重意：不惟其官，惟其人。咸有一德，左右惟其人。又下文官不必备，惟其人。"
                },
                {
                    "paragraph": "今予小子，祗勤于德，夙夜不逮。",
                    "zhushu": "今我小子敬勤于德，虽夙夜匪懈，不能及古人。言自有极。逮音代，又大计反。懈，佳卖反。重言：今，予小子二君奭本篇。"
                },
                {
                    "paragraph": "仰惟前代时若，训迪厥官。",
                    "zhushu": "言仰惟先代之法是顺训，蹈其所建官而则之，不敢自同尧舜之官，准拟夏殷而蹈之。"
                },
                {
                    "paragraph": "立太师、太傅、太保。兹惟三公，论道经邦，爕理阴阳，",
                    "zhushu": "师，天子所师法。傅，傅相天子。保，保安天子于德义者。此惟三公之任，佐王论道，以经纬国事，和理阴阳。言有德乃堪之。爕，素协反。相，息亮反。"
                },
                {
                    "paragraph": "官不必备，惟其人。",
                    "zhushu": "三公之官，不必备员，惟其人有德乃处之。处，昌虑反。"
                },
                {
                    "paragraph": "少师、少傅、少保，曰三孤。",
                    "zhushu": "此三官名曰三孤。孤，特也。言卑于公，尊于卿，特置此三者。少，诗照反，下同。"
                },
                {
                    "paragraph": "贰公弘化，寅亮天地，弼予一人。",
                    "zhushu": "副贰三公，弘大道化，敬信天地之教，以辅我一人之治。重言：弼予一人。二前见泰誓，又奉予一人。汤誓予一人。微子之命，毗予一人。"
                },
                {
                    "paragraph": "蒙宰掌邦治，统百官，均四海。",
                    "zhushu": "天官卿称太宰，主国政治，统理百官，均平四海之内。邦国。言任大。重意：统百官说命总百官。"
                },
                {
                    "paragraph": "司徒掌邦教，敷五典，扰兆民。",
                    "zhushu": "地官卿司徒，主国教化，布五常之教，以安和天下众民，使小大恊睦。扰，而小反，徐又音饶。重意：敷五典，君牙弘敷五典，舜典。慎徽五典。"
                },
                {
                    "paragraph": "宗伯掌邦礼，治神人，和上下。",
                    "zhushu": "春官卿，宗庙官长，主国礼，治天地神祇、人鬼之事，及国之吉凶军宾，嘉五礼，以和上下尊卑等列。"
                },
                {
                    "paragraph": "司马掌邦政，统六师，平邦国。",
                    "zhushu": "夏官卿主戎马之事，掌国征伐，统正六军，平治王邦四方国之乱者。重意：统六师，嗣征。掌六帅。"
                },
                {
                    "paragraph": "司寇掌邦禁，诘奸慝，刑暴乱。",
                    "zhushu": "秋官卿，主寇贼法禁，治奸恶，刑强暴作乱者。夏司马，计恶助长物。秋司寇，刑奸顺时杀。慝，吐得反。"
                },
                {
                    "paragraph": "司空掌邦土，居四民，时地利。",
                    "zhushu": "冬官卿，主国空土以居民。上农工商四人，使顺天时，分地利授之。土能吐生百榖，故曰土。"
                },
                {
                    "paragraph": "六卿分职，各率其属，以倡九牧，阜成兆民。",
                    "zhushu": "六卿各率其属官，大夫、士治其所分之职，以倡导九州牧伯为政，大成，兆民之性命，皆能其官，则政治。倡，尺亮反，下同。阜，音负。治，直吏反。"
                },
                {
                    "paragraph": "六年，五服一朝。",
                    "zhushu": "五服，侯、甸、男、采、卫，六年一朝，会京师。朝，直遥反。"
                },
                {
                    "paragraph": "又六年王乃时巡，考制度于四岳。",
                    "zhushu": "周制，十二年一巡守，春东、夏南，秋西、冬北，故曰时巡。考正制度礼法于四岳之下，如虞帝巡守然。守音狩，下同，本亦作狩。重意：又六年，王乃时巡。舜典：五载一巡守。"
                },
                {
                    "paragraph": "诸侯各朝于方岳，大明黜陟。",
                    "zhushu": "觐四方诸侯，各朝于方岳之下，大明考绩黜陟之法。黜，丑律反，贬下也。重意：诸侯各朝于方岳。舜典：群后四朝。〇大明黜陟。舜典：黜陟幽明。"
                },
                {
                    "paragraph": "王曰：呜呼！凡我有官君子，钦乃有司，慎乃出令。令出惟行，弗惟反。",
                    "zhushu": "有官君子、大夫已上，叹而戒之，使敬汝所司，慎汝出令。从政之本。令出必惟行之，不惟反改。若二三其令，乱之道。上，时掌反。"
                },
                {
                    "paragraph": "以公灭私，民其允怀。",
                    "zhushu": "从政以公平灭私情，则民其信归之。"
                },
                {
                    "paragraph": "学古入官，议事以制，政乃不迷。",
                    "zhushu": "言当先学古训，然后入官治政。凡制事必以古义议度终始，政乃不迷错。度，徒洛反。"
                },
                {
                    "paragraph": "其尔典常作之师，无以利口乱厥官。",
                    "zhushu": "其汝为政，当以旧典常故事为师法，无以利口辩佞乱其官。"
                },
                {
                    "paragraph": "蓄疑败谋，怠忽荒政。不学墙面，莅事惟烦。",
                    "zhushu": "积疑不决，必败其谋。怠惰忽畧，必乱其政。人而不学，其犹正墙面而立，临政事必烦蓄。敕六反。莅音利，又音类。"
                },
                {
                    "paragraph": "戒尔卿士，功崇惟志，业广惟勤。惟克果断，乃罔后艰。",
                    "zhushu": "此戒凡有官位，但言卿士，举其掌事者。功髙由志，业广由勤，惟能果断行事，乃无后难。言多疑必致患。断，丁乱反，下注同。"
                },
                {
                    "paragraph": "位不期骄，禄不期侈。",
                    "zhushu": "贵不与骄期，而骄自至，富不与侈期，而侈自来。骄侈以行己，所以速亡。"
                },
                {
                    "paragraph": "恭俭惟德，无载尔伪。",
                    "zhushu": "言当恭俭，惟以立德，无行奸伪。"
                },
                {
                    "paragraph": "作德心逸日休，作伪心劳日拙。",
                    "zhushu": "为德直道而行，于心逸豫，而名日美；为伪，饰巧百端，于心劳苦，而事日拙，不可为。"
                },
                {
                    "paragraph": "居宠思危，罔不惟畏，弗畏入畏。",
                    "zhushu": "言虽居贵宠，当思危惧，无所不畏。若乃不畏，则入可畏之刑。"
                },
                {
                    "paragraph": "推贤让能，庶官乃和，不和政厖。",
                    "zhushu": "贤能相让，俊乂在官，所以和谐厖乱也。厖，武江反。"
                },
                {
                    "paragraph": "举能其官，惟尔之能。称匪其人，惟尔不任。",
                    "zhushu": "所举能修其官，亦惟汝之功能；举非其人，亦惟汝之不胜其任。胜，音升。"
                },
                {
                    "paragraph": "王曰：呜呼！三事暨大夫。敬尔有官，乱尔有政，",
                    "zhushu": "叹而敕之。公卿巳下，各敬居汝所有之官，治汝所有之职。"
                },
                {
                    "paragraph": "以佑乃辟。永康兆民，万邦惟无斁。",
                    "zhushu": "言当敬治官政，以助汝君长，安天下兆民，则天下万国惟乃无厌我周德。斁音亦。长，直艮反。厌，于艳反。"
                },
                {
                    "paragraph": "成王既伐东夷，肃慎来贺。",
                    "zhushu": "海东诸夷，驹丽、扶余、馯貃之属，武王克商，皆通道焉。成王即政而叛，王伐而服之，故肃慎氏来贺。肃慎，马本作息慎，云北夷也。驹，俱付反，又如字。丽，力支反。馯，户旦反，地理志音寒。貃，孟白反，说文作貉，北方豸种。孔子曰：貉之言貃，貃恶也。"
                },
                {
                    "paragraph": "王俾荣伯作贿肃慎之命。",
                    "zhushu": "荣，国名。同姓诸侯为卿大夫。王使之为命书，以币贿赐肃慎之夷亡。俾，必尔反，马本作辨。"
                },
                {
                    "paragraph": "周公在丰，",
                    "zhushu": "致政老归。"
                },
                {
                    "paragraph": "将没，欲葬成周。",
                    "zhushu": "已所营作，示始终念之。"
                },
                {
                    "paragraph": "公薨，成王葬于毕，",
                    "zhushu": "不敢臣周公，故使近文、武之墓。近，附近之近。"
                },
                {
                    "paragraph": "告周公，作亳姑。",
                    "zhushu": "周公徙奄君于毫姑，因告柩以葬毕之义，并及奄君。已定亳姑，言所迁之功成。亡柩，其久反。"
                }
            ]
        },
        {
            "name": "周书君陈第二十三",
            "paragraphs": [
                {
                    "paragraph": "周书君陈第二十三",
                    "zhushu": "",
                    "type": 1
                },
                {
                    "paragraph": "周公既没，命君陈分正东郊成周，",
                    "zhushu": "成王重周公所营，故命君陈分居正东郊成周之邑里，官司君陈。郑注礼记云：周公之子。"
                },
                {
                    "paragraph": "作君陈。",
                    "zhushu": "作书命之。"
                },
                {
                    "paragraph": "君陈。",
                    "zhushu": "臣，名也，因以名篇。"
                },
                {
                    "paragraph": "王若曰：君陈，惟尔令德孝恭。",
                    "zhushu": "言其有令德，善事父母，行己以恭。"
                },
                {
                    "paragraph": "惟孝，友于兄弟，克施有政。",
                    "zhushu": "言善父母者，必友于兄弟，能施有政令。"
                },
                {
                    "paragraph": "命汝尹兹东郊，敬哉！",
                    "zhushu": "正此东郊，监殷顽民，教训之。监，工衔反。重意：尹兹东郊。微子之命，尹兹东夏。重言：敬哉五。康诰二。洛诰、蔡仲之命本篇各一。又皐陶谟：敬哉有上。"
                },
                {
                    "paragraph": "昔周公师保万民，民怀其德。往慎乃司，兹率厥常。",
                    "zhushu": "言周公师安天下之民，民归其德，今往承其业，当慎汝所主，此循其常法而教训之。"
                },
                {
                    "paragraph": "懋昭周公之训，惟民其乂。",
                    "zhushu": "勉明周公之教，惟民其治。懋音茂。"
                },
                {
                    "paragraph": "我闻曰：至治馨香，感于神明。黍稷非馨，明德惟馨。",
                    "zhushu": "所闻上古圣贤之言，政治之至者，芬芳馨气，动于神明。所谓芬芳，非黍稷之气，乃明德之馨，励之以德。治，直吏反，下住政治同。重言：我闻曰：六无浼二。康诰、多土、本篇、毕命各一。重意：至治馨香，感于神明。酒诰：弗惟德馨香，祀登闻于天。吕刑：罔有馨香德刑。发闻惟腥。互注：见前蔡仲之命。"
                },
                {
                    "paragraph": "尔尚式时周公之猷训，惟日孜孜，无敢逸豫。",
                    "zhushu": "汝庶几用是周公之道教殷民，惟当日孜孜勤行之，无敢自宽暇逸豫。孜。音兹。重意：惟日孜孜益稷，予思日孜孜。"
                },
                {
                    "paragraph": "凡人未见圣，若不克见。既见圣，亦不克由圣。",
                    "zhushu": "此言凡人有初无终，未见圣道，如不能得见，巳见圣道，亦不能用之，所以无成。"
                },
                {
                    "paragraph": "尔其戒哉！尔惟风，下民惟草。",
                    "zhushu": "汝戒勿为！凡人之行，民从上教而变，犹草应风而偃，不可不慎。行，下孟反，下德行同。应，应对之应。重言：尔其戒哉二。前见泰誓。"
                },
                {
                    "paragraph": "图厥政，莫或不艰，有废有兴，出入自尔师虞，庶言同则绎。",
                    "zhushu": "谋其政，无有不先。虑其难，有所废，有所起。出纳之事，当用汝众言度之。众言同，则陈而布之，禁其专。绎音亦。度，待洛反。重言：图厥政三，多方二。本篇一。互注：记缁衣君陈曰。出入自尔师虞庶言同。注云。言出内政教。尚由汝众之所谋度。众言同乃行之。政教当由一也。"
                },
                {
                    "paragraph": "尔有嘉谋嘉猷，则入告尔后于内，尔乃顺之于外，",
                    "zhushu": "汝有善谋善道，则入告汝君于内，汝乃顺行之于外。"
                },
                {
                    "paragraph": "曰：斯谋斯猷，惟我后之德。",
                    "zhushu": "此善谋，此善道，惟我君之德。善则称君，人臣之义。"
                },
                {
                    "paragraph": "呜呼！臣人咸若时，惟良显哉。",
                    "zhushu": "叹而美之曰：臣于人者，皆顺此道，是惟良臣，则君显明于世。重言：臣人咸若时。皐陶谟：咸若时。互注：记坊记。子云。善则称君。过则称己。则民作忠。君陈曰。尔有嘉谋嘉猷。入告尔君于内。女乃顺之于外。曰：此谋此猷。惟我君之德。於乎。是惟良显哉。注云：美君之德。"
                },
                {
                    "paragraph": "王曰：君陈，尔惟弘周公丕训，无依势作威，无倚法以削。",
                    "zhushu": "汝为政，当阐大周公之大训，无乘势位，作威人上，无倚法制，以行刻削之政。"
                },
                {
                    "paragraph": "宽而有制，从容以和。",
                    "zhushu": "宽不失制，动不失和，德教之治。从七容反。"
                },
                {
                    "paragraph": "殷民在辟，予曰辟，尔惟勿辟；予曰宥，尔惟勿宥，惟厥中。",
                    "zhushu": "殷人有罪在刑法者，我曰：刑之，汝勿刑。我曰：赦宥，汝勿宥。惟其当以中正平理断之。辟，婢亦反，下同。中，如字，或丁仲反。断，丁乱反。重意：惟厥中，大禹谟：允执厥中，民恊于中。吕刑，故乃明于刑之中。"
                },
                {
                    "paragraph": "有弗若于汝政，弗化于汝训，辟以止辟，乃辟。",
                    "zhushu": "有不顺于汝政，不变于汝教，刑之而惩止，犯刑者乃刑之。"
                },
                {
                    "paragraph": "狃于奸宄，败常乱俗，三细不宥。",
                    "zhushu": "习于奸宄凶恶，毁败五常之道，以乱风俗之教，罪虽小，二犯不赦，所以绝恶源。狃，女九反。"
                },
                {
                    "paragraph": "尔无忿疾于顽，无求备于一夫。",
                    "zhushu": "人有顽嚚不喻，汝当训之，无忿怒疾之。使人当器之，无责备于一夫。重意：无求备于一夫。伊训：与人不求备。"
                },
                {
                    "paragraph": "必有忍，其乃有济，有容，德乃大。",
                    "zhushu": "为人君长，必有所含忍，其乃有所成。有所包容，德乃为大。欲其忍耻藏垢。长，诛丈反。"
                },
                {
                    "paragraph": "简厥修，亦简其或不修。",
                    "zhushu": "简别其德行修者，亦别其有不修者。善以劝能，恶以沮否。别，彼列反。阻，在汝反。否，方九反，又音鄙。"
                },
                {
                    "paragraph": "进厥良，以率其或不良。",
                    "zhushu": "进显其贤良者，以率勉其有不良者，使为善。"
                },
                {
                    "paragraph": "惟民生厚，因物有迁，",
                    "zhushu": "言人自然之性敦厚，因所见所习之物有变迁之道，故必慎所以示之。"
                },
                {
                    "paragraph": "违上所命，从厥攸好。",
                    "zhushu": "人之于上，不从其令，从其所好，故人主不可不慎所好。好，呼报反。"
                },
                {
                    "paragraph": "尔克敬典在德，时乃罔不变，允升于大猷，",
                    "zhushu": "汝治人能敬常在道德，是乃无不变化其政教，则信升于大道。"
                },
                {
                    "paragraph": "惟予一人膺受多福，",
                    "zhushu": "汝能升大道，则惟我一人，亦当受其多福。无凶危，重言：惟予一人。二本篇康王之诰。又景命：惟予一人无良。重意：惟予一人，膺受多福。毕命予小子，永膺多福。"
                },
                {
                    "paragraph": "其尔之休，终有辞于永世。",
                    "zhushu": "非但我受多福而巳，其汝之美名，亦终见称诵于长世，没而不朽。长，如字。朽，许久反。"
                }
            ]
        },
        {
            "name": "周书顾命第二十四",
            "paragraphs": [
                {
                    "paragraph": "周书顾命第二十四",
                    "zhushu": "",
                    "type": 1
                },
                {
                    "paragraph": "成王将崩，命召公、毕公，",
                    "zhushu": "二公为二伯，中分天下而治之。治，直吏反。"
                },
                {
                    "paragraph": "率诸侯相康王，作顾命。",
                    "zhushu": "临终之命曰顾命。相，息亮反。顾，工户反。命，马云：成王将崩，顾念康王，命召公、毕公率诸侯辅相之。"
                },
                {
                    "paragraph": "顾命。",
                    "zhushu": "实命群臣，叙以要言。"
                },
                {
                    "paragraph": "惟四月哉生魄，王不怿。",
                    "zhushu": "成王崩年之四月，始生魄，月十六日，王有疾，故不悦。怿。怿音亦，马本作不释，云：不释，疾不解也。重意：惟四月哉生魄。武成：厥四月哉生明。康诰：惟三月哉生魄。"
                },
                {
                    "paragraph": "甲子，王乃洮颒水，相被冕服，凭玉几。",
                    "zhushu": "王大发大命，临群臣，必斋戒沭浴。今疾病，故但洮盥颒面，扶相者，被以冠冕，加朝服，凭玉几以出命。洮，他刀反，徐音逃，马云：洮，洮发也。颒音悔，说文作沬，云：古文作颒。马云：颒，颒面也。被，皮义反，徐扶伪反，注同。凭，皮氷反，下同。说文作凭，云：依凡也。字林同，父氷反。斋，侧皆反。盥音管，又音灌。朝，直遥反。重言：凭玉几二重，见篇末。"
                },
                {
                    "paragraph": "乃同召太保奭、芮伯、彤伯、毕公、卫侯、毛公、",
                    "zhushu": "同召六卿，下至御治事，太保、毕、毛称公，则三公矣。此先后六卿次第。蒙宰第一，召公领之；司徒第二，芮伯为之；宗伯第三，彤伯为之；司马第四，毕公领之；司冦第五，卫侯为之；司空第六，毛公领之。召、芮、彤、毕、卫、毛，皆国名，入为天子公卿。奭，音释。芮，如锐反。彤，徒冬反。"
                },
                {
                    "paragraph": "师氏、虎臣、百尹、御事。",
                    "zhushu": "师氏，大夫官虎臣。虎贲氏。百尹，百官之长及诸御治事者。贲，音奔。长，丁丈反。"
                },
                {
                    "paragraph": "王曰：呜呼！疾大渐惟几，",
                    "zhushu": "自叹其疾大进，笃推危殆。几音机，徐音畿，下同。"
                },
                {
                    "paragraph": "病日臻。既弥留，恐不获誓言嗣，兹予审训命汝。",
                    "zhushu": "病日至，言困甚，已久留，言无瘳，恐不得结信，出言嗣续我志。以此故，我详䉒教命汝。瘳，敕留反。"
                },
                {
                    "paragraph": "昔君文王、武王，宣重光，奠丽陈教则肄，",
                    "zhushu": "言昔先君文武，布其重光累圣之德，定天命，施陈教，则勤劳重光。上直龙反，马云：日月星也。大极上元，十一月朔旦冬至，日月如叠璧，五星如连珠，故曰重光。丽，力驰反。肄，徐以至反，又音以制反。重意：宣重光舜典，重华恊于帝。"
                },
                {
                    "paragraph": "肄不违，用克达殷集大命。",
                    "zhushu": "文武定命陈教，虽劳而不违道，故能通殷为周，成其大命。"
                },
                {
                    "paragraph": "在后之侗，敬迓天威，嗣守文武大训，无敢昏逾。",
                    "zhushu": "在文武后之侗稚，成王自斤，敬迎天之威命。言奉顺继守文武大教，无敢昏乱逾越。言战傈畏惧。侗，徐音同，又敕动反，马本作詷，云：共也。斥，昌亦反。重意：嗣守文武，大训君牙。嗣守文武，成康遗绪。"
                },
                {
                    "paragraph": "今天降疾殆，弗兴弗悟。尔尚明时朕言，",
                    "zhushu": "今天下疾我身甚危殆，不起不悟言必死。汝当庶几明是我言勿忽畧。"
                },
                {
                    "paragraph": "用敬保元子钊弘济于艰难，",
                    "zhushu": "用奉我言，敬安太子钊。钊，康王名。大渡于艰难，勤德政。钊，姜辽反，又音昭，徐之肴反。"
                },
                {
                    "paragraph": "柔远能迩，安劝小大庶邦。",
                    "zhushu": "言当和远，又能和近，安小大众国，劝使为善。重言：柔远能迩。三舜典本篇。文侯。"
                },
                {
                    "paragraph": "思夫人自乱于威仪，尔无以钊冒贡于非几。",
                    "zhushu": "群臣皆宜思夫人。夫人自治，正于威仪，有威可畏，有仪可象，然后足以率人。汝无以钊冒进于非危之事。夫人，如字，注同。冒，亡报反，一音墨，马、郑、王作朂。贡，如字，马、郑、王作贑，音敕用反，马云：陷也。"
                },
                {
                    "paragraph": "兹既受命，还，",
                    "zhushu": "此群臣已受顾命，各还本位。"
                },
                {
                    "paragraph": "出缀衣于庭。越翼日乙丑，王崩。",
                    "zhushu": "缀衣幄帐，群臣既退。彻出幄帐于庭。王寝于北墉下，东首。反初生，于其明日王崩。出如字，徐尺遂反。缀，丁卫反，下同。王崩，马本作成王崩，注云：安民立政曰成。幄，于角反，下同。墉音容，本亦作牖。首，手又反。"
                },
                {
                    "paragraph": "太保命仲桓、南宫毛，",
                    "zhushu": "蒙宰摄政，故命二臣相毛名。"
                },
                {
                    "paragraph": "俾爰齐侯吕伋，以二干戈虎贲百人，逆子钊于南门之外，",
                    "zhushu": "臣子皆侍左右，将正太子之尊，故出于路寝门外。使桓、毛二臣各执干戈于齐侯，吕伋，索虎贲百人，更新逆门外，所以殊之。伋为天子虎贲氏。俾，必尔反。伋，居及反。齐侯名，太公子。"
                },
                {
                    "paragraph": "延入翼室，恤宅宗。",
                    "zhushu": "明室路寝，延之使居忧，为天下宗主。"
                },
                {
                    "paragraph": "丁卯，命作𠕋度。",
                    "zhushu": "三日，命史为𠕋书法度，传顾命于康王。度，旧音杜洛反，恐误。注云：作𠕋书法度，音宜，如字。传，直专反。"
                },
                {
                    "paragraph": "越七日癸酉，伯相命士须材。",
                    "zhushu": "邦伯为相，则召公于丁卯七日。癸酉，召公命士致材木，须待以供丧用。相，息亮反。供，音恭。"
                },
                {
                    "paragraph": "狄设黼扆缀衣，",
                    "zhushu": "狄下士扆屏风，画为斧文，置户牖间，复设幄帐，象平生所为。黼音甫，徐音补。扆，于岂反。屏，步经反。画，胡卦反。牖，音酉。复，扶又反。"
                },
                {
                    "paragraph": "牖间南向，敷重篾席、黼纯，华玉仍几。",
                    "zhushu": "篾，桃枝竹，白黑杂缯缘之。华，彩色。华玉以饰凭几。仍，因也。因生时几不改作，此见群臣觐诸侯之坐。向，许亮反。篾，眠结反，马云：纤蒻。纯，之允反，又之闰反，下同。缘，悦绢反，本或作纯。"
                },
                {
                    "paragraph": "西序东向，敷重厎席、缀纯，文贝仍几。",
                    "zhushu": "东西厢谓之序。厎蒻苹，缀杂彩，有文之贝饰几，此旦夕听事之坐。厎，之复反，马云：青蒲也。蒻音弱。苹音平。"
                },
                {
                    "paragraph": "东序西向，敷重丰席、画纯，雕玉仍几。",
                    "zhushu": "丰筦，彩色为画雕刻镂。此养国老飨群臣之坐。丰，芳弓反。筦音管，又音𥘄。镂，来豆反。"
                },
                {
                    "paragraph": "西夹南向，敷重笋席、玄纷纯，漆仍几。",
                    "zhushu": "西箱，夹室之前。笋蒻竹，玄纷。黑绶。此亲属私宴之坐，故席几质饰。夹，工洽反，徐音颊，注同。笋，息允反，马云：箁箬也。徐云：竹子竹为。席，于贫反。纷，孚云反。漆，音七，徐七利反。绶，音受。"
                },
                {
                    "paragraph": "越玉五重、陈寳、",
                    "zhushu": "于东西序坐，比列，玉五重，又陈先王所寳之器物。越马云：越地所献玉也。重，直容反。"
                },
                {
                    "paragraph": "赤刀、大训、弘璧、琬、琰，在西序。",
                    "zhushu": "寳刀、赤刀、削、大训、虞书典谟：大璧、琬琰之珪为二重。琬，纡晚反。琰，以冉反。削，音笑。"
                },
                {
                    "paragraph": "大玉、夷玉、天球、河图，在东序。",
                    "zhushu": "三玉为三重。夷，常也。球，雍州所贡。河图八卦，伏牺氏王天下，龙马出河，遂则其文以画八卦，谓之河图及典谟，皆历代传寳之。夷玉，马云：越地东夷之美玉。说文：夷玉，即珣、玗、琪。球，音求，马云：玉磬。雍，于用反，本亦作邕。"
                },
                {
                    "paragraph": "胤之舞衣、大贝、鼖鼓，在西房。",
                    "zhushu": "胤国所为舞者之衣，皆中法，大贝如车渠，鼖鼓长八尺，商、周传。寳之西房，西夹坐东鼖，扶云反，注同。中，丁仲反。车渠，上尺遮反。车渠，车䡃也。"
                },
                {
                    "paragraph": "兑之戈、和之弓、垂之竹矢，在东房。",
                    "zhushu": "兑和，古之巧人。垂，舜共工，所为皆中法，故亦传寳之。东房，东厢夹室。兑，徒外反。共音恭。"
                },
                {
                    "paragraph": "大辂在宾阶面，缀辂在阼阶面，",
                    "zhushu": "大辂，玉缀辂金，面前皆南向。阼，才故反。向，许亮反。"
                },
                {
                    "paragraph": "先辂在左塾之前，次辂在右塾之前。",
                    "zhushu": "先辂象，次辂木。金、玉、象皆以饰车，木则无饰。皆在路寝门内左右塾前，北面。凡所陈列，皆象成王生时华国之事，所以重顾命。塾，音孰，一音育。重，直用反。"
                },
                {
                    "paragraph": "二人雀弁，执惠，立于毕门之内。",
                    "zhushu": "士卫殡，与在庙同，故雀韦弁惠，三隅矛。路寝门，一名毕门。弁，皮彦反，徐扶变反。"
                },
                {
                    "paragraph": "四人綦弁，执戈上刃，夹两阶戺。",
                    "zhushu": "綦文鹿子皮弁，亦士。堂廉曰戺，士所立处。綦音其，马本作骐，云青黑色。夹，徐工洽反。戺音侯，徐音士。廉，力占反，棱也。"
                },
                {
                    "paragraph": "一人冕，执刘，立于东堂。一人冕，执𨱆，立于西堂。",
                    "zhushu": "冕，皆大夫也。刘𨱆属，立于东西厢之前堂。𨱆音越，说文云：大斧也。"
                },
                {
                    "paragraph": "一人冕，执戣，立于东垂。一人冕，执瞿，立于西垂。",
                    "zhushu": "戣、瞿，皆戟属，正于东西下之阶上。戣，音逵。瞿，其俱反，徐音惧。"
                },
                {
                    "paragraph": "一人冕，执锐，立于侧阶。",
                    "zhushu": "锐，矛属也。侧阶北，下立阶上。锐，以税反。"
                },
                {
                    "paragraph": "王麻冕黼裳，由宾阶隮。",
                    "zhushu": "王及群臣皆吉服，用西阶升，不敢当主。隮，子西反，徐子诣反。重言：由宾阶隮二重，见下文。"
                },
                {
                    "paragraph": "卿士、邦君，麻冕蚁裳，入即位。",
                    "zhushu": "公卿大夫及诸侯皆同服，亦庙中之礼。蚁，裳名，色玄。蚁，鱼绮反。"
                },
                {
                    "paragraph": "太保、太史、太宗，皆麻冕彤裳。",
                    "zhushu": "执事各异裳。彤，纁也。太宗、上宗，即宗伯也。"
                },
                {
                    "paragraph": "太保承介圭，上宗奉同𤦛，由阼阶隮。",
                    "zhushu": "大圭尺二寸，天子守之，故奉以奠康王，所以同爵名。𤦛，所以冒诸侯圭，以齐瑞信。方四寸，邪刻之。用阼阶升，由便不嫌。𤦛，莫报反。"
                },
                {
                    "paragraph": "太史秉书，由宾阶隮，御王𠕋命。",
                    "zhushu": "太史持𠕋书顾命，进康王，故同阶。"
                },
                {
                    "paragraph": "曰：皇后凭玉几，道扬末命，命汝嗣训，",
                    "zhushu": "𠕋命之辞。大君，成王。言凭玉几所道，称扬终命，所以感动康王，命汝继嗣其道。言任重。因以托戒。凭，皮氷反。"
                },
                {
                    "paragraph": "临君周邦，率循大卞，",
                    "zhushu": "用是道临君周国，率群臣循大法。下皮彦反，徐扶变反。"
                },
                {
                    "paragraph": "爕和天下，用答扬文武之光训。",
                    "zhushu": "言用和道和天下，用对扬圣祖文武之大教，叙成王意。重意：答扬文武之光训。君牙对：扬文武之光命。"
                },
                {
                    "paragraph": "王再拜，兴，答曰：眇眇予末小子，其能而乱四方。以敬忌天威。",
                    "zhushu": "言微微我浅末小子，其能如父祖治四方，以敬忌天威德乎？谦辞。托不能。眇，弥小反。"
                },
                {
                    "paragraph": "乃受同𤦛。王三宿、三祭、三咤。",
                    "zhushu": "王受𤦛。为王受同，以祭礼成于三，故酌者实三爵于王，王三进爵，三祭酒，三奠爵，告巳受群臣所传顾命。咤，陟嫁反，字亦作宅，又音妬，徐又音托，又猪夜反，说文作丁故反，奠爵也。马本作诧，与说文音义同。"
                },
                {
                    "paragraph": "上宗曰：飨。",
                    "zhushu": "祭必受福赞，王日飨福酒。"
                },
                {
                    "paragraph": "太保受同，降，",
                    "zhushu": "受王所飨同。下堂，反于篚。"
                },
                {
                    "paragraph": "盥，以异同秉璋以酢，",
                    "zhushu": "太保以盥手洗异同，实酒，秉璋以酢祭。半圭曰璋。臣所奉玉，巳祭太保，又祭，报祭曰酢。酢，才各反。"
                },
                {
                    "paragraph": "授宗人同，拜，王答拜。",
                    "zhushu": "宗人，小宗伯佐太宗者。大宗供王，宗人供太保。拜曰巳传顾命，故授宗人同拜。王答拜，尊所受命。供音恭。"
                },
                {
                    "paragraph": "太保受同，祭、哜、",
                    "zhushu": "太保既拜而祭。既祭受福。哜至齿，则王亦至齿。王言飨，太保言哜，互相备。哜，才细反。互音护。"
                },
                {
                    "paragraph": "宅，授宗人同，拜。王答拜，",
                    "zhushu": "太保居其所，授宗人同拜白成王以事毕，王答，拜敬所白。宅如字，马同，徐殆故反。重言：王答拜二重，见下文。"
                },
                {
                    "paragraph": "太保降，収。",
                    "zhushu": "太保下堂，则王亦可知，有司于此尽収彻。彻，丑列反，徐直列反。"
                },
                {
                    "paragraph": "诸侯出庙门俟。",
                    "zhushu": "言诸侯，则卿士巳下亦可知。殡之所处，故曰庙，皆待主后命。处，昌吕反。"
                }
            ]
        },
        {
            "name": "周书康王之诰第二十五",
            "paragraphs": [
                {
                    "paragraph": "周书康王之诰第二十五",
                    "zhushu": "",
                    "type": 1
                },
                {
                    "paragraph": "康王既尸天子，",
                    "zhushu": "尸，主也。主天子之正号。康王既尸天子。马本此句上更有成王崩三字。"
                },
                {
                    "paragraph": "遂诰诸侯，作康王之诰。",
                    "zhushu": "既受顾命，群臣陈戒，遂诰报之。因事曰遂。"
                },
                {
                    "paragraph": "康王之诰。",
                    "zhushu": "求诸侯之见匡弼。"
                },
                {
                    "paragraph": "王出，在应门之内。",
                    "zhushu": "出毕门，立应门内之中庭，南面。"
                },
                {
                    "paragraph": "太保率西方诸侯入应门左，毕公率东方诸侯入应门右，",
                    "zhushu": "二公为二伯，各率其所掌诸侯，随其方为位，皆北面。"
                },
                {
                    "paragraph": "皆布乘黄朱。",
                    "zhushu": "诸侯皆陈四黄马朱鬛以为庭实。乘，绳证反。鬛，力辄反。"
                },
                {
                    "paragraph": "宾称奉圭兼币，曰：一二臣卫，敢执壤奠。",
                    "zhushu": "宾诸侯也。举奉圭兼币之辞。言一，二见非一也。为蕃卫，故曰臣卫。来朝而遇国丧，遂因见新王，敢执壤地所出而奠贽也。壤，如丈反。见，贤遍反，下同。蕃，方袁反。朝，直遥反。丧，息浪反。贽音至。"
                },
                {
                    "paragraph": "皆再拜稽首。王义嗣德，答拜。",
                    "zhushu": "诸侯拜送币，而首至地，尽礼也。康王以义继先人明德，答其拜，受其币。尽，子忍反。重言：皆再拜稽首。一见下文。"
                },
                {
                    "paragraph": "太保暨芮伯咸进相揖，皆再拜稽首，",
                    "zhushu": "蒙宰与司徒皆共群臣，诸侯并进。陈戒。不言诸侯，以内见外。"
                },
                {
                    "paragraph": "曰：敢敬告天子，皇天改大邦殷之命，",
                    "zhushu": "大天改大国殷之王命。谓诛纣也。重意：皇大改大邦殷之命。召诰：皇天上帝，改厥元子，兹大国殷之命。○召诰：天既遐终大邦殷之命。"
                },
                {
                    "paragraph": "惟周文武诞受羑若，克恤西土，",
                    "zhushu": "言文武大受天道而顺之，能忧我西土之民，本其所起。羑，羊九反，马云：道也。"
                },
                {
                    "paragraph": "惟新陟王毕协赏罚，戡定厥功，用敷遗后人休。",
                    "zhushu": "惟周家新升王位，当尽和天下赏罚，能定其功用，布遗后人之美，言施及子孙无穷。戡音堪。遗，唯季反，注及下同。施，以豉反。"
                },
                {
                    "paragraph": "今王敬之哉！",
                    "zhushu": "敬天道，务崇先人之美。重意：今王敬之哉！吕刑篇：敬之哉！"
                },
                {
                    "paragraph": "张皇六师，无坏我髙祖寡命。",
                    "zhushu": "言当张大六师之众，无坏我髙德之祖，寡有之教命。坏。音恠。"
                },
                {
                    "paragraph": "王若曰：庶邦侯甸男卫，",
                    "zhushu": "顺其戒而告之，不言群臣，以外见内。马本从此以下为康王之诰。又天与顾命差异。叙欧阳、大小夏侯同为顾命。重意：庶邦侯、甸、男、卫。康诰：侯、甸、男邦、采、卫。酒诰：侯、甸、男、卫。"
                },
                {
                    "paragraph": "惟予一人钊报诰。",
                    "zhushu": "报其戒。"
                },
                {
                    "paragraph": "昔君文、武，丕平富，不务咎，",
                    "zhushu": "言先君文武道大，政化平美，不务咎恶。重意：昔君文、武。冏命昔在文、武。"
                },
                {
                    "paragraph": "厎至齐信，用昭明于天下。",
                    "zhushu": "致行至中，信之道，用显明于天下，言圣德洽厎之履反。至齐，马读绝句。"
                },
                {
                    "paragraph": "则亦有熊罴之士，不二心之臣，保乂王家，",
                    "zhushu": "言文武既圣，则亦有勇猛如熊罴之士，忠一不二心之臣，共安治王家。熊，音雄。罴，彼皮反。重意：则亦有熊罴之士。泰誓：如熊如罴。"
                },
                {
                    "paragraph": "用端命于上帝。皇天用训厥道，付𢌿四方，",
                    "zhushu": "君圣臣良，用受端直之命于上天，大天用顺其道，付与四方之国，王天下。𢌿，必利反，徐甫至反。王，于况反。"
                },
                {
                    "paragraph": "乃命建侯树屏，在我后之人。",
                    "zhushu": "言文武乃施政令，立诸侯，树以为蕃屏，传王业，在我后之人。谓子孙。"
                },
                {
                    "paragraph": "今予一二伯父，尚胥暨顾绥尔先公之臣服于先王。",
                    "zhushu": "天子称同姓诸侯曰伯父。言今我一二伯父，庶几相与顾念文武之道，安汝先公之臣服于先王而法循之。"
                },
                {
                    "paragraph": "虽尔身在外，乃心罔不在王室，",
                    "zhushu": "言虽汝身在外，士为诸侯，汝心常当忠笃，无不在王室。熊罴之士励朝臣，此督诸侯。"
                },
                {
                    "paragraph": "用奉恤厥若，无遗鞠子羞。",
                    "zhushu": "当各用心奉忧，其所行顺道，无自荒怠，遗我稚子之羞辱。稚子，康王自谓也。鞠音菊。"
                },
                {
                    "paragraph": "群公既皆听命，相揖趋出。",
                    "zhushu": "巳听诰命，趋出，罢退。诸侯归国，朝臣就次。"
                },
                {
                    "paragraph": "王释冕，反丧服。",
                    "zhushu": "脱去黼冕反服丧服居倚庐去羌吕反"
                }
            ]
        },
        {
            "name": "周书毕命第二十六",
            "paragraphs": [
                {
                    "paragraph": "周书毕命第二十六",
                    "zhushu": "",
                    "type": 1
                },
                {
                    "paragraph": "康王命作𠕋毕，",
                    "zhushu": "命为𠕋书，以命毕公。"
                },
                {
                    "paragraph": "分居里，成周郊，",
                    "zhushu": "分别民之居里，异其善恶，成定东周郊境，使有保护。别，彼列反。"
                },
                {
                    "paragraph": "作毕命。",
                    "zhushu": ""
                },
                {
                    "paragraph": "毕命：",
                    "zhushu": "言毕公见命之书。"
                },
                {
                    "paragraph": "惟十有二年六月庚午，朏。",
                    "zhushu": "康王即位十二年六月三日庚午。朏，普忽反，徐芳尾反，又芳愦反。重意。六月庚午，朏。召诰篇：三月惟丙午，朏。"
                },
                {
                    "paragraph": "越三日壬申，王朝步自宗周，至于丰。",
                    "zhushu": "于朏，三日壬申，王朝行自宗周，至于丰。宗周，镐京。丰，文王所都。朝，陟遥反。镐，户老反。重言：王朝步自宗周，至于丰。三武成。召诰本篇。他篇无宗字。"
                },
                {
                    "paragraph": "以成周之众，命毕公保厘东郊。",
                    "zhushu": "用成周之民众，命毕公，使安理治正成周东郊，令得所。厘，力之反。治正，上直吏反，一本作治政，则依字读。令，力呈反。"
                },
                {
                    "paragraph": "王若曰：呜呼！父师，惟文王、武王敷大德于天下，用克受殷命。",
                    "zhushu": "王顺其事，叹告毕公，代周公为大师，为东伯，命之代君陈言文武，布大德于天下，故天佑之，用能受殷之王命。大师，音泰。"
                },
                {
                    "paragraph": "惟周公左右先王，绥定厥家，",
                    "zhushu": "言周公助先王安定其家。"
                },
                {
                    "paragraph": "毖殷顽民，迁于洛邑，密迩王室，式化厥训。",
                    "zhushu": "毖，殷顽民，恐其叛乱，故徙于洛邑，密近王室，用化其教。毖音袐。近如字，又附近之近。"
                },
                {
                    "paragraph": "既历三纪，世变风移，四方无虞，予一人以寜。",
                    "zhushu": "言殷民迁周，巳经三纪，世代民易顽者，渐化四方，无可度之事，我天子用安矣。十二年曰纪，父子曰世。度，待洛反，旧作待路反。重意。予一人以寜。康诰则予一人以怿。"
                },
                {
                    "paragraph": "道有升降，政由俗革，不臧厥臧，民罔攸观。",
                    "zhushu": "天道有上下交接之义，政教有用俗改更之理。民之俗善，以善养之；俗有不善，以法御之。若乃不善其善，则民无所劝慕。上，时掌反。更，古行反。"
                },
                {
                    "paragraph": "惟公懋德，克勤小物，弼亮四世，正色率下，罔不祗师言，",
                    "zhushu": "言公勉行德，能勤小物，辅佐文、武、成、康四世为公卿，正色率下，下人无不敬仰师法。懋，音茂。"
                },
                {
                    "paragraph": "嘉绩多于先王。予小子垂拱仰成。",
                    "zhushu": "公之善功多大，先人之美。我小子为王垂拱，仰公成理。言其上显父兄，下施子孙。拱，九勇反。仰如字，徐五亮反。重言：予小子六：泰誓、武成、金縢、洛诰、君陈本篇。重意。垂拱仰成。武成垂拱而天下治。"
                },
                {
                    "paragraph": "王曰：呜呼！父师，今予祗命公以周公之事，往哉！",
                    "zhushu": "今我敬命公以周公所为之事，往为之哉！言非周公所为，不敢枉公往治。治，直吏反。"
                },
                {
                    "paragraph": "旌别淑慝，表厥宅里，彰善瘅恶，树之风声，",
                    "zhushu": "言当识别顽民之善恶，表异其居里，明其为善，病其为恶，立其善风，扬其善声。别，彼列反。瘅，丁但反。"
                },
                {
                    "paragraph": "弗率训典，殊厥井疆，俾克畏慕，",
                    "zhushu": "其不循教道之常，则殊其井居田界，使能畏为恶之祸，慕为善之福，所以沮劝。俾，必尔反。沮，辞汝反，又慈吕反。"
                },
                {
                    "paragraph": "申画郊圻，慎固封守，以康四海，",
                    "zhushu": "郊圻虽旧所规画，当重分明之。又当谨慎坚固封疆之守备，以安四海。京圻安，则四海安矣。守，徐始救反。重，直用反。"
                },
                {
                    "paragraph": "政贵有恒，辞尚体要，不惟好异，",
                    "zhushu": "政以仁义为常，辞以理实为要，故贵尚之，若异于先王。君子所不好。好，呼报反。"
                },
                {
                    "paragraph": "商俗靡靡，利口惟贤，余风未殄，公其念哉。",
                    "zhushu": "纣以靡靡利口，惟贤覆亡国家。今殷民利口，余风未绝，公其念绝之。覆，芳服反。重意。公其念哉！益稷，帝其念哉！大禹谟。帝念哉！益稷，伊训念哉！"
                },
                {
                    "paragraph": "我闻曰：世禄之家，鲜克由礼，以荡陵德，实悖天道。",
                    "zhushu": "特言我闻，自古有之，世有禄位而无礼教，少不以放荡陵邈有德者。如此实乱天道。鲜，息浅反。悖，布内反。重言：我闻曰：六。无逸二。康诰、多士、君陈本篇各一。"
                },
                {
                    "paragraph": "敝化奢丽，万世同流。",
                    "zhushu": "言敝俗相化，车服奢丽，虽相去万世，若同一流。敝，步寐反。"
                },
                {
                    "paragraph": "兹殷庶士，席宠惟旧，怙侈灭义，服美于人。",
                    "zhushu": "此殷众士，居宠日久，怙恃奢侈，以灭德义，服饰过制，美于其民。言僭上。怙音户。"
                },
                {
                    "paragraph": "骄淫矜侉，将由恶终。虽收放心，闲之惟艰。",
                    "zhushu": "言殷众士骄恣过制，矜其所能，以自侉大，如此不变，将用恶自终。虽今顺从周制，心未压服，以礼闲御，其心惟艰。侉，苦瓜反。压，于叶反，又于甲反，又于艳反。"
                },
                {
                    "paragraph": "资富能训，惟以永年。惟德惟义，时乃大训。不由古训，于何其训？",
                    "zhushu": "以富资而能顺义，则惟可以长年命矣。惟有德义，是乃大顺。若不用古训典籍，于何其能顺乎？"
                },
                {
                    "paragraph": "王曰：呜呼！父师！邦之安危，惟兹殷士。不刚不柔，厥德允修。",
                    "zhushu": "言邦国所以安危，惟在和此殷士而巳。治之不刚不柔，宽猛相济，则其德政信修立。"
                },
                {
                    "paragraph": "惟周公克慎厥始，惟君陈克和厥中，惟公克成厥终。",
                    "zhushu": "周公迁殷顽民，以消乱阶，能慎其始。君陈弘周公之训，能和其中；毕公阐二公之烈，能成其终。"
                },
                {
                    "paragraph": "三后协心，同厎于道。道洽政治，泽润生民。",
                    "zhushu": "三君合心为一，终始相成，同致于道，道至普洽，政化治理，其德泽惠施，乃浸润生民。言三君之功，不可不尚政。治，直吏反。施，始豉反。浸，子鸩反。重意。道洽政治，泽润生民。舜典：好生之德，洽于民心。"
                },
                {
                    "paragraph": "四夷左衽，罔不咸赖。予小子永膺多福。",
                    "zhushu": "言东夷、西戎、南蛮、北狄，被发左祍之人，无不皆恃赖三君之德，我小子亦长受其多福。祍，而甚反，又而鸩反。重言：予小子六：泰誓、武成、金縢、洛诰、君陈本篇。重意。予小子永膺多福。君陈惟予一人膺受多福。"
                },
                {
                    "paragraph": "公其惟时成周，建无穷之基，亦有无穷之闻。",
                    "zhushu": "公其惟以是成周之治，为周家立无穷之基业于公，亦有无穷之名闻于后世。为，于伪反。"
                },
                {
                    "paragraph": "子孙训其成式，惟乂。",
                    "zhushu": "言后世子孙顺公之成法，惟以治。"
                },
                {
                    "paragraph": "呜呼！罔曰弗克，惟既厥心；",
                    "zhushu": "人之为政，无曰不能，惟在尽其心而巳。"
                },
                {
                    "paragraph": "罔曰民寡，惟慎厥事。",
                    "zhushu": "无曰人少，不足治也，惟在慎其政事，无敢轻之。少，诗照反。"
                },
                {
                    "paragraph": "钦若先王成烈，以休于前政。",
                    "zhushu": "敬顺文武成业，以美于前人之政，所以勉毕公。"
                }
            ]
        },
        {
            "name": "周书君牙第二十七",
            "paragraphs": [
                {
                    "paragraph": "周书君牙第二十七",
                    "zhushu": "",
                    "type": 1
                },
                {
                    "paragraph": "穆王命君牙为周大司徒，",
                    "zhushu": "穆王康王孙，昭王子。穆王名满。君牙或作君雅。"
                },
                {
                    "paragraph": "作君牙。",
                    "zhushu": "君牙，臣名。"
                },
                {
                    "paragraph": "君牙：",
                    "zhushu": "命以其名，遂以名篇。"
                },
                {
                    "paragraph": "王若曰：呜呼！君牙，",
                    "zhushu": "顺其事而叹，称其名而命之。"
                },
                {
                    "paragraph": "惟乃祖乃父，世笃忠贞，服劳王家，厥有成绩，纪于太常。",
                    "zhushu": "言汝父祖世厚忠贞，服事，勤劳王家，其有成功见纪录，书于王之太常，以表显之。王之旌旗画日月曰太常。画，胡卦反。重言：乃祖乃父五余见盘庚。"
                },
                {
                    "paragraph": "惟予小子嗣守文、武、成、康遗绪，亦惟先王之臣，克左右乱四方。",
                    "zhushu": "惟我小子，继守先王遗业，亦惟父祖之臣，能佐助我治四方。言己无所能。重言：惟予小子二。又见泰誓。重意。嗣守文武，成康遗绪。顾命嗣守，文武大训。"
                },
                {
                    "paragraph": "心之忧危，若蹈虎尾，涉于春冰。",
                    "zhushu": "言祖宗之大，已才之弱，故心怀危惧。虎尾畏噬，春冰畏陷，危惧之甚。蹈，徒报反。噬，市制反。陷，陷没之陷。"
                },
                {
                    "paragraph": "今命尔予翼，作股肱心膂。",
                    "zhushu": "今命汝为我辅翼股肱心膂之臣。言委任。膂音旅。"
                },
                {
                    "paragraph": "重意，",
                    "zhushu": "作股肱心膂，益稷臣，作朕股肱耳目。"
                },
                {
                    "paragraph": "纉乃旧服，无忝祖考，弘敷五典，式和民则。",
                    "zhushu": "继汝先祖，故所服忠勤，无辱累祖考之道，大布五常之教，用和民令有法则。累，劣伪反。令，力呈反。重意。纉乃旧服。仲虺之诰：纉禹旧服。〇弘敷五典。周官：敷五典。舜典：谨徽五典。"
                },
                {
                    "paragraph": "尔身克正，罔敢弗正。民心罔中，惟尔之中。",
                    "zhushu": "言汝身能正，则下无敢不正。民心无中，从汝取中，必当正身，示民以中正。"
                },
                {
                    "paragraph": "夏暑雨，小民惟曰怨咨；",
                    "zhushu": "夏月暑雨，天之常道。小人惟曰怨叹咨嗟，言心无中也。"
                },
                {
                    "paragraph": "冬祁寒，小民亦惟曰怨咨。",
                    "zhushu": "冬大寒，亦天之常道，民犹怨嗟。互注：记缁衣君雅曰。夏日暑雨。小民惟曰怨资冬祁寒。小民亦惟曰怨。注云。资当为至。齐鲁之语。声之误也。祁之言是也。齐西偏之语也。"
                },
                {
                    "paragraph": "厥惟艰哉！思其艰以图其易，民乃寜。",
                    "zhushu": "天不可怨，民犹怨嗟。治民其惟艰哉！当思虑其难，以谋其易，民乃安。易，以豉反。重意。厥惟艰哉。伊训。兹惟艰哉。泰誓。是惟艰哉。"
                },
                {
                    "paragraph": "呜呼！",
                    "zhushu": ""
                },
                {
                    "paragraph": "丕显哉，文王谟！",
                    "zhushu": "叹文王所谋大显明。"
                },
                {
                    "paragraph": "丕承哉，武王烈！",
                    "zhushu": "言武王业美，大可承奉。"
                },
                {
                    "paragraph": "启佑我后人，咸以正罔缺。",
                    "zhushu": "文武之谋业大明，可承奉，开助我后嗣，皆以正道无邪缺。缺，苦穴反。重意。启佑我后人，太甲启迪后人。"
                },
                {
                    "paragraph": "尔惟敬明乃训，用奉若于先王，",
                    "zhushu": "汝惟当敬明汝五教，用奉顺于先王之道。"
                },
                {
                    "paragraph": "对扬文武之光命，追配于前人。",
                    "zhushu": "言当答扬文武光明之命，君臣各追配于前令名之人。重意。对：扬文武之光命。顾命用答，扬文武之光训。"
                },
                {
                    "paragraph": "王若曰：君牙，乃惟由先正旧典时式，民之治乱在兹。",
                    "zhushu": "汝惟当奉用先正之臣所行故事，旧典文籍是法。民之治乱，在此而巳。用之则民治，废之则民乱。治，直吏反，下注同。"
                },
                {
                    "paragraph": "率乃祖考之攸行，昭乃辟之有乂。",
                    "zhushu": "言当循汝父祖之所行，明汝君之有治功。辟，必亦反。重言：率乃祖考之攸行。太甲率乃祖之攸行。"
                }
            ]
        },
        {
            "name": "周书冏命第二十八",
            "paragraphs": [
                {
                    "paragraph": "周书冏命第二十八",
                    "zhushu": "",
                    "type": 1
                },
                {
                    "paragraph": "穆王命伯冏为周太仆正，",
                    "zhushu": "伯冏，臣名也。太仆长，太御中大夫。冏，九永反，亦作煛。长，诛丈反。"
                },
                {
                    "paragraph": "作冏命。",
                    "zhushu": ""
                },
                {
                    "paragraph": "冏命：",
                    "zhushu": "以冏见命名篇。"
                },
                {
                    "paragraph": "王若曰：伯冏，惟予弗克于德，嗣先人宅丕后。",
                    "zhushu": "顺其事以命伯冏。言我不能于道德继先人，居大君之位，人轻任重，"
                },
                {
                    "paragraph": "怵惕惟厉，中夜以兴，思免厥愆。",
                    "zhushu": "言常悚惧惟危，夜半以起，思所以免其过悔。怵，敕律反。惕，他历反。"
                },
                {
                    "paragraph": "昔在文武，聪明齐圣，小大之臣咸怀忠良。",
                    "zhushu": "聪明，视听远齐，通无滞碍。臣虽官有尊卑，无不忠良。碍，五代反。重意。昔在文武，康王之诰：昔君文武，〇聪明齐圣。尧典：聪明文思。微子之命，齐圣广渊。"
                },
                {
                    "paragraph": "其侍御仆从罔匪正人，",
                    "zhushu": "虽给侍进御，仆役从官，官虽微，无不用中正之人。御，如字，一音御。从，才用反，注及下注侍从同。"
                },
                {
                    "paragraph": "以旦夕承弼厥辟，出入起居罔有不钦。",
                    "zhushu": "小臣皆良，仆役皆正，以旦夕承辅其君，故君出入起居，无有不敬。重意。罔有不钦。盘庚下：罔有弗钦，下文：罔有不藏。"
                },
                {
                    "paragraph": "发号施令罔有不臧。下民祗若，万邦咸休。",
                    "zhushu": "言文武发号施令，无有不善，下民敬顺其命，万国皆美其化。重言：万邦咸休。二本篇洛诰大禹谟：万邦咸寜。"
                },
                {
                    "paragraph": "惟予一人无良，实赖左右前后有位之士，匡其不及。",
                    "zhushu": "惟我一人无善，实恃左右前后有职位之士，匡正其不及言此责群臣正己。重意。惟予一人无良。泰誓：惟予小子无良君。陈康王之诰：惟予一人。"
                },
                {
                    "paragraph": "绳愆纠谬，格其非心，俾克绍先烈。",
                    "zhushu": "言侍左右之臣，弹正过误，检其非妄之心，使能继先王之功业。绳，市陵反。俾，必尔反。"
                },
                {
                    "paragraph": "今予命汝作大正，正于群仆侍御之臣。",
                    "zhushu": "欲其教正群仆，无敢佞伪。"
                },
                {
                    "paragraph": "懋乃后德，交修不逮，",
                    "zhushu": "言侍御之臣，无小大亲疏，皆当勉汝君为德，更代修进其所不及。更，古衡反。"
                },
                {
                    "paragraph": "慎简乃僚，无以巧言令色、便辟侧媚，其惟吉士。",
                    "zhushu": "当谨慎简选汝僚属侍臣，无得用巧言无实，令色无质，便辟足恭、侧媚謟谀之人，其惟皆吉良正士。便，婢绵反。辟，匹亦反，徐扶亦反。足，将住反。谀，徐以朱反。重意。无以巧言令色皐陶谟，何畏乎巧言令色。重言：其惟吉士二立政本篇。"
                },
                {
                    "paragraph": "仆臣正，厥后克正；仆臣谀，厥后自圣。",
                    "zhushu": "言仆臣皆正，则其君乃能正；仆臣謟谀，则其君乃自谓圣。"
                },
                {
                    "paragraph": "重意，",
                    "zhushu": "仆臣谀，厥后自圣。说命良臣惟圣。"
                },
                {
                    "paragraph": "后德惟臣，不德惟臣，",
                    "zhushu": "君之有德，惟臣成之；君之无德，惟臣误之。言君所行善恶，专在左右。"
                },
                {
                    "paragraph": "尔无昵于憸人，充耳目之官，迪上以非先王之典。",
                    "zhushu": "汝无亲近于憸利小子之人，充备侍从，在视听之官，道君上以非先王之法。昵，女乙反。憸，息廉反，徐七渐反。利，口也，本亦作𢘁。近，附近之近。道音导。"
                },
                {
                    "paragraph": "非人其吉，惟货其吉。",
                    "zhushu": "若非人，其实吉良，惟以货财配其吉良，以求入于仆侍之臣，汝当清审。"
                },
                {
                    "paragraph": "若时𣨛厥官，",
                    "zhushu": "若用是行货之人，则病其官职。𣨛，改顽反。"
                },
                {
                    "paragraph": "惟尔大弗克祗厥辟，惟予汝辜。",
                    "zhushu": "用行货之人，则惟汝大不能敬其君，惟我则亦以此罪汝。言不忠也。"
                },
                {
                    "paragraph": "王曰：呜呼！钦哉！永弼乃后于彝宪。",
                    "zhushu": "叹而敕之，使敬用所言，当长辅汝君于常法。此穆王庶几欲蹈行常法。重言：钦哉！八。尧典、大禹谟、微子之命本篇各一，舜典、益稷各二。"
                }
            ]
        },
        {
            "name": "周书吕刑第二十九",
            "paragraphs": [
                {
                    "paragraph": "周书吕刑第二十九",
                    "zhushu": "",
                    "type": 1
                },
                {
                    "paragraph": "吕命，",
                    "zhushu": "吕侯见命为天子司寇。"
                },
                {
                    "paragraph": "穆王训夏赎刑，",
                    "zhushu": "吕侯以穆王命作书，训畅夏禹赎刑之法，更从轻以布告天下。赎音蜀，注下同。"
                },
                {
                    "paragraph": "作吕刑。",
                    "zhushu": ""
                },
                {
                    "paragraph": "吕刑：",
                    "zhushu": "后为甫侯，故或称甫刑。"
                },
                {
                    "paragraph": "惟吕命。王享国百年，耄荒，",
                    "zhushu": "言吕侯见命为卿时，穆王以享国百年，耄乱荒忽。穆王即位过四十矣。言百年大期，虽老而能用贤以扬名。耄，本亦作，毛报反，切韵莫报反。"
                },
                {
                    "paragraph": "度作刑以诘四方。",
                    "zhushu": "度时世所，宜训作赎刑，以治天下四方之民。度，待洛反，注同，马如字，云：法度也。诘，起一反。"
                },
                {
                    "paragraph": "王曰：若古有训，蚩尤惟始作乱，延及于平民，",
                    "zhushu": "顺古有遗训，言□尤造始作乱，恶化相易，延及于平善之人。九黎之君，号曰□尤。□，尺之反。尤，有牛反，马云：少昊之末，九黎君名。"
                },
                {
                    "paragraph": "罔不寇贼鸱义，奸宄夺攘矫虔。",
                    "zhushu": "平民化之，无不相寇贼，为鸱䲷之义，以相夺让，矫称上命，若固有之，乱之甚。鸱，尺之反。鸱枭，恶鸟。马云：鸱，轻也。义本亦作𧨏。攘，如羊反。矫，居表反。虔，其然反。"
                },
                {
                    "paragraph": "苗民弗用灵，制以刑，惟作五虐之刑，曰法。",
                    "zhushu": "三苗之君，习□尤之恶，不用善化民，而制以重刑，惟为五虐之刑，自谓得法。□尤，黄帝所灭；三苗，帝尧所诛。言异世而同恶。互注：记缁衣：君民者，子以爱之，则民亲之；信以法之，则民不倍；恭以涖之，则民有孙心。甫刑曰：苗民匪用命，制以刑，惟作五虐之刑，曰法。是以民有恶德，而遂绝其世也。"
                },
                {
                    "paragraph": "杀戮无辜，爰始淫为劓、刵、椓、黥，",
                    "zhushu": "三苗之主顽凶，若民敢行虐刑以杀戮无罪，于是始大为截人耳鼻，㭬阴、黥面，以加无辜，故曰五虐。劓，鱼器反。刵，徐如志反。椓，丁角反。黥，其京反。"
                },
                {
                    "paragraph": "越兹丽刑并制，罔差有辞。",
                    "zhushu": "苗民于此施刑并制，无罪无差。有直辞者，言淫滥。丽，力驰反。并，必政反。"
                },
                {
                    "paragraph": "民兴胥渐，泯泯棼棼，罔中于信，以覆诅盟。",
                    "zhushu": "三苗之民，渎于乱政，起相渐化，泯泯为乱，棼棼同恶，皆无中于信义，以反背诅盟之约。泯，面忍反，徐音民。棼，扶云反，徐扶文反。覆，芳服反，徐敷目反。诅，侧助反。背音佩。约如字，又于妙反。"
                },
                {
                    "paragraph": "虐威庶戮，方告无辜于上。上帝监民，罔有馨香，德刑发闻惟腥。",
                    "zhushu": "三苗虐政作威，众被戮者，方方各告无罪于天。天视苗民无有馨香之行，其所以为德刑发闻，惟乃腥臭。闻音问，又如字，注同。腥音星。行，下孟反。重意。罔有馨香，德刑发闻惟腥。酒诰：弗惟德馨香，祀登闻于天，君陈至治，馨香感于神明。"
                },
                {
                    "paragraph": "皇帝哀矜庶戮之不辜，报虐以威，遏绝苗民，无世在下。",
                    "zhushu": "皇帝，帝尧也。哀矜众被戮者之不辜，乃报为虐者，以威诛遏绝苗民，使无世位在下国也。君，帝君。宜作皇字，帝尧也。遏，于葛反。"
                },
                {
                    "paragraph": "乃命重黎，绝地天通，罔有降格。",
                    "zhushu": "重即羲，黎即和。尧命羲、和世掌天地四时之言，使人神不扰，各得其序，是谓绝地天通。言天神无有降地，地祇不至于天，明不相干。重，直龙反，注同。黎，力兮反。"
                },
                {
                    "paragraph": "群后之逮在下，明明棐常，鳏寡无盖。",
                    "zhushu": "群后诸侯之逮在下国，皆以明明大道，辅行常法，故使鳏寡得所，无有掩盖。裴音匪，又芳鬼反。鳏，居顽反。"
                },
                {
                    "paragraph": "皇帝清问下民，鳏寡有辞于苗。",
                    "zhushu": "帝尧详问民患。皆有辞怨于苗。民清问。马云：清，讯也。"
                },
                {
                    "paragraph": "德威惟畏，德明惟明。",
                    "zhushu": "言尧监苗，民之见怨，则又増修其德，行威则民畏服，明贤则德明，人所以无能名焉。互注：记表记后世。虽有作者。虞舜弗可及也巳矣。君天下，生无私，死不厚其子。子民如父母。有憯怛之爱。有忠利之教。亲而尊。安而敬。威而爱。富而有礼。惠而能散。其君子尊仁畏义。耻费轻实。忠而不犯。义而顺。文而静。宽而有辨。甫刑曰。德威惟威。德明惟明。非虞帝其孰能如此乎。"
                },
                {
                    "paragraph": "乃命三后，恤功于民。伯夷降典，折民惟刑。禹平水土，主名山川。稷降播种，农殖嘉榖。",
                    "zhushu": "伯夷卜典礼，教民而断以法。禹治洪水，山川无名者主名之。后稷下，教民播种，农亩生善榖。所谓尧命三君，忧功于民。折，之设反，下同。马、郑、王皆音悊，马云：智也。种，章用反。殖，承力反。断，丁乱反。重意。禹平水土舜典：咨禹：汝平水土。〇稷降播种，农殖嘉榖。舜典：汝后稷，播时百榖。"
                },
                {
                    "paragraph": "三后成功，惟殷于民。",
                    "zhushu": "各成其功，惟所以殷盛于民。言礼教备，衣食足。"
                },
                {
                    "paragraph": "士制百姓于刑之中，以教祗德。",
                    "zhushu": "言伯夷道民典礼，断之以法，皐陶作土，制百官于刑之中，助成道化，以教民为敬德祇止而反。重意。士制百姓于刑之中。大禹谟：民恊于中，君陈惟厥中。下文故乃明于刑之中。"
                },
                {
                    "paragraph": "穆穆在上，明明在下，灼于四方，罔不惟德之勤。",
                    "zhushu": "尧躬行敬，敬在上。三后之徒秉明德明君道于下，灼然彰著四方，故天下之士无不惟德之勤。"
                },
                {
                    "paragraph": "重意",
                    "zhushu": "灼于四方。尧典：光被四表。泰誓：光于四方。"
                },
                {
                    "paragraph": "故乃明于刑之中，率乂于民棐彝，",
                    "zhushu": "天下皆勤立德，故乃能明于用刑之中正，循道以冶于民，辅成常教。治，直吏反。"
                },
                {
                    "paragraph": "典狱非讫于威，惟讫于富。",
                    "zhushu": "言尧时主狱，有威、有德、有恕，非绝于威，惟绝于富。世治货赂不行，赂来故反。"
                },
                {
                    "paragraph": "敬忌，罔有择言在身。",
                    "zhushu": "尧时典狱，皆能敬其职，忌其过，故无有可择之言在其身。互注：记表记子曰：君子不失口于人，是故君子言足信也。甫刑曰：敬忌而罔有择言在躬。"
                },
                {
                    "paragraph": "惟克天德，自作元命，配享在下。",
                    "zhushu": "凡明于刑之中，无择言在身，必是惟能天德自为大命，配享天意。在于天下。"
                },
                {
                    "paragraph": "王曰：嗟！四方司政典狱，非尔惟作天牧。",
                    "zhushu": "主政典狱，谓诸侯也。非汝惟为天牧民乎？言任重是。汝为，于伪反。任重，上而鸩反下轻重之重。"
                },
                {
                    "paragraph": "今尔何监？非时伯夷播刑之迪？",
                    "zhushu": "言当视是伯夷布刑之道而法之。"
                },
                {
                    "paragraph": "其今尔何惩？惟时苗民匪察于狱之丽，",
                    "zhushu": "其今汝何惩戒乎？所惩戒惟是苗民，非察于狱之施刑，以取灭亡。丽，力驰反。"
                },
                {
                    "paragraph": "罔择吉人，观于五刑之中，惟时庶威夺货，",
                    "zhushu": "言苗民无肯选择善人，使观视五刑之中正，惟是众为威虐者任之，以夺取人货，所以为乱。"
                },
                {
                    "paragraph": "断制五刑，以乱无辜。上帝不蠲，降咎于苗。",
                    "zhushu": "苗民任夺货奸人，断制五刑，以乱加无罪。天不㓗其所为，故下咎罪，谓诛之。蠲，吉缘反。咎，其九反。"
                },
                {
                    "paragraph": "苗民无辞于罚，乃绝厥世。",
                    "zhushu": "言罪重无以辞于天罚，故尧绝其世，申言之为至戒。"
                },
                {
                    "paragraph": "王曰：呜呼！念之哉！",
                    "zhushu": "念以伯夷为法，苗民为戒。重意。念之哉！益稷。伊训念哉。"
                },
                {
                    "paragraph": "伯父、伯兄、仲叔、季弟、幼子、童孙，皆听朕言，庶有格命。",
                    "zhushu": "皆王同姓，有父兄弟子孙列者，伯、仲、叔、季，顺少长也。举同姓包异姓，言不殊也。听从我言，庶几有至命。听如字，又他经反。少，诗照反。长，丁丈反。重意。皆听朕言。汤诰悉听朕言，盘庚明听朕言，泰誓咸听朕言，舜典咸听朕命。"
                },
                {
                    "paragraph": "今尔罔不由慰日勤，尔罔或戒不勤。",
                    "zhushu": "今汝无不用安自居，日当勤之，汝无有徒念戒而不勤。日勤，上人实反，一音曰。"
                },
                {
                    "paragraph": "天齐于民，俾我一日，非终惟终，在人。",
                    "zhushu": "天整齐于下民。使我为之。一日所行。非为天所终。惟为天所终。在人所行。天齐于民绝句。马云。齐。中也。俾我绝句。上必尔反。马本作矜。矜。哀也。"
                },
                {
                    "paragraph": "尔尚敬逆天命，以奉我一人，虽畏勿畏，虽休勿休。",
                    "zhushu": "汝当庶几敬逆天命，以奉我一人之戒行。事虽见畏，勿自谓可敬畏；虽见美，勿自谓有德羙。重意。以奉我一人。泰誓奉予一人。"
                },
                {
                    "paragraph": "惟敬五刑，以成三德，一人有庆，兆民赖之，其寜惟永。",
                    "zhushu": "先戒以劳谦之德，次教以惟敬五刑，所以成刚柔正直之三德也。天予有善，则兆民赖之，其乃安寜？长久之道。"
                },
                {
                    "paragraph": "重意",
                    "zhushu": "一人有庆，泰誓亦尚一人之庆。互注：左襄十三年让。礼之主也。范宣子让。其下皆让。栾黡为汰。弗敢违也。晋国以乎数世赖之。刑善也。夫一人刑善。百姓休和。可不务乎。书曰。一人有庆。兆民赖之。其寜惟永。其是之谓乎。"
                },
                {
                    "paragraph": "王曰：吁！来，有邦有土，告尔祥刑，",
                    "zhushu": "吁，叹也。有国土诸侯，告汝以善用刑之道。吁，况于反，马作于。于，于也。"
                },
                {
                    "paragraph": "在今尔安百姓，何择非人，何敬非刑，何度非及？",
                    "zhushu": "在今尔安百姓兆民之道，当何所择？非惟吉人乎？当何所敬？非惟五刑乎？当何所度？非惟及世轻重所宜乎？度，待洛反，注同，马云：谋，造也。"
                },
                {
                    "paragraph": "两造具备，师听五辞。",
                    "zhushu": "两谓囚证。造，至也。两至具备，则众狱官共听其入五刑之辞。造，七报反，注同。"
                },
                {
                    "paragraph": "五辞简孚，正于五刑。",
                    "zhushu": "五辞简核，信有罪验，则正之于五刑。"
                },
                {
                    "paragraph": "五刑不简，正于五罚；",
                    "zhushu": "不简核，谓不应五刑，当正五罚，出金赎罪。核，幸格反。"
                },
                {
                    "paragraph": "五罚不服，正于五过。",
                    "zhushu": "不服，不应罚也。正于五过从赦免。应，应对之应，下同。"
                },
                {
                    "paragraph": "五过之疵，惟官，惟反，惟内，惟货，惟来，",
                    "zhushu": "五过之所病：或尝同官位，或诈反囚辞，或内亲用事，或行货枉法，或旧相往来，皆病所在。疵，才斯反。来，马本作求，云有求请赇也。"
                },
                {
                    "paragraph": "其罪惟钧，其审克之；",
                    "zhushu": "以病所在，出入人罪，使在五过罪，与犯法者同。其当清察，能使之不行。重言：其克审之四下文三。"
                },
                {
                    "paragraph": "五刑之疑有赦，五罚之疑有赦，其审克之；",
                    "zhushu": "刑疑赦从罚，罚疑赦从免，其当清察，能得其理。"
                },
                {
                    "paragraph": "重意，",
                    "zhushu": "五罚之疑有赦，大禹罪疑惟轻。"
                },
                {
                    "paragraph": "简孚有众，惟貌有稽，",
                    "zhushu": "简核诚信，有合众心，惟察其貌，有所考合，重刑之至。"
                },
                {
                    "paragraph": "无简不听，具严天威。",
                    "zhushu": "无简核诚信，不听理其狱，皆当严敬天威，无轻用刑。"
                },
                {
                    "paragraph": "墨辟疑赦，其罚百锾，阅实其罪。",
                    "zhushu": "刻其颡而𣵀之曰墨刑。疑则赦从罚。六两曰锾。锾，黄铁也。阅实其罪，使与罚各相当。辟，婢亦反。锾，徐户𥘄反，六两也。郑及尔雅同。说文云：六锊也。锊十一铢二十五分铢之十三也。马同。又云：贾逵说俗儒以锊重六两。周官剑重九锊。俗儒近是。阅音悦。颡，素党反。𣵀，乃结反。重言：阅实，其罪五，连见下文四。"
                },
                {
                    "paragraph": "劓辟疑赦，其罚惟倍，阅实其罪。",
                    "zhushu": "截鼻曰劓。刑倍百为二百锾。"
                },
                {
                    "paragraph": "剕辟疑赦，其罚倍差，阅实其罪。",
                    "zhushu": "刖足曰剕。倍差，谓倍之又半为五百锾。剕，扶谓反。倍差，测加反，传云：五百锾也。马云：倍二百为四百。差者，又加四百之三分之一，凡五百三十三锾三分锾之一也。刖，音月，又五罚反，绝也。"
                },
                {
                    "paragraph": "宫辟疑赦，其罚六百锾，阅实其罪。",
                    "zhushu": "宫，淫刑也。男子割势，妇人幽闭，次死之刑。序五刑，先轻转至重者，事之宜。"
                },
                {
                    "paragraph": "大辟疑赦，其罚千锾，阅实其罪。",
                    "zhushu": "死刑也。五刑疑各入罚，不降相因，古之制也。"
                },
                {
                    "paragraph": "墨罚之属千，劓罚之属千，剕罚之属五百，宫罚之属三百，大辟之罚其属二百，五刑之属三千。",
                    "zhushu": "别言罚属，合言刑属，明刑罚同属，互见其义以相备。见，贤遍反。"
                },
                {
                    "paragraph": "上下比罪，无僭乱辞，勿用不行。",
                    "zhushu": "上下比方其罪，无听僭乱之辞以自疑，勿用折狱，不可行。僭，子念反。"
                },
                {
                    "paragraph": "惟察惟法，其审克之。",
                    "zhushu": "惟当清察罪人之辞，刑以法理，其当详审能之。"
                },
                {
                    "paragraph": "上刑适轻，下服；",
                    "zhushu": "重刑有可以亏减，则之轻服下罪。"
                },
                {
                    "paragraph": "下刑适重，上服。轻重诸罚有权，",
                    "zhushu": "一人有二罪，则之重而轻并数，轻重诸刑罚，各有权宜。并，必政反。数，色住反。"
                },
                {
                    "paragraph": "刑罚世轻世重。惟齐非齐，有伦有要。",
                    "zhushu": "言刑罚随世轻重也。刑新国用轻典，刑乱国用重典，刑平国用中典。凡刑所以齐非齐，各有伦理，有要义。"
                },
                {
                    "paragraph": "罚惩非死，人极于病。",
                    "zhushu": "刑罚所以惩过，非杀人，欲使恶人极于病苦，莫敢犯者。"
                },
                {
                    "paragraph": "非佞折狱，惟良折狱，罔非在中。",
                    "zhushu": "非口才可以断狱，惟平良可以断狱，无不在中正。"
                },
                {
                    "paragraph": "重意",
                    "zhushu": "罔非在中。君陈尔惟勿宥，惟厥中。"
                },
                {
                    "paragraph": "察辞于差，非从惟从。",
                    "zhushu": "察囚辞，其难在于差错，非从其为辞，惟从其本情。"
                },
                {
                    "paragraph": "哀敬折狱，明启刑书胥占，咸庶中正。",
                    "zhushu": "当怜下人之犯法，敬断狱之害人，明开刑书，相与占之，使刑当其罪，皆庶几必得中正之道。当，丁浪反。"
                },
                {
                    "paragraph": "其刑其罚，其审克之。",
                    "zhushu": "其所刑，其所罚，其当详审能行之，无失中正。重言：其审克之四。上文二。"
                },
                {
                    "paragraph": "狱成而孚，输而孚，",
                    "zhushu": "断狱成辞而信，当输汝信于王。谓上其鞠劾文辞。上，时掌反，下注同。鞠，九六反。劾，亥代反，玉篇胡得反。"
                },
                {
                    "paragraph": "其刑上备，有并两刑。",
                    "zhushu": "其断刑文书上王府，皆当备具。有并两刑，亦具上之。"
                },
                {
                    "paragraph": "王曰：呜呼！敬之哉！官伯族姓，朕言多惧，",
                    "zhushu": "敬之哉！告使敬刑官长。诸侯。族，同族姓异姓也。我言多，可戒惧以儆之。儆音景。重言：敬之哉。二前见康王之诰。"
                },
                {
                    "paragraph": "朕敬于刑，有德惟刑。",
                    "zhushu": "我敬于刑，当使有德者惟典刑。"
                },
                {
                    "paragraph": "今天相民，作配在下，明清于单辞，",
                    "zhushu": "今天治民，人君为配天，在下当承天意，听讼当清审单辞。单辞特难听，故言之。相，如字，马悉亮反，助也。治，直吏反。"
                },
                {
                    "paragraph": "民之乱，罔不中听狱之两辞，",
                    "zhushu": "民之所以治，由典狱之无不以中正。听狱之两辞。两辞弃虚从实，刑狱清则民治。"
                },
                {
                    "paragraph": "无或私家于狱之两辞。",
                    "zhushu": "典狱无敢有受货，听诈成私家于狱之两辞。"
                },
                {
                    "paragraph": "狱货非寳，惟府辜功，报以庶尤。",
                    "zhushu": "受狱货，非家寳也，惟聚罪之事，其报则以众人见罪。"
                },
                {
                    "paragraph": "永畏惟罚，非天不中，惟人在命。",
                    "zhushu": "当长畏惧，惟为天所罚。非天道不中，惟人在教命使不中，不中则天罚之。"
                },
                {
                    "paragraph": "天罚不极，庶民罔有令政在于天下。",
                    "zhushu": "天道罚不中，令众民无有善政在于天下，由人主不中，将亦罚之。令，力呈反。"
                },
                {
                    "paragraph": "王曰：呜呼！嗣孙，今往何监，非德，于民之中，尚明听之哉！",
                    "zhushu": "嗣孙，诸侯嗣世，子孙非一世。自今巳往，当何监视？非当立德于民，为之中正乎？庶几明听我言而行之哉。"
                },
                {
                    "paragraph": "哲人惟刑，无疆之辞，属于五极，咸中有庆。",
                    "zhushu": "言智人惟用刑，乃有无穷之善辞名闻于后世，以其折狱属五常之中正，皆中有善，所以然也。属，音烛。"
                },
                {
                    "paragraph": "受王嘉师，监于兹祥刑。",
                    "zhushu": "有邦有土受王之善众而治之者视于此善刑欲其勤而法之为无疆之辞"
                }
            ]
        },
        {
            "name": "周书文侯之命第三十",
            "paragraphs": [
                {
                    "paragraph": "周书文侯之命第三十",
                    "zhushu": "",
                    "type": 1
                },
                {
                    "paragraph": "平王锡晋文侯秬鬯圭瓉，",
                    "zhushu": "以圭为杓柄谓之圭瓉。平王，马本无平字。锡，星历反，马本作赐。秬，音巨。鬯，敕亮反。瓉，才但反。杓，上灼反。柄，彼病反。"
                },
                {
                    "paragraph": "作文侯之命。",
                    "zhushu": "所以名篇。幽王为犬戎所杀，平王立而东迁洛邑，晋文侯迎送安定之，故锡命焉。"
                },
                {
                    "paragraph": "文侯之命：",
                    "zhushu": "平王命为侯伯。"
                },
                {
                    "paragraph": "王若曰：父义和。",
                    "zhushu": "顺其功而命之。文侯同姓，故称曰父。义和，字也。称父者非一人，故以字别之。义，本亦作𧨏和，马云：能以义和诸侯。别，彼列反。重言：父义和三连，见下文。"
                },
                {
                    "paragraph": "丕显文武，克慎明德，",
                    "zhushu": "大明乎文王武王之道，能详慎显用有德。"
                },
                {
                    "paragraph": "昭升于上，敷闻在下。惟时上帝，集厥命于文王。",
                    "zhushu": "更述文王所以王也。言文王圣德明升于天，而布闻在下民，惟以是故，上天集成其王命，德流子孙。闻，音问。以王，于况反。"
                },
                {
                    "paragraph": "亦惟先正克左右昭事厥辟，",
                    "zhushu": "言君既圣明，亦惟先正官贤臣，能左右明事其君所以然。辟，必亦反。重意：克左右昭事厥辟。大甲上：克左右厥辟。"
                },
                {
                    "paragraph": "越小大谋猷罔不率从，肆先祖怀在位。",
                    "zhushu": "文王君圣臣良，于小大所谋道德，天下无不循从其化，故我后世先祖，归在王位。"
                },
                {
                    "paragraph": "呜呼！闵予小子嗣，造天丕愆。",
                    "zhushu": "叹而自痛伤也。言我小子而遭天大罪过，父死国败，祖业隤陨。予如字，又音与。愆，去虔反。隤，杜回反。陨，于敏反。重意：闵予小子。泰誓。君牙惟予小子。泰誓。肆矛小子。大诰。越予小子。康诰。汝惟小子。洛诰以予小子。周官今予小子。"
                },
                {
                    "paragraph": "殄资泽于下民，侵戎我国家纯。",
                    "zhushu": "言周邦丧乱，绝其资用惠泽于下民，侵兵伤我国及卿大夫之家，祸甚大。殄，大见反。"
                },
                {
                    "paragraph": "即我御事，罔或耆寿俊在厥服，予则罔克。",
                    "zhushu": "所以遇祸，即我治事之臣，无有耆宿寿考俊徳在其服位，我则林劣无能之致。"
                },
                {
                    "paragraph": "曰惟祖惟父，其伊恤朕躬。呜呼！有绩予一人永绥在位。",
                    "zhushu": "王曰：同姓诸侯，在我惟祖惟父列者，其惟当忧念我身。呜呼！能有成功，则我一人长安在王位。言恃诸侯。重意：永绥在位。微子之命，永绥厥位。"
                },
                {
                    "paragraph": "父义和，汝克昭乃显祖。",
                    "zhushu": "重称字，亲之；不称名，尊之。言汝能明汝显祖唐叔之道，奖之。重，直用反。重言：父义和三并本篇。"
                },
                {
                    "paragraph": "汝肇刑文、武，用会绍乃辟，追孝于前文人。",
                    "zhushu": "言汝今始法文武之道矣，当用是道合会，继汝君以善，使追孝于前文德之人。汝君，平王自谓也。继先祖之志为孝。辟，扶亦反。"
                },
                {
                    "paragraph": "汝多修，扞我于艰，若汝予嘉。",
                    "zhushu": "战功曰多，言汝之功多甚修矣。乃扞我于艰难，谓救周诛犬戎。汝功我所善之。托，下旦反。住同。"
                },
                {
                    "paragraph": "王曰：父义和，其归视尔师，寜尔邦，",
                    "zhushu": "遣令还晋国，其归视汝众，安汝国内上下。令，力呈反。"
                },
                {
                    "paragraph": "用赉尔秬鬯一卣，",
                    "zhushu": "黑黍曰秬，酿以鬯草。不言圭瓉可知。卣，中罇也。当以锡命告其始祖，故赐鬯。赉，力代反。卣音酉，又音由。酿，女亮反。"
                },
                {
                    "paragraph": "彤弓一、彤矢百、卢弓一、卢矢百，",
                    "zhushu": "彤，赤、卢。黑也。诸侯有大功，赐弓矢，然后专征伐。彤弓以讲德习射，藏示子孙。彤，徒冬反。"
                },
                {
                    "paragraph": "马四匹。",
                    "zhushu": "马供武用四匹曰乘。侯伯之赐无常，以功大小为度。供，音恭。"
                },
                {
                    "paragraph": "父往哉！柔远能迩，惠康小民，无荒寜。",
                    "zhushu": "父往归国哉？怀柔远人，必以文德。能柔远者，必能柔近，然后国安。安小人之道，必以顺，无荒废人事而自安。重言：往哉。十舜典三。盘庚、微子之命、康诰、毕命本篇各一。○柔远能迩三。舜典顾命本篇。重意：惠康小民。无逸。怀保小民。又蔡仲之命。康济小民。"
                },
                {
                    "paragraph": "简恤尔都，用成尔显德。",
                    "zhushu": "当简核汝所任，忧治汝都鄙之人，人和政治，则汝显用有德之功成矣。不言鄙，由近以及远。核，户革反。治，直吏反。"
                }
            ]
        },
        {
            "name": "周书费誓第三十一",
            "paragraphs": [
                {
                    "paragraph": "周书费誓第三十一",
                    "zhushu": "",
                    "type": 1
                },
                {
                    "paragraph": "鲁侯伯禽宅曲阜，",
                    "zhushu": "始封之国居曲阜。伯禽，鲁侯名。"
                },
                {
                    "paragraph": "徐戎并兴，东郊不开，",
                    "zhushu": "徐戎、淮夷并起，为冦于鲁，故东郊不开。开，旧读皆作开，马本作辟。"
                },
                {
                    "paragraph": "作费誓。",
                    "zhushu": "鲁侯征之于费地而誓众也。诸侯之事而连帝王。孔子序书，以鲁有治戎征讨之备，秦有悔过自誓之戒，足为世法，故录以备王事，犹诗录商鲁之颂。费音秘。"
                },
                {
                    "paragraph": "费誓：",
                    "zhushu": "费，鲁东郊之地名。"
                },
                {
                    "paragraph": "公曰：嗟！人无哗听命。",
                    "zhushu": "伯禽为方伯，监七百里内之诸侯，帅之以征，叹而敕之，使无諠哗。欲其静听誓命。哗，户瓜反。监，工衔反。重意：嗟人无哗听命。详见秦誓篇。"
                },
                {
                    "paragraph": "徂兹淮夷，徐戎并兴，",
                    "zhushu": "今往征此淮浦之夷，徐州之戎，并起为寇。此戎夷，帝王所羁縻统绪，故错居九州之内，秦始皇逐出之。"
                },
                {
                    "paragraph": "善敹乃甲胄，敿乃干，无敢不吊。",
                    "zhushu": "言当善简汝甲铠胄兜鍪，施汝楯纷，无敢不令至攻坚使可用。敹，了雕反。敿，居表反。吊音的。铠，苦代反。兜，丁侯反。鍪音矛。楯，常准反，又音允。纷，芳云反。"
                },
                {
                    "paragraph": "备乃弓矢，鍜乃戈矛，砺乃锋刃，无敢不善。",
                    "zhushu": "备汝弓矢，弓调矢利，鍜炼戈矛，磨砺锋刃，皆使无敢不功善。鍜，丁乱反。砺，力世反。炼，来见反。"
                },
                {
                    "paragraph": "今惟淫舍牿牛马，",
                    "zhushu": "今军人惟大放舍牿牢之牛马。言军所在必放牧也。牿，工毒反。"
                },
                {
                    "paragraph": "杜乃擭，敜乃穽，无敢伤牿。牿之伤，汝则有常刑。",
                    "zhushu": "擭捕兽机槛，当杜塞之。穽，穿地陷兽，当以工窒敜之。无敢令伤所放牿牢之牛马。牛马之伤，汝则有残人畜之常刑。杜，本又作𢾅。获，华化反，徐户覆反。敜，徐乃协反，又乃结反。穽，在性反。槛，户减反。窒，珍栗反。畜，许六反，又丑六反。重言：汝则有常刑三下文二。又嗣征篇：邦有常刑。"
                },
                {
                    "paragraph": "马牛其风，臣妾逋逃，勿敢越逐，",
                    "zhushu": "马牛，其有风佚，臣妾逋亡，勿敢弃，越垒伍而求逐之。役人贱者，男曰臣，女曰妾。逋，布吴反。佚音逸。"
                },
                {
                    "paragraph": "祗复之，我商赉汝。",
                    "zhushu": "众人其有得佚马牛、逃臣妾，皆敬还复之。我则商度汝功，赐与汝。商如字，徐音章。赉，力代反，又音来。度，待洛反。"
                },
                {
                    "paragraph": "乃越逐，不复，汝则有常刑。",
                    "zhushu": "越逐为失伍，不还为攘盗，汝则有此常刑。"
                },
                {
                    "paragraph": "无敢寇攘，逾垣墙，",
                    "zhushu": "军人无敢暴刧人。逾，越人垣墙。物有自来者，无敢取之。攘，如羊反。垣音袁。重意：无敢寇攘。康诰：寇攘奸宄。"
                },
                {
                    "paragraph": "窃马牛，诱臣妾，汝则有常刑。",
                    "zhushu": "军人盗窃马牛，诱偷奴婢，汝则有犯军令之常刑。"
                },
                {
                    "paragraph": "甲戌，我惟征徐戎。",
                    "zhushu": "誓后甲戌之日，我惟征之。"
                },
                {
                    "paragraph": "峙乃糗粮，无敢不逮。汝则有大刑。",
                    "zhushu": "皆当储峙汝糗糒之粮，使足食，无敢不相逮及，汝则有乏军兴之死刑。峙，直里反，尔雅云：具也。糗，去九反，一音昌绍反。粮音良。糒音备。重言：汝则有大刑。二并见本篇。"
                },
                {
                    "paragraph": "鲁人三郊三遂，峙乃桢干。甲戌，我惟筑，",
                    "zhushu": "摠诸国之兵，而但称鲁人。峙具桢，干，道近也。题曰桢，旁曰干。言三郊三遂，明东郊距守不峙，甲戌日当筑攻敌垒。距堙之属。桢音贞。干，工翰反。筑，陟六反。守，手又反。堙音因。重言：鲁人三郊、三遂。二见下文。"
                },
                {
                    "paragraph": "无敢不供，汝则有无余刑，非杀。",
                    "zhushu": "峙具桢干，无敢不供。不供汝，则有无余之刑。刑者非一也，然亦非杀汝。供音恭。"
                },
                {
                    "paragraph": "鲁人三郊三遂，峙乃刍茭，无敢不多，汝则有大刑。",
                    "zhushu": "郊遂多积刍茭供军，牛马不多，汝则亦有乏军兴之大刑。刍，初俱反。茭音交。重言：汝则有大刑，见上文。"
                }
            ]
        },
        {
            "name": "周书秦誓第三十二",
            "paragraphs": [
                {
                    "paragraph": "周书秦誓第三十二",
                    "zhushu": "",
                    "type": 1
                },
                {
                    "paragraph": "秦穆公伐郑，",
                    "zhushu": "遣三帅帅师往伐之。陆云：事见鲁僖公三十三年。三帅，色类反，下注同。谓孟明视、西乞术、白乙丙。"
                },
                {
                    "paragraph": "晋襄公帅师败诸崤。",
                    "zhushu": "崤晋，要塞也。以其不假道，伐而败之，囚其三帅。崤，户交反。塞，悉代反。假，工下反。"
                },
                {
                    "paragraph": "还归，作秦誓。",
                    "zhushu": "晋舍三帅还归，秦穆公悔过作誓。"
                },
                {
                    "paragraph": "秦誓：",
                    "zhushu": "贪郑取败，悔而自誓。"
                },
                {
                    "paragraph": "公曰：嗟！我士听，无哗。",
                    "zhushu": "誓其群臣，通称士也。重意：嗟我士听，无哗费誓嗟人，无哗听命。"
                },
                {
                    "paragraph": "予誓告汝群言之首。",
                    "zhushu": "众言之本要。"
                },
                {
                    "paragraph": "古人有言曰：民讫自若，是多盘。",
                    "zhushu": "言民之行巳尽用顺道，是多乐称古人言悔前不顺忠臣。乐音洛。重言：古人有言曰四：秦誓酒诰。牧誓本篇。"
                },
                {
                    "paragraph": "责人斯无难，惟受责俾如流，是惟艰哉。",
                    "zhushu": "人之有非，以义责之，此无难也。若巳有非，惟受人责，即改之，如水流下，是惟难哉。俾，必尔反，下同。重意：是惟艰哉。伊训。兹惟艰哉。君牙。厥惟艰哉。"
                },
                {
                    "paragraph": "我心之忧，日月逾迈，若弗云来。",
                    "zhushu": "言我心之忧，欲改过自新，如日月并行，过如不复云来，虽欲改悔，恐死及之，无所益。复，扶又反。"
                },
                {
                    "paragraph": "惟古之谋人，则曰未就予忌；",
                    "zhushu": "惟为我执古义之谋，人谓忠贤、蹇叔等也，则曰：未成我所欲，反忌之耳。为，于伪反，下为我谋同。"
                },
                {
                    "paragraph": "惟今之谋人，姑将以为亲。",
                    "zhushu": "惟指今事为我所谋之人，我且将以为亲而用之。悔前违古从今，以取破败。"
                },
                {
                    "paragraph": "虽则云然，尚猷询兹黄发，则罔所愆。",
                    "zhushu": "言前虽则有云然之过，今我庶几以道谋此黄发贤老，则行事无所过矣。"
                },
                {
                    "paragraph": "番番良士，旅力既愆，我尚有之。",
                    "zhushu": "勇武番番之良士，虽众，力巳过老。我今庶几欲得此人而用之。番音波。"
                },
                {
                    "paragraph": "仡仡勇夫，射御不违，我尚不欲。",
                    "zhushu": "仡仡，壮勇之夫，虽射御不违。我庶几不欲用，自悔之至。仡，许讫反，又鱼乞反，马本作讫讫，无所省录之貌。徐云：强状。射，神夜反。"
                },
                {
                    "paragraph": "惟截截善谝言，俾君子易辞，我皇多有之。昧昧我思之。",
                    "zhushu": "惟察察便巧，善为辨侫之言，使君子回心易辞。我前多有之，以我昧昧，思之不明故也。截，才节反，马云：辞语截剥省要也。谝音辨，徐扶连反，又甫浅反，马本作偏，云：少也。辞约损明，大辨佞之人。易，羊石反。昧音妹。"
                },
                {
                    "paragraph": "如有一介臣，断断猗无他技，其心休休焉，其如有容。",
                    "zhushu": "如有束修，一介臣，断断猗然。专一之臣，虽无他技艺，其心休休然乐善。其如是，则能有所容。言将任之。介音界，马本作介，云：一介，耿介，一心端悫者。字又作个，音工佐反。断，丁乱反，又音短。猗，于绮反，又于宜反。技，其绮反，本亦作伎。他，本亦作它，吐何反。乐音洛。"
                },
                {
                    "paragraph": "人之有技，若已有之。人之彦圣，其心好之，不啻如自其口出，是能容之，",
                    "zhushu": "人之有技，若已有之，乐善之至也。人之美圣，其心好之，不啻如自其口出，心好之至也，是人必能容之。好，呼报反。啻，失豉反。重言：人之有技二，下文一〇人之彦圣二，下文一。"
                },
                {
                    "paragraph": "以保我子孙𥠖民，亦职有利哉。",
                    "zhushu": "用此好技圣之人，安我子孙，众人，亦主有利哉！言能兴国。"
                },
                {
                    "paragraph": "人之有技，冒疾以恶之。人之彦圣，而违之俾不达，",
                    "zhushu": "见人之有技艺，蔽冒疾害以恶之。人之美圣，而违背壅塞之，使不得上通。冒，莫报反。恶，乌路反。背，音佩。壅，于勇反。塞，先得反。"
                },
                {
                    "paragraph": "是不能容。以不能保我子孙𥠖民，亦曰殆哉。",
                    "zhushu": "冒疾之人，是不能容人用之，不能安我子孙，众人，亦曰危殆哉！殆，唐在反。"
                },
                {
                    "paragraph": "邦之杌𥌯，曰由一人，",
                    "zhushu": "杌陧不安，言危也。一人所任用，国之倾危曰由所任不用贤。杌，五骨反。陧，五结反，徐语折反。"
                },
                {
                    "paragraph": "邦之荣怀，亦尚一人之庆。",
                    "zhushu": "国之光荣，为民所归，亦庶几其所任用贤之善也。穆公陈戒背贤则危，用贤则荣，自誓改前过之意。〇重意：亦尚一人之庆。吕刑一人有庆。"
                }
            ]
        }
    ]
}