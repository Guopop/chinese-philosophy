{
    "name": "诗经",
    "author": "西汉・毛亨",
    "loadChapterCount": 1,
    "hasZhushu": true,
    "chapters": [
        {
            "name": "国风周南关雎诂训传第一",
            "paragraphs": [
                {
                    "paragraph": "周南关雎诂训传第一",
                    "zhushu": "周者，代名，其地在禹贡雍州之域，歧山之阳，于汉属扶风美阳县。南者，言周之德化自歧阳而先被南方，故序云化自北而南也。汉广序又云文王之道被于南国是也。雎，七胥反，依字且边隹。且，子余反，旁或作鸟。诂，旧本多作故，今或作诂，音古，又音故。传，直恋反。案：诂、故皆是古义，所以两行。然前儒多作诂解，而章句有故言，郭景纯注尔雅则作释诂，樊、孙等尔雅本皆为释故，今宜随本，不烦改字。",
                    "type": 1
                },
                {
                    "paragraph": "毛诗国风",
                    "zhushu": "诗是此书之名。毛者，传诗人姓。既有齐、鲁、韩三家，故题姓以别之。或云小毛公加毛诗二字。又云河间献王所加，故大题在下。案：马融、卢植、郑玄注三礼，并大题在下，班固汉书、陈寿三国志题亦然。国者，㧾谓十五国。风者，诸侯之诗，从关雎至驺虞二十五篇，谓之正风。",
                    "type": 2
                },
                {
                    "paragraph": "郑氏笺",
                    "zhushu": "本作笺，同，荐年反。字林云：笺，表也，识也。案：郑云：艺论云：注诗宗毛为主，毛义若隐略，则更表明。如有不同，即下已意，使可识别也。然此题非毛公、马、郑、王肃等题，相传云是雷次宗题，承用既久，未敢为异。又案，周续之与雷次宗同受慧远法师诗义，而续之释题已如此，又恐非雷之题也。疑未敢明之。",
                    "type": 2
                },
                {
                    "paragraph": "关雎，后妃之德也。风之始也，所以风天下而正夫妇也。故用之郷人焉，用之邦国焉。风，风也，教也。风以动之，教以化之。诗者，志之所之也。在心为志，发言为诗。情动于中而形于言，言之不足，故嗟叹之；嗟叹之不足，故永歌之；永歌之不足，不知手之、舞之、足之、蹈之也。情发于声，声成文谓之音，",
                    "zhushu": "发，犹见也。声，谓宫、商、角、征、羽也。声成文者，宫、商上下相应。○关雎，旧解云：三百一十一篇诗，并是作者自为名。后妃，芳菲反。尔雅云：妃，嫓也，对也。左传云：嘉耦曰妃。礼记云：天子之妃曰后。之德也，旧说云：起此至“用之邦国焉”，名关雎序，谓之小序。自“风，风也”讫末，名为大序。沈重云：案郑诗谱意，大序是子夏作，小序是子夏、毛公合作。卜商意有不尽，毛更足成之。或云小序是东海卫敬仲所作。今谓此序止是关雎序，摠论诗之纲领，无大小之异，解见诗义序，并是郑注。所以无笺云者，以无所疑乱故也。风之始也，此风谓十五国风，风是诸侯政教也，下云所以风天下，论语云君子之德风，并是此义。所以风，如字。徐福凤反，今不用。风，风也，并如字，徐上如字，下福凤反。崔灵恩集注本下即作讽字。刘氏云：动物曰风，托音曰讽。崔云：用风感物则谓之讽。沈云：上风是国风，即诗之六义也。下风即是风伯鼓动之风，君上风教能鼓动万物，如风之偃草也。今从沈说。风以动之，如字，沈福凤反，云：谓自下刺上，感动之名变风也。今不同。嗟，迹斜反，咨嗟也。叹，本亦作叹，伤賛反，叹息也。蹈，徒到反，动足履地也。见，贤遍反。征，陟里反。上，时掌反。应，应对之应，下注同。"
                },
                {
                    "paragraph": "治世之音，",
                    "zhushu": "绝句。治，直吏反。"
                },
                {
                    "paragraph": "安以乐，",
                    "zhushu": "绝句。乐，音洛。"
                },
                {
                    "paragraph": "其政和；",
                    "zhushu": "○一读安字上属，以乐其政和为一句，下放此。"
                },
                {
                    "paragraph": "乱世之音，怨以怒，其政乖；亡国之音，哀以思，其民困。故正得失，动天地，感鬼神，莫近于诗。先王以是经夫妇，成孝敬，厚人伦，美教化，移风俗。故诗有六义焉：一曰风，二曰赋，三曰比，四曰兴，五曰雅，六曰颂。上以风化下，下以风刺上，主文而谲谏，言之者无罪，闻之者足以戒，故曰风。",
                    "zhushu": "风化、风刺，皆谓譬喻，不斥言也。主文，主与乐之宫商相应也。谲谏，咏歌依违，不直谏。思，息吏反。正得失，周云：正齐人之得失也。本又作政，谓政教也，两通。近，如字，沈音附近之近。厚，音后，本或作序，非。比，必履反。兴，虚应反，沈许甑反。下以风，福凤反，注风刺同。刺，七赐反，本又作刾。谲，古穴反，诈也。故曰风，福凤反，又如字。"
                },
                {
                    "paragraph": "至于王道衰，礼义废，政教失，国异政，家殊俗，而变风、变雅作矣。国史明乎得失之迹，伤人伦之废，哀刑政之苛，吟咏情性，以风其上，达于事变，而怀其旧俗者也。故变风发乎情，止乎礼义。发乎情，民之性也；止乎礼义，先王之泽也。是以一国之事，系一人之本，谓之风；言天下之事，形四方之风，谓之雅。雅者，正也，言王政之所由废兴也。政有小大，故有小雅焉，有大雅焉。颂者，美盛德之形容，以其成功，告于神明者也。是谓四始，诗之至也。",
                    "zhushu": "始者，王道兴衰之所由。苛，本亦作荷，音何。苛，虐也。吟，疑今反，动声曰吟。风其上，福凤反。告，古毒反。"
                },
                {
                    "paragraph": "然则关雎、麟趾之化，王者之风，故系之周公。南，言化自北而南也。鹊巢、驺虞之德，诸侯之风也，先王之所以教，故系之召公。",
                    "zhushu": "自，从也。从北而南，谓其化从岐周被江、汉之域也。先王，斥大王、王季。麟，吕辛反。趾音止。驺，本亦作 ，侧留反。召，本亦作邵，同，上照反，后召南、召公皆同。岐，其宜反，山名也，或音祗。被，皮寄反。大音泰。"
                },
                {
                    "paragraph": "周南、召南，正始之道，王化之基。是以关雎乐得淑女以配君子，忧在进贤，不淫其色，哀窈窕，思贤才，而无伤善之心焉，是关雎之义也。",
                    "zhushu": "哀，盖字之误也，当为𠂻。𠂻谓中心恕之，无伤善之心，谓好逑也。淑，常六反，善也。哀，前儒并如字，论语云哀而不伤是也。郑氏改作𠂻，竹隆反。窈，乌了反。窕，徒了反。王肃云：善心曰窈，善容曰窕。恕，音庶，本又作念。好，呼报反。逑，音求。",
                    "type": 2
                },
                {
                    "paragraph": "关关雎鸠，在河之洲。",
                    "zhushu": "兴也。关关，和声也。雎鸠，王雎也，鸟挚而有别。水中可居者曰洲。后妃说乐君子之德，无不和谐，又不淫其色，慎固幽深，若雎鸠之有别焉，然后可以风化天下。夫妇有别则父子亲，父子亲则君臣敬。君臣敬则朝廷正，朝廷正则王化成。笺云：挚之言至也。谓王雎之鸟，雄雌情意至，然而有别。睢，七胥反。鸠，九尤反。洲音州。兴，虚应反，沈许甑反。案：兴是譬谕之名，意有不尽，故题曰兴，他皆放此。挚，本亦作鸷，音至。别，彼竭反，下同。说音悦。乐音洛。谐，户皆反。朝，直遥反。廷，徒佞反。"
                },
                {
                    "paragraph": "窈窕淑女，君子好逑。",
                    "zhushu": "窈窕，幽间也。淑，善。逑，匹也。言后妃有关雎之德，是幽间贞専之善女，宜为君子之好匹。笺云：怨耦曰仇。言后妃之德和谐，则幽间处深宫贞専之善女，能为君子和好众妾之怨者，言皆化后妃之德，不嫉妬，谓三夫人以下。好，毛如字，郑呼报反，兔𦊨诗放此。逑，本亦作仇，音求。间音闲，下同。耦，五口反。为，于伪反。嫉音疾，徐音自，后皆同。妬，丁路反，以色曰妬。"
                },
                {
                    "paragraph": "参差荇菜，左右流之。",
                    "zhushu": "荇，接余也。流，求也。后妃有关雎之德，乃能共荇菜，备庶物，以事宗庙也。笺云：左右，助也。言后妃将共荇菜之𦵔，必有助而求之者。言三夫人、九嫔以下，皆乐后妃之事。参，初金反。差，初宜反，又初佳反。荇，衡猛反，本亦作莕，沈有并反。左右，王申毛如字，郑左音佐，右音佑。接佘，本或作菨荼，非。余音余。共音恭，本或作供。下共荇菜并同。𦵔，阻鱼反，字又作菹。嫔，鼻申反，内官名。乐，音洛，又音岳。"
                },
                {
                    "paragraph": "窈窕淑女，寤寐求之。",
                    "zhushu": "寤，觉。寐，寝也。笺云：言后妃觉寐，则常求此贤女，欲与之共己职也。寤，五路反。寐，莫利反。觉音教。"
                },
                {
                    "paragraph": "求之不得，寤寐思服。",
                    "zhushu": "服，思之也。笺云：服，事也。求贤女而不得，觉寐则思己职事当谁与共之乎？"
                },
                {
                    "paragraph": "悠哉悠哉，辗转反侧。",
                    "zhushu": "悠，思也。笺云：思之哉！思之哉！言已诚思之。卧而不周曰辗。悠音由。辗，本亦作展，哲善反，吕忱从车展。郑云：不周曰辗。注本或作卧而不周者，剰二字也。"
                },
                {
                    "paragraph": "参差荇菜，左右采之。",
                    "zhushu": "笺云：言后妃既得荇菜，必有助而采之者。"
                },
                {
                    "paragraph": "窈窕淑女，琴瑟友之。",
                    "zhushu": "宜以琴瑟友乐之。笺云：同志为友，言贤女之助后妃共荇菜，其情意乃与琴琴之志同，共荇菜之时，乐必作。"
                },
                {
                    "paragraph": "参差荇菜，左右芼之。",
                    "zhushu": "芼，择也。笺云：后妃既得荇菜，必有助而择之者。芼，毛报反。"
                },
                {
                    "paragraph": "窈窕淑女，钟鼓乐之。",
                    "zhushu": "德盛者宜有钟鼓之乐。笺云：琴瑟在堂，钟鼓在庭，言共荇菜之时，上下之乐皆作，盛其礼也。乐音洛，又音岳，或云恊韵。宜，五教反。",
                    "type": 2
                },
                {
                    "paragraph": "关雎五章，章四句。故言三章，一章四句，二章章八句。",
                    "zhushu": "五章是郑所分，故言以下是毛公本意，后放此。",
                    "type": 2
                },
                {
                    "paragraph": "葛覃，后妃之本也。后妃在父母家，则志在于女功之事，躬俭节用，服澣濯之衣，尊敬师传，则可以归安父母，化天下以妇道也。",
                    "zhushu": "躬俭节用，由于师传之教，而后言尊敬师傅者，欲见其性亦自然，可以归安父母。言嫁而得意，犹不忘孝。覃，本亦作蕈，徒南反。澣，本又作浣，户管反。濯，直角反。傅，夫附反。见，贤遍反。"
                },
                {
                    "paragraph": "葛之覃兮，施于中谷，维叶萋萋。",
                    "zhushu": "兴也。覃，延也。葛所以为絺绤，女功之事烦辱者。施，移也。中谷，谷中也。萋萋，茂盛貌。笺云：葛者，妇人之所有事也。此因葛之性以兴焉。兴者，葛延蔓于谷中，喻女在父母之家，形体浸浸日长大也。叶萋萋然，喻其容色美盛。施，毛以豉反，郑如字，下同。萋，切奚反。蔓音万。浸，子鸩反。长，丁丈反。"
                },
                {
                    "paragraph": "黄鸟于飞，集于灌木，其鸣喈喈。",
                    "zhushu": "黄鸟，抟黍也。灌木，丛木也。喈喈，和声之远闻也。笺云：葛延蔓之时，则抟黍飞鸣，亦因以兴焉。飞集丛木，兴女有嫁于君子之道，和声之远闻，与女有才美之称，达于远方。灌，古乱反。喈音皆。抟，徒端反。丛，才公反，俗作藂，一本作最，作外反。闻音问，又如字，下同。称，尺证反。"
                },
                {
                    "paragraph": "葛之覃兮，施于中谷，维叶莫莫。",
                    "zhushu": "莫莫，成就之貌。笺云：成就者，其可采用之时。莫，美博反。"
                },
                {
                    "paragraph": "是刈是濩，为絺为绤，服之无斁。",
                    "zhushu": "濩，煑之也。精曰絺，粗曰绤。斁，厌也。古者王后织玄紞，公侯夫人纮綖，卿之内子大带，大夫命妇成祭服，士妻朝服，庶士以下各衣其夫。笺云：服，整也。女在父母之家，未知将所适，故习之以絺绤烦辱之士，乃能整治之无厌倦，是其性贞专。刈，夲亦作艾，鱼废反，韩诗云：刈，取也。濩，胡郭反，韩诗云：濩，瀹也，音羊灼反。絺，耻知反。绤，去逆反。斁，夲又作𤢕，音亦。厌，于艳反，本亦作猒。紞，都覧反。紞，织五采如縚状，用县瑱也。纮，获耕反，缨之无緌者，从下仰属于冠。綖，音延，冕上覆也。朝，直遥反，下同。庶士，谓庶人在官者，本或作庶人。衣，于既反。"
                },
                {
                    "paragraph": "言告师氏，言告言归。",
                    "zhushu": "言，我也。师，女师也。古者女师教以妇德、妇言、妇容、妇功。祖庙未毁，教于公宫三月；祖庙既毁，教于宗室。妇人谓嫁曰归。笺云：我告师氏者，我见教告于女师也。教告我以适人之道，重言我者，尊重师教也。公宫、宗室，于族人皆为贵。○谓嫁曰归，本亦无曰字，此依公羊传文。重，直用反。"
                },
                {
                    "paragraph": "薄污我私，薄澣我衣。",
                    "zhushu": "污，烦也。私，燕服也。妇人有副袆盛饰，以朝事舅姑，接见于宗庙，进见于君子，其余则私也。笺云：烦，烦撋之，用功深。澣谓濯之耳。衣谓袆衣以下至禒衣。污音乌。副如字，妇人首饰之上。袆音辉，王后六服，一曰袆衣。见，贤遍反，下见于君子同。撋，诸诠之音，而专反，何胤、沈重皆而纯反。阮孝绪字略云：烦撋犹捼莏也。捼，奴禾反。莏，素禾反。褖，吐乱反，六服之最下者。"
                },
                {
                    "paragraph": "害澣害否？归宁父母。",
                    "zhushu": "害，何也。私服宜澣，公服宜否。宁，安也。父母在，则有时归宁耳。笺云：我之衣服，今者何所当见澣乎？何所当否乎？言常自㓗清以士君子。害，户葛反，下同。否，方九反。清如字，沈音净。",
                    "type": 2
                },
                {
                    "paragraph": "葛覃三章，章六句。",
                    "zhushu": "",
                    "type": 2
                },
                {
                    "paragraph": "卷耳，后妃之志也。又当辅佐君子，求贤审官，知臣下之勤劳。内有进贤之志，而无险诐私谒之心。朝夕思念，至于忧勤也。",
                    "zhushu": "谒，请也。卷，眷勉反。广雅云：枲耳也。郭云：亦曰胡枲，江南呼常枲。草木疏云：幽州人谓之爵耳。诐，彼寄反，妄加人以罪也。崔云：险诐，不正也。"
                },
                {
                    "paragraph": "采采卷耳，不盈顷筐。",
                    "zhushu": "忧者之兴也。采采，事采之也。卷耳，苓耳也。顷筐，畚属，易盈之器也。笺云：器之易盈而不盈者，志在辅佐君子，忧思深也。顷音倾。筐，起狂反。韩诗云：顷筐，欹筐也。苓音零。畚音本。何休云：草器也。说文同。易，以豉反，下同。思，息吏反，下忧思同。"
                },
                {
                    "paragraph": "嗟我怀人，置彼周行。",
                    "zhushu": "怀，思。置，置。行，列也。思君子官贤人置周之列位。笺云：周之列位，谓朝廷臣也。置，之豉反。行，户康反，注下同。朝，直遥反。"
                },
                {
                    "paragraph": "陟彼崔嵬，我马虺隤。",
                    "zhushu": "陟，升也。崔嵬，土山之戴石者。虺隤，病也。笺云：我，我使臣也。臣以兵役之事行，出离其列位，身勤劳于山险，而马又病，君子宜知其然。崔，徂囬反。嵬，五回反，毛此注及下释砠与尓雅同。虺，呼囬反，徐呼怀反，说文作㾯。隤，徒回反，徐徒瑰反。孙炎云：马退不能升之病也。说文作颓。使，色吏反，下同。离，力智反。"
                },
                {
                    "paragraph": "我姑酌彼金罍，维以不永怀。",
                    "zhushu": "姑，且也。人君黄金罍。永，长也。笺云：我，我君也。臣出使，功成而反，君且当设飨燕之礼，与之饮酒以劳之，我则以是不复长忧思也。言且者，君赏功臣，或多于此。姑如字，说文作夃，音同，云：秦以市买多得为夃。罍，卢囬反，酒罇也。韩诗云：天子以玉饰，诸侯大夫皆以黄金饰，士以梓。礼记云：夏曰山罍，其形似壸，容一斛，刻而画之，为云雷之形。劳，力到反。复，扶富反。"
                },
                {
                    "paragraph": "陟彼髙岗，我马玄黄。我姑酌彼兕觥，维以不永伤。",
                    "zhushu": "山脊曰冈，玄马病则黄。兕觥，角爵也。伤，思也。笺云：此章为意不尽，申殷勤也。觥，罚爵也，飨燕所以有之者，礼：自立司正之后，旅醻必有醉而失礼者，罚之亦所以为乐。冈，古康反。兕，字又作 ，徐履反。尔雅云： 似牛。觥，古横反，字又作觵。韩诗云：容五升。礼图云：容七升。为，于伪反。殷勤并如字，俗本下并加心，非也。乐音洛。"
                },
                {
                    "paragraph": "陟彼砠矣，我马瘏矣，我仆痡矣，云何吁矣。",
                    "zhushu": "石山戴土曰砠。瘏，病也。痡，亦病也。吁，忧也。笺云：此章言臣既勤劳于外，仆马皆病，而今云何乎，其亦忧矣。深闵之辞。砠，本亦作𥕅，同七余反。瘏音涂，本又作屠，非。痡音敷，又普乌反，本又作铺，同。吁，香于反。痡，病也，一本作痡亦病也者，非。",
                    "type": 2
                },
                {
                    "paragraph": "卷耳四章，章四句。",
                    "zhushu": "",
                    "type": 2
                },
                {
                    "paragraph": "樛木，后妃逮下也。言能逮下，而无嫉妬之心焉。",
                    "zhushu": "后妃能和谐众妾，不嫉妬其容貌，恒以善言逮下而安之。樛，居蚪反，字林九稠反，马融、韩诗本并作科，音同，字林己周反，说文以枓为木髙。逮，徒戴反，又徒帝反。之心焉，崔集注本此序有郑注，检众本并无。"
                },
                {
                    "paragraph": "南有樛木，葛藟累之。",
                    "zhushu": "兴也。南，南土也。木下曲曰樛。南土之葛藟茂盛。笺云：木枝以下垂之故，故葛也、藟也得累而蔓之，而上下俱盛。兴者，喻后妃能以惠下逮众妾，使得其次序，则众妾上附事之，而礼义亦俱盛。南土，谓荆、扬之域。藟，本亦作累，力轨反，似葛之草也。草木疏云：一名巨荒，似燕薁，亦连蔓，叶似艾，白色，其子赤，可食。累，力追反，本又作蔂。上，时掌反。"
                },
                {
                    "paragraph": "乐只君子，福履绥之。",
                    "zhushu": "履、禄、绥，安也。笺云：妃妾以礼义相与和，又能以礼乐乐其君子，使为福禄所安。只，之氏反，犹是也。绥音虽。乐乐，上音岳，下音洛。"
                },
                {
                    "paragraph": "南有樛木，葛藟荒之。乐只君子，福履将之。",
                    "zhushu": "荒，奄。将，大。笺云：此章申殷勤之意。将，犹扶助也。"
                },
                {
                    "paragraph": "南有樛木，葛藟萦之。乐只君子，福履成之。",
                    "zhushu": "萦，旋也。成，就也。萦本又作𢄋，乌营反，说文作𦾵。",
                    "type": 2
                },
                {
                    "paragraph": "樛木三章，章四句。",
                    "zhushu": "",
                    "type": 2
                },
                {
                    "paragraph": "螽斯，后妃子孙众多也。言若螽斯不妬忌，则子孙众多也。",
                    "zhushu": "忌，有所讳恶于人。螽，音终。斯，尓雅作蜤，音同。恶，乌路反。"
                },
                {
                    "paragraph": "螽斯羽，诜诜兮，",
                    "zhushu": "螽斯，蚣蝑也。诜诜，众多也。笺云：凢物有阴阳情欲者，无不妬忌，维蚣蝑不耳，各得受气而生子，故能诜诜然众多。后妃之德能如是，则宜然。诜，所巾反，说文作𨐔，音同。蚣，粟容反，字林作蜙，先凶反，郭璞先工反，许慎思兮反。蝑，粟居反，许慎、吕忱并先吕反，郭璞才与反。案：一名斯螽，七月诗云斯螽动股是也。扬雄、许慎皆云舂黍。草木疏云：幽州谓之春箕，蝗类也，长而青，长股，股鸣者也。郭璞注方言云：江东呼为虴蜢。虴，竹白反。蜢音猛。欲音欲，诸诠之音谕。耳，本或作然字。"
                },
                {
                    "paragraph": "宜尔子孙，振振兮。",
                    "zhushu": "振振，仁厚也。笺云：后妃之德宽容不嫉妬，则宜女之子孙，使其无不仁厚。振音真。女音汝。"
                },
                {
                    "paragraph": "螽斯羽，薨薨兮，宜尔子孙，绳绳兮。",
                    "zhushu": "薨薨，众多也。绳绳，戒慎也。薨，呼弘反。"
                },
                {
                    "paragraph": "螽斯羽，揖揖兮，宜尔子孙，蛰蛰兮。",
                    "zhushu": "揖揖，会聚也。蛰蛰，和集也。揖，子入、侧立二反。蛰，天十反，徐又直立反。",
                    "type": 2
                },
                {
                    "paragraph": "螽斯三章，章四句。",
                    "zhushu": "",
                    "type": 2
                },
                {
                    "paragraph": "桃夭，后妃之所致也。不妬忌，则男女以正，昏姻以时，国无鳏民也。",
                    "zhushu": "老无妻曰鳏。夭，于骄反，说文作祅，云：木少盛貌。鳏夲亦鱞，古顽反，老无妻曰鳏。"
                },
                {
                    "paragraph": "桃之夭夭，灼灼其华。",
                    "zhushu": "兴也。桃有华之盛者。夭夭，其室壮也。灼灼，华之盛也。笺云：兴者，喻时妇人皆得以年盛时行也。少，诗照反。"
                },
                {
                    "paragraph": "之子于归，宜其室家。",
                    "zhushu": "之子，嫁子也。于，往也。宜以有室家，无逾时者。笺云：宜者，谓男女年时俱当。当，丁浪反。"
                },
                {
                    "paragraph": "桃之夭夭，有蕡其实。",
                    "zhushu": "蕡，实貌。非但有华色，又有妇德。蕡，浮云反。"
                },
                {
                    "paragraph": "之子于归，宜其家室。",
                    "zhushu": "家室，犹室家也。"
                },
                {
                    "paragraph": "桃之夭夭，其叶蓁蓁。",
                    "zhushu": "蓁蓁，至盛貌。有色有德，形体至盛也。蓁，侧巾反。"
                },
                {
                    "paragraph": "之子于归，宜其家人。",
                    "zhushu": "一家之人尽以为宜。笺云：家人，犹室家也。尽，津忍反，或如字，他皆放此。",
                    "type": 2
                },
                {
                    "paragraph": "桃夭三章，章四句。",
                    "zhushu": "",
                    "type": 2
                },
                {
                    "paragraph": "兔罝，后妃之化也。关雎之化行，则莫不好德，贤人众多也。",
                    "zhushu": "兔，夲又作莵，他故反。罝，子斜反，说文子余反。好，呼报反。"
                },
                {
                    "paragraph": "肃肃兔罝，㭬之丁丁。",
                    "zhushu": "肃肃，敬也。兔罝，兔罟也。丁丁，㭬杙声也。笺云：罝兔之人，鄙贱之事，犹能恭敬，则是贤者众多也。㭬，陟角反。丁，陟耕反。罟音古，罔也。杙，夲又作弋，羊职反，郭羊北反。尔雅云：樴谓之杙。李巡云：橛也。樴音特。橛，其月反。"
                },
                {
                    "paragraph": "赳赳武夫，公侯干城。",
                    "zhushu": "赳赳，武貌。干，扞也。笺云：干也，城也，皆以御难也。此罝兔之人，贤者也，有武力，可任为将帅之德。诸侯可任以国守，扞城其民，折冲御难于未然。赳，居黝反，尔雅云：勇也。干，如字，尔雅云：干，扞也。孙炎注云：干松，所以自蔽扞也，旧音户旦反，沈音干。御，鱼吕反。难，乃旦反，下同。任音壬。将，子匠反。帅，色类反，沈所愧反。任，而鸩反，后不音者放此。守，手又反。折，之设反。冲，昌容反。"
                },
                {
                    "paragraph": "肃肃兔罝，施于中逵。",
                    "zhushu": "逵，九逵之道。施于如字。逵，求龟反。杜预注春秋云：涂万九轨。"
                },
                {
                    "paragraph": "赳赳武夫，公侯好仇。",
                    "zhushu": "笺云：怨耦曰仇。此罝兔之人，敌国有来侵伐者，可使和好之。亦言贤也。"
                },
                {
                    "paragraph": "肃肃兔罝，施于中林。",
                    "zhushu": "中林，林中。施，如字，沈以豉反。"
                },
                {
                    "paragraph": "赳赳武夫，公侯腹心。",
                    "zhushu": "可以制断公侯之腹心。笺云：此兔罝之人，于行攻伐，可用为策谋之臣，使之虑事。亦言贤也。",
                    "type": 2
                },
                {
                    "paragraph": "兔罝三章，章四句。",
                    "zhushu": "",
                    "type": 2
                },
                {
                    "paragraph": "芣苢，后妃之美也。和平，则妇人乐有子矣。",
                    "zhushu": "笺云：天下和，政教平也。芣苢，音浮。苢，本亦作苡，音以。"
                },
                {
                    "paragraph": "采采芣苢，薄言采之。",
                    "zhushu": "采采，非一辞也。芣苢，马舄；马舄，车前也，宜怀妊焉。薄，辞也。采，取也。笺云：薄言，我薄也。"
                },
                {
                    "paragraph": "采采芣苢，薄言有之。",
                    "zhushu": "有，藏之也。有，羽轨切。"
                },
                {
                    "paragraph": "采采芣苢，薄言掇之。",
                    "zhushu": "掇，都夺反，拾也，一音知劣反。"
                },
                {
                    "paragraph": "采采芣苢，薄言捋之。",
                    "zhushu": "捋，力活反，取也。"
                },
                {
                    "paragraph": "采采芣苢，薄言袺之。",
                    "zhushu": "祮，音结，执祍也。"
                },
                {
                    "paragraph": "采采芣苢，薄言襭之。",
                    "zhushu": "襭，户结反，扱祍也，一本作襭，同。",
                    "type": 2
                },
                {
                    "paragraph": "芣苢三章，章四句。",
                    "zhushu": "",
                    "type": 2
                },
                {
                    "paragraph": "汉广，德广所及也。文王之道被于南国，美化行乎江汉之域，无思犯礼，求而不可得也。",
                    "zhushu": "笺云：纣时淫风徧于天下，维江汉之域，先受文王之教化。汉，水名也。尚书云：嶓蒙导𣻌水，东流为汉。被，皮义反。域音聿。"
                },
                {
                    "paragraph": "南有乔木，不可休息。汉有游女，不可求思。",
                    "zhushu": "兴也。南方之木美。乔，上竦也。思，辞也。汉上游女，无求思者。笺云：不可者，本有可道也。木以高其枝叶之故，故人不得就而止息也。兴者，喻贤女虽出游流水之上，人无欲求犯礼者，亦由贞洁使之然。乔，本亦作桥，渠骄反，徐又纪桥反。"
                },
                {
                    "paragraph": "汉之广矣，不可泳思。江之永矣，不可方思。",
                    "zhushu": "濳行为泳。永，长。方，泭也。笺云：汉也，江也，其欲渡之者，必有濳行乘泭之道。今以广长之故，故不可也。又喻女之贞洁，犯礼而往，将不至也。泳音咏，濳行曰泳。泭，芳于反，本亦作𣻜，又作桴，或作柎，并同。"
                },
                {
                    "paragraph": "翘翘错薪，言刈其楚。",
                    "zhushu": "翘翘，薪貌。错，杂也。笺云：楚，杂薪之中尤翘翘者，我欲刈取之，以喻众女皆贞洁，我又欲取其尤高洁者。翘，祁遥反，沈其尧反，薪貌。絜，一本无絜字。"
                },
                {
                    "paragraph": "之子于归，言秣其马。",
                    "zhushu": "秣，养也。六尺以上曰马。笺云：之子，是子也。谦不敢斥其适己。于是子之嫁，我愿秣其马，致礼饩，示有意焉。秣，莫葛反，养也。说文云：食马谷也。"
                },
                {
                    "paragraph": "汉之广矣，不可泳思。江之永矣，不可方思。",
                    "zhushu": ""
                },
                {
                    "paragraph": "翘翘错薪，言刈其蒌。",
                    "zhushu": "蒌，草中之翘翘然。蒌，力俱反。马云：蒌，蒿也。郭云：似艾，音力侯反。"
                },
                {
                    "paragraph": "之子于归，言秣其驹。",
                    "zhushu": "五尺以上曰驹。"
                },
                {
                    "paragraph": "汉之广矣，不可泳思。江之永矣，不可方思。",
                    "zhushu": "",
                    "type": 2
                },
                {
                    "paragraph": "汉广三章，章八句。",
                    "zhushu": "",
                    "type": 2
                },
                {
                    "paragraph": "汝坟，道化行也。文王之化，行乎汝坟之国。妇人能闵其君子，犹勉之以正也。",
                    "zhushu": "笺云：言此妇人被文王之化，厚事其君子。坟，符云反。闵，宻谨反，伤念也。一本有妇人二字。"
                },
                {
                    "paragraph": "遵彼汝坟，伐其条枚。",
                    "zhushu": "遵，循也。汝，水名也。坟，大防也。枝曰条，干曰枚。笺云：伐薪于汝水之侧，非妇人之事。以言己之君子贤者，而处勤劳之职，亦非其事。枚，妹囘反，干也。"
                },
                {
                    "paragraph": "未见君子，惄如调饥。",
                    "zhushu": "惄，饥意也。调，朝也。笺云：惄，思也。未见君子之时，如朝饥之思食。惄，本又作惄，乃历反。"
                },
                {
                    "paragraph": "遵彼汝坟，伐其条肄。",
                    "zhushu": "肄，余也。斩而复生曰肄。肄，以自反。"
                },
                {
                    "paragraph": "既见君子，不我遐弃。",
                    "zhushu": "既，已。遐，远也。笺云：已见君子，君子反也。于已反得见之，知其不远弃我而死亡，于思则愈，故下章而勉之。思，如字。"
                },
                {
                    "paragraph": "鲂鱼頳尾，王室如毁。",
                    "zhushu": "頳，赤也。鱼劳则尾赤。毁，火也。笺云：君子仕于乱世，其颜色瘦病，如鱼劳则尾赤。所以然者，畏王室之酷烈，是时纣存。鲂，符方反，鱼名。頳，敕贞反。毁音毁。齐人谓火曰毁。"
                },
                {
                    "paragraph": "虽则如毁，父母孔迩。",
                    "zhushu": "孔，甚。迩，近也。笺云：辟此勤劳之处，或时得罪。父母甚近，当念之以免于害，不能为疏远者计也。疏亦作疏。",
                    "type": 2
                },
                {
                    "paragraph": "汝坟三章，章四句。",
                    "zhushu": "",
                    "type": 2
                },
                {
                    "paragraph": "麟之趾，关雎之应也。关雎之化行，则天下无犯非礼。虽衰世之公子，皆信厚如麟趾之时也。",
                    "zhushu": "笺云：关雎之时，以麟为应。后世虽衰，犹存关雎之化者，君之宗族犹尚振振然，有似麟应之时，无以过也。麟，吕辛反，瑞兽也。"
                },
                {
                    "paragraph": "麟之趾，振振公子。",
                    "zhushu": "兴也。趾，足也。麟信而应礼，以足至者也。振振，信厚也。笺云：兴者，喻今公子亦信厚，与礼相应，有似于麟。振音真，信厚也。应音英。"
                },
                {
                    "paragraph": "于嗟麟兮。",
                    "zhushu": "于嗟，叹辞也。"
                },
                {
                    "paragraph": "麟之定，振振公姓。",
                    "zhushu": "定，题也。公姓，公同姓。定，都佞反。题，徒兮反。"
                },
                {
                    "paragraph": "于嗟麟兮。",
                    "zhushu": ""
                },
                {
                    "paragraph": "麟之角，振振公族。",
                    "zhushu": "麟角，所以表其德也。公族，公同祖也。笺云：麟角之末有肉，示有武而不用。示，一本示作象。"
                },
                {
                    "paragraph": "于嗟麟兮。",
                    "zhushu": "",
                    "type": 2
                },
                {
                    "paragraph": "麟之趾三章，章三句。",
                    "zhushu": "",
                    "type": 2
                },
                {
                    "paragraph": "周南之国十一篇，三十六章，百五十九句。",
                    "zhushu": ""
                }
            ]
        },
        {
            "name": "国风召南鹊巢诂训传第二",
            "paragraphs": [
                {
                    "paragraph": "召南鹊巢诂训传第二",
                    "zhushu": "召，亦地名也，在岐山之阳。扶风雍县南有召亭。案：周、召皆周之旧土，文王受命后，以赐二公为菜地。二南之风，皆文王未受命之诗也。周南十一篇，是先王之所以教，圣人之深迹，故系之公旦。召南十四篇，是先王之教化，文王所行之浅迹，故系之君奭。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "鹊巢，夫人之德也。国君积行累功，以致爵位，夫人起家而居有之，德如鸤鸠，乃可以配焉。",
                    "zhushu": "笺云：起家而居有之，谓嫁于诸侯也。夫人有均壹之德，如鸤鸠然，而后可配国君。鹊，七畧反，字林作䧿。鸤，音司。"
                },
                {
                    "paragraph": "维鹊有巢，维鸠居之。",
                    "zhushu": "兴也。鸠，鸤，秸鞠也。鸤鸠不自为巢，居鹊之成巢。笺云：鹊之作巢，冬至架之，至春乃成。犹国君积行累功，故以兴焉。兴者，鸤鸠因鹊成巢而居有之，而有均壹之德。犹国君夫人来嫁，居君子之室，德亦然。室，燕寝也。秸，古八反。鞠音菊。"
                },
                {
                    "paragraph": "之子于归，百两御之。",
                    "zhushu": "百两，百乘也。诸侯之子嫁于诸侯，送御皆百乘。笺云：之子，是子也。御，迎也。是如鸤鸠之子，其往嫁也，家人送之，良人迎之，车皆百乘，象有百官之盛。御，五嫁反。"
                },
                {
                    "paragraph": "维鹊有巢，维鸠方之。",
                    "zhushu": "方，有之也。"
                },
                {
                    "paragraph": "之子于归，百两将之。",
                    "zhushu": "将，如字，送也，沈七羊反。"
                },
                {
                    "paragraph": "维鹊有巢，维鸠盈之。",
                    "zhushu": "盈，满也。笺云：满者，言众媵姪娣之多。媵音孕。姪，待结反。娣，徒帝反。"
                },
                {
                    "paragraph": "之子于归，百两成之。",
                    "zhushu": "能成百两之礼也。笺云：是子有鸤鸠之德，宜配国君，故以百两之礼送迎成之。",
                    "type": 2
                },
                {
                    "paragraph": "鹊巢三章，章四句。",
                    "zhushu": "",
                    "type": 2
                },
                {
                    "paragraph": "采蘩，夫人不失职也。夫人可以奉祭祀，则不失职矣。",
                    "zhushu": "笺云：奉祭祀者，采蘩之事也。不失职者，夙夜在公也。"
                },
                {
                    "paragraph": "于以采蘩？于沼于沚。",
                    "zhushu": "蘩，皤蒿也。于，于。沼，池。沚，渚也。公侯夫人执蘩菜以助祭，神飨德与信，不求偹焉。沼沚谿涧之草，犹可以荐，王后则荇菜也。笺云：于以，犹言往以也。执蘩菜者，以豆荐蘩𦵔。蘩音烦。沼，之绍反，池也。沚音止。皤，薄波反，白也。蒿，好羔反。谿，苦兮反，涧也。"
                },
                {
                    "paragraph": "于以用之？公侯之事。",
                    "zhushu": "之事，祭事也。笺云：言夫人于君祭祀而荐此豆也。"
                },
                {
                    "paragraph": "于以采蘩，于涧之中。",
                    "zhushu": "山夹水曰涧。涧，古晏反。夹，古洽反。"
                },
                {
                    "paragraph": "于以用之？公侯之宫。",
                    "zhushu": "宫，庙也。"
                },
                {
                    "paragraph": "被之僮僮，夙夜在公。",
                    "zhushu": "被，首餙也。僮僮，疏敬也。夙，早也。笺云：公，事也。早夜在事，谓视灌漑饎爨之事。礼记：主妇髲髢。被，皮寄反。僮音同。濯，直角反。漑，古爱反。饎，昌志反。髲，皮寄反。髢亦作鬄。"
                },
                {
                    "paragraph": "被之祁祁，薄言还归。",
                    "zhushu": "祁祁，舒迟也，去事有仪也。笺云：言，我也。祭事毕，夫人释祭服而去髲髢也，其威仪祁祁然而安舒，无罢倦之失。我还归者，自庙反其燕寝。祁，巨𥝠反。罢音皮。",
                    "type": 2
                },
                {
                    "paragraph": "采蘩三章，章四句。",
                    "zhushu": "",
                    "type": 2
                },
                {
                    "paragraph": "草虫，大夫妻能以礼自防也。",
                    "zhushu": "虫，直忠反，本或作虫，非也。虫音许鬼反。"
                },
                {
                    "paragraph": "喓喓草虫，趯趯阜螽。",
                    "zhushu": "兴也。喓喓，声也。草虫，常羊也。趯趯，跃也。阜螽，蠜也。卿大夫之妻，待礼而行，随从君子。笺云：草虫鸣，阜螽跃而从之。异种同类，犹男女嘉时，以礼相求呼。喓，于遥反。趯，托立反。阜音父。螽音中。跃音药，跳也。蠜音烦。种，章勇反。"
                },
                {
                    "paragraph": "未见君子，忧心忡忡。",
                    "zhushu": "忡忡，犹冲冲也。妇人虽适人，有归宗之义。笺云：未见君子者，谓在涂时也。在涂而忧，忧不当君子，无以寜父母，故心冲冲然，是其不自绝于其族之情。忡，敕中反。"
                },
                {
                    "paragraph": "亦既见止，亦既觏止，我心则降。",
                    "zhushu": "觏，古豆反，遇也。止，辞也。降，下也。笺云：既见，谓已同牢而食也。既觏，谓已昏也。始者忧于不当，今君子待已以礼，庶自此可以寜父母，故心下也。易曰：男女觏精，万物化生。降，户江反。"
                },
                {
                    "paragraph": "陟彼南山，言采其蕨。",
                    "zhushu": "南山，周南山也。蕨，鼈也。笺云：言，我也。我采者在涂而见采鼈，采者得其所欲，犹已今之行者欲得礼，以自喻也。蕨，居月反。鼈，卑灭反，本又作鳖。○。"
                },
                {
                    "paragraph": "未见君子，忧心惙惙。",
                    "zhushu": "惙惙，忧也。惙，张劣反。"
                },
                {
                    "paragraph": "亦既见止，亦既觏止，我心则说。",
                    "zhushu": "说，服也。说音悦。"
                },
                {
                    "paragraph": "陟彼南山，言采其薇。",
                    "zhushu": "薇，菜也。薇音微，草也，亦可食。"
                },
                {
                    "paragraph": "未见君子，我心伤悲。",
                    "zhushu": "嫁女之家，不息火三日，相思离也。笺云：维父母思己，故己亦伤悲。离，力智反。"
                },
                {
                    "paragraph": "亦既见止，亦既觏止，我心则夷。",
                    "zhushu": "夷，平也。",
                    "type": 2
                },
                {
                    "paragraph": "草虫三章，章七句。",
                    "zhushu": "",
                    "type": 2
                },
                {
                    "paragraph": "采苹，大夫妻能循法度也。能循法度，则可以承先祖，共祭祀矣。",
                    "zhushu": "笺云：女子十年不出，姆教婉婉听从，执麻枲，治丝茧，织纴组紃，学女事，以共衣服。观于祭祀，纳酒浆、笾豆𦵔醢，礼相助奠。十有五而笄，二十而嫁。此言能循法度者，今既嫁为大夫妻，能循其为女之时所学所观之事，以为法度。苹，符申反。共音恭，本或作供，注同。姆，莫豆反，女师也。郑云：姆者，妇人五十无子，出不复嫁，以妇道教人，若今时乳母也。婉，怨远反。娩音晚。枲，丝似反。茧，古显反。纴，女金反。组音祖，线也。紃音旬，绦也。浆，子详反。醢音海。相，息亮反。笄音几。"
                },
                {
                    "paragraph": "于以采苹？南涧之滨。于以采藻？于彼行潦。",
                    "zhushu": "苹，大蓱也。滨，厓也。藻，聚藻也。行潦，流潦也。笺云：古者妇人先嫁三月，祖庙未毁，教于公宫；祖庙既毁，教于宗室。教以妇德、妇言、妇容、妇功。教成之祭，牲用鱼，芼用苹藻，所以成妇顺也。此祭女所出祖也。法度莫大于四教，是又祭以成之，故举以言焉。苹之言宾也，藻之言澡也，妇人之行尚柔顺，自洁清，故取名以为戒。滨音宾。藻音早，水菜也。潦音老。蓱音平。芼，莫报反。"
                },
                {
                    "paragraph": "于以盛之？维筐及筥。于以湘之？维锜及釜。",
                    "zhushu": "方曰筐，圆曰筥。湘，亨也。锜，釜属。有足曰锜，无足曰釜。笺云：亨苹藻者于鱼湆之中，是铏羹之芼。盛音成。筐音匡。筥，居吕反。湘，息良反。锜，其绮反。釜，符甫反。亨，本又作烹，煮也。湆，去急反，汁也。钘音形。郑云：三足两耳，有盖，和羹之器。羹音庚。"
                },
                {
                    "paragraph": "于以奠之？宗室牖下，",
                    "zhushu": "奠，置也。宗室，大宗之庙也。大夫士祭于宗庙，奠于牖下。笺云：牗下，户牖间之前。祭不于室中者，凡昏事，于女礼设几筵于户外，此其义也与？宗子主此祭，维君使有司为之。牖音酉，下如字，叶韵则音户，后皆放此。与音余。"
                },
                {
                    "paragraph": "谁其尸之？有齐季女。",
                    "zhushu": "尸，主。齐，敬。季，少也。苹藻，薄物也。涧潦，至质也。筐、筥、锜、釜，陋器也。少女，微主也。古之将嫁女者，必先礼之于宗室。牲用鱼，芼之以苹藻。笺云：主设羹者季女，则非礼也。女将行，父礼之而俟迎者，盖母荐之，无祭事也。祭事，主妇设羹，教成之祭，更使季女者，成其妇礼也。季女不主鱼，鱼俎实，男子设之，其粢盛盖以黍稷。齐，本亦作斋，同。少，诗照反。迎，宜敬反。俎，侧所反。",
                    "type": 2
                },
                {
                    "paragraph": "采苹三章，章句。",
                    "zhushu": "",
                    "type": 2
                },
                {
                    "paragraph": "甘棠，美召伯也。召伯之教，明于南国。",
                    "zhushu": "笺云：召伯，姬姓，名奭，食采于召，作上公，为二伯，后封于燕。此美其为伯之功，故言伯云。召，时照反。奭音释。燕，乌贤反，国名，在周礼幽州之域，今涿郡蓟县是也。"
                },
                {
                    "paragraph": "蔽芾甘棠，勿翦勿伐，召伯所苃。",
                    "zhushu": "蔽芾，小貌。甘棠，杜也。翦，去。伐，击也。笺云：苃，草舍也。召伯听男女之讼，不重烦劳百姓，止舍小棠之下而听断焉。国人被其德，说其化，思其人，敬其树。蔽，必袂反。芾，非贵反。翦，子践反，韩诗作刬，初简反。茇，蒲曷反，又扶盖反。"
                },
                {
                    "paragraph": "蔽芾甘棠，勿翦勿败，召伯所憩。",
                    "zhushu": "憩，息也。败，必迈反，又如字。𢠾，起例反。"
                },
                {
                    "paragraph": "蔽芾甘棠，勿翦勿拜，召伯所说。",
                    "zhushu": "说，舍也。笺云：拜之言拔也。说，本或作税，又作脱，同，始锐反。拔，蒲八反。",
                    "type": 2
                },
                {
                    "paragraph": "甘棠三章，章三句。",
                    "zhushu": "",
                    "type": 2
                },
                {
                    "paragraph": "行露，召伯听讼也。衰世之俗微，贞信之教兴。强㬥之男，不能侵陵贞女也。",
                    "zhushu": "笺云：衰乱之俗微，贞信之教兴者，此殷之末世，周之盛德，当文王与纣之时。"
                },
                {
                    "paragraph": "厌浥行露，岂不夙夜，谓行多露。",
                    "zhushu": "兴也。厌浥，湿意也。行，道也。岂不，言有是也。笺云：夙，早也。厌浥然湿，道中始有露，谓二月中嫁取时也。言我岂不知当早夜成昏礼与？谓道中之露大多，故不行耳。今强㬥之男，以此多露之时，礼不足而强来，不度时之可否，故云然。周礼：仲春之月，令会男女之无夫家者，行事必以昏昕。厌，于叶反。浥，夲又作挹，同，于及反。与音余。大音泰。多，吐贺反。强，其丈反。度，待洛反。否，方九反。会，力政反。昕，许斤反。"
                },
                {
                    "paragraph": "谁谓雀无角，何以穿我屋？谁谓女无家，何以速我狱？",
                    "zhushu": "不思物变，而推其类，雀之穿屋似有角者。速，召。狱，埆也。笺云：女，女强㬥之男。变，异也。人皆谓雀之穿屋似有角，强㬥之男召我而狱，似有室家之道于我也。物有似而不同，雀之穿屋，不以角，乃以咮。今强㬥之男召我而狱，不以室家之道于我，乃以侵陵。物与事有似而非者，士师所当审也。穿，本亦作䆤，音川。女音汝，下皆同。狱音玉。埆音角，又户角反。卢植云：相质觳争讼者也。崔云：埆者，埆正之义。一云狱名。咮，本亦作噣，郭张救反，何都豆反，鸟口也。"
                },
                {
                    "paragraph": "虽速我狱，室家不足。",
                    "zhushu": "昏礼：财帛不过五两。笺云：币可备也。室家不足，谓媒妁之言不和。六礼之来，强委之。䌶，侧基反，依字系旁才，后人遂以才为屯，因作纯字。两音谅。媒音梅，谋也。妁，时酌反，又音酌。妁，酌也。"
                },
                {
                    "paragraph": "谁谓鼠无牙，何以穿我墉？谁谓女无家，何以速我讼？",
                    "zhushu": "墉，墙也。视墙之穿，推其类，可谓鼠有牙。墉音容。讼如字，徐取韵音才容反。"
                },
                {
                    "paragraph": "虽速我讼，亦不女从。",
                    "zhushu": "不从，终不弃礼而随此强㬥之男。",
                    "type": 2
                },
                {
                    "paragraph": "行露三章，一章三句，二章章六句。",
                    "zhushu": "",
                    "type": 2
                },
                {
                    "paragraph": "羔羊，鹊巢之功致也。召南之国，化文王之政，在位皆节俭正直，德如羔羊也。",
                    "zhushu": "笺云：鹊巢之君，积行累功，以致羔羊之化。在位卿大，竞相切化，皆如此羔羊之人。羔音高。行，下孟反。○"
                },
                {
                    "paragraph": "羔羊之皮，素丝五紽。",
                    "zhushu": "小曰羔，大曰羊。素，白也。紽，数也。古者素丝以英裘，不失其制。大夫羔裘以居。紽，徒何反。数，所具反，后不音者同。英，沈音映，又如字。"
                },
                {
                    "paragraph": "退食自公，委蛇委蛇。",
                    "zhushu": "公，公门也。委蛇，行可从迹也。笺云：退食，谓减膳也。自，从也。从于公，谓正直顺于事也。委蛇，委曲自得之貌。节俭而顺，心志定，故可自得也。委，于危反。蛇，夲又作虵，同音移。行，下孟反，崔如字。迹又作迹。"
                },
                {
                    "paragraph": "羔羊之革，素丝五緎。",
                    "zhushu": "革，犹皮也。緎，缝也。緎音域，又于域反。"
                },
                {
                    "paragraph": "委蛇委蛇，自公退食。",
                    "zhushu": "笺云：自公退食，犹退食自公。"
                },
                {
                    "paragraph": "羔羊之缝，素丝五总。",
                    "zhushu": "缝，言缝杀之大小得其制。总，数也。缝，符龙反，又音符用反。总，子公反。杀，所界反，徐所例反。"
                },
                {
                    "paragraph": "委蛇委蛇，退食自公。",
                    "zhushu": "",
                    "type": 2
                },
                {
                    "paragraph": "羔羊三章，章四句。",
                    "zhushu": "",
                    "type": 2
                },
                {
                    "paragraph": "殷其靁，劝以义也。召南之大夫，远行从政，不遑寜处。其室家能闵其勤劳，劝以义也。",
                    "zhushu": "笺云：召南大夫，召伯之属。远行，谓使出邦畿。殷音隐，下同。靁亦作雷，力囘反。遑音黄，暇也。使如字。复，符福反。"
                },
                {
                    "paragraph": "殷其靁，在南山之阳。",
                    "zhushu": "殷，雷声也。山南曰阳。靁出地奋，震惊百里。山出云雨，以润天下。笺云：靁以喻号令，于南山之阳，又喻其在外也。召南大夫以王命施号令于四方，犹靁殷殷然𤼵声于山之阳也。"
                },
                {
                    "paragraph": "何斯违斯，莫敢或遑。",
                    "zhushu": "何此君子也。斯，此。违，去。遑，暇也。笺云：何乎此君子，适居此，复去此，转行远从事于王所命之方，无敢或闲暇时。闵其勤劳。闲音闲。"
                },
                {
                    "paragraph": "振振君子，归哉归哉。",
                    "zhushu": "振振，信厚也。笺云：大夫信厚之君子，为君使，功未成。归哉归哉！劝以为臣之义，未得归也。振音真。"
                },
                {
                    "paragraph": "殷其靁，在南山之侧。",
                    "zhushu": "亦在其阴与左右也。"
                },
                {
                    "paragraph": "何斯违斯，莫敢遑息。",
                    "zhushu": "息，止也。"
                },
                {
                    "paragraph": "振振君子，归哉归哉。",
                    "zhushu": ""
                },
                {
                    "paragraph": "殷其靁，在南山之下。",
                    "zhushu": "或在其下。笺云：下谓山足。"
                },
                {
                    "paragraph": "何斯违斯，莫或遑处。",
                    "zhushu": "处，尺煮反，居也。"
                },
                {
                    "paragraph": "振振君子，归哉归哉。",
                    "zhushu": "",
                    "type": 2
                },
                {
                    "paragraph": "殷其靁三章，章六句。",
                    "zhushu": "",
                    "type": 2
                },
                {
                    "paragraph": "摽有梅，男女及时也。召南之国，被文王之化，男女得以及时也。",
                    "zhushu": "摽，婢小反，徐符表反。"
                },
                {
                    "paragraph": "摽有梅，其实七兮。",
                    "zhushu": "兴也。摽，落也。盛极则隋落者梅也，尚在树者七。笺云：兴者，梅实尚余七未落，喻始衰也。谓女二十，春盛而不嫁，至夏则衰。隋，迨果反，又徒火反。"
                },
                {
                    "paragraph": "求我庶士，迨其吉兮。",
                    "zhushu": "吉，善也。笺云：我，我当嫁者。庶，众。迨，及也。求女之当嫁者之众士，宜及其善时。善时，谓年二十，虽夏未大衰。迨音待。"
                },
                {
                    "paragraph": "摽有梅，其实三兮。",
                    "zhushu": "在者三也。笺云：此夏乡晚，梅之隋落差多，在者余三耳。乡，本亦作向，许亮反，又作向。"
                },
                {
                    "paragraph": "求我庶士，迨其今兮。",
                    "zhushu": "今，急辞也。"
                },
                {
                    "paragraph": "摽有梅，顷筐墍之。",
                    "zhushu": "墍，取也。笺云：顷筐取之，谓夏已晚，顷筐取之于地。顷音轻。墍，许器反。"
                },
                {
                    "paragraph": "求我庶士，迨其谓之。",
                    "zhushu": "不待备礼也。三十之男，二十之女，礼未备，则不待礼会而行之者，所以蕃育人民也。笺云：谓勤也。女年二十而无嫁端，则有勤望之忧。不待礼会而行之者，谓明年仲春，不待以礼会之也。时时礼虽不备，相奔不禁。蕃音烦。禁，居鸩反。",
                    "type": 2
                },
                {
                    "paragraph": "摽有梅三章，章四句。",
                    "zhushu": "",
                    "type": 2
                },
                {
                    "paragraph": "小星，惠及下也。夫人无妬忌之行，惠及贱妾，进御于君，知其命有贵贱，能尽其心矣。",
                    "zhushu": "笺云：以色曰妬，以行曰忌。命，谓礼命贵贱。行，下孟反。尽，津忍反。"
                },
                {
                    "paragraph": "嘒彼小星，三五在东。",
                    "zhushu": "嘒，微貌。小星，众无名者。三心五噣，四时更见。笺云：众无名之星，随心噣在天，犹诸妾随夫人以次序进御于君也。心在东方，三月时也。噣在东方，正月时也。如是终岁，列宿更见。嘒，呼惠反。噣，张救反。更音庚。见，贤遍反。宿音秀。"
                },
                {
                    "paragraph": "肃肃宵征，夙夜在公。寔命不同。",
                    "zhushu": "肃肃，疾貌。宵，夜。征，行。寔，是也。命不得同于列位也。笺云：夙，早也。谓诸妾肃肃然夜行，或早或夜，在于君所，以次序进御者，是其礼命之数不同也。凡妾御于君，不当夕。寔音实。"
                },
                {
                    "paragraph": "嘒彼小星，维参与昴。",
                    "zhushu": "参，伐也。昴，留也。笺云：此言众无名之星，亦随伐留在天。参，所林反。昴音卯，徐又音茅。留如字，又音柳。"
                },
                {
                    "paragraph": "肃肃宵征，抱衾与裯。寔命不犹。",
                    "zhushu": "衾，被也。裯，襌被也。犹，若也。笺云：裯，床帐也。诸妾夜行，抱衾与床帐，待进御之次序。不若，亦言尊卑异也。衾，起金反。裯，直留反。帐音涨，张仗反。",
                    "type": 2
                },
                {
                    "paragraph": "小星二章，章五句。",
                    "zhushu": "",
                    "type": 2
                },
                {
                    "paragraph": "江有汜，美媵也。勤而无怨，嫡能悔过也。文王之时，江沱之间，有嫡不以其媵备数，媵遇劳而无怨，嫡亦自悔也。",
                    "zhushu": "笺云：勤者，以己宜媵而不得，心望之。汜音祀，水名。媵音孕。嫡，都狄反，正夫人也，下同。沱，徒何反。"
                },
                {
                    "paragraph": "江有汜，",
                    "zhushu": "兴也。决复入为汜。笺云：兴者，喻江水大，汜水小，然得并流，似嫡媵宜俱行。"
                },
                {
                    "paragraph": "之子归，不我以。不我以，其后也悔。",
                    "zhushu": "嫡能自悔也。笺云：之子，是子也。是子，谓嫡也。妇人谓嫁曰归。以犹与也。"
                },
                {
                    "paragraph": "江有渚，",
                    "zhushu": "渚，小洲也。水枝成渚。笺云：江水流而渚留，是嫡与己异心，使已独留不行。渚，诸吕反。枝如字，又音祇。"
                },
                {
                    "paragraph": "之子归，不我与。不我与，其后也处。",
                    "zhushu": "处，止也。笺云：嫡悔过自止。"
                },
                {
                    "paragraph": "江有沱，",
                    "zhushu": "沱，江之别者。笺云：岷山道江，东别为沱。岷，本又作㟭，武巾反，山名，在蜀。道，徒报反。"
                },
                {
                    "paragraph": "之子归，不我过。不我过，其啸也歌。",
                    "zhushu": "啸，蹙口而出声。嫡有所思而为之，既觉，自悔而歌。歌者，言其悔过以自解说也。过音戈。啸，萧叫反。蹙，子六反。解，革买反。说，始拙反，又音悦。",
                    "type": 2
                },
                {
                    "paragraph": "江有汜三章，章五句。",
                    "zhushu": "",
                    "type": 2
                },
                {
                    "paragraph": "野有死麕，恶无礼也。天下大乱，强㬥相陵，遂成淫风。被文王之化，虽当乱世，犹恶无礼也。",
                    "zhushu": "笺云：无礼者，为不由媒妁，鴈币不至，劫胁以成昏，谓纣之世。麕，本亦作麏，又作麇，俱伦反。尔雅云：郊外曰野。麕，兽名也。草木疏云：麕，麞也，青州人谓之麕。恶，乌路反，下同。被，皮寄反。劫，居业反。胁，许业反。"
                },
                {
                    "paragraph": "野有死麕，白茅包之。",
                    "zhushu": "郊外曰野。包，裹也。凶荒则杀礼，犹有以将之。野有死麕，群田之获而分其肉。白茅，取洁清也。笺云：乱世之民贫，而强㬥之男多行无礼，故贞女之情，欲今人以白茅裹束野中田者所分麕肉，为礼而来。裹音果。杀，所戒反。清如字，沈音浄。令音苓。"
                },
                {
                    "paragraph": "有女怀春，吉士诱之。",
                    "zhushu": "怀，思也。春，不暇待秋也。诱，道也。笺云：有贞女思仲春以礼与男会，吉士使媒人道成之。疾时无礼而言然。诱音酉。"
                },
                {
                    "paragraph": "林有朴樕，野有死鹿，白茅纯束。",
                    "zhushu": "朴樕，小木也。野有死鹿，广物也。纯束，犹包之也。笺云：朴樕之中及野有死鹿，皆可以白茅包裹，束以为礼。广可用之物，非独麕也。纯，读如屯。朴，蒲木反。樕音速。纯，徒尊反。屯，徒本反，沈徒尊反，聚也。"
                },
                {
                    "paragraph": "有女如玉，",
                    "zhushu": "德如玉也。笺云：如玉者，取其坚而洁白。玉音欲。"
                },
                {
                    "paragraph": "舒而脱脱兮，",
                    "zhushu": "舒，徐也。脱脱，舒迟也。笺云：贞女欲吉士以礼来，脱脱然舒也。又疾时无礼，强㬥之男劫胁。脱，勅外反。"
                },
                {
                    "paragraph": "无感我帨兮，",
                    "zhushu": "感，动也。帨，佩巾也。笺云：奔走失节，动其佩巾。感如字，又胡坎反。帨，始锐反，沈始悦反。"
                },
                {
                    "paragraph": "无使尨也吠。",
                    "zhushu": "尨，狗也。非礼相陵则狗吠。尨，美邦反。吠，符废反。",
                    "type": 2
                },
                {
                    "paragraph": "野有死麕三章，二章章四句，一章三句。",
                    "zhushu": "",
                    "type": 2
                },
                {
                    "paragraph": "何彼襛矣，美王姬也。虽则王姬，亦下嫁于诸侯，车服不系其夫，下王后一等，犹执妇道，以成肃雝之德也。",
                    "zhushu": "笺云：下王后一等，谓车乘厌翟，勒面缋总，服则褕翟。襛，如容反。姬音基。王姫，武王女。姬，周姓也。车音居。厌，于叶反。翟，庭立反。缋，户妹反。总，作孔反。"
                },
                {
                    "paragraph": "何彼襛矣？唐棣之华。",
                    "zhushu": "兴也。襛，犹戎戎也。唐棣，栘也。笺云：何乎彼戎戎者，乃移之华。兴者，喻王姬颜色之美盛。棣，徒帝反。华如字。栘音移，一音是兮反。"
                },
                {
                    "paragraph": "曷不肃雝？王姬之车。",
                    "zhushu": "肃，敬。雝，和。笺云：曷，何。之，往也。何不敬和乎？王姬往乘车也。言其嫁时始乘车，则已敬和。车，恊韵尺奢反。"
                },
                {
                    "paragraph": "何彼襛矣？华如桃李。平王之孙，齐侯之子。",
                    "zhushu": "平，正也。武王女，文王孙，适齐侯之子。笺云：华如桃李者，兴王姬与齐侯之子颜色俱盛。正王者，德能正天下之士。"
                },
                {
                    "paragraph": "其钓维何？维丝伊缗。齐侯之子，平王之孙。",
                    "zhushu": "伊，维。缗，纶也。笺云：钓者以此有求于彼，何以为之乎？以丝之为纶，则是善钓也。以言王姬与齐侯之子以善道相求。钓音吊。缗，亡贫反。纶音伦，绳也。",
                    "type": 2
                },
                {
                    "paragraph": "何彼襛矣三章，章四句。",
                    "zhushu": "",
                    "type": 2
                },
                {
                    "paragraph": "驺虞，鹊巢之应也。鹊巢之化行，人伦既正，朝廷既治，天下纯被文王之化，则庶类蕃殖，搜田以时。仁如驺虞，则王道成也。",
                    "zhushu": "应者，应德自远而至。驺，侧留反。尾长于身，不履生草。尚书大传云：尾倍于身。应，应对之应，注皆同。朝，直遥反。治，直吏反。被，皮寄反。蕃音烦，多也。搜，所留反。春猎为搜。田，猎也。杜预云：搜，索，择取不孕者也。谷梁传云：四时之田，春曰田，夏曰苗，秋曰搜，冬曰狩。"
                },
                {
                    "paragraph": "彼茁者葭，",
                    "zhushu": "茁，出也。葭，芦也。笺云：记芦始出者，著春田之早晚，茁则劣。侧，刷二反。葭音加。芦音卢。著，张虑反，后不音者皆放此。"
                },
                {
                    "paragraph": "壹发五豝，",
                    "zhushu": "豕牝曰豝。虞人翼五豝以待公之发。笺云：君射一发而翼五豝者，禽战兽之命。必战之者，仁心之至。𤼵如字，徐音废。豝，百加反。牝，颇忍反，徐扶死反。射，食亦反。"
                },
                {
                    "paragraph": "于嗟乎驺虞。",
                    "zhushu": "驺虞，义兽也。白虎黑文，不食生物，有至信之德则应之。笺云：于嗟者，羙之也。"
                },
                {
                    "paragraph": "彼茁者蓬，",
                    "zhushu": "蓬，草名也。蓬，蒲东反。"
                },
                {
                    "paragraph": "壹发五豵，",
                    "zhushu": "一岁曰豵。笺云：豕生三曰豵。豵，子公反，徐又在容反，字又作𤡆，同。"
                },
                {
                    "paragraph": "于嗟乎驺虞。",
                    "zhushu": "",
                    "type": 2
                },
                {
                    "paragraph": "驺虞二章，章三句。",
                    "zhushu": "",
                    "type": 2
                },
                {
                    "paragraph": "召南之国十四篇，四十章，百七十七句。",
                    "zhushu": ""
                }
            ]
        },
        {
            "name": "国风邶柏舟诂训传第三",
            "paragraphs": [
                {
                    "paragraph": "邶柏舟诂训传第三",
                    "zhushu": "郑云：邶、鄘、卫者，殷纣畿内地名，属古冀州。自纣城而北曰邶，南曰鄘，东曰卫。卫在汲郡朝歌县。时康叔正封于卫，其未子孙，稍并兼彼二国，混其地而名之。作者各有所伤，从其本国而异之，故有邶、鄘、卫之诗。王粛同。从此讫豳七月，十三国并变风也。邶，蒲对反，本又作鄁，字林方代反。柏音伯，字又作栢。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "柏舟言仁而不遇也。卫顷公之时，仁人不遇，小人在侧。",
                    "zhushu": "不遇者，君不受己之志也。君近小人，则贤者见侵害。○柏，木名，以为舟也。顷音倾。近，附近之近。"
                },
                {
                    "paragraph": "泛彼柏舟，亦泛其流。",
                    "zhushu": "兴也。泛泛，流貌。柏，木所以宜为舟也。亦泛泛其流，不以济渡也。笺云：舟，载渡物者，今不同而与众物泛泛然俱流水中。兴者，喻仁人之不见用，而与群小人并列，亦犹是也。泛，敷剑反。泛，流貌，本或作泛泛，流貌者，此从王肃注加。"
                },
                {
                    "paragraph": "耿耿不寐，如有隐忧。",
                    "zhushu": "耿耿，犹儆儆也。隐，痛也。笺云：仁人既不遇，忧在见侵害。耿，古幸反。儆音景。"
                },
                {
                    "paragraph": "微我无酒，以敖以游。",
                    "zhushu": "非我无酒可以敖游忘忧也。敖，本亦作遨，五羔反。"
                },
                {
                    "paragraph": "我心匪鉴，不可以茹。",
                    "zhushu": "鉴，所以察形也。茹，度也。笺云：鉴之察形，但知方圆白黑，不能度其真伪。我心非如是鉴，我于众人之善恶外内，心度知之。鉴，甲暂反，镜也。茹，如预反，徐如庶反。度，待洛反。下同。"
                },
                {
                    "paragraph": "亦有兄弟，不可以据。",
                    "zhushu": "据，依也。笺云：兄弟至亲，当相据依。言亦有不相据依，以为是者希耳。责之以兄弟之道，谓同姓之臣也。"
                },
                {
                    "paragraph": "薄言往愬，逢彼之怒。",
                    "zhushu": "彼，彼兄弟。愬，苏路反。怒，恊韵乃路反。"
                },
                {
                    "paragraph": "我心匪石，不可转也。我心匪席，不可卷也。",
                    "zhushu": "石虽坚，尚可转；席虽平，尚可卷。笺云：言己心志坚平，过于石席。卷，眷勉反，注同。"
                },
                {
                    "paragraph": "威仪棣棣，不可选也。",
                    "zhushu": "君子望之，𠑊然可畏，礼容俯仰，各有威仪耳。棣棣，富而闲习也。物有其容，不可数也。笺云：称己威仪如此者，言己德备而不遇，所以愠也。棣，本或作逮，同徒帝反，又音代。选，雪兖反。𠑊，鱼检反，本或作严，音同。数，色主反。"
                },
                {
                    "paragraph": "忧心悄悄，愠于群小。",
                    "zhushu": "愠，怒也。悄悄，忧貌。笺云：群小，众小人在君侧者。悄，七小反。愠，忧运反。"
                },
                {
                    "paragraph": "觏闵既多，受侮不少。",
                    "zhushu": "闵，病也。觏，古豆反。侮音武，徐又音茂。"
                },
                {
                    "paragraph": "静言思之，寤擗有摽。",
                    "zhushu": "静，安也。擗，拊心也。摽，拊心貌。笺云：言，我也。擗，夲又作擘，避亦反。摽，符小反。拊音抚。"
                },
                {
                    "paragraph": "日居月诸，胡迭而微？",
                    "zhushu": "笺云：日，君象也。月，臣象也。微，谓亏伤也。君道当常明如日，而月有亏盈。今君失道而任小人，大臣专恣，则日如月然。迭，待结反，韩诗作㦶，音同，云：臷，常也。"
                },
                {
                    "paragraph": "心之忧矣，如匪澣衣。",
                    "zhushu": "如衣之不澣矣。笺云：衣之不澣，则愦辱无照察。澣，户管反。愦，古对反。"
                },
                {
                    "paragraph": "静言思之，不能奋飞。",
                    "zhushu": "不能如鸟奋翼而飞去。笺云：臣不遇于君，犹不忍去，厚之至也。",
                    "type": 2
                },
                {
                    "paragraph": "柏舟五章，章六句。",
                    "zhushu": "",
                    "type": 2
                },
                {
                    "paragraph": "绿衣卫庄姜伤己也。妾上僣，夫人失位，而作是诗也。",
                    "zhushu": "绿当妫褖，故作禒，转作绿，字之误也。庄姜，庄公夫人，齐女，姓姜氏。妾上僣者，谓公子州吁之母，母嬖而州吁骄。○绿，毛如字。绿，东方之间色也。郑改作禒，吐乱反，篇内各同。上，时掌反，注同。僣，笺念反。吁，况于反。嬖，补计反，谥法云：贱而得爱曰嬖。嬖，卑也，媟也。○"
                },
                {
                    "paragraph": "绿兮衣兮，绿衣黄里。",
                    "zhushu": "兴也。绿，间色。黄，正色。笺云：褖，兮衣兮者，言褖衣自有礼制也。诸侯夫人𥙊服之下，鞠衣为上，展衣次之，禒衣次之。次之者，众妾亦以贵贱之等服之。鞠衣黄，展衣白，禒衣黑，皆以素纱为里。今褖衣反以黄为里，非其礼制也，故以喻妾上僣。里音里。间，间厕之间。鞠，居六反，言如菊花之色也。又去六反，言如曲尘之色。王后之服，四曰鞠衣，色黄也。展，知彦反，字亦作䄠，音同。王后之服，五曰䄠衣。毛氏、马融皆云色赤，郑云色白。纱音沙。"
                },
                {
                    "paragraph": "心之忧矣，曷维其已？",
                    "zhushu": "忧虽欲自止，何时能止也。"
                },
                {
                    "paragraph": "绿兮衣兮，绿衣黄裳。",
                    "zhushu": "上曰衣，下曰裳。笺云：妇人之服，不殊衣裳，上下同色。今衣黑而裳黄，喻乱嫡妾之礼。嫡，夲亦作适，同，丁历反。"
                },
                {
                    "paragraph": "心之忧矣，曷维其亡？",
                    "zhushu": "笺云：亡之言忘也。"
                },
                {
                    "paragraph": "绿兮丝兮，女所治兮。",
                    "zhushu": "绿，末也。丝，夲也。笺云：女，女妾上僣者。先染丝，后制衣。衣，女之所治为也。而女反乱之，亦喻乱嫡妾之礼，责以夲末之行。礼，大夫以上衣织，故本于丝也。○女，崔云：毛如字，郑音汝。行，下孟反，下同。上，时掌反。衣，于既反。织音志。"
                },
                {
                    "paragraph": "我思古人，俾无訧兮。",
                    "zhushu": "俾，使。訧，过也。笺云：古人谓制礼者。我思此人定尊卑，使人无过差之行，心善之也。俾，卑尔反，沈方履反。訧音尢。夲或作尤。差，初卖反，又初佳反。"
                },
                {
                    "paragraph": "絺兮绤兮，凄其以风。",
                    "zhushu": "凄，寒风也。笺云：絺绤所以当暑，今以待寒，喻其失所也。妻，七西反。"
                },
                {
                    "paragraph": "我思古人，实获我心。",
                    "zhushu": "古之君子，实得我之心也。笺云：古之圣人制礼者，使夫妇有道，妻妾贵贱各有次序。",
                    "type": 2
                },
                {
                    "paragraph": "绿衣四章，章四句。",
                    "zhushu": "",
                    "type": 2
                },
                {
                    "paragraph": "燕燕卫庄姜送归妾也。",
                    "zhushu": "庄姜无子，陈女戴妫生子名完，庄姜以为己子。庄公薨，完立，而州吁杀之。戴妫于是大归，庄姜远送之于野，作诗见己志。燕，于见反。妫，居危反。戴，谥也。完，字又作貌，俗音丸，即卫桓公也。杀如字，又申志反。见，贤遍反。"
                },
                {
                    "paragraph": "燕燕于飞，差池其羽。",
                    "zhushu": "燕燕，𩾐也。燕之于飞，必差池其羽。笺云：差池其羽，谓张舒其尾翼。兴戴妫将归，顾视其衣服。差，楚佳反，又楚宜反。池如字。鳦音乙，夲又作乙，郭乌拔反。"
                },
                {
                    "paragraph": "之子于归，远送于野。",
                    "zhushu": "之子，去者也。歸，归宗也。远送过礼。于，于也。郊外曰野。笺云：妇人之礼，送迎不出门。今我送是子乃至于野者，舒己愤，尽已情。野如字，协韵羊汝反，沈云：协句，宜音时预反，后放此。愤，符粉反。"
                },
                {
                    "paragraph": "瞻望弗及，泣涕如雨。",
                    "zhushu": "瞻，视也。涕，他礼反，徐又音弟。"
                },
                {
                    "paragraph": "燕燕于飞，颉之颃之。",
                    "zhushu": "飞在上曰颉，飞而下曰颃。笺云：颉颃，兴戴妫将归，出入前却。颉，户结反。颃，户郎反。上，时掌反，篇内放此。"
                },
                {
                    "paragraph": "之子于归，远于将之。",
                    "zhushu": "将，行也。笺云：将亦送也。"
                },
                {
                    "paragraph": "瞻望弗及，伫立以泣。",
                    "zhushu": "伫立，久立也。伫，直吕反。"
                },
                {
                    "paragraph": "燕燕于飞，上下其音。",
                    "zhushu": "飞而上曰上音，飞而下曰下音。笺云：上下其音，兴戴妫将歸，言语感激，声有小大也。激，经历反。"
                },
                {
                    "paragraph": "之子于归，远送于南。",
                    "zhushu": "陈在卫南。南如字。沈云：协句宜乃林反。今谓古人韵缓，不烦改字。"
                },
                {
                    "paragraph": "瞻望弗及，实劳我心。",
                    "zhushu": "实，是也。实亦作寔。"
                },
                {
                    "paragraph": "仲氏任只，其心塞渊。",
                    "zhushu": "仲，戴妫字也。任，大。塞，瘗。渊，深也。笺云：任者，以恩相亲信也。周礼：六行：孝、友、睦、姻、任、恤。任，入林反，毛云：大也。沈云：郑而鸩反。瘗，于例反，崔集注夲作实。行，下孟反，下篇同。"
                },
                {
                    "paragraph": "终温且惠，淑慎其身。",
                    "zhushu": "惠，顺也。笺云：温谓颜色和也。淑，善也。"
                },
                {
                    "paragraph": "先君之思，以朂寡人。",
                    "zhushu": "朂，勉也。笺云：戴妫思先君庄公之故，故将归，犹劝勉寡人以礼义。寡人，庄姜自谓也。朂，凶玉反，徐又况目反。",
                    "type": 2
                },
                {
                    "paragraph": "燕燕四章，章六句。",
                    "zhushu": "",
                    "type": 2
                },
                {
                    "paragraph": "日月卫庄姜伤己也。遭州吁之难，伤己不见答于先君，以至困穷之诗也。",
                    "zhushu": "○旧夲皆尔，俗夲或作以至困穷而作是诗也，误。难，乃旦反。"
                },
                {
                    "paragraph": "○日居月诸，照临下土。",
                    "zhushu": "日乎月乎，照临之也。笺云：日月，喻国君与夫人也。当同德齐意以治国者，常道也。"
                },
                {
                    "paragraph": "乃如之人兮，逝不古处。",
                    "zhushu": "逝，逮。古，故也。笺云：之人，是人也，谓庄公也。其所以接及我者，不以故处，甚违其初时。处，昌虑反，又昌吕反。"
                },
                {
                    "paragraph": "胡能有定？宁不我顾。",
                    "zhushu": "胡，何。定，止也。笺云：宁犹曽也。君之行如是，何能有所定乎？曽不顾念我之言，是其所以不能定完也。○顾，夲又作頋，如字，徐音古，此亦协韵也，后放此。"
                },
                {
                    "paragraph": "日居月诸，下土是冒。",
                    "zhushu": "冒，覆也。笺云：覆犹照临也。"
                },
                {
                    "paragraph": "乃如之人兮，逝不相好。",
                    "zhushu": "不及我以相好。笺云：其所以接及我者，不以相好之恩情甚于己薄也。好，呼报反，注同，王、崔申毛如字。"
                },
                {
                    "paragraph": "胡能有定？宁不我报。",
                    "zhushu": "尽妇道而不得报。"
                },
                {
                    "paragraph": "日居月诸，出自东方。",
                    "zhushu": "日始月盛，皆出东方。笺云：自，从也。言夫人当盛之时，与君同位。"
                },
                {
                    "paragraph": "乃如之人兮，德音无良。",
                    "zhushu": "音，声。良，善也。笺云：无善恩意之声语于我也。语，鱼据反。"
                },
                {
                    "paragraph": "胡能有定？俾也可忘。",
                    "zhushu": "笺云：俾，使也。君之行如此，何能有所定使？是无良可忘也。"
                },
                {
                    "paragraph": "日居月诸，东方自出。父兮母兮，畜我不卒。",
                    "zhushu": "笺云：畜，养。卒，终也。父兮母兮者，言己尊之如父，又亲之如母，乃反养遇我不终也。"
                },
                {
                    "paragraph": "胡能有定？报我不述。",
                    "zhushu": "述，循也。笺云：不循，不循礼也。述本亦作术。",
                    "type": 2
                },
                {
                    "paragraph": "日月四章，章六句。",
                    "zhushu": "",
                    "type": 2
                },
                {
                    "paragraph": "终风卫庄姜伤己也。遭州吁之暴，见侮慢而不能正也。",
                    "zhushu": "正，犹止也。○终风，终日风也。韩诗云：西风也。"
                },
                {
                    "paragraph": "终风且暴，顾我则笑。",
                    "zhushu": "兴也。终日风为终风。暴，疾也。笑，侮之也。笺云：既竟日风矣，而又暴疾。兴者，喻州吁之为不善，如终风之无休止，而其间又有甚恶，其在庄姜之旁，视庄姜则反笑之，是无敬心之甚。"
                },
                {
                    "paragraph": "谑浪笑傲，",
                    "zhushu": "言戏谑不敬。谑，许约反。浪，力葬反，韩诗云：起也。笑，本又作㗛，俗字也，悉妙反。傲，五报反。"
                },
                {
                    "paragraph": "中心是悼。",
                    "zhushu": "笺云：悼者，伤其如是然而已，不能得而止之。"
                },
                {
                    "paragraph": "终风且霾，",
                    "zhushu": "霾，雨土也。霾，亡皆反，徐又莫戒反。雨，于付反。"
                },
                {
                    "paragraph": "惠然肯来。",
                    "zhushu": "言时有顺心也。笺云：肯，可也。有顺心，然后可以来至我旁，不欲见其戏谑。来如字，古协思韵，多音𥠖，他皆放此。"
                },
                {
                    "paragraph": "莫往莫来，悠悠我思。",
                    "zhushu": "人无子道以来事已，己亦不得以母道往加之。笺云：我思其如是，心悠悠然。思如字。"
                },
                {
                    "paragraph": "终风且曀，不日有曀。",
                    "zhushu": "阴而风曰曀。笺云：有，又也。既竟日风，且复曀，不见日矣。而又曀者，喻州吁暗乱甚也。曀，于计反。复，扶富反。"
                },
                {
                    "paragraph": "寤言不寐，愿言则嚔。",
                    "zhushu": "嚔，跲也。笺云：言，我。愿，思也。嚔读当为不敢嚔咳之嚔。我其忧悼而不能寐。女思我心如是，我则嚔也。今俗人嚔云人道我，此古之遗语也。嚔，本又作疌，又作疐，旧竹利反，又丁四反，又猪吏反，或竹季反，劫也。郑作嚔，音都丽反。劫，居业反，夲又作跲，音同，又渠业反。孙毓同。崔云：毛训疌为今俗人云欠欠㰦㰦是也，不作劫字。人体倦则伸，志倦则 。案：音丘据反。玉篇云：㰦，欠张口也。咳，开爱反。女音汝，下同，后可以意求之，疑者更出。"
                },
                {
                    "paragraph": "曀曀其阴，",
                    "zhushu": "如常阴曀曀然。"
                },
                {
                    "paragraph": "虺虺其靁。",
                    "zhushu": "暴若震靁之声虺虺然。虺，虚鬼反。"
                },
                {
                    "paragraph": "寤言不寐，愿言则怀。",
                    "zhushu": "怀，伤也。笺云：怀，安也。女思我心如是，我则安也。",
                    "type": 2
                },
                {
                    "paragraph": "终风四章，章四句。",
                    "zhushu": "",
                    "type": 2
                },
                {
                    "paragraph": "击鼓怨州吁也。卫州吁用兵暴乱，使公孙文仲将而平陈与宋。国人怨其勇而无礼也。",
                    "zhushu": "将者，将兵以伐郑也。平，成也。将伐郑，先告陈与宋，以成其伐事。春秋传曰：宋殇公之即位也，公子冯出奔郑，郑人欲纳之。及卫州吁立，将修先君之怨于郑，而求宠于诸侯，以和其民，使告于宋曰：君若伐郑，以除君害，君为主，敝邑以赋与陈、蔡从，则卫国之愿也。宋人许之。于是陈、蔡方睦于卫，故宋公、陈侯、蔡人、卫人伐郑是也。伐郑在鲁隐四年。将，子亮反，注将者同。殇音伤。冯，本亦作凭，同，皮氷反。从，才用反，下同。"
                },
                {
                    "paragraph": "击鼓其镗，踊跃用兵。",
                    "zhushu": "镗然，击鼓声也。使众皆踊跃用兵也。笺云：此用兵谓治兵时。镗，吐当反。"
                },
                {
                    "paragraph": "土国城漕，我独南行。",
                    "zhushu": "漕，卫邑也。笺云：此言众民皆劳苦也。或役土功于国，或修理漕城，而我独见使从军南行伐郑，是尤劳苦之甚。漕音曹。"
                },
                {
                    "paragraph": "从孙子仲，平陈与宋。",
                    "zhushu": "孙子仲，谓公孙文仲也，平陈与宋。笺云：子仲，字也。平陈于宋，谓使告宋曰：君为王，敝邑以赋与陈、蔡从。"
                },
                {
                    "paragraph": "不我以归，忧心有忡。",
                    "zhushu": "忧心忡忡然。笺云：以犹与也。与我南行，不与我归期。兵，凶事，惧不得归，豫忧之。忡，敕中反。"
                },
                {
                    "paragraph": "爰居爰处，爰丧其马。",
                    "zhushu": "有不还者，有亡其马者。笺云：爰，于也。不还，谓死也、伤也，病也。今于何居乎？于何处乎？于何丧其马乎？丧，息浪反。注同。"
                },
                {
                    "paragraph": "于以求之？于林之下。",
                    "zhushu": "山木曰林。笺云：于，于也。求不还者及亡其马者，当于山林之下。军行必依山林，求其故处，近得之。处，昌虑反。近，附近之近。"
                },
                {
                    "paragraph": "死生契阔，与子成说。",
                    "zhushu": "契阔，勤苦也。说，数也。笺云：从军之士与其伍约：死也生也，相与处勤苦之中。我与子成相说爱之恩，志在相存救也。契，本亦作挈，同苦结反。阔，苦活反。契阔，韩诗云：约束也。说音悦。数，色主反。"
                },
                {
                    "paragraph": "执子之手，与子偕老。",
                    "zhushu": "偕，俱也。笺云：执其手与之约誓，示信也。言俱老者，庶几俱免于难。偕音皆。约如字，又于妙反，下同。难，乃旦反。"
                },
                {
                    "paragraph": "于嗟阔兮，不我活兮。",
                    "zhushu": "不与我生活也。笺云：州吁，阻兵安忍，阻兵无众，安忍无亲。众叛亲离，军士弃其约，离散相远，故吁嗟叹之：阔兮，女不与我相救活，伤之。远，于万反。"
                },
                {
                    "paragraph": "于嗟洵兮，不我信兮。",
                    "zhushu": "洵，远。信，极也。笺云：叹其弃约，不与我相亲信，亦伤之。洵，呼县反，本或作询，误也。询音荀，韩诗作夐，夐亦远也。信，毛音申。案：信即古伸字也。郑如字。",
                    "type": 2
                },
                {
                    "paragraph": "击鼓五章，章四句。",
                    "zhushu": "",
                    "type": 2
                },
                {
                    "paragraph": "凯风美孝子也。卫之淫风流行，虽有七子之母，犹不能安其室。故美七子能尽其孝道，以慰其母心，而成其志尔。",
                    "zhushu": "不安其室，欲去嫁。成其志者，成言孝子自责之意。凯，开在反。"
                },
                {
                    "paragraph": "凯风自南，吹彼棘心。",
                    "zhushu": "兴也。南风谓之凯风，乐夏之长养。棘，难长养者。笺云：兴者，以凯风喻宽仁之母，棘犹七子也。棘，居力反。乐音洛，或音岳。长，下丈反，下皆同。"
                },
                {
                    "paragraph": "棘心夭夭，母氏劬劳。",
                    "zhushu": "夭夭，盛貌。劬劳，病苦也。笺云：夭夭，以喻十子少长，母养之病苦也。夭，于骄反。劬，其俱反。少，诗照反。"
                },
                {
                    "paragraph": "凯风自南，吹彼棘薪。",
                    "zhushu": "棘薪，其成就者。"
                },
                {
                    "paragraph": "母氏圣善，我无令人。",
                    "zhushu": "圣，叡也。笺云：叡作圣。令，善也。母乃有叡知之善德，我七子无善人能报之者，故母不安我室，欲去嫁也。叡，悦岁反，下同。知音智，本亦作智。"
                },
                {
                    "paragraph": "爰有寒泉，在浚之下。",
                    "zhushu": "浚，卫邑也。在浚之下，言有益于浚。笺云：爰，曰也。曰有寒泉者，在浚之下浸润之，使浚之民逸乐，以兴七子不能如也。浚音峻。浸，子鸩反。乐音洛。"
                },
                {
                    "paragraph": "有子七人，母氏劳苦。",
                    "zhushu": ""
                },
                {
                    "paragraph": "睍睆黄鸟，载好其音。",
                    "zhushu": "睍睆，好貌。笺云：睍睆，以兴颜色说也。好其音者，兴其辞令顺也。以言七子不能如也。睍，胡𩔰反。睆，华板反。说音悦，下篇注同。"
                },
                {
                    "paragraph": "有子七人，莫慰母心。",
                    "zhushu": "慰，安也。",
                    "type": 2
                },
                {
                    "paragraph": "凯风四章，章四句。",
                    "zhushu": "",
                    "type": 2
                },
                {
                    "paragraph": "雄雉刺卫宣公也。淫乱不恤国事，军旅数起，大夫久役，男女怨旷。国人患之，而作是诗。",
                    "zhushu": "淫乱者，荒放于妻妾，烝于夷姜之等。国人久处军役之事，故男多旷，女多怨也。男旷而苦其事，女怨而望其君子。○雄，尔雅云：飞曰雌雄。刺，俗作刾，同，七赐反。诗内多此音，更不重出。恤，本亦作恤。数，色角反。烝，之升反。"
                },
                {
                    "paragraph": "雄雉于飞，泄泄其羽。",
                    "zhushu": "兴也。雄雉见雌雉，飞而鼓其翼泄泄然。笺云：兴者，喻宣公整其衣服而起，奋讯其形貌，志在妇人而已，不恤国之政事。泄，移世反。讯音迅，又音峻，字又作迅，同。"
                },
                {
                    "paragraph": "我之怀矣，自诒伊阻。",
                    "zhushu": "诒，遗。伊，维。阻，难也。笺云：怀，安也。伊当作繄，繄犹是也。君之行女是，我安其朝而不去。今从军旅，久役不得归，此自遗以是患难。诒，本亦作贻，以之反。遗，维季反，沈羊类反。难，乃旦反，下同。繄，乌兮反。行，下孟反，下同。朝，直遥反。"
                },
                {
                    "paragraph": "雄雉于飞，下上其音。",
                    "zhushu": "笺云：下上其音，兴宣公小大其声，怡悦妇人。上，时掌反。"
                },
                {
                    "paragraph": "展矣君子，实劳我心。",
                    "zhushu": "展，诚也。笺云：诚矣君子，愬于君子也。君之行如是，实使我心劳矣。君若不然，则我无军役之事。"
                },
                {
                    "paragraph": "瞻彼日月，悠悠我思。",
                    "zhushu": "瞻，视也。笺云：视日月之行，迭往迭来。今君子独久行役而不来，使我心悠悠然思之，女怨之辞。女如字，下同。"
                },
                {
                    "paragraph": "道之云远，曷云能来？",
                    "zhushu": "笺云：曷，何也。何时能来？望之也。"
                },
                {
                    "paragraph": "百尔君子，不知德行。",
                    "zhushu": "笺云：尔，女也。女众君子，我不知人之德行何如者可谓为德行，而君或有所留，女怨，故问此焉。行，下孟反，下注皆同。"
                },
                {
                    "paragraph": "不忮不求，何用不臧？",
                    "zhushu": "忮，害。臧，善也。笺云：我君子之行，不疾害，不求备于一人，其行何用为不善？而君独远使之在外，不得来归，亦女怨之辞。忮，之豉反，字书云：很也。韦昭音洎。臧，子郎反。",
                    "type": 2
                },
                {
                    "paragraph": "雄雉四章，章四句。",
                    "zhushu": "",
                    "type": 2
                },
                {
                    "paragraph": "匏有苦叶刺卫宣公也。公与夫人并为淫乱。",
                    "zhushu": "夫人谓夷姜。匏，薄交反。"
                },
                {
                    "paragraph": "○匏有苦叶，济有深涉。",
                    "zhushu": "兴也。匏谓之瓠。瓠叶苦，不可食也。济，渡也。由膝以上为涉。笺云：瓠叶苦而渡处深，谓八月之时，阴阳交会，始可以为昏礼，纳采问名。瓠，户故反。上，时掌反，下皆同。处，昌虑反。"
                },
                {
                    "paragraph": "深则厉，浅则揭。",
                    "zhushu": "以衣涉水为厉，谓由带以上也。褐，褰衣也。遭时制宜，如遇水深则厉，浅则揭矣。男女之际，安可以无礼义，将无以自济也。笺云：既以深浅记时，因以水深浅喻男女之才性、贤与不肖及长幼也。各顺其人之宜，为之求妃耦。厉，力滞反，韩诗云：至心曰厉。说文作砅，云：履石渡水也。音力知反，又音例。揭，苦例反。长，张丈反。为，于伪反。妃音配，夲亦作配，下同。"
                },
                {
                    "paragraph": "有弥济盈，有鷕雉鸣。",
                    "zhushu": "弥，深水也。盈，满也。深水，人之所难也。鷕，雌雄声也。卫夫人有淫泆之志，授人以色，假人以辞，不顾礼义之难，至使宣公有淫昏之行。笺云：有弥济盈，谓过于厉，喻犯礼深也。弥，弥尔反。鷕，以小反，沈耀皎反，或一音户了反，字林于水反，说文以水反。难，乃旦反，下同。泆音逸。行，下孟反。"
                },
                {
                    "paragraph": "济盈不濡轨，雉鸣求其牡。",
                    "zhushu": "濡，渍也。由辀以上为轨。违礼义不由其道，犹雉鸣而求其牡矣。飞曰雌雄，走曰牝牡。笺云：渡深水者必濡其轨。言不濡者，喻夫人犯礼而不自知。雉鸣反求其牡，喻夫人所求非所求。濡，而朱反。轨，旧龟美反，谓车轊头也。依传意宜音犯。案：说文云：轨，车辙也。从车，九声，龟美反。軓，车轼前也。从车，凡声，音犯。车轊头，所谓轵也。相乱，故具论之。牡，茂后反。辀，竹留反，车辕也。"
                },
                {
                    "paragraph": "雝雝鸣鴈，旭日始旦。",
                    "zhushu": "雝雝，鴈声和也。纳采用鴈。旭日始出，谓大昕之时。笺云：鴈者，随阳而处，似妇人从夫，故昏礼用焉。自纳采至请期用昕，亲迎用昏。旭，许玉反，徐又许袁反，说文读若好，字林呼老反。昕，许巾反。请音情，又七井反，下同。迎，鱼敬反。"
                },
                {
                    "paragraph": "士如归妻，迨氷未泮。",
                    "zhushu": "迨，及。泮，散也。笺云：归妻，使之来归于己，谓请期也。氷未散，正月中以前也。二月可以昏矣。迨音待。泮，普半反。"
                },
                {
                    "paragraph": "招招舟子，人涉卬否。",
                    "zhushu": "招招，号召之貌。舟子，舟人，主济渡者。卬，我也。笺云：舟人之子号召当渡者，犹媒人之会男女无夫家者，使为妃匹，人皆从之而渡，我独否。招，陟遥反。王逸云：以手曰招，以言曰召。韩诗云：招招，声也。卬，五郎反，夲或作仰，音同。号，户羔反。"
                },
                {
                    "paragraph": "人涉卬否，卬湏我友。",
                    "zhushu": "人皆涉，我友未至，我独待之而不涉，以言室家之道，非得所适，贞女不行；非得礼义，昏姻不成。",
                    "type": 2
                },
                {
                    "paragraph": "匏有苦叶四章，章四句。",
                    "zhushu": "",
                    "type": 2
                },
                {
                    "paragraph": "谷风刺夫妇失道也。卫人化其上，淫于新昏而弃其旧室。夫妇离绝，国俗伤败焉。",
                    "zhushu": "新昏者，新所与为昏礼。谷，古木反。"
                },
                {
                    "paragraph": "习习谷风，以阴以雨。",
                    "zhushu": "兴也。习习，和舒貌。东风谓之谷风。阴阳和而谷风至，夫妇和而室家成，室家成而继嗣生。"
                },
                {
                    "paragraph": "黾勉同心，不宜有怒。",
                    "zhushu": "言黾勉者，思与君子同心也。笺云：所以黾勉者，以为见谴怒者，非夫妇之宜。黾，夲亦作僶，莫尹反。黾勉，犹勉勉也。谴，弃战反。"
                },
                {
                    "paragraph": "采葑采菲，无以下体。",
                    "zhushu": "葑，湏也。菲，茐也。下体，根茎也。笺云：此二菜者，蔓菁与葍之类也，皆上下可食。然而其根有美时，有恶时，采之者不可以根恶时并弃其叶。喻夫妇以礼义合，颜色相亲，亦不可以颜色衰，弃其相与之礼。葑，孚容反，徐音丰，湏也。字书作丰，孚容反。草木疏云：芜菁也。郭璞云：今菘菜也。案：江南有菘，江北有蔓菁，相似而异。菘音嵩。菲，妃鬼反。芴音勿。𠇍雅云：菲，芴。又云：菲，息菜。郭以菲芴为土瓜，解息菜云：似芜菁，华紫赤色，何食。茎，河耕反。蔓音万，夲又作芜，音无。菁音精，又子零反。䔰音福，夲又作䔰，音富。𠇍雅：葍，䔰。郭云：大叶白华，根如指，色白，可食。并俾政反，又如字。"
                },
                {
                    "paragraph": "德音莫违，及尔同死。",
                    "zhushu": "笺云：莫，无。及，与也。夫妇之言无相违者，则可与女长相与处至死，颜色斯湏之有。"
                },
                {
                    "paragraph": "行道遟遟，中心有违。",
                    "zhushu": "遟遟，舒行貌。违，离也。笺云：违，徘徊也。行于道路之人，至将离别，尚舒行，其心徘徊然，喻君子于己不能如也。违如字。韩诗云：违，很也。"
                },
                {
                    "paragraph": "不远伊迩，薄送我畿。",
                    "zhushu": "畿，门内也。笺云：迩，近也。言君子与已决别，不能远，维近𠇍，送我裁于门内，无恩之甚。畿音祈。决夲或作诀。裁于门内，一夲作裁至于门，又一夲作裁至于门内。"
                },
                {
                    "paragraph": "谁谓荼苦？其甘如荠。",
                    "zhushu": "荼，苦菜也。笺云：荼诚苦矣，而君子于巳之苦毒又甚于荼。此方之荼，其甘如荠。荼音徒。荠，齐礼反，菜也。"
                },
                {
                    "paragraph": "宴尔新昏，如兄如弟。",
                    "zhushu": "宴，安也。宴，夲又作燕，徐于显反，又烟见反。"
                },
                {
                    "paragraph": "泾以渭浊，湜湜其沚。",
                    "zhushu": "泾渭相入而清浊异。笺云：小渚曰沚。泾水以有渭，故见渭浊。湜湜，持正貌。喻君子得新昏，故谓己恶也。己之持正守初，如沚然不动摇。此绝去所经见，取以自喻焉。泾音经，浊水也。渭音谓，清水也。湜音殖，说文云：水清见厎。沚音止。旧本故见渭浊，一夲渭作谓，后人改耳。摇，余招反，又余照反。"
                },
                {
                    "paragraph": "宴尔新昏，不我屑以。",
                    "zhushu": "屑，㓗也。笺云：以，用也。言君子不复㓗用我当室家。屑，素节反。复，扶富反。"
                },
                {
                    "paragraph": "母逝我梁，母发我笱。",
                    "zhushu": "逝，之也。梁，鱼梁。笱，所以捕鱼也。笺云：母者，喻禁新昏。女母之我家，取我为室家之道。笱，古口反，韩诗云：发，乱也。捕音步。"
                },
                {
                    "paragraph": "我躬不阅，遑恤我后。",
                    "zhushu": "阅，容也。笺云：躬，身。遑，暇。恤，忧也。我身尚不能自容，何暇忧我后所生子孙也。阅音悦。"
                },
                {
                    "paragraph": "就其深矣，方之舟之。就其浅矣，泳之游之。",
                    "zhushu": "舟，船也。笺云：方，泭也。潜行为泳。言深浅者，喻君子之家，事无难易，吾皆为之。泳音咏。泭音孚。易，夷豉反，下同。"
                },
                {
                    "paragraph": "何有何亡，黾勉求之。",
                    "zhushu": "有谓富也。亡谓贫也。笺云：君子何所有乎？何所亡乎？吾其黾勉勤力为求之，有求多，亡求有。为，于伪反。"
                },
                {
                    "paragraph": "凡民有丧，匍匐救之。",
                    "zhushu": "笺云：匍匐，言尽力也。凡于民有凶祸之事，邻里尚尽力往救之，况我于君子家之事难易乎？固当龟勉。以疏喻亲也。匍音蒲，又音符。匐，蒲比反，一音服。"
                },
                {
                    "paragraph": "不我能慉，反以我为雠。",
                    "zhushu": "慉，养也。笺云：慉，骄也。君子不能以恩骄乐我，反憎恶我。慉，许六反，毛：兴也；郑：骄也；王肃：养也；说文：起也。乐音洛。恶，乌路反，下皆同。"
                },
                {
                    "paragraph": "既阻我德，贾用不售。",
                    "zhushu": "阻，难也。笺云：既难却我，隐蔽我之善，我修妇道而事之，觊其察己，犹见疏外，如卖物之不售。贾音古，市也。售，市救反。难，乃旦反，下难却同，又如字。觊音冀。"
                },
                {
                    "paragraph": "昔育恐育鞫，及尔颠覆。",
                    "zhushu": "育，长。鞫，穷也。笺云：昔育，育稚也。及，与也。昔幼稚之时，恐至长老穷匮，故与女颠覆，尽力于众事，难易无所辟。鞫，本亦作諊，居六反。覆，芳服反，注同。长，张丈反，下皆同。稚，本亦作稺，直吏反。匮，求位反，乏也。辟音避，夲亦作避。"
                },
                {
                    "paragraph": "既生既育，比予于毒。",
                    "zhushu": "笺云：生谓财业也。育谓长老也。于，于也。既有财业矣，又既长老矣，其视我如毒螫！言恶之已甚也。螫，失石反，何呼落反。"
                },
                {
                    "paragraph": "我有旨蓄，亦以御冬。",
                    "zhushu": "旨，美。御，御也。笺云：蓄聚美菜者，以御冬月乏无时也。蓄，本亦作畜，敕六反。御，鱼据反，下同，徐鱼举反，一本下句即作御字。"
                },
                {
                    "paragraph": "宴尔新昏，以我御穷。",
                    "zhushu": "笺云：君子亦但以我御穷苦之时，至于富贵，则弃我如旨蓄。"
                },
                {
                    "paragraph": "有洸有溃，既诒我肄。",
                    "zhushu": "洸洸，武也。溃溃，怒也。肄，劳也。笺云：诒，遗也。君子洸洸然，溃溃然，无温润之色，而尽遗我以劳苦之事，欲穷困我。洸音光。溃，户对反，韩诗云：溃溃，不善之貌。诒音怡。肄，以世反，徐以自反，尔雅作勚，以世反。遗，唯季反，下同。"
                },
                {
                    "paragraph": "不念昔者，伊余来暨。",
                    "zhushu": "墍，息也。笺云：君子忘旧，不念往昔年稚我始来之时安息我。墍，许器反。",
                    "type": 2
                },
                {
                    "paragraph": "谷风六章，章八句。",
                    "zhushu": "",
                    "type": 2
                },
                {
                    "paragraph": "式微𥠖侯寓于卫，其臣劝以归也。",
                    "zhushu": "寓，寄也。𥠖侯为狄人所逐，弃其国而寄于卫。卫处之以二邑，因安之，可以归而不归，故其臣劝之。𥠖，力兮反，国名。杜预云：在上党壶关县。寓音遇。于又作乎。"
                },
                {
                    "paragraph": "○式微式微，胡不归？",
                    "zhushu": "式，用也。笺云：式微式微者，微乎微者也。君何不归乎？禁君留止于此之辞。式，发声也。"
                },
                {
                    "paragraph": "微君之故，胡为乎中露？",
                    "zhushu": "微，无也。中露，卫邑也。笺云：我若无君，何为处此乎？臣又极谏之辞。"
                },
                {
                    "paragraph": "式微式微，胡不归？微君之躬，胡为乎泥中？",
                    "zhushu": "泥中，卫邑也。",
                    "type": 2
                },
                {
                    "paragraph": "式微二章，章四句。",
                    "zhushu": "",
                    "type": 2
                },
                {
                    "paragraph": "旄丘责卫伯也。狄人迫逐𥠖侯，𥠖侯寓于卫，卫不能修方伯连率之职，𥠖之臣子以责于卫也。",
                    "zhushu": "卫康叔之封爵称侯，今曰伯者，时为州伯也。周之制，使伯佐牧。春秋传曰：五侯九伯，侯为牧也。旄音毛。丘或作古北字，前后下曰旄丘。字林作堥，云：堥，丘也，亡周反，又音毛。山部又有堥字，亦云：堥，丘，亡付反，又音旄。率，所类反。礼记云：十国以为连，连有率牧、州牧之牧。"
                },
                {
                    "paragraph": "○旄丘之葛兮，何诞之节兮。",
                    "zhushu": "兴也。前髙后下曰旄丘。诸侯以国相连属，忧患相及，如葛之蔓莚相连及也。诞，阔也。笺云：土气缓则葛生阔节。兴者，喻此时卫伯不恤其职，故其臣于君事亦疏废也。莚，以战反，又音延。"
                },
                {
                    "paragraph": "叔兮伯兮，何多日也。",
                    "zhushu": "日月以逝，而不我忧。笺云：叔、伯，字也。呼卫之诸臣，叔与伯与，女期迎我君而复之，可来而不来，女日数何其多也？先叔后伯，臣之命不以齿。"
                },
                {
                    "paragraph": "何其处也？必有与也。",
                    "zhushu": "言与仁义也。笺云：我君何以处于此乎？必以卫有仁义之道故也。责卫今不行仁义。"
                },
                {
                    "paragraph": "何其久也？必有以也。",
                    "zhushu": "必以有功德。笺云：我君何以久留于此乎？必以卫有功德故也。又责卫今不务功德也。"
                },
                {
                    "paragraph": "狐裘蒙戎，匪车不东。",
                    "zhushu": "大夫狐苍裘。蒙戎，以言乱也。不东，言不来东也。笺云：刺卫诸臣形貌蒙戎然，但为昏乱之行。女非有戎车乎？何不来东迎我君而复之？𥠖国在卫西，今所寓在卫东。蒙如字，徐武江反。戎如字，徐而容反。蒙戎，乱貌。案：徐此音是依左传读作尨茸字。行，下孟反，下同。"
                },
                {
                    "paragraph": "叔兮伯兮，靡所与同。",
                    "zhushu": "无救患恤同也。笺云：卫之诸臣行如是，不与诸伯之臣同，言其非之特甚。"
                },
                {
                    "paragraph": "𤨏兮尾兮，流离之子。",
                    "zhushu": "𤨏尾，少好之貌。流离，鸟也，少好长丑，始而愉乐，终以微弱。笺云：卫之诸臣，初有小善，终无成功，以流离也。𤨏，依字作璅，素果反。流音留，本又作鹠。离如字。流离，鸟名。尔雅云：鸟少美而长丑为鹠𪅃，草木疏云：枭也。关西谓之流离，大则食其母。少，诗照反，下同。长，张丈反。愉，以朱反。乐音洛。"
                },
                {
                    "paragraph": "叔兮伯兮，褎如充耳。",
                    "zhushu": "褎，盛服也。充耳，盛饰也。大夫褎然有尊盛之服而不能称也。笺云：充耳，塞耳也。言卫之诸臣，颜色褎然，如见塞耳，无闻知也。人之耳聋，恒多笑而已。褎夲亦作褎，由救反，又在秀反。称，尺证反。聋，鲁工反。",
                    "type": 2
                },
                {
                    "paragraph": "旄丘四章，章四句。",
                    "zhushu": "",
                    "type": 2
                },
                {
                    "paragraph": "简刺不用贤也。卫之贤者，仕于泠官，皆可以承事王者也。",
                    "zhushu": "泠官，乐官也。泠氏世掌乐官而善焉，故后世多号乐官为泠官。简，居限反，字从竹，或作蕳，是草名，非也。泠音零，字从水，字亦作冷。"
                },
                {
                    "paragraph": "简兮简兮，方将万舞。",
                    "zhushu": "简，大也。方，四方也。将，行也。以干羽为万舞，用之宗庙山川，故言于四方。笺云：简，择。将，且也。择兮择兮者，为且𥙊祀，当万舞也。万舞，干舞者也。为，于伪反。"
                },
                {
                    "paragraph": "日之方中，在前上处。",
                    "zhushu": "教国子弟，以日中为期。笺云：在前上处者，在前列上头也。周礼：大胥掌学士之版，以待致诸子。春入学，舍采合舞。胥，思徐反。版音扳。舍音释，下篇舍较同。采音菜。"
                },
                {
                    "paragraph": "硕人俣俣，公庭万舞。",
                    "zhushu": "硕人，大德也。侯俣，容貌大也。万舞，非但在四方，亲在宗庙公庭。俣，疑矩反，韩诗作扈扈，云：美貌。"
                },
                {
                    "paragraph": "有力如虎，执辔如组。",
                    "zhushu": "组，织组也。武力比于虎，可以御乱，御众有文章。言能治众，动于近，成于远也。笺云：硕人有御乱御众之德，可任为王臣。辔，悲位反。组音祖。任音壬。"
                },
                {
                    "paragraph": "左手执籥，右手秉翟。",
                    "zhushu": "籥，六孔。翟，翟羽也。笺云：硕人多才多艺，又能籥舞，言文武道备。籥，余若反，以竹为之，长三尺，执之以舞。毛云：六孔。郑注礼云：三孔。郭璞同，云：形似笛而小。广雅云：七孔。翟，亭历反。"
                },
                {
                    "paragraph": "赫如渥赭，公言锡爵。",
                    "zhushu": "赫，赤貌。渥，厚溃也。𥙊有𢌿、煇、胞、翟、阍、寺者，惠下之道，见惠不过一散。笺云：硕人容色赫然如厚傅丹，君徒赐其一爵而已，不知其贤而进用之，散受五升。赫，虚格反。渥，于角反。赭音者，丹也。𢌿，必寐反，与也。煇，字亦作韗，暄愿反，刘昌宗音运，甲吏之贱者。胞，步交反，肉吏之贱者。翟，乐吏之贱者。阍音昏，守门之贱者。散，素但反，酒爵也。傅，音付。"
                },
                {
                    "paragraph": "山有榛，隰有苓。",
                    "zhushu": "榛，木名。下湿曰隰。苓，大苦。笺云：榛也，苓也，生各得其所，以言硕人处非其位。榛，夲亦作蓁，同，侧巾反，子可食。苓音零，本草云：甘草也。"
                },
                {
                    "paragraph": "云谁之思？西方美人。",
                    "zhushu": "笺云：我谁思乎？思周室之贤者。以其宜荐硕人与在王位。与音预，或如字。"
                },
                {
                    "paragraph": "彼美人兮，西方之人兮。",
                    "zhushu": "乃宜在王室。笺云：彼美人，谓硕人也。",
                    "type": 2
                },
                {
                    "paragraph": "简兮三章，章六句。",
                    "zhushu": "",
                    "type": 2
                },
                {
                    "paragraph": "泉水卫女思归也。嫁于诸侯，父母终，思归宁而不得，故作是诗以自见也。",
                    "zhushu": "以自见者，见己志也。国君夫人，父母在则归宁，没则使大夫寜于兄弟。卫女之思归，虽非礼，思之至也。见，贤遍反，注同。思之至也，一夲思作恩。"
                },
                {
                    "paragraph": "毖彼泉水，亦流于淇。",
                    "zhushu": "兴也。泉水始出，毖然流也。淇，水名也。笺云：泉水流而入淇，犹妇人出嫁于异国。毖，悲位反，韩诗作秘，说文作耻，云：直视也。淇音其。"
                },
                {
                    "paragraph": "有怀于卫，靡日不思。",
                    "zhushu": "笺云：怀，至。靡，无也。以言我有所至念于卫，无一日不思也。所至念者，谓诸姫、诸姑、伯姊。"
                },
                {
                    "paragraph": "娈彼诸姫，聊与之谋。",
                    "zhushu": "娈，好貌。诸姫，同姓之女。聊，愿也。笺云：聊，且畧之辞。诸姫者，未嫁之女。我且欲畧与之谋妇人之礼，观其志意，亲亲之恩也。娈，力转反。"
                },
                {
                    "paragraph": "出宿于泲，饮饯于祢。",
                    "zhushu": "泲，地名。祖而舍軷，饮酒于其侧曰饯，重始有事于道也。祢，地名。笺云：泲、祢者，所嫁国适卫之道所经，故思宿饯。泲，子礼反。饯音践，徐又在箭反。祢，乃礼反，韩诗作坭，音同。軷，蒲未反，道𥙊也。"
                },
                {
                    "paragraph": "女子有行，远父母兄弟。",
                    "zhushu": "笺云：行，道也。妇人有出嫁之道，远于亲亲，故礼缘人情，使得归宁。远，于力反，注同。"
                },
                {
                    "paragraph": "问我诸姑，遂及伯姊。",
                    "zhushu": "父之姊妹称姑，先生曰姊。笺云：宁则又问姑及姊，亲其类也。先姑后姊，尊姑也。"
                },
                {
                    "paragraph": "出宿于干，饮饯于言。",
                    "zhushu": "干、言，所适国郊也。笺云：干、言犹泲、祢。未闻远近同异。"
                },
                {
                    "paragraph": "载脂载舝，还车言迈。",
                    "zhushu": "脂舝其车，以还我行也。笺云：言还车者，嫁时乘来，今思乘以归。舝，胡瞎反，车轴头金也。还音旋。此字例同，音更不重出。"
                },
                {
                    "paragraph": "遄臻于卫，不瑕有害。",
                    "zhushu": "遄，疾。臻，至。瑕，远也。笺云：瑕犹过也。害，何也。我还车疾至于卫而反，于行无过差，有何不可而止我？遄，市专反，速也。瑕音遐。害，毛如字，郑音曷。行，下孟反。差，初懈反，又初佳反，卷未注同。"
                },
                {
                    "paragraph": "我思肥泉，兹之永叹。",
                    "zhushu": "所出同，所归异，为肥泉。笺云：兹，此也。自卫而来所渡水，故思此而长歏。肥字或作  ，音同。"
                },
                {
                    "paragraph": "思湏与漕，我心悠悠。",
                    "zhushu": "湏、漕，卫邑也。笺云：自卫而来所经邑，故又思之。漕音曹。"
                },
                {
                    "paragraph": "驾言出游，以写我忧。",
                    "zhushu": "写，除也。笺云：既不得归宁，且欲乘车出游，以除我忧。",
                    "type": 2
                },
                {
                    "paragraph": "泉水四章，章六句。",
                    "zhushu": "",
                    "type": 2
                },
                {
                    "paragraph": "北门刺仕不得志也。言卫之忠臣不得其志尔。",
                    "zhushu": "不得其志者，君不知己志而遇困苦。"
                },
                {
                    "paragraph": "出自北门，忧心殷殷。",
                    "zhushu": "兴也。北门，背明郷阴。笺云：自，从也。兴者，喻己仕于暗君，犹行而出此门，心为之忧殷殷然。殷，夲又作慇，同，于巾反，沈于文反，又音隐，尔雅云：忧也。背，蒲对反。郷，本又作向，同，许亮反。为，于伪反。"
                },
                {
                    "paragraph": "终窭且贫，莫知我艰。",
                    "zhushu": "窭者无礼也，贫者困于财。笺云：艰，难也。君于己禄莼，终不足以为礼，又近困于财，无知己以此为难者。言君既然矣，诸臣亦如之。窭，其矩反，无礼也。尔雅云：贫也。案：谓贫无可为礼。"
                },
                {
                    "paragraph": "已焉哉，天实为之，谓之何哉。",
                    "zhushu": "笺云：谓勤也。诗人事君无二志，故自决归之于天。我勤身以事君，何哉？忠之至。"
                },
                {
                    "paragraph": "王事适我，政事一埤益我。",
                    "zhushu": "适，之。埤，厚也。笺云：国有王命役使之事，不以之彼，必来之我；有赋税之事，则减彼一而以益我。言君政偏，己兼其苦。埤，避支反。偏音篇。"
                },
                {
                    "paragraph": "我入自外，室人交徧谪我。",
                    "zhushu": "谪，责也。笺云：我从外而入，在室之人更迭徧来责我，使已去也。言室人亦不知己志也。徧，古遍字，注及下同。凡遍字从彳，徧字从人，后皆放此。谪，直革反，玉篇知革反。更音庚。迭，待结反。"
                },
                {
                    "paragraph": "已焉哉，天实为之，谓之何哉。",
                    "zhushu": ""
                },
                {
                    "paragraph": "王事敦我，政事一埤遗我。",
                    "zhushu": "敦，厚。遗，加也。笺云：敦犹投擿。敦，毛如字，韩诗云：敦，迫。郑都回反。遗，唯季反。擿，呈释反，与掷同，夲或作擿，非。"
                },
                {
                    "paragraph": "我入自外，室人交徧摧我。",
                    "zhushu": "摧，沮也。笺云：摧音刺讥之言。摧，徂回反，夲或作催，音同，韩诗作讙，音千佳、子佳二反，就也。沮，在吕反，何音阻。"
                },
                {
                    "paragraph": "已焉哉，天实为之，谓之何哉。",
                    "zhushu": "",
                    "type": 2
                },
                {
                    "paragraph": "北门三章，章七句。",
                    "zhushu": "",
                    "type": 2
                },
                {
                    "paragraph": "北风刺虐也。卫国并为威虐，百姓不亲，莫不相携持而去焉。",
                    "zhushu": "携，穴圭反。"
                },
                {
                    "paragraph": "北风其凉，雨雪其雱。",
                    "zhushu": "兴也。北风，寒凉之风。雱，盛貌。笺云：寒凉之风，病害万物。兴者，喻君政教酷暴，使民散乱。凉音良。雨，于付反，又如字，下同。雱，普康反。酷，苦毒反。"
                },
                {
                    "paragraph": "惠而好我，携手同行。",
                    "zhushu": "惠，爱。行，道也。笺云：性仁爱而又好我者，与我相携持同道而去。疾时政也。好，呼报反，下及注同。行音衡，道也。"
                },
                {
                    "paragraph": "其虚其邪，既亟只且。",
                    "zhushu": "虚，虚也。亟，急也。笺云：邪读如徐。言今在位之人，其故威仪虚徐宽仁者，今皆以为急刻之行矣，所以当去以此也。邪音余，又音徐，尔雅作徐，下同。亟，纪力反，下同。只音纸。且，子余反。虚，虚也，一本作虚，徐也。行，下孟反。"
                },
                {
                    "paragraph": "北风其喈，雨雪其霏。",
                    "zhushu": "喈，疾貌。霏，甚貌。喈音皆。霏，芳非反。"
                },
                {
                    "paragraph": "惠而好我，携手同归。",
                    "zhushu": "归有德也。"
                },
                {
                    "paragraph": "其虚其邪，既亟只且。",
                    "zhushu": ""
                },
                {
                    "paragraph": "莫赤匪狐，莫黑匪乌。",
                    "zhushu": "狐赤乌黑，莫能别也。笺云：赤则狐也，黑则乌也，犹今君臣相承，为恶如一。别，彼列反。"
                },
                {
                    "paragraph": "惠而好我，携手同车。",
                    "zhushu": "携手就车。"
                },
                {
                    "paragraph": "其虚其邪，既亟只且。",
                    "zhushu": "",
                    "type": 2
                },
                {
                    "paragraph": "北风三章，章六句。",
                    "zhushu": "",
                    "type": 2
                },
                {
                    "paragraph": "静女刺时也。卫君无道，天人无德。",
                    "zhushu": "以君及夫人无道德，故陈静女遗我以彤管之法，德如是，可以易之为人君之配。遗，唯季反，下同。"
                },
                {
                    "paragraph": "静女其姝，俟我于城隅。",
                    "zhushu": "静，贞静也。女德贞静而有法度，乃可说也。姝，美色也。俟，待也。城隅，以言髙而不可逾。笺云：女德贞静，然后可畜；美色，然后可安；又能服从，待礼而动，自防如城隅，故可爱也。姝，赤朱反，说文作𡚾，云：好也。说音悦。"
                },
                {
                    "paragraph": "爱而不见，搔首踟蹰。",
                    "zhushu": "言志往而行止。笺云：志往，谓踟蹰。行止，谓爱之而不往见。搔，苏刀反。踟，直知反。蹰，直诛反。"
                },
                {
                    "paragraph": "静女其娈，贻我彤管。",
                    "zhushu": "既有静德，又有美色，又能遗我以古人之法，可以配人君也。古者后夫人必有女史彤管之法，史不记过，其罪杀之。后妃群妾以礼御于君所，女史书其日月，授之以环，以进退之。生子月辰，则以金环退之。当御者，以银环进之，著于左手；既御，著于右手。事无大小，记以成法。笺云：彤管，笔赤管也。贻，夲又作诒，音怡，下同，卜句恊韵亦音以志反。彤，徒冬反。著，知畧反，又直畧反，下同。"
                },
                {
                    "paragraph": "彤管有炜，说怿女美。",
                    "zhushu": "炜，赤貌。彤管以赤心正人也。笺云：说怿当作说释。赤管炜炜然，女史以之说释妃妾之德，美之。炜，于鬼反。说，夲又作悦，毛、王说音悦，怿音亦，郑说音始悦反。怿作释，始亦反。"
                },
                {
                    "paragraph": "自牧归荑，洵美且异。",
                    "zhushu": "牧，田官也。荑，茅之始生也。本之于荑，取其有始有终。笺云：洵，信也。茅，絜白之物也。自牧田归荑，其信美而异者，可以共祭祀，犹贞女在窈窕之处，媒氏达之，可以配人君。牧，州牧之牧，徐音目。荑，徒兮反。洵夲作询，音荀。共音恭。窈，乌了反。窕，徒了反。处，昌虑反。"
                },
                {
                    "paragraph": "匪女之为美，美人之贻。",
                    "zhushu": "非为其徒说美色而已，美其人能遗我法则。笺云：遗我者，遗我以贤妃也。为，于伪反，注同，或如字。",
                    "type": 2
                },
                {
                    "paragraph": "静女三章，章四句。",
                    "zhushu": "",
                    "type": 2
                },
                {
                    "paragraph": "新台刺卫宣公也。纳伋之妻，作新台于河上而要之。国人恶之，而作是诗也。",
                    "zhushu": "伋，宣公之世子。○马云：修旧曰新。尔雅云：四方而髙曰台。孔安国云：土髙曰台。伋音急。要，于遥反。恶，乌路反。"
                },
                {
                    "paragraph": "新台有泚，河水弥弥。",
                    "zhushu": "泚，鲜明貌。弥弥，盛貌。水所以絜污秽，反于河上而为淫昏之行。泚音此，徐又七礼反，说文作玼，云：新色鲜也。弥，莫尔反，徐又莫启反，说文云：水满也。污音乌。行，下孟反。"
                },
                {
                    "paragraph": "燕婉之求，籧篨不鲜。",
                    "zhushu": "燕，安。婉，顺也。籧篨，不能俯者。笺云：鲜，善也。伋之妻，齐女，来嫁于卫，其心夲求燕婉之人，谓伋也。反得籧篨不善，谓宣公也。籧篨口柔，常观人颜色而为之辞，故不能俯也。燕，于典反，又于见反。婉，于晚反，徐于管反。籧音渠。篨音诸。鲜，斯践反，郑：善也，王：少也。依郑文音仙。"
                },
                {
                    "paragraph": "新台有洒，河水浼浼。",
                    "zhushu": "洒，髙峻也。浼浼，平地也。洒，七罪反，韩诗作漼，音同，云：鲜貌。俯，毎罪反，韩诗作浘浘，音尾，云：盛貌。"
                },
                {
                    "paragraph": "燕婉之求，籧篨不殄。",
                    "zhushu": "殄，绝也。笺云：殄当作腆。腆，善也。殄，毛徒典反，郑改作腆，吐典反。"
                },
                {
                    "paragraph": "鱼网之设，鸿则离之。",
                    "zhushu": "言所得非所求也。笺云：设鱼网者，宜得鱼，鸿乃鸟也，反离焉，犹齐女以礼来求世子，而得宣公。"
                },
                {
                    "paragraph": "燕婉之求，得此戚施。",
                    "zhushu": "戚施，不能仰者。笺云：戚施面柔，下人以色，故不能仰也。戚，千历反。下，遐嫁反。",
                    "type": 2
                },
                {
                    "paragraph": "新台三章，章四句。",
                    "zhushu": "",
                    "type": 2
                },
                {
                    "paragraph": "二子乘舟思伋、寿也。卫宣公之二子争相为死，国人伤而思之，作是诗也。",
                    "zhushu": "为，于伪反。"
                },
                {
                    "paragraph": "二子乘舟，泛泛其景。",
                    "zhushu": "二子，伋、寿也。宣公为伋取于齐女而美，公夺之，生寿及朔。朔与其母愬伋于公，公令伋之齐，使贼先待于隘而杀之。寿知之，以吉伋，使去之。伋曰：君命也，不可以逃。寿切其节而先往，贼杀之。伋至，曰：君命弑我，寿有何罪？贼又杀之。国人伤其涉危遂往，如乘舟而无所薄，泛泛然汛疾而不碍也。泛，芳剑反。景如字，或音影。愬，苏路反。令，力征反。盇，于卖反。驶疾，夲或无驶字，一夲作迅疾。驶，所吏反。"
                },
                {
                    "paragraph": "愿言思子，中心养养。",
                    "zhushu": "愿，每也。养养然，忧不知所定。笺云：愿，念也。念我思此二子，心为之忧养养然。"
                },
                {
                    "paragraph": "二子乘舟，泛泛其逝。",
                    "zhushu": "逝，往也。"
                },
                {
                    "paragraph": "愿言思子，不瑕有害。",
                    "zhushu": "言二子之不远害。笺云：瑕犹过也。我念思此二子之事，于行无过差，有何不可而不去也？害，毛如字，郑音曷。远，于万反。",
                    "type": 2
                },
                {
                    "paragraph": "二子乘舟二章，章四句。",
                    "zhushu": "",
                    "type": 2
                },
                {
                    "paragraph": "邶国十九篇，七十一章，三百六十三句。",
                    "zhushu": ""
                }
            ]
        },
        {
            "name": "国风鄘柏舟诂训传第四",
            "paragraphs": [
                {
                    "paragraph": "鄘柏舟诂训传第四",
                    "zhushu": "鄘音容。郑云：纣都以南曰鄘。王云：王城以西曰鄘也。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "柏舟共姜自誓也，卫世子共伯蚤死，其妻守义，父母欲夺而嫁之，誓而弗许，故作是诗以绝之。",
                    "zhushu": "共伯，僖侯之世子。共音恭，下同。姜，居羊反。共姜，共伯之妻，妇人从夫谥。姜，姓也。蚤音早。僖，许其反，史记作厘，曹大家音僖。"
                },
                {
                    "paragraph": "泛彼柏舟，在彼中河。",
                    "zhushu": "兴也。中河，河中。笺云：舟在河中，犹妇人之在夫家，是其常处。泛，芳剑反。处，昌虑反。"
                },
                {
                    "paragraph": "髧彼两髦，实维我仪。",
                    "zhushu": "髧，雨髦之貌。髦者，发至眉，子事父母之饰。仪，匹也。笺云：两髦之人，谓共伯也。实是我之匹，故我不嫁也。礼，世子之昧爽而朝，亦栉纚笄总，拂髦，冠緌缨。髧，本又作𠆶，徒坎反。髦音毛，说文作髳，音同。礼，子生三月，翦发为鬌，长大作髦以象之。鬌，丁果反。昧，莫背反。朝，直遥反。栉，侧乙反。纚，色蟹反，又色绮反。总，子孔反。緌，汝谁反。"
                },
                {
                    "paragraph": "之死矢靡它。",
                    "zhushu": "矢，誓。靡，无。之，至也。至已之死，信无它心。它音他。"
                },
                {
                    "paragraph": "母也天只，不谅人只。",
                    "zhushu": "谅，信也。母也天也，尚不信我！天，谓父也。只音纸。谅，本亦作亮，力尚反。"
                },
                {
                    "paragraph": "泛彼柏舟，在彼河侧。髧彼两髦，实维我特。",
                    "zhushu": "特，匹也。特如字，韩诗作直，云：相当值也。"
                },
                {
                    "paragraph": "之死矢靡慝。",
                    "zhushu": "慝，邪也。慝，他得反。邪，似嗟反。"
                },
                {
                    "paragraph": "母也天只，不谅人只。",
                    "zhushu": "",
                    "type": 2
                },
                {
                    "paragraph": "柏舟二章，章七句。",
                    "zhushu": "",
                    "type": 2
                },
                {
                    "paragraph": "墙有茨卫人刺其上也。公子顽通乎君母，国人疾之而不可道也。",
                    "zhushu": "宣公卒，惠公幼，其庶子顽烝于惠公之母，生子五人：齐子、戴公、文公、宋夫人、许穆夫人。墙，在良反。茨，徐资反。顽，五鳏反，宣公庶子昭伯名也。烝，之升反，载驰序注同。"
                },
                {
                    "paragraph": "墙有茨，不可埽也。",
                    "zhushu": "兴也。墙所以防非常。茨，蒺藜也。欲扫去之，反伤墙也。笺云：国君以礼防制一国，今其宫内有淫昏之行者，犹墙之生蒺藜。蒺，音疾。藜，音藜。去，丘吕反，下同。行，下孟反。"
                },
                {
                    "paragraph": "中冓之言，不可道也。",
                    "zhushu": "中冓，内冓也。笺云：内冓之言，谓宫中所冓成顽与夫人淫昏之语。冓，本又作遘，古候反。韩诗云：中冓，中夜，谓淫僻之言也。"
                },
                {
                    "paragraph": "所可道也，言之丑也。",
                    "zhushu": "于君丑也。"
                },
                {
                    "paragraph": "墙有茨，不可襄也。",
                    "zhushu": "襄，除也。"
                },
                {
                    "paragraph": "中冓之言，不可详也。",
                    "zhushu": "详，审也。详如字，韩诗作扬，扬犹道也。"
                },
                {
                    "paragraph": "所可详也，言之长也。",
                    "zhushu": "长，恶长也。"
                },
                {
                    "paragraph": "墙有茨，不可束也。",
                    "zhushu": "束而去之。"
                },
                {
                    "paragraph": "中冓之言，不可读也。",
                    "zhushu": "读，抽也。笺云：抽犹出也。"
                },
                {
                    "paragraph": "所可读也，言之辱也。",
                    "zhushu": "辱，辱君也。",
                    "type": 2
                },
                {
                    "paragraph": "墙有茨三章，章六句。",
                    "zhushu": "",
                    "type": 2
                },
                {
                    "paragraph": "君子偕老刺卫夫人也。夫人淫乱，失事君子之道，故陈人君之德，服饰之盛，宜与君子偕老也。",
                    "zhushu": "夫人，宣公夫人，惠公之母也。人君，小君也。或者小字误作人耳。偕音皆。"
                },
                {
                    "paragraph": "君子偕老，副笄六珈。",
                    "zhushu": "能与君子俱老，乃宜居尊位，服盛服也。副者，后夫人之首饰，编发为之，笄，衡笄。珈，笄饰之最盛者，所以别尊卑。笺云：珈之言加也。副既笄而加饰，如今步摇上饰。古之制所有，未闻。副，芳富反。珈音加。编，蒲典反，或必仙反。别，彼列反。摇，余昭反。"
                },
                {
                    "paragraph": "委委佗佗，如山如河，",
                    "zhushu": "委委者，行可委曲从迹也。佗佗者，德平易也。山无不容，河无不润。委委，于危反，注同。佗佗，待河反，注同。韩诗云：德之美貌。行，下孟反，旧如字。委曲，如字。易，以豉反。"
                },
                {
                    "paragraph": "象服是宜。",
                    "zhushu": "象服，尊者所以为饰。笺云：象服者，谓揄翟、阙翟也。人君之象服，则舜所云予欲观古人之象，日月星辰之属。榆音遥，字又作䄖。翟，本亦作狄，王后第二服曰䄖狄。观，古乱反，又音官。"
                },
                {
                    "paragraph": "子之不淑，云如之何。",
                    "zhushu": "有子若是，可谓不善乎？笺云：子乃服饰如是，而为不善之行，于礼当如之何？深疾之。行，下孟反，下同。"
                },
                {
                    "paragraph": "玭兮玭兮，其之翟也。",
                    "zhushu": "玭，鲜盛貌。偷翟、阙翟，羽饰衣也。笺云：侯伯夫人之服，自偷翟而下，如王后焉。玭音此，又且礼反，鲜盛貌。说文云：新色鲜也。字林云：鲜也。音同。玉篇：且礼反，鲜明貌。沈云：毛及吕忱并作玭，觧王肃云“颜色衣服鲜明貌，本或作瑳”，此是。后文瑳兮，王肃注：好美衣服㓗白之貌。若与此同，不容重出。今捡王肃夲后不释，不如沈所言也。然旧本皆前作玭，后作瑳字。鲜音仙。"
                },
                {
                    "paragraph": "鬒发如云，不屑髢也。",
                    "zhushu": "鬒，黑发也。如云，言美长也。屑，絜也。笺云：髢，发也。不絜者，不用髲为善。鬒，真忍反，说文云：发稠也。服虔注左传云：发美为鬒。屑，苏节反。髢，徒帝反。髲，皮寄反。"
                },
                {
                    "paragraph": "玉之瑱也，象之揥也，",
                    "zhushu": "瑱，塞耳也。揥，所以𢳣发也。瑱，吐殿反。揥，敕帝反。摘，他狄反，本亦作𢴨，音同。本又作擿，又作謪，并非。摘音丁革反。擿，直戟反。"
                },
                {
                    "paragraph": "扬且之晳也。",
                    "zhushu": "扬，眉上广。晳，白晳。且，七也反，徐子余反，下同。晢，星历反。"
                },
                {
                    "paragraph": "胡然而天也？胡然而帝也？",
                    "zhushu": "尊之如天，审谛如帝。笺云：胡，何也。帝，五帝也。何由然女见尊敬如天帝乎？非由衣服之盛，颜色之庄与？反为淫昏之行。谛音帝。庄如字，又作壮，侧亮反。与音余。"
                },
                {
                    "paragraph": "瑳兮瑳兮，其之展也。蒙彼绉絺，是绁袢也。",
                    "zhushu": "礼有展衣者，以丹縠为衣。蒙，覆也。絺之靡者为绉，是当暑袢延之服也。笺云：后妃六服之次，展衣宜白。绉絺，絺之蹙蹙者。展衣，夏则里衣绉絺，以礼见于君及宾客之盛服也。展衣字误，礼记作䄠衣。瑳，七我反，说文云：玉色鲜白。展，陟战反，注展衣皆同，沈张辇反。绉，侧救反。絺，敕之反。绁，息列反。袢，符袁反。縠，户木反。延，以战反，又如字。蹙，子六反。衣，于既反，著也，下里衣同。则里，如字，旧音吏。见，贤遍反。见于君子，一本无子字。襢，陟战反。"
                },
                {
                    "paragraph": "子之清扬，扬且之颜也。",
                    "zhushu": "清，视清明也。扬，广扬而颜角豊满。"
                },
                {
                    "paragraph": "展如之人兮，邦之媛也。",
                    "zhushu": "展，诚也。美女为媛。笺云：媛者，邦人所依倚以为媛助也。疾宣姜有此盛服，而以淫昏乱国，故云然。媛，于眷反，韩诗作援。援，取也。倚，于绮反。",
                    "type": 2
                },
                {
                    "paragraph": "君子偕老三章，一章七句，一章九句，一章八句。",
                    "zhushu": "",
                    "type": 2
                },
                {
                    "paragraph": "桑中刺奔也。卫之公室淫乱，男女相奔，至于世族在位，相窃妻妾，期于幽远。政散民流而不可止。",
                    "zhushu": "卫之公室淫乱，谓宣、惠之世，男女相奔，不待媒氏以礼会之也。世族在位，取姜氏、弋氏、庸氏者也。窃，盗也。幽远，谓桑中之野。窃，千节反。弋，羊职反。"
                },
                {
                    "paragraph": "爰采唐矣？沬之郷矣。",
                    "zhushu": "爰，于也。唐蒙，菜名。沬，卫邑。笺云：于何采唐？必沬之郷。犹言欲为淫乱者，必之卫之都，恶卫为淫乱之主。沬音妹。恶，乌路反。"
                },
                {
                    "paragraph": "云谁之思？羙孟姜矣。",
                    "zhushu": "姜，姓也。言世族在位，有是恶行。笺云：淫乱之人谁思乎？乃思美孟姜。孟姜，列国之长女，而思与淫乱，疾世族在位，有是恶行。长，丁丈反。行，下孟反。"
                },
                {
                    "paragraph": "期我乎桑中，要我乎上宫，送我乎淇之上矣。",
                    "zhushu": "桑中、上宫，所期之地。淇，水名也。笺云：此思孟姜之爱厚己也，与我期于桑中，而要见我于上宫，其送我则于淇水之上。要，于遥反，注下同。淇音其。淇，卫水。"
                },
                {
                    "paragraph": "爰采麦矣？沬之北矣。云谁之思？羙孟弋矣。",
                    "zhushu": "弋，姓也。"
                },
                {
                    "paragraph": "期我乎桑中，要我乎上宫，送我乎淇之上矣。",
                    "zhushu": ""
                },
                {
                    "paragraph": "爰采葑矣？沬之东矣。",
                    "zhushu": "笺云：葑，蔓菁。葑，孚容反。菁音精，又子形反。"
                },
                {
                    "paragraph": "云谁之思？羙孟庸矣。",
                    "zhushu": "庸，姓也。"
                },
                {
                    "paragraph": "期我乎桑中，要我乎上宫，送我乎淇之上矣。",
                    "zhushu": "",
                    "type": 2
                },
                {
                    "paragraph": "桑中三章，章七句。",
                    "zhushu": "",
                    "type": 2
                },
                {
                    "paragraph": "鹑之奔奔刺卫宣姜也。卫人以为宣姜鹑鹊之不若也。",
                    "zhushu": "刺宣姜者，刺其与公子顽为淫乱，行不如禽鸟。鹑音纯，䳺鹑鸟。䳺音乌南反。行，下孟反，下同。"
                },
                {
                    "paragraph": "鹑之奔奔，鹊之强强。",
                    "zhushu": "鹑则奔奔，鹊则强强然。笺云：奔奔、强强，言其居有常匹，飞则相随之貌。刺宣姜与顽非匹耦。强音姜。韩诗云：奔奔、强强，乘匹之貌。"
                },
                {
                    "paragraph": "人之无良，我以为兄。",
                    "zhushu": "良，善也。兄，谓君之兄。笺云：人之行无一善者，我君反以为兄。君谓惠公。"
                },
                {
                    "paragraph": "鹊之强强，鹑之奔奔。人之无良，我以为君。",
                    "zhushu": "君，国小君。笺云：小君，谓宣姜。",
                    "type": 2
                },
                {
                    "paragraph": "鹑之奔奔二章，章四句。",
                    "zhushu": "",
                    "type": 2
                },
                {
                    "paragraph": "定之方中羙卫文公也。卫为狄所灭，东徙渡河，野处漕邑。齐桓公攘戎狄而封之。文公徙居楚丘，始建城市而营宫室，得其时制，百姓说之，国家殷富焉。",
                    "zhushu": "春秋：闵公二年冬，狄人入卫，卫懿公及狄人战于荧泽而败。宋桓公迎卫之遗民渡河，立戴公，以庐于漕。戴公立一年而卒。鲁僖公二年，齊桓公城楚丘而封卫，于是文公立而建国焉。定，丁佞反，下同。定，星名。尓雅云：营室谓之定。孙炎云：定，正也。卫为狄所灭，一本作狄人，本或作卫懿公为狄所灭也。漕音曹。攘，如羊反。说音悦。荧，回丁反。庐，力居反。"
                },
                {
                    "paragraph": "定之方中，作于楚宫。",
                    "zhushu": "定，营宫室也。方中，昏正四方。楚宫，楚丘之宫。仲梁子曰：初，立楚宫也。笺云：楚宫，谓宗庙也。定星昏中而正，于是可以营制宫室，故谓之营室。定昏中而正，谓小雪时，其體与东辟连，正四方。辟音壁。"
                },
                {
                    "paragraph": "揆之以日，作于楚室。",
                    "zhushu": "揆，度也。度，日出日入，以正东西。南视定，北准极，以正南北。室，犹宫也。笺云：楚室，居室也。君子将营宫室，宗庙为先，廐库为次，居室为后。揆，葵癸反。度，待洛反，下同。视，字又作眂，音同。廐，居又反。"
                },
                {
                    "paragraph": "树之榛栗，椅桐梓漆，爰伐琴瑟。",
                    "zhushu": "椅，梓属。笺云：爰，曰也。树此六木于宫者，曰其长大，可伐以为琴瑟，言䂊备也。榛，侧巾反。椅，于宜反。草木疏云：梓实桐皮曰椅也。梓音子。漆音七。长，丁丈反。"
                },
                {
                    "paragraph": "升彼虚矣，以望楚矣。望楚与堂，景山与京。",
                    "zhushu": "虚，漕虚也。楚丘有堂邑者。景山，大山。京，髙丘也。笺云：自河以东，夹于済水。文公将徙，登漕之虚，以望楚丘，观其旁邑及其丘山，审其髙下所依倚，乃后建国焉，慎之至也。虚，起居反，本或作墟。夹，居洽反。済，莭礼反。倚，于绮反。"
                },
                {
                    "paragraph": "降观于桑，",
                    "zhushu": "地势宜蚕，可以居民。"
                },
                {
                    "paragraph": "卜云其吉，终然允臧。",
                    "zhushu": "龟曰卜。允，信。臧，善也。建国必卜之，故建邦能命龟，田能施命，作器能铭，使能造命，升髙能赋，师旅能誓，山川能说，丧纪能诔，祭祀能语。君子能此九者，可谓有徳音，可以为大夫也。使，所吏反。说，如字。郑志：问曰：山川能说，何谓也？答曰：两读，或言说，说者，说其形势也；或曰述，述者，述其故事也。述读如遂事不谏之遂。诔，本又作讄，又作儡，皆力水反。说文云：讄，祷也。累功徳以求福也。诔，谥也。为大夫，一本作为卿大夫。"
                },
                {
                    "paragraph": "灵雨既零，命彼倌人。星言夙驾，说于桑田。",
                    "zhushu": "零，落也。倌人，主驾者。笺云：灵，善也。星，雨止星见。夙，早也。文公于雨下命主驾者：雨止，为我晨早驾，欲往为辞说于桑田，教民稼穑，务农急也。倌音官，徐古患反，说文云：小臣也。韩诗云：星，晴也。说，王始锐反，舍也。郑如字，辞说。见，贤遍反。为我，于伪反。"
                },
                {
                    "paragraph": "匪直也人，",
                    "zhushu": "非徒庸君。"
                },
                {
                    "paragraph": "秉心塞渊，",
                    "zhushu": "秉，操也。笺云：塞，充实也。渊，深也。操，七刀反。"
                },
                {
                    "paragraph": "騋牝三千。",
                    "zhushu": "马七尺曰騋。騋马与牝马也。笺云：国马之制，天子十有二闲，马六种，三千四百五十六匹。邦国六闲，马四种，千二百九十六匹。卫之先君兼邶鄘而有之，而马数过礼制。今文公灭而复㒷，徙而能富，马有三千，虽非礼制，国人美之。騋音来。牝，频忍反，徐扶死反。上，时掌反。种，章勇反，下同。过礼制，一本无制字。复，扶富反。",
                    "type": 2
                },
                {
                    "paragraph": "定之方中三章，章七句。",
                    "zhushu": "",
                    "type": 2
                },
                {
                    "paragraph": "蝃蝀止奔也。卫文公能以道化其民，淫奔之耻，国人不齿也。",
                    "zhushu": "不齿者，不与相长稚。蝃，丁计反。蝀，都动反，尓雅作䗖蝀，音同。长，张丈反。"
                },
                {
                    "paragraph": "蝃蝀在东，莫之敢指。",
                    "zhushu": "蝃蝀，虹也。夫妇过礼则虹气盛。君子见戒而惧讳之，莫之敢指。笺云：虹，天气之戒，尚无敢指者，况淫奔之女，谁敢视之？虹音红，一音绛。"
                },
                {
                    "paragraph": "女子有行，远父母兄弟。",
                    "zhushu": "笺云：行，道也。妇人生而有适人之道，何忧于不嫁而为淫奔之过乎？恶之甚。远，于万反，下同。恶，乌路反，下恶之皆同。"
                },
                {
                    "paragraph": "朝隮于西，崇朝其雨。",
                    "zhushu": "隮，升。崇，终也。従旦至食时为终朝。笺云：朝有升气于西方，终其朝则雨，气应自然。以言妇人生而有适人之道，亦性自然。隮，子西反，徐又子细反。郑注周礼云：隮，虹。应，应对之应。"
                },
                {
                    "paragraph": "女子有行，远兄弟父母。",
                    "zhushu": ""
                },
                {
                    "paragraph": "乃如之人也，怀昏姻也。",
                    "zhushu": "乃如是淫奔之人也。笺云：怀，思也。乃如是之人，思昏姻之事乎？言其淫奔之过恶之大。"
                },
                {
                    "paragraph": "大无信也，不知命也。",
                    "zhushu": "不待命也。笺云：淫奔之女，大无湏㓗之信，又不知昏姻当待父母之命，恶之也。大音泰，注同。",
                    "type": 2
                },
                {
                    "paragraph": "蝃蝀三章，章四句。",
                    "zhushu": "",
                    "type": 2
                },
                {
                    "paragraph": "相刺无礼也。卫文公能正其群臣，而刺在位承先君之化，无礼仪也。",
                    "zhushu": "相，息亮反，篇内同。"
                },
                {
                    "paragraph": "相鼠有皮，人而无仪。",
                    "zhushu": "相，视也。无礼仪者，虽居尊位，犹为暗昧之行。笺云：仪，威仪也。视鼠有皮，虽処髙𩔰之処，偷食苟得，不知廉耻，亦与人无威仪者同。行，下孟反。処，昌虑反。"
                },
                {
                    "paragraph": "人而无仪，不死何为？",
                    "zhushu": "笺云：人以有威仪为贵，今反无之，伤化败俗，不如其死，无所害也。"
                },
                {
                    "paragraph": "相鼠有齿，人而无止。",
                    "zhushu": "止，所止息。笺云：止，容止。孝经曰：容止可观。○韩诗：止莭，无礼莭也。"
                },
                {
                    "paragraph": "人而无止，不死何俟？",
                    "zhushu": "俟，待也。"
                },
                {
                    "paragraph": "相鼠有体，人而无礼。人而无礼，胡不遄死？",
                    "zhushu": "體，支體也。遄，速也。遄，市专反。",
                    "type": 2
                },
                {
                    "paragraph": "相鼠三章，章四句。",
                    "zhushu": "",
                    "type": 2
                },
                {
                    "paragraph": "干旄羙好善也。卫文公臣子多好善，贤者乐告以善道也。",
                    "zhushu": "䝨者，时処士也。旄音毛。好，呼报反，篇内同。"
                },
                {
                    "paragraph": "孑孑干旄，在浚之郊。",
                    "zhushu": "孑孑，干旄貌。注旄于干首，大夫之𣃼也。浚，卫邑。古者臣有大功，世其官邑。郊外曰野。笺云：周礼：孤卿建𣃼，大夫建物，首皆注旄焉。时有建此旄来至浚之郊，卿大夫好善也。孑，居热反，又居列反。浚，苏俊反。𣃼，之然反，通帛为𣃼。"
                },
                {
                    "paragraph": "素丝纰之，良马四之。",
                    "zhushu": "纰，所以织组也。总纰于此，成大于彼，愿以素丝纰组之法御四马也。笺云：素丝者，以为缕，以缝纰旌旗之旒縿，或以维持之。浚郊之䝨者，既识卿大夫建旄而来，又识其乘善马。四之者，见之数也。纰，毛符至反，郑毗移反。组音祖。旒音留。縿，所衔反，何、沈相沾反。"
                },
                {
                    "paragraph": "彼姝者子，何以𢌿之？",
                    "zhushu": "姝，顺貌。𢌿，予也。笺云：时䝨者，既说此卿大夫有忠顺之徳，又欲以善道之心，诚爱厚之至。姝，赤朱反。𢌿，必寐反，注文同。说音悦。"
                },
                {
                    "paragraph": "孑孑干旟，在浚之都。",
                    "zhushu": "鸟隼曰旟，下邑曰都。笺云：周礼：州里建旟，谓州长之属。旟音余。隼，荀尹反。长，张丈反。"
                },
                {
                    "paragraph": "素丝组之，良马五之。",
                    "zhushu": "总，以素丝而成组也。骖马五辔。笺云：以素丝缕缝组于旌旗，以为之饰。五之者，亦为五见之也。总，子孔反。骖，七南反。"
                },
                {
                    "paragraph": "彼姝者子，何以予之？",
                    "zhushu": ""
                },
                {
                    "paragraph": "孑孑干旌，在浚之城。",
                    "zhushu": "析羽为旌。城，都城也。析，星历反。"
                },
                {
                    "paragraph": "素丝祝之，良马六之。",
                    "zhushu": "祝，织也。四马六辔。笺云：祝当作属。属，著也。六之者，亦谓六见之也。祝，毛之六反，郑作属，之蜀反。著，直畧反，沈知畧反。"
                },
                {
                    "paragraph": "彼姝者子，何以告之？",
                    "zhushu": "",
                    "type": 2
                },
                {
                    "paragraph": "干旄三章，章六句。",
                    "zhushu": "",
                    "type": 2
                },
                {
                    "paragraph": "载驰许穆夫人作也。闵其宗国颠覆，自伤不能救也。卫懿公为狄人所灭，国人分散，露于漕邑。许穆夫人闵卫之亡，伤许之小，力不能救，思归唁其兄，又义不得，故赋是诗也。",
                    "zhushu": "灭者，懿公死也。君死于位曰灭。露于漕邑者，谓戴公也。懿公死，国人分散，宋桓公迎卫之遗民渡河，処之于漕邑，而立戴公焉。戴公与许穆夫人俱公子顽烝于宣姜所生也。男子先生曰兄。闵，一本作愍，宻谨反。唁音彦。"
                },
                {
                    "paragraph": "载驰载驱，归唁卫侯。",
                    "zhushu": "载，辞也。吊失国曰唁。笺云：载之言则也。卫侯，戴公也。驱，字亦作駈，如字，协韵亦音丘。"
                },
                {
                    "paragraph": "驱马悠悠，言至于漕。",
                    "zhushu": "悠悠，远貌。漕，卫东邑。笺云：夫人愿御者驱马悠悠乎，我欲至于漕。"
                },
                {
                    "paragraph": "大夫跋涉，我心则忧。",
                    "zhushu": "草行曰跋，水行曰涉。笺云：跋涉者，卫大夫来告难于许时。跋，蒲末反。韩诗云：不由蹊遂而涉曰跋涉。难，乃旦反。"
                },
                {
                    "paragraph": "既不我嘉，不能旋反。",
                    "zhushu": "不能旋反我思也。笺云：既，尽。嘉，言也。言许人尽不善，我欲帰唁兄。"
                },
                {
                    "paragraph": "视尔不臧，我思不远。",
                    "zhushu": "不能远卫也。笺云：尓，女，女许人也。臧，善也。视女不施善道救卫。臧，子郎反。远，于万反，注同，恊句如字。"
                },
                {
                    "paragraph": "既不我嘉，不能旋济。",
                    "zhushu": "済，止也。"
                },
                {
                    "paragraph": "视尔不臧，我思不閟。",
                    "zhushu": "閟，闭也。閟，悲位反，徐又方冀反。"
                },
                {
                    "paragraph": "陟彼阿丘，言采其蝱。",
                    "zhushu": "偏髙曰阿丘。蝱，贝母也。升至偏髙之丘，采其蝱者，将以疗疾。笺云：升丘采贝母，犹妇人之适异国，欲得力助安宗国也。蝱音盲，药草也。疗，力照反。"
                },
                {
                    "paragraph": "女子善怀，亦各有行。",
                    "zhushu": "行，道也。笺云：善犹多也。怀，思也。女子之多思者有道，犹升丘采蝱也。"
                },
                {
                    "paragraph": "许人尤之，众稺且狂。",
                    "zhushu": "尤，过也。是乃众幼稺且狂，进取一槩之义。笺云：许人，许大夫也。过之者，过夫人之欲帰唁其兄。尤，本亦作訧，音同。稺，本又作稚，直吏反。槩，古爱反。"
                },
                {
                    "paragraph": "我行其野，芃芃其麦。",
                    "zhushu": "愿行卫之野，麦芃芃然方盛长。笺云：麦芃芃者，言未収刈，民将困也。芃，薄红反，徐符雄反。长，张丈反。"
                },
                {
                    "paragraph": "控于大邦，谁因谁极？",
                    "zhushu": "控，引。极，至也。笺云：今卫侯之欲求援引之力，助于大国之诸侯，亦谁因乎？因谁至乎？闵之，故欲帰问之。控，苦贡反。引，夷忍反，又夷刃反。援，于眷反，又音袁，沈于万反。"
                },
                {
                    "paragraph": "大夫君子，无我有尤。",
                    "zhushu": "笺云：君子，国中䝨者，无我有尤，无过我也。"
                },
                {
                    "paragraph": "百尔所思，不如我所之。",
                    "zhushu": "不如我所思之笃厚也。笺云：尓，女，女众大夫君子也。",
                    "type": 2
                },
                {
                    "paragraph": "载驰五章，一章六句，二章章四句，一章六句，一章八句。",
                    "zhushu": "",
                    "type": 2
                },
                {
                    "paragraph": "鄘国十篇，三十章，百七十六句。",
                    "zhushu": ""
                }
            ]
        },
        {
            "name": "国风卫淇奥诂训传第五",
            "paragraphs": [
                {
                    "paragraph": "卫淇奥诂训传第五",
                    "zhushu": "郑、王俱云：纣都之东也。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "淇奥羙武公之德也。有文章，又能听其规谏，以礼自防，故能入相于周。羙而作是诗也。",
                    "zhushu": "淇音其。奥，于六反，一音乌报反。淇，水名。草木疏云：奥亦水名。相，息亮反。"
                },
                {
                    "paragraph": "瞻彼淇奥，绿竹猗猗。",
                    "zhushu": "兴也。奥，隈也。绿，王刍也。竹，萹竹也。猗猗，美盛貌。武公质美德盛，有康叔之余列。○绿竹，并如字。尓雅绿作菉，音同。韩诗竹作𦺇，都毒反，云：𦺇，萹筑也。石经同。猗，于宜反。隈，乌𢌞反，孙炎云：水曲中也。刍，初俱反，郭璞云：今呼白脚莎。莎，苏禾反，一云：即菉蓐草也。蓐音辱。萹，夲亦作扁，匹善反，又音篇，郭匹殄反，一音布典反。竹音如字，又敕六反，韩诗作筑，音同。郭云：似小藜，赤茎莭，好生道旁，可食，又杀虫。草木疏云：有草似竹，髙五六尺，淇水侧人谓之菉竹也。余烈，或无余字。"
                },
                {
                    "paragraph": "有匪君子，如切如磋，如琢如磨。",
                    "zhushu": "匪，文章貌。治骨曰切，象曰磋，玉曰琢，石曰磨，道其学而成也。听其规谏以自修，如玉石之见琢磨。匪，本又作斐，同，芳尾反，下同。韩诗作邲，美貌也。磋，七何反。琢，陟角反。磨，本又作摩，莫何反。"
                },
                {
                    "paragraph": "瑟兮僴兮，赫兮咺兮。",
                    "zhushu": "瑟，矜庄貌。涧，宽大也。赫，有明德赫赫然。咺，威仪容止宣著也。僴，遐板反，韩诗云：美貌。说文云：武貌。赫，呼白反。咺，况晚反，韩诗作宣。宣，𩔰也。"
                },
                {
                    "paragraph": "有匪君子，终不可谖兮。",
                    "zhushu": "谖，忘也。谖，况元反，又况远反。"
                },
                {
                    "paragraph": "瞻彼淇奥，绿竹青青。",
                    "zhushu": "青青，茂盛貌。青，子丁反。"
                },
                {
                    "paragraph": "有匪君子，充耳琇莹，会弁如星。",
                    "zhushu": "充耳谓之瑱。琇莹，美石也。天子玉瑱，诸侯以石。弁，皮弁，所以会发。笺云：会，谓弁之缝中，饰之以玉，皪皪而処，状似星也。天子之朝服皮弁，以日视朝。琇音秀，沈又音诱，说文作璓，云：石之次玉者，弋久反。莹音荣，徐又音营，又音莹磨之莹。会，古外反，注同。郑注周礼则如字，说文作䯤。弁，皮変反。瑱，天见反。缝，符用反。皪，夲又作砾，音历，又音洛。朝，直遥反，下及下篇同。"
                },
                {
                    "paragraph": "瑟兮僴兮，赫兮咺兮。有匪君子，终不可谖兮。",
                    "zhushu": ""
                },
                {
                    "paragraph": "瞻彼淇奥，绿竹如箦。",
                    "zhushu": "箦，积也。箦音责。"
                },
                {
                    "paragraph": "有匪君子，如金如锡，如圭如璧。",
                    "zhushu": "金锡炼而精，圭璧性有质。笺云：圭璧亦琢磨。四者亦道其学而成也。"
                },
                {
                    "paragraph": "宽兮绰兮，猗重较兮。",
                    "zhushu": "宽能容众。绰，缓也。重较，卿土之车。笺云：绰兮，谓仁于施舍。绰，昌若反。猗，于绮反，依也。重，直恭反，注同。较，古岳反，车两旁上出轼者。施如字，又诗豉反，又式氏反。"
                },
                {
                    "paragraph": "善戏谑兮，不为虐兮。",
                    "zhushu": "宽缓弘大，虽则戏谑，不为虐矣。笺云：君子之德，有张有弛，故不常矜庄而时戏谑。谑，香畧反。弛，本亦作施，式氏反。",
                    "type": 2
                },
                {
                    "paragraph": "淇奥三章，章九句。",
                    "zhushu": "",
                    "type": 2
                },
                {
                    "paragraph": "考槃刺庄公也。不能继先公之业，使贤者退而穷处。",
                    "zhushu": "穷犹终也。槃，薄寒反。"
                },
                {
                    "paragraph": "考槃在涧，硕人之宽。",
                    "zhushu": "考，成。槃，乐也。山夹水曰涧。笺云：硕，大也。有穷处成乐在于此涧者，形貌大人而宽然有虚之之色。涧，古晏反，韩诗作干，云：墝埆之处也。乐音洛，下同。夹，古洽反。"
                },
                {
                    "paragraph": "独寐寤言，永矢弗谖。",
                    "zhushu": "笺云：寤，觉。永，长。矢，誓。谖，忘也。在涧独寐，觉而独言，长自誓以不忘君之恶，志在穷处，故云然。觉，交孝反，又如字。"
                },
                {
                    "paragraph": "考槃在阿，硕人之薖。",
                    "zhushu": "曲陵曰阿。薖，宽大貌。笺云：薖，饥意。薖，苦禾反，韩诗作𠏀。𠏀，美貌。"
                },
                {
                    "paragraph": "独寐寤歌，永矢弗过。",
                    "zhushu": "笺云：弗过者，不复入君之朝也。过，古禾反，注同，崔古卧反。复，扶又反，下同。"
                },
                {
                    "paragraph": "考槃在陆，硕人之轴。",
                    "zhushu": "轴，进也。笺云：轴，病也。轴，毛音迪，郑直六反。"
                },
                {
                    "paragraph": "独寐寤宿，永矢弗告。",
                    "zhushu": "无所告语也。笺云：不复告君以善道。语，鱼据反。",
                    "type": 2
                },
                {
                    "paragraph": "考槃三章，章四句。",
                    "zhushu": "",
                    "type": 2
                },
                {
                    "paragraph": "硕人闵庄姜也。庄公惑于嬖妾，使骄上僣。庄姜贤而不答，终以无子。国人闵而忧之。",
                    "zhushu": "嬖，补惠反。上，时掌友。僣，作念反。"
                },
                {
                    "paragraph": "硕人其颀，衣锦褧衣。",
                    "zhushu": "颀，长貌。锦，文衣也。夫人德盛而尊，嫁则锦衣加褧儋。笺云：硕，大也。言庄姜仪表长丽佼好颀颀然。褧，禅也。国君夫人翟衣而嫁，今衣锦者，在涂之所服也。尚之以禅衣，为其文之大著。颀，其机反。衣，于既反，注夫人衣翟、今衣锦同。褧，苦逈反，徐又孔颖反，说文作檾，枲属也。襜，昌占反。佼，本又作姣，古夘反，下同。襌音丹。为，于伪反。大音泰，下大子同，旧音敕贺反。"
                },
                {
                    "paragraph": "齐侯之子，卫侯之妻。东宫之妹，邢侯之姨，谭公维私。",
                    "zhushu": "东宫，齐大子也。女子后生曰妹，妻之姊妹曰姨，姊妹之夫曰私。笺云：陈此者，言庄姜容貌既美，兄弟皆正大。邢音形，姫姓国。谭，徒南反，国名。"
                },
                {
                    "paragraph": "手如柔荑，",
                    "zhushu": "如荑之新生。荑，徒奚反。"
                },
                {
                    "paragraph": "肤如凝脂。",
                    "zhushu": "如脂之疑。"
                },
                {
                    "paragraph": "领如蝤蛴，",
                    "zhushu": "领，颈也。蝤蛴，蝎虫也。蝤，似修反，徐音曹。蛴，夲又作𧓉，又作齐，同，音齐，沈又音茨。尔雅云：蟦，蛴螬，蝤蛴，蝎。郭云：蛴螬在粪土中。蝎在木中。蝎，桑蠹是也。坟，肥分反。蠹音妬。蝎音曷，或音葛。"
                },
                {
                    "paragraph": "齿如瓠犀，",
                    "zhushu": "瓠犀，瓠瓣。瓠，户故反。犀音西。瓣，补遍反，又蒲亮，沈又蒲闭反。"
                },
                {
                    "paragraph": "螓首蛾眉。",
                    "zhushu": "螓首，颡广而方。笺云：螓谓蜻蜻也。螓音秦。蛾，我波反。颡，苏党反。蜻，郭、徐子盈反，沈又慈性反，方头有文。王萧云：如蝉而小。"
                },
                {
                    "paragraph": "巧笑倩兮，",
                    "zhushu": "倩，好口辅。倩，夲亦作蒨，七荐反。韩诗云：苍白色。"
                },
                {
                    "paragraph": "羙目盻兮。",
                    "zhushu": "盻，白黑分。笺云：此章说庄姜容貌之美，所宜亲幸。盻，敷苋反，余又敷谏反，韩诗云：黑色也。字林云：美目也。匹间反，又匹苋反。"
                },
                {
                    "paragraph": "硕人敖敖，说于农郊。",
                    "zhushu": "敖敖，长貌。农郊，近郊。笺云：敖敖，犹颀颀也。说当作襚。礼、春秋之襚，读皆宜同。衣服曰禭，今俗语然。此言庄姜始来，更正衣服于卫近郊。敖，五力反。说，本或作税，毛始锐反。说，舍也。郑作襚，音遂。"
                },
                {
                    "paragraph": "四牡有骄，朱幩镳镳，翟茀以朝。",
                    "zhushu": "骄，牡貌。幩，饰也。人君以朱缠镳扇汗，且以为饰。镳镳，盛貌。翟，翟车也。夫人以翟羽饰车。茀，蔽也。笺云：此又言庄姜自近郊既正衣服，乘是车马以入君之朝，皆用嫡夫人之正礼，今而不答。骄，起桥反。幩，孚云反，又符云反。镳，表骄反，马衔外铁也，一名肩汗，又曰排沬。尔雅云：镳谓之钀。钀，鱼列反。沫音末。茀音弗。朝，直遥反，注皆同。嫡，丁历反，本亦作适。"
                },
                {
                    "paragraph": "大夫宿退，无使君劳。",
                    "zhushu": "大夫未退，君听朝于路寝，夫人听内事于正寝，大夫退，然后罢。笺云：庄姜始来时，卫诸大夫朝夕者皆早退，无使君之劳倦者，以君夫人新为妃耦，宜亲亲之故也。○韩诗：退，罢也。案礼记云：朝廷曰退。妃音配。"
                },
                {
                    "paragraph": "河水洋洋，北流活活。施罛濊濊，鳣鲔发发，葭菼揭揭。庶姜孽孽，庶士有朅。",
                    "zhushu": "洋洋，盛大也。活活，流也。罛，鱼罟。濊濊，施之水中。鳣，鲤也。鲔，鮥也。发发，盛貌。葭，芦。菼，薍也。揭揭，长也。孽孽，盛饰。庶士，齐大夫送女者。朅，武壮貌。笺云：庶姜，谓姪娣。此章言齐地广饶，士女佼好，礼仪之备，而君何为不答夫人？洋音羊，徐又音祥。活活，古阔反，又如字。罛音孤。濊濊，呼活反。马云：大鱼罔，目大豁豁也。韩诗云：流貌。说文云：凝流也。鳣，陟连反，大鱼，口在颔下，长二三丈，江南呼黄鱼，与鲤全异。鲔，干轨反，似鳣，大者名曰鲔，小者曰叔鲔。沈云：江淮间曰叔，伊洛曰鲔，海滨曰鮥。发发，补未反。马云：鱼著罔，尾发发然。韩诗作鱍。葭音加。菼，他覧反，玉篇通敢反。揭，鱼竭反，徐居谒反。孽，鱼竭反，徐五谒反，韩诗作䡾，牛遏反，长貌。朅，欺列反，徐起谒反，韩诗作桀，云：健也。罟音古。鮥音洛。薍，五患反，江东呼之乌蓲。蓲音丘。",
                    "type": 2
                },
                {
                    "paragraph": "硕人四章，章七句。",
                    "zhushu": "",
                    "type": 2
                },
                {
                    "paragraph": "氓刺时也。宣公之时，礼义消亡，淫风大行。男女无别，遂相奔诱。华落色衰，复相弃背。或乃困而自悔，丧其妃耦，故序其事以风焉。羙反正，刺淫泆也。",
                    "zhushu": "氓，莫耕反，韩诗云：美貌。别，彼列反。华，户花反，或音花。复，扶又反。背，音佩。丧，息浪反。妃，音配。风，福凤反。泆，音逸。"
                },
                {
                    "paragraph": "氓之蚩蚩，抱布贸丝。",
                    "zhushu": "氓，民也。蚩蚩，敦厚之貌。布，币也。笺云：币者，所以贸买物也。季春始蚕，孟夏卖丝。蚩，尺之反。贸，莫豆反。"
                },
                {
                    "paragraph": "匪来贸丝，来即我谋。",
                    "zhushu": "笺云：匪，非。即，就也。此民非来买丝，但来就我，欲与我谋为室家也。"
                },
                {
                    "paragraph": "送子涉淇，至于顿丘。",
                    "zhushu": "丘一成为顿丘。笺云：子者，男子之通称。言民诱己，已乃送之，涉淇水，至此顿丘，定室家之谋，且为会期。顿，都寸反。称，尺证反。"
                },
                {
                    "paragraph": "匪我愆期，子无良媒。",
                    "zhushu": "愆，过也。笺云：良，善也。非我心欲过子之期，子无善媒来告期时。愆，起虔反，字又作𮘧。"
                },
                {
                    "paragraph": "将子无怒，秋以为期。",
                    "zhushu": "将，愿也。笺云：将，请也。民欲为近期，故语之曰：倩子无怒，秋以与子为期。将，七羊反。语，鱼据反。"
                },
                {
                    "paragraph": "乘彼垝垣，以望复关。",
                    "zhushu": "垝，毁也。复关，君子之近也。笺云：前既与民以秋为期，期至，文民毁垣，郷其所近而望之，犹有廉耻之心，故因复关以托号民，云此时始秋也。垝，俱毁反。垣音袁。近，附近之近。郷，许亮反，本又作向。"
                },
                {
                    "paragraph": "不见复关，泣涕涟涟。",
                    "zhushu": "言其有一心乎君子，故能自悔。笺云：用必専者怨必深。涟涟，泣貌，音连。"
                },
                {
                    "paragraph": "既见复关，载笑载言。",
                    "zhushu": "笺云：则笑，则言，喜之甚。"
                },
                {
                    "paragraph": "尔卜尔筮，体无咎言。",
                    "zhushu": "龟曰卜，蓍曰筮。体，兆卦之体。笺云：尔，女也。复关既见此妇人，告之曰：我卜女筮女，宜为室家矣。兆卦之繇，无凶咎之辞。言其皆吉，又诱定之。筮，市制反。体如字，韩诗作履。履，幸也。咎，其九反。蓍音尸。繇，直又反。"
                },
                {
                    "paragraph": "以尔车来，以我贿迁。",
                    "zhushu": "贿，财。迁，徙也。笺云：女，女复関也。信其卜筮皆吉，故答之曰：径以女车来迎我，我以所有财贿徙就女也。贿，呼罪反。径，经定反。"
                },
                {
                    "paragraph": "桑之未落，其叶沃若。于嗟鸠兮，无食桑葚。于嗟女兮，无与士耽。",
                    "zhushu": "桑，女功之所起。沃若，犹沃沃然。鸠，鹘鸠也。食桑葚过，则醉而伤其性。耽，乐也。女与士耽，则伤礼义。笺云：桑之未落，谓其时仲秋也。于是时，国之贤者刺此妇人见诱，故于嗟而戒之。鸠以非时食葚，犹女子嫁不以礼，耽非礼之乐。沃如字，徐于缚反。甚，夲又作椹，音甚，桑实也。耽，都南反。鹘音骨。乐音洛，下同。"
                },
                {
                    "paragraph": "士之耽兮，犹可说也。女之耽兮，不可说也。",
                    "zhushu": "笺云：说，觧也。士有百行，可以功过相除。至于妇人无外事，维以贞信为节。行，下孟反。"
                },
                {
                    "paragraph": "桑之落矣，其黄而陨。自我徂尔，三岁食贫。淇水汤汤，渐车帷裳。",
                    "zhushu": "陨，隋也。汤汤，水盛貌。帷裳，妇人之车也。笺云：桑之落矣，谓其时季秋也，复关以此时车来迎已。徂，往也。我自是往之女家，女家乏榖食，已三岁贫矣。言此者，明已之悔，不以女今贫故也。帷裳，童容也。我乃渡深水，至渐车童容，犹冒此难而往，又明己专心于女。陨，韵谨反。汤音伤。渐，子廉反，注同，渍也，湿也。惟，礼悲反。隌，字又作堕，唐果反。冒音墨。难，乃且也。"
                },
                {
                    "paragraph": "女也不爽，士贰其行。",
                    "zhushu": "爽，差也。笺云：我心于女，故无差贰，而复关之行有二意。行，下孟反，下同。"
                },
                {
                    "paragraph": "士也罔极，二三其德。",
                    "zhushu": "极，中也。"
                },
                {
                    "paragraph": "三岁为妇，靡室劳矣。",
                    "zhushu": "笺云：靡，无也。无居室之劳，言不以妇事见困苦。有舅姑曰妇。"
                },
                {
                    "paragraph": "夙兴夜寐，靡有朝矣。",
                    "zhushu": "笺云：无有朝者，常早起夜卧，非一朝然。言已亦不觧惰。觧音懈。"
                },
                {
                    "paragraph": "言既遂矣，至于暴矣。",
                    "zhushu": "笺云：言，我也。遂，犹久也。我既久矣，谓三岁之后，见遇侵薄，乃至见酷暴。浸，子鸩反。"
                },
                {
                    "paragraph": "兄弟不知，咥其笑矣。",
                    "zhushu": "咥咥然笑。笺云：兄弟在家，不知我之见酷暴。若其知之，则咥咥然笑我。咥，许意反，又音熙，一音许四反，说文云：大笑也，虚记反，又大结反。"
                },
                {
                    "paragraph": "静言思之，躬自悼矣。",
                    "zhushu": "悼，伤也。笺云：静，安。躬，身也。我安思君子之遇已无终，则身自哀伤。"
                },
                {
                    "paragraph": "及尔偕老，老使我怨。",
                    "zhushu": "笺云：及，与也。我欲与女俱至于老，老乎，女反薄我，使我怨也。"
                },
                {
                    "paragraph": "淇则有岸，隰则有泮。",
                    "zhushu": "泮，坡也。笺云：泮读为畔。畔，崖也。言淇与隰㫮有厓岸以自拱持，今君子放恣心意，曽无所拘制。泮音判。坡，本作陂，北皮反。泽陂，诗传云：障也。吕忱北髲反。陂，阪也，亦所以为隰之限域也。夲或作破字，求详观王述意似作破。拱，俱勇反，夲又作共，音同。"
                },
                {
                    "paragraph": "总角之宴，言笑晏晏。信誓旦旦，",
                    "zhushu": "总角，结发也。晏晏，和柔也。信誓旦旦然。笺云：我为童女未笄，结发晏然之时，女与我言笑晏晏然而和柔，我其以信相誓旦旦耳。言其恳恻𣢾诚。宴如字，本或作丱者，非。旦旦，说文作𢘇，是。恳，起很反。恻，本亦作𢝔，楚力反。"
                },
                {
                    "paragraph": "不思其反。",
                    "zhushu": "笺云：反，复也。今老而使我怨，曽不复念其前言。"
                },
                {
                    "paragraph": "反是不思，亦已焉哉。",
                    "zhushu": "笺云：已焉哉，谓此不可奈何，死生自决之辞。",
                    "type": 2
                },
                {
                    "paragraph": "氓六章，章十句。",
                    "zhushu": "",
                    "type": 2
                },
                {
                    "paragraph": "竹竿卫女思归也，适异国而不见答，思而能以礼者也。",
                    "zhushu": ""
                },
                {
                    "paragraph": "籊籊竹竿，以钓于淇。",
                    "zhushu": "兴也。籊籊，长而杀也。钓以得鱼，如妇人待礼以成为室家。籊，他历反。钓音吊。段，色界反。"
                },
                {
                    "paragraph": "岂不尔思？远莫致之。",
                    "zhushu": "笺云：我岂不思与君子为室家乎？君子疏远己，巳无由致此道。远如字，又于万反，注同。"
                },
                {
                    "paragraph": "泉源在左，淇水在右。",
                    "zhushu": "泉源，小水之源。淇水，大水也。笺云：小水有流入大水之道，犹妇人有嫁于君子之礼。今水相与为左右而已，亦以喻已不见答。"
                },
                {
                    "paragraph": "女子有行，远兄弟父母。",
                    "zhushu": "笺云：行，道也。女子有道当嫁耳，不以不答而违妇礼。远，于万反。"
                },
                {
                    "paragraph": "淇水在右，泉源在左。巧笑之瑳，佩玉之傩。",
                    "zhushu": "瑳，巧笑貌。傩，行有节度。笺云：己虽不见答，犹不恶君子，美其容貌与礼仪也。瑳，七可反，沈又七何反。傩，乃可反。恶，乌路反。"
                },
                {
                    "paragraph": "淇水滺滺，桧楫松舟。",
                    "zhushu": "滺滺，流貌。桧，栢叶松身。楫，所以櫂舟。舟楫相配，得水而行；男女相配，得礼而备。笺云：此伤己今不得夫妇之礼。滺，本亦作浟，音由。桧，古活反，又古会反，木名。楫，本又作檝，子叶反，徐音集。方言云：楫谓之桡，或谓之櫂。释名云：楫，𣓉也，拨水舟行疾也。桡音饶。櫂，直教反。"
                },
                {
                    "paragraph": "驾言出游，以写我忧。",
                    "zhushu": "出游，思卿卫之道。笺云：适异国而不见答，其除此忧，维有归耳。郷，许亮反。",
                    "type": 2
                },
                {
                    "paragraph": "竹竿四章，章四句。",
                    "zhushu": "",
                    "type": 2
                },
                {
                    "paragraph": "芄兰刺惠公也。骄而无礼，大夫刺之。",
                    "zhushu": "惠公以功重即位，自谓有才能而骄慢于大臣，但习威仪，不知为政之礼。芄音丸，本亦作丸。"
                },
                {
                    "paragraph": "芄兰之支，",
                    "zhushu": "兴也。芄兰，草也。君子之德，当柔润温良。笺云：芄兰柔弱，恒蔓延于地，有所依缘则起。兴者，喻幼稚之君，任用大臣，乃能成其政。蔓音万，旧无延字。"
                },
                {
                    "paragraph": "童子佩觿。",
                    "zhushu": "觿，所以觧结成人之佩也。人君治成人之事，虽童子犹佩觿，早成其德。佩，蒲对反，依字从人，或作玉傍者，非。觿，许规反。"
                },
                {
                    "paragraph": "虽则佩觿，能不我知。",
                    "zhushu": "不自谓无知，以骄慢人也。笺云：此幼稚之君，虽佩觿与，其才能实不如我众臣之所知为也。惠公自谓有才能而骄慢，所以见刺。与音余，亦佩韘。与同。"
                },
                {
                    "paragraph": "容兮遂兮，埀带悸兮。",
                    "zhushu": "容仪可观，佩玉遂遂然。埀其绅带，悸悸然有节度。笺方：容，容刀也。遂，瑞也。言惠公佩容刀与瑞，及垂绅带三尺，则悸悸然行止有节度，然其德不称服。悸，其季反，韩诗作萃，垂貌。绅音身。称，尺证反。"
                },
                {
                    "paragraph": "芄兰之叶，",
                    "zhushu": "笺云：叶犹支也。"
                },
                {
                    "paragraph": "童子佩韘。",
                    "zhushu": "韘，玦，能射御则佩韘。笺云：韘之言沓，所以彄沓手指。韘，失涉反。玦，本又作决，音同。沓，待答反。彄，苦侯反。"
                },
                {
                    "paragraph": "虽则佩韘，能不我甲。",
                    "zhushu": "甲，狎也。笺云：此君虽佩韘与，其才能实不如我众臣之所狎习。甲如字，尔雅同，徐胡甲反，韩诗作狎。狎，户甲反。"
                },
                {
                    "paragraph": "容兮遂兮，埀带悸兮。",
                    "zhushu": "",
                    "type": 2
                },
                {
                    "paragraph": "芄兰二章，章六句。",
                    "zhushu": "",
                    "type": 2
                },
                {
                    "paragraph": "河广宋襄公母归于卫，思而不止，故作是诗也。",
                    "zhushu": "宋桓公夫人，卫文公之妹，生襄公而出。襄公即位，夫人思宋，义不可往，故作诗以自止。"
                },
                {
                    "paragraph": "谁谓河广？一苇杭之。",
                    "zhushu": "杭，渡也。笺云：谁谓河水广与？一苇加之，则可以渡之，喻狭也。今我之不渡，直自不往耳，非为其广。苇，苇鬼反。杭，户郎反。与音余，下远与同。狭音洽。为，于伪反。"
                },
                {
                    "paragraph": "谁谓宋远？跂予望之。",
                    "zhushu": "笺云：予，我也。谁谓宋国远与？我跂足则可以望见之。亦喻近也。今我之不往，直以义不往耳，非为其远。跂，丘豉反。"
                },
                {
                    "paragraph": "谁谓河广？曽不容刀。",
                    "zhushu": "笺云：不容刀，亦喻狭。小船曰刀。刀如字，字书作舠，说文作𦩍，并音刀。"
                },
                {
                    "paragraph": "谁谓宋远？曽不崇朝。",
                    "zhushu": "笺云：崇，终也。行不终朝，亦喻近。",
                    "type": 2
                },
                {
                    "paragraph": "河广二章，章四句。",
                    "zhushu": "",
                    "type": 2
                },
                {
                    "paragraph": "伯刺时也。言君子行役，为王前驱，过时而不反焉。",
                    "zhushu": "卫宣公之时，蔡人、卫人、陈人従王伐郑，伯也为王前驱久，故家人思之。为，于伪反，又如字，注下为王并同。従王伐郑，读者或连下伯也为句者，非。"
                },
                {
                    "paragraph": "伯兮朅兮，邦之桀兮。",
                    "zhushu": "伯，州伯也。朅，武貌。桀，特立也。笺云：伯，君子字也。桀，英桀，言贤也。朅，丘列反。桀，其列反。"
                },
                {
                    "paragraph": "伯也执殳，为王前驱。",
                    "zhushu": "殳长丈二而无刃。笺云：兵车六䒭：轸也，戈也，人也，殳也，车戟也，酋矛也，皆以四尺为差。殳，市朱反。长如字，又直亮反。轸，本亦作𨋎，之忍反。酋，在由反。矛音谋。"
                },
                {
                    "paragraph": "自伯之东，首如飞蓬。",
                    "zhushu": "妇人夫不在，无容饰。"
                },
                {
                    "paragraph": "岂无膏沐，谁适为容？",
                    "zhushu": "适，主也。适，都历反，注同。为，于伪反，或如字。"
                },
                {
                    "paragraph": "其雨其雨，杲杲出日。",
                    "zhushu": "杲杲然日复出矣。笺云：人言其雨其雨，而杲杲然日复出，犹我言伯且来，伯且来，复不来。杲，古老反。出如字，沈推类反。复，扶又反。下同。"
                },
                {
                    "paragraph": "愿言思伯，甘心首疾。",
                    "zhushu": "甘，厌也。笺云：愿，念也。我念思伯，心不能已。如人心嗜欲所贪，口朱不能绝也。我忧思以生首疾。厌，于艳反，下同。嗜，市志反。思，息嗣反。"
                },
                {
                    "paragraph": "焉得谖草？言树之背。",
                    "zhushu": "谖草令人志忧。背，北堂也。笺云：忧以生疾，恐将危身，欲忘之。焉，于虔反。谖，本又作萱，况衮反，说文作藼，云：令人忘草也，或作蕿。背音佩，沈如字。令，力呈反。忘，亡向反，又如字。"
                },
                {
                    "paragraph": "愿言思伯，使我心痗。",
                    "zhushu": "痗，病也。痗音毎，又音悔。",
                    "type": 2
                },
                {
                    "paragraph": "伯兮四章，章四句。",
                    "zhushu": "",
                    "type": 2
                },
                {
                    "paragraph": "有狐刺时也。卫之男女失时，丧其妃耦焉。古者国有㓙荒，则杀礼而多昏，会男女之无夫家者，所以育人民也。",
                    "zhushu": "育，生长也。狐音胡。丧，息浪反，下注同。妃音配，下注同。杀，所戒反，又所例反，所以育人民也。本或作蕃育者，非。长，张丈反。"
                },
                {
                    "paragraph": "有狐绥绥，在彼淇梁。",
                    "zhushu": "兴也。绥绥，匹行貌。石绝水曰梁。绥音虽。"
                },
                {
                    "paragraph": "心之忧矣，之子无裳。",
                    "zhushu": "之子，无室家者。在下曰裳，所以配衣也。笺云：之子，是子也。时妇人丧其妃耦，寡而忧。是子无裳，无为作裳者，欲与为室家。无为，于伪反。"
                },
                {
                    "paragraph": "有狐绥绥，在彼淇厉。",
                    "zhushu": "厉，深可厉之旁。厉，力滞反。"
                },
                {
                    "paragraph": "心之忧矣，之子无带。",
                    "zhushu": "带，所以申束衣。"
                },
                {
                    "paragraph": "有狐绥绥，在彼淇侧。心之忧矣，之子无服。",
                    "zhushu": "言无室家，若人无衣服。",
                    "type": 2
                },
                {
                    "paragraph": "有狐三章，章四句。",
                    "zhushu": "",
                    "type": 2
                },
                {
                    "paragraph": "木美齐桓公也。卫国有狄人之败，出处于漕。齐桓公救而封之，遗之车马器服焉。卫人思之，欲厚报之，而作是诗也。",
                    "zhushu": "瓜，古花反。遗，唯季反，注同。"
                },
                {
                    "paragraph": "投我以木瓜，报之以琼琚。",
                    "zhushu": "木瓜，楙木也，可食之木。琼，玉之美者。琚，佩玉名。琼，求营反，说文云：赤玉也。琚音居，徐又音渠。楙音茂，字亦作茂。尓雅云：楙，木瓜也。"
                },
                {
                    "paragraph": "匪报也，永以为好也。",
                    "zhushu": "笺云：匪，非也。我非敢以琼琚为报木瓜之惠，欲令齊长以为玩好，结己国之恩也。○一夲作结己国以为恩也。"
                },
                {
                    "paragraph": "投我以木桃，报之以琼瑶。",
                    "zhushu": "琼瑶，美玉。瑶音遥。"
                },
                {
                    "paragraph": "匪报也，永以为好也。",
                    "zhushu": ""
                },
                {
                    "paragraph": "投我以木李，报之以琼玖。",
                    "zhushu": "琼玖，玉名。玖音久。字书云：石黑色。"
                },
                {
                    "paragraph": "匪报也，永以为好也。",
                    "zhushu": "孔子曰：吾于木瓜，见苞苴之礼行。笺云：以果实相遗者，必苞苴之。尚书曰：厥苞橘柚。苴，子余反。橘，均栗反。柚，余救反。",
                    "type": 2
                },
                {
                    "paragraph": "木瓜三章，章四句。",
                    "zhushu": "",
                    "type": 2
                },
                {
                    "paragraph": "卫国十篇，三十四章，二百三句。",
                    "zhushu": ""
                }
            ]
        },
        {
            "name": "国风王黍离诂训传第六",
            "paragraphs": [
                {
                    "paragraph": "王黍离诂训传第六",
                    "zhushu": "王国者，周室东都王城畿内之地，在豫州，今之洛阳是也。幽王灭，平王东迁，政遂微弱，诗不能复雅。下列称风，以王当国，犹春秋称王人。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "黍离闵宗周也。周大夫行役，至于宗周，过故宗庙宫室，尽为禾黍。闵周室之颠覆，彷徨不忍去，而作是诗也。",
                    "zhushu": "宗周，镐京也，谓之西周。周，王城也，谓之东周。幽王之乱而宗周灭，平王东迁，政遂微弱，下列于诸侯。其诗不能复雅，而同于国风焉。离如字，说文作䅻。过，古卧反，又古禾反。覆，芳服反。彷，蒲皇反。徨音皇。镐，胡老反。复，扶又反。而同于国风焉，崔集注本此下更有犹尊之，故称王也，今诗本皆无。"
                },
                {
                    "paragraph": "彼黍离离，彼稷之苗。",
                    "zhushu": "彼，彼宗庙宫室。笺云：宗庙宫室毁坏，而其地尽为禾黍。我以黍离离时至，稷则尚苗。"
                },
                {
                    "paragraph": "行迈靡靡，中心摇摇。",
                    "zhushu": "迈，行也。靡靡，犹遟遟也。摇摇，忧无所愬。笺云：行，道也。道行，犹行道也。摇音遥。愬，苏路反。"
                },
                {
                    "paragraph": "知我者，谓我心忧；",
                    "zhushu": "笺云：知我者，知我之情。"
                },
                {
                    "paragraph": "不知我者，谓我何求。",
                    "zhushu": "笺云：谓我何求，怪我久留不去。"
                },
                {
                    "paragraph": "悠悠苍天，此何人哉？",
                    "zhushu": "悠悠，远意。苍天，以体言之。尊而君之，则称旻天；元气广大，则称昊天；仁覆闵下，则称旻天；自上降监，则称上天；据远视之，苍苍然，则称苍天。笺云：远乎苍天，仰愬欲其察己言也。此亡国之君，何等人哉！疾之甚。苍，夲亦作仓，采郎反。尔雅云：春为苍天。庄子云：天之苍苍，其正色邪？昊，胡老反，夏为昊天。字书：从日，㚏声。㚏音工老反。旻，宻巾反，闵也。秋为旻天。"
                },
                {
                    "paragraph": "彼黍离离，彼稷之穗。",
                    "zhushu": "穗，秀也。诗人自黍离离见稷之穗，故历道其所更见。穗音遂，更音庚。"
                },
                {
                    "paragraph": "行迈靡靡，中心如醉。",
                    "zhushu": "酔于忧也。"
                },
                {
                    "paragraph": "知我者，谓我心忧；不知我者，谓我何求。悠悠苍天，此何人哉？",
                    "zhushu": ""
                },
                {
                    "paragraph": "彼黍离离，彼稷之实。",
                    "zhushu": "自黍离离，见稷之实。"
                },
                {
                    "paragraph": "行迈靡靡，中心如噎。",
                    "zhushu": "噎，忧不能息也。噎，于结反。"
                },
                {
                    "paragraph": "知我者，谓我心忧；不知我者，谓我何求。悠悠苍天，此何人哉？",
                    "zhushu": "",
                    "type": 2
                },
                {
                    "paragraph": "黍离三章，章十句。",
                    "zhushu": "",
                    "type": 2
                },
                {
                    "paragraph": "君子于役刺平王也。君子行役无期度，大夫思其危难以风焉。",
                    "zhushu": "难，乃旦反，下注同。风，福凤反。"
                },
                {
                    "paragraph": "君子于役，不知其期，曷至哉？",
                    "zhushu": "笺云：曷，何也。君子往行役，我不知其反期，何时当来至哉？思之甚。"
                },
                {
                    "paragraph": "鸡栖于埘，日之夕矣，羊牛下来。",
                    "zhushu": "凿墙而栖曰埘。笺云：鸡之将栖，日则夕矣，牛羊从下牧地而来。言畜产出入，尚使有期节，至于行役者，乃反不也。栖音西。时如字，夲亦作持，音同，尔雅同，王篇持理反。凿，在洛反。畜，许又反。"
                },
                {
                    "paragraph": "君子于役，如之何勿思？",
                    "zhushu": "笺云：行役多危难，我诚思之。"
                },
                {
                    "paragraph": "君子于役，不日不月，曷其有佸？",
                    "zhushu": "佸，会也。笺云：行役反无日月，何时而有来会期？佸，户括反，说文口活反，韩诗：至也。"
                },
                {
                    "paragraph": "鸡栖于桀，日之夕矣，羊牛下括。",
                    "zhushu": "鸡栖于杙为桀。括，至也。括，古活反。杙，夲亦作弋，羊职反，或音羊特反。"
                },
                {
                    "paragraph": "君子于役，苟无饥渴。",
                    "zhushu": "笺云：苟，且也。且得无饥渴，忧其饥渴也。",
                    "type": 2
                },
                {
                    "paragraph": "君子于役二章，章八句。",
                    "zhushu": "",
                    "type": 2
                },
                {
                    "paragraph": "君子阳阳闵周也。君子遭乱，相招为禄仕，全身远害而已。",
                    "zhushu": "禄仕者，苟得禄而已，不求道行。远，于万反。"
                },
                {
                    "paragraph": "君子阳阳，左执簧，右招我由房，",
                    "zhushu": "阳阳，无所用其心也。簧，笙也。由，用也。国君有房中之乐。笺云：由，从也。君子禄仕在乐官，左手持笙，右手招我，欲使我从之于房中，俱在乐官也。我者，君子之友自谓也。时在位有官职也。簧音皇。"
                },
                {
                    "paragraph": "其乐只且。",
                    "zhushu": "笺云：君子遭乱，道不行，其且乐此而己。乐音洛，注乐、和乐及下章同。且，子徐反，又作七也反。"
                },
                {
                    "paragraph": "君子陶陶，左执翿，右招我由敖，",
                    "zhushu": "陶陶，和乐貌。翿，纛也，翳也。笺云：陶陶犹阳阳也。翳，舞者所持，谓羽舞也。君子左手持羽，右手招我，欲使我从之于燕舞之位，亦俱在乐官也。陶音遥。翿，徒刀反。敖，五刀反，游也。纛，徒报反，沈徒老反，本作纛。翳，于计反。燕，本又作宴，于见反。"
                },
                {
                    "paragraph": "其乐只且。",
                    "zhushu": "",
                    "type": 2
                },
                {
                    "paragraph": "君子阳阳二章，章四句。",
                    "zhushu": "",
                    "type": 2
                },
                {
                    "paragraph": "扬之水刺平王也。不抚其民，而远屯戍于母家，周人怨思焉。",
                    "zhushu": "怨平王恩泽不行于民，而久令屯戍不得归，思其郷里之处者。言周人者，时诸俟亦有使人戍焉。平王母家申国，在陈、郑之南，迫近强楚，王室微弱，而数见侵伐，王是以戍之。扬如字，激扬也，或作杨木之字，非。屯，徒门反。戍，束遇反，守也，韩诗云“舍”。思如字，沈息嗣反。令，力呈反。近，附近之近，或如字。数音朔。"
                },
                {
                    "paragraph": "扬之水，不流束薪。",
                    "zhushu": "兴也。扬，激扬也。笺云：激扬之水，至湍迅而不能流移束薪。兴者，喻平王政教烦急，而恩泽之令不行于下民。薪音新。激，经历反。湍，吐端反。迅音信，又苏俊反。"
                },
                {
                    "paragraph": "彼其之子，不与我戍申。",
                    "zhushu": "戍，守也。申，姜姓之国，平王之舅。之子，是子也。彼其是子，独处郷里，不与我来守申，是思之言也。其，或作记，或作己，读声相似。其音记，诗内皆放此，或作巳，亦同。"
                },
                {
                    "paragraph": "怀哉怀哉，曷月予还归哉？",
                    "zhushu": "笺云：怀，安也。思郷里处者，故曰今亦安不哉！安不哉，何月我得还归见之哉？思之甚。"
                },
                {
                    "paragraph": "扬之水，不流束楚。",
                    "zhushu": "楚。木也。"
                },
                {
                    "paragraph": "彼其之子，不与我戍甫。",
                    "zhushu": "甫，诸姜也。"
                },
                {
                    "paragraph": "怀哉怀哉，曷月予还归哉？",
                    "zhushu": ""
                },
                {
                    "paragraph": "扬之水，不流束蒲。",
                    "zhushu": "蒲，草也。笺云：蒲，蒲柳。○孙毓云：蒲草之声不与戍、许相协，笺义为长。今则二蒲之音，未详其异耳。"
                },
                {
                    "paragraph": "彼其之子，不与我戍许。",
                    "zhushu": "许，诸姜也。"
                },
                {
                    "paragraph": "怀哉怀哉，曷月予还归哉？",
                    "zhushu": "",
                    "type": 2
                },
                {
                    "paragraph": "扬之水三章，章六句。",
                    "zhushu": "",
                    "type": 2
                },
                {
                    "paragraph": "中谷有蓷闵周也。夫妇日以衰薄，凶年饥馑，室家相弃尔。",
                    "zhushu": "蓷，吐雷反。尔雅云：鵻也。韩诗云：茺蔚也。广雅：又名益母。饥，本或作饥，居疑反，榖不熟。馑音觐，蔬不熟。"
                },
                {
                    "paragraph": "中谷有蓷，暵其乾矣，",
                    "zhushu": "兴也。蓷，鵻也。暵，烟貌。陆草生于谷中，伤于水。笺云：兴者，喻人居平安之世，犹鵻之生于陆，自然也。遇衰乱凶年，犹鵻之生谷中，得水则病将死。暵，呼但反，徐音汉，烟貌也。说文云：水濡而乾也。字作𤅩，又作滩，皆他安反。鵻音隹，尔雅又作萑，音同。烟，于据反，何音于，说文云：𣡡也。广雅云：臰也。"
                },
                {
                    "paragraph": "有女仳离，嘅其叹矣。",
                    "zhushu": "仳，别也。笺云：有女遇凶年而见弃，与其君子别离，嘅然而叹，伤已见弃，其㤙薄。仳，匹指反，徐扶鄙反，又敷姊反，字林父几、扶罪二反。嘅，口爱反。叹夲又作叹，吐丹反，恊韵也。"
                },
                {
                    "paragraph": "嘅其叹矣，遇人之艰难矣。",
                    "zhushu": "艰，亦难也。笺云：所以嘅然而叹者，自伤遇君子之穷厄。"
                },
                {
                    "paragraph": "中谷有蓷，暵其修矣，有女仳离，条其歗矣。",
                    "zhushu": "条条然啸也。○籕文歗字本又作啸。"
                },
                {
                    "paragraph": "条其歗矣，遇人之不淑矣。",
                    "zhushu": "笺云：淑，善也。君子于已不善也。"
                },
                {
                    "paragraph": "中谷有蓷，暵其湿矣。",
                    "zhushu": "鵻遇水则湿。笺云：鵻之伤于水，始则湿，中而修，久而乾，有似君子于已之㤙，徒用凶年深浅为厚薄。○徒，空也，如字。沈云：徒当作从。"
                },
                {
                    "paragraph": "有女仳离，啜其泣矣。",
                    "zhushu": "啜，泣貌。啜，张劣反。"
                },
                {
                    "paragraph": "啜其泣矣，何嗟及矣？",
                    "zhushu": "笺云：及，与也。泣者，伤其君子弃己。嗟乎！将复何与为室家乎？此其有余厚于君子也。复，扶又反。",
                    "type": 2
                },
                {
                    "paragraph": "中谷有蓷三章，章六句。",
                    "zhushu": "",
                    "type": 2
                },
                {
                    "paragraph": "兔爰闵周也。桓王失信，诸侯背叛。构怨连祸，王师伤败，君子不乐其生焉。",
                    "zhushu": "不乐其生者，寐不欲觉之谓也。背，音佩。乐，沈音岳，又音洛，注同。觉，古孝反，又如字，下同。"
                },
                {
                    "paragraph": "有兔爰爰，雉离于罗。",
                    "zhushu": "兴也。爰爰，缓意。鸟网为罗。言为政有缓有急，用心之不均。笺云：有缓者，有所听纵也。有急者，有所躁蹙也。躁，本作操，七刀反，亦作澡，沈七感反。今作躁，与定本异，与笺义合。蹙，子六反，亦作戚，七历反。"
                },
                {
                    "paragraph": "我生之初，尚无为。",
                    "zhushu": "尚无成人为也。笺云：尚，庶几也。言我幼稚之时，庶几于无所为，谓军役之事也。"
                },
                {
                    "paragraph": "我生之后，逢此百罹，尚寐无吪。",
                    "zhushu": "罹，忧。吪，动也。笺云：我长大之后，乃遇此军役之多忧，今但庶几于寐，不欲见动，无所乐生之甚。罹，本又作离，力攴反。吪，本亦作讹，五戈反。长，张丈反。大，代贺反。"
                },
                {
                    "paragraph": "有兔爰爰，雉离于罦，",
                    "zhushu": "罦，覆车也。罦音孚。郭云：今之翻车大罔也。覆，芳服反。车，赤奢反。"
                },
                {
                    "paragraph": "我生之初，尚无造。",
                    "zhushu": "造，为也。"
                },
                {
                    "paragraph": "我生之后，逢此百忧，尚寐无觉。",
                    "zhushu": ""
                },
                {
                    "paragraph": "有兔爰爰，雉离于罿，",
                    "zhushu": "罿，罬也。罿，昌钟反。韩诗云：施罗于车上曰罿。字林上凶反。罬，张劣反，郭、徐姜雪、姜穴二反。尔雅云：罬谓之罦。"
                },
                {
                    "paragraph": "我生之初，尚无庸。",
                    "zhushu": "庸，用也。笺云：庸，劳也。"
                },
                {
                    "paragraph": "我生之后，逢此百凶，尚寐无聪。",
                    "zhushu": "聪，闻也。笺云：百凶者，王构怨连祸之凶。",
                    "type": 2
                },
                {
                    "paragraph": "兔爰三章，章七句。",
                    "zhushu": "",
                    "type": 2
                },
                {
                    "paragraph": "葛藟王族刺平王也。周室道衰，弃其九族焉。",
                    "zhushu": "九族者，据己上至髙祖，下及玄孙之亲。藟，力轨反。藟似葛。广雅云：藟，縢也。案：诗谱是平王诗，皇甫士安以为桓王诗，崔集注本亦作桓王。"
                },
                {
                    "paragraph": "绵绵葛藟，在河之浒。",
                    "zhushu": "兴也。绵绵，长不绝之貌。水厓曰浒。笺云：葛也，藟也，生于河之厓，得其润泽，以长大而不绝与者，喻王之同姓，得王之恩施，以生长其子孙。浒，呼五反。长，张丈反，下同。厓，本亦作涯，鱼佳反。施，始豉反，下同。"
                },
                {
                    "paragraph": "终远兄弟，谓他人父。",
                    "zhushu": "兄弟之道，已相远矣。笺云：兄弟，犹言族亲也。王寡于恩施，今己远弃族亲矣，是我谓他人为己父。族人尚亲亲之辞。远，于万反，又如字，注下皆同。"
                },
                {
                    "paragraph": "谓他人父，亦莫我顾。",
                    "zhushu": "笺云：谓他人为己父，无恩于我，亦无顾眷我之意。"
                },
                {
                    "paragraph": "绵绵葛藟，在河之涘。",
                    "zhushu": "涘，厓也。涘音俟。"
                },
                {
                    "paragraph": "终远兄弟，谓他人母。",
                    "zhushu": "王又无母恩。○王又，一本作王后。"
                },
                {
                    "paragraph": "谓他人母，亦莫我有。",
                    "zhushu": "笺云：有，识有也。"
                },
                {
                    "paragraph": "绵绵葛藟，在河之漘。",
                    "zhushu": "漘，水隒也。漘，顺春反。尔雅云：夷上洒下水，漘旁从水。郭云：涯上平坦而下水深为漘，不发声也。隒，鱼检反，何音捡。尔雅云：重甗，隒。郭云：形似累两重甑，上大下小。李巡云：隒，阪也。诗本又作水旁兼者，字书音吕恬、理染二反。广雅云：溓，清也。与此义乖。"
                },
                {
                    "paragraph": "终远兄弟，谓他人昆。",
                    "zhushu": "昆，兄也。"
                },
                {
                    "paragraph": "谓他人昆，亦莫我闻。",
                    "zhushu": "笺云：不与我相闻命也。",
                    "type": 2
                },
                {
                    "paragraph": "葛藟三章，章六句。",
                    "zhushu": "",
                    "type": 2
                },
                {
                    "paragraph": "采葛惧谗也。",
                    "zhushu": "桓王之时，政事不明，臣无大小，使者出，则为谗人所毁，故惧之。使，所吏反，下并同。"
                },
                {
                    "paragraph": "彼采葛兮，一日不见，如三月兮。",
                    "zhushu": "兴也。葛，所以为絺络也。事虽小，一日不见于君，忧惧于谗矣。笺云：兴者，以采葛喻臣以小事使出。"
                },
                {
                    "paragraph": "彼采萧兮，一日不见，如三秋兮。",
                    "zhushu": "萧，所以共𥙊祀。笺云：彼采萧者，喻臣以大事使出。共音恭。"
                },
                {
                    "paragraph": "彼采艾兮，一日不见，如三岁兮。",
                    "zhushu": "艾，所以疗疾。笺云：彼采艾者，喻臣以急事使出。艾，五盖反。",
                    "type": 2
                },
                {
                    "paragraph": "采葛三章，章三句。",
                    "zhushu": "",
                    "type": 2
                },
                {
                    "paragraph": "大车刺周大夫也。礼义陵遟，男女淫奔。故陈古以刺今，大夫不能听男女之讼焉。",
                    "zhushu": ""
                },
                {
                    "paragraph": "大车槛槛，毳衣如菼。",
                    "zhushu": "大车，大夫之车。槛槛，车行声也。毳反，大夫之服。菼，鵻也，芦之初生者也。天子大夫四命，其出封五命，如子男之服，乘其大车槛槛然。服毳冕以决讼。笺云：菼，薍也。古者天子大夫服毳冕以巡行邦国，而决男女之讼，则是子男入为大夫者。毳衣之属，衣缤而裳绣，皆有五色焉，其青者如鵻。槛，胡覧反。毳，尺锐反。菼，吐敢反。骓，本亦作萑，音隹。芦，力吴反。薍，五患反。行，下孟反。缋，胡妹反。"
                },
                {
                    "paragraph": "岂不尔思？畏子不敢。",
                    "zhushu": "畏子大夫之政，终不敢。笺云：此二句者，古之欲泾奔者之辞。我岂不思与女以为无礼与？畏子大夫来听讼，将罪我，故不敢也。子者，称所尊敬之辞。与音余。"
                },
                {
                    "paragraph": "大车啍啍，毳衣如璊。",
                    "zhushu": "啍啍，重遟之貌。璊，頳也。啍，他敦反，徐又徒孙反。璊音门，说文作 ，云：以毳为𦋺也。解此璊云：玉頳色也。禾之赤苗谓之𥡹，玉色如之。赪，敕贞反，赤也。"
                },
                {
                    "paragraph": "岂不尔思？畏子不奔。",
                    "zhushu": ""
                },
                {
                    "paragraph": "榖则异室，死则同穴。谓予不信，有如皦日。",
                    "zhushu": "榖，生。皦，日也。生在于室，则外内异，死则神合同为一也。笺云：穴谓塳圹中也。此章言古之大夫听讼之政，非但不敢淫奔，乃使夫妇之礼有别。今之大夫不能然，反谓我言不信。我言之信，如白日也。刺其暗于古礼。曒，本又作皎，古了反。圹，苦晃反。别，彼列反。",
                    "type": 2
                },
                {
                    "paragraph": "大车三章，章四句。",
                    "zhushu": "",
                    "type": 2
                },
                {
                    "paragraph": "丘中有麻思贤也。庄王不明，贤人放逐。国人思之，而作是诗也。",
                    "zhushu": "思之者，思其来已得见之。"
                },
                {
                    "paragraph": "丘中有麻，彼留子嗟。",
                    "zhushu": "留，大夫氏。子嗟，字也。丘中墝埆之处，尽有麻麦草木，乃彼子嗟之所治。笺云：子嗟放逐于朝，去治卑贱之职而有功，所在则治理，所以为贤。墝，本亦作墽，苦交反。埆，苦角反，又音学，本或作远，此从孙义而误耳。处，昌虑反。朝，直遥反。治，直吏反。"
                },
                {
                    "paragraph": "彼留子嗟，将其来施施。",
                    "zhushu": "施施，难进之意。笺云：施施，舒行伺间，独来见己之貌。将，王申毛如字，郑七良反，下同。施如字。伺音司。间音闲，又如字。"
                },
                {
                    "paragraph": "丘中有麦，彼留子国。",
                    "zhushu": "子国，子嗟父。笺云：言子国使丘中有麦，著其世贤。"
                },
                {
                    "paragraph": "彼留子国，将其来食。",
                    "zhushu": "子国复来，我乃得食。笺云：言其将来食，庶其亲己，己得厚得之。食如字，一云：郑音嗣。复，扶又反。"
                },
                {
                    "paragraph": "丘中有李，彼留之子。",
                    "zhushu": "笺云：丘中而有李，又留氏之子所治。"
                },
                {
                    "paragraph": "彼留之子，贻我佩玖。",
                    "zhushu": "玖，石次玉者。言能遗我美寳。笺云：留氏之子，于思者则朋友之子，庶其敬己而遗己也。贻音怡。玖音久，说文纪又反，云：石之次玉黑色者。遗，唯季反，下同。",
                    "type": 2
                },
                {
                    "paragraph": "丘中有麻三章，章四句。",
                    "zhushu": "",
                    "type": 2
                },
                {
                    "paragraph": "王国十篇，二十八章，百六十二句。",
                    "zhushu": ""
                }
            ]
        },
        {
            "name": "国风郑缁衣诂训传第七",
            "paragraphs": [
                {
                    "paragraph": "郑缁衣诂训传第七",
                    "zhushu": "郑者，国名，周宣王母弟桓公友所封也。其地，诗谱云：宗周圻内咸林之地，今京兆郑县是其都也。汉书地理志云：京兆郑县，周宣王弟郑桓公邑是也。至桓公之子武公滑突，随平王东迁，遂灭虢郐而居之，即史伯所云十邑之地，右洛左济，前华后河，食溱、洧焉。今河南新郑是也，在荥阳宛陵县西南。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "缁衣羙武公也。父子并为周司徒，善于其职，国人宜之，故美其德，以明有国善善之功焉。",
                    "zhushu": "父，谓武公父桓公也。司徒之职，掌十二教，善善者，治之有功也。郑国之人皆谓桓公、武公居司徒之官，正得其宜。缁，侧基反。"
                },
                {
                    "paragraph": "缁衣之宜兮，敝予又改为兮。",
                    "zhushu": "缁，黑色。卿大听朝之正服也。改，更也。有德君子，宜世居卿士之位焉。笺云：缁衣者，居私朝之服也。天子之朝服，皮弁服也。敝，夲又作弊，符世反。朝，直遥反，下同。"
                },
                {
                    "paragraph": "适子之馆兮，还予授子之粲兮。",
                    "zhushu": "适，之。馆，舍。粲，餐也。诸侯入为天子卿士，受采禄。笺云：卿士所之之馆，在天子之宫，如今之诸庐也。自馆还在采地之都，我则设餐以授之。爱之，欲饮食之也。馆，古玩反。粲，七旦反，飧也。飧，苏尊反。庐，力于反。饮，于鸩反。食音嗣。"
                },
                {
                    "paragraph": "缁衣之好兮，敝予又改造兮。",
                    "zhushu": "好犹宜也。笺云：造，为也。"
                },
                {
                    "paragraph": "适子之馆兮，，还予授子之粲兮。",
                    "zhushu": ""
                },
                {
                    "paragraph": "缁衣之席兮，敝予又改作兮。",
                    "zhushu": "席，大也。笺云：作，为也。席音席。韩诗云：储也。说文云：广多。"
                },
                {
                    "paragraph": "适子之馆兮，还予授子之粲兮。",
                    "zhushu": "",
                    "type": 2
                },
                {
                    "paragraph": "缁衣三章，章四句。",
                    "zhushu": "",
                    "type": 2
                },
                {
                    "paragraph": "将仲子刺庄公也。不胜其母，以害其弟，弟叔失道而公弗制，祭仲谏而公弗听，小不忍以致大乱焉。",
                    "zhushu": "庄公之母，谓武姜，生庄公及弟叔叚。叚好勇而无礼，公不早为之所，而使骄慢。将，七羊反，下及注同。胜音升。祭，侧界反，后放此。听，吐丁反。好，呼报反。"
                },
                {
                    "paragraph": "将仲子兮！无逾我里，无折我树𣏌。",
                    "zhushu": "将，请也。仲子，祭仲也。逾，越。里，居也。二十五家为里。𣏌，木名也。折，言伤害也。笺云：祭仲骤谏，庄公不能用其言，故言请固拒之。无逾我里，喻言无干我亲戚也。无折我树𣏌，喻言无伤害我兄弟也。仲初谏曰：君将与之，臣请事之。君若不与，臣请除之。折，之舌反，下同。杞音起。聚，仕救反。服虔云：数也。"
                },
                {
                    "paragraph": "岂敢爱之？畏我父母。",
                    "zhushu": "笺云：叚将为害，我岂敢爱之而不诛与？以父母之故，故不为也。叚将，将字如字。与音余。"
                },
                {
                    "paragraph": "仲可怀也，父母之言，亦可畏也。",
                    "zhushu": "笺云：怀私曰怀。言仲子之言可私怀也。我迫于父母有言，不得从也。"
                },
                {
                    "paragraph": "将仲子兮！无逾我墙，无折我树桑。",
                    "zhushu": "墙，垣也。桑，木之众也。垣音袁。"
                },
                {
                    "paragraph": "岂敢爱之？畏我诸兄。",
                    "zhushu": "诸兄，公族。"
                },
                {
                    "paragraph": "仲可怀也，诸兄之言，亦可畏也。",
                    "zhushu": ""
                },
                {
                    "paragraph": "将仲子兮！无逾我园，无折我树檀。",
                    "zhushu": "园，所以树木。檀，强忍之木。檀，徒丹反。强，其良反，一音居良反。忍，夲亦作刃，同，而慎反，依字韦旁作刃，今此假借也。沈云：系旁作刃为是。案：系旁刃音女巾反，离骚云纫秋兰以为佩是也。"
                },
                {
                    "paragraph": "岂敢爱之？畏人之多言。仲可怀也，人之多言，亦可畏也。",
                    "zhushu": "",
                    "type": 2
                },
                {
                    "paragraph": "将仲子三章，章八句。",
                    "zhushu": "",
                    "type": 2
                },
                {
                    "paragraph": "叔于田刺庄公也。叔处于京，缮甲治兵，以出于田，国人说而归之。",
                    "zhushu": "缮之言善也。甲，铠也。缮，市战反。说音悦。铠，苦爱反。"
                },
                {
                    "paragraph": "叔于田，巷无居人。",
                    "zhushu": "叔，人叔叚也。田，取禽也。巷，里涂也。笺云：叔往田，国人注心于叔，似如无人处。巷，学绛反。大音泰，后太叔皆放此。"
                },
                {
                    "paragraph": "岂无居人？不如叔也，洵羙且仁。",
                    "zhushu": "笺云：洵，信也。言叔信美好而又仁。洵，苏遵反。"
                },
                {
                    "paragraph": "叔于狩，巷无饮酒。",
                    "zhushu": "冬猎曰狩。笺云：饮酒，谓燕饮也。狩，手又反。猎，力辄反。"
                },
                {
                    "paragraph": "岂无饮酒？不如叔也，洵美且好。",
                    "zhushu": ""
                },
                {
                    "paragraph": "叔适野，巷无服马。",
                    "zhushu": "笺云：适，之也。郊外曰野。服马犹乘马也。"
                },
                {
                    "paragraph": "岂无服马？不如叔也，洵美且武。",
                    "zhushu": "笺云：武，有武节。",
                    "type": 2
                },
                {
                    "paragraph": "叔于田三章，章五句。",
                    "zhushu": "",
                    "type": 2
                },
                {
                    "paragraph": "大叔于田刺庄公也。叔多才而好勇，不义而得众也。",
                    "zhushu": "○本作而勇，好，衍字。"
                },
                {
                    "paragraph": "大叔于田，乘乘马，",
                    "zhushu": "叔之从公田也。○夲作叔于田。云作大叔于田者，误。乘乘，上如字，下绳证反，后句例尔。"
                },
                {
                    "paragraph": "执辔如组，两𩥵如舞。",
                    "zhushu": "𩥵之与服，和谐中节。笺云：如组者，如织组之为也。在旁曰𩥵。组音祖。中，竹仲反。"
                },
                {
                    "paragraph": "叔在薮，火烈具举。",
                    "zhushu": "薮，泽，禽之府也。烈，列。具，俱也。笺云：列人持火俱举，言众同心。薮，素口反。韩诗云：禽兽居之曰薮。"
                },
                {
                    "paragraph": "䄠裼暴虎，献于公所。",
                    "zhushu": "䄠禓，肉袒也。暴虎，空手以搏之。笺云：献于公所，进于君也。襢，夲又作祖，音伹。裼，素历反。搏音搏。"
                },
                {
                    "paragraph": "将叔无狃，戒其伤女。",
                    "zhushu": "狃，习也。笺云：狃，复也。请叔无复者，爱也。将，七羊反。无，夲亦作毋，音无。狃，女九反。复，符又反，下同。"
                },
                {
                    "paragraph": "叔于田，乘乘黄。",
                    "zhushu": "四马皆黄。"
                },
                {
                    "paragraph": "两服上襄，两𩥵鴈行。",
                    "zhushu": "笺云：两服，中央夹辕者。襄，驾也。上驾者，言为众马之最良也。鴈行者，言与中服相次序。上襄并如字。行，户郎反，注同。夹，古洽反。"
                },
                {
                    "paragraph": "叔在薮，火烈具扬。",
                    "zhushu": "扬，扬光也。"
                },
                {
                    "paragraph": "叔善射忌，又良御忌，",
                    "zhushu": "忌，辞也。笺云：良亦善也。忌读如彼己之子之己。忌，注作己，同音记，辞也，下皆同。"
                },
                {
                    "paragraph": "抑磬控忌，抑纵送忌。",
                    "zhushu": "聘马曰磬，止马曰控，发矢曰纵，从禽曰送。磬，苦定反。控，口贡反。聘，敕领反。"
                },
                {
                    "paragraph": "叔于田，乘乘鸨。",
                    "zhushu": "骊白杂毛曰鸨。鸨音保。骊，力支反。"
                },
                {
                    "paragraph": "两服齐首，",
                    "zhushu": "马首齐也。"
                },
                {
                    "paragraph": "两骖如手。",
                    "zhushu": "进止如御者之手。笺云：如人左右手之相佐助也。"
                },
                {
                    "paragraph": "叔在薮，火烈具阜。",
                    "zhushu": "阜，盛也。"
                },
                {
                    "paragraph": "叔马慢忌，叔发罕忌，",
                    "zhushu": "慢，遟。罕，希也。笺云：田事且毕，则其马行遟，发矢希。慢，本又作嫚，莫晏反。"
                },
                {
                    "paragraph": "抑释掤忌，抑鬯弓忌。",
                    "zhushu": "掤，所以覆矢。鬯弓，弢弓。笺云：射者盖矢弢弓，言田事毕。掤音氷，马云：椟丸盖也。杜预云：椟丸，箭筩也。鬯，敕亮反。弢，吐刀反。",
                    "type": 2
                },
                {
                    "paragraph": "大叔于田三章，章十句。",
                    "zhushu": "",
                    "type": 2
                },
                {
                    "paragraph": "清人刺文公也。髙克好利而不顾其君，文公恶而欲远之，不能，使髙克将兵而御狄于竟，陈其师旅，翶翔河上。久而不召，众散而归。髙克奔陈。公子素恶髙克进之不以礼，文公退之不以道，危国亡师之夲，故作是时也。",
                    "zhushu": "好利不顾其君，注心于利也。御狄于竟，时狄侵卫。○克，一夲作尅。好，呼报反，下同。恶，乌路反，下同。远，于万反。将，子匠反。御，鱼吕反，注同。翺，五羔反。"
                },
                {
                    "paragraph": "清人在彭，驷介旁旁，",
                    "zhushu": "清，邑也。彭，卫之河上，郑之郊也。介，甲也。笺云：清者，髙克所帅众之邑也。驷，四马也。介音界。旁，补彭反，王云：强也。“驷，四马也”，一夲作“驷介，四马也”。"
                },
                {
                    "paragraph": "二矛重英，河上乎翶翔。",
                    "zhushu": "重英，矛有英饰也。笺云：二矛，酋柔、夷矛也，各有画饰。矛，莫侯反。方言云：矛，吴、扬、江、淮、南楚、五湖之间谓之鉇，音虵；或谓之鋋，鋋音蝉；或谓之鏦，鏦音错江反。其柄谓之矜。矜，郭音巨巾反。重，直龙反，注下同。英如字，沈于耕反。酋，在由反。"
                },
                {
                    "paragraph": "清人在消，驷介麃麃。",
                    "zhushu": "清，河上地也。麃麃，武貌。麃，表骄反。"
                },
                {
                    "paragraph": "二矛重乔，河上乎逍遥。",
                    "zhushu": "重乔，累荷也。笺云：乔，矛矜近上及室题，所以县毛羽也。乔，毛音桥，郑居桥反，雉名。韩诗作鷮。逍，夲又作消。遥，夲又作摇。荷，旧音何。累荷，谓刻矛头为荷叶，相重累也。沈胡可反，谓两矛之饰相负荷也。矜，字又作㮗，同，巨巾反，沈又居陵反。近，附近之近。题音帝，题，头也。室，剑削名也。方言云：剑削，自河而北，燕赵之间谓之室。此言室，谓矛头受刃处也。削音笑。县音玄。"
                },
                {
                    "paragraph": "清人在轴，驷介陶陶。",
                    "zhushu": "轴，河上地也。陶陶，驱驰之貌。轴音逐。陶，徒报反。"
                },
                {
                    "paragraph": "左旋右抽，中军作好。",
                    "zhushu": "左旋，讲兵。右抽，抽矢以射。居军中为容好。笺云：左右人，谓御者。右，车右也。中军，谓将也。髙克之为将，久不得归，日使其御者习旋车，车右抽刃，自居中央，为军之容好而已。兵车之法，将居鼓下，故御者在左。抽，敕由反，说文作搯，他年反，云：抽刃以习击刺也。好，呼报反，注同。将，子亮反，下同。",
                    "type": 2
                },
                {
                    "paragraph": "清人三章，章四句。",
                    "zhushu": "",
                    "type": 2
                },
                {
                    "paragraph": "羔裘刺朝也。言古之君子，以风其朝焉。",
                    "zhushu": "言犹道也。郑自庄公而贤者陵运，朝无忠正之臣，故刺之。裘，字或作求。朝，直遥反，下及注同。风，福凤反。"
                },
                {
                    "paragraph": "羔裘如濡，洵直且侯。",
                    "zhushu": "如濡，润泽也。洵，均。侯，君也。笺云：缁衣、羔裘，诸侯之朝服也。言古朝廷之臣，皆忠直且君也。君者，言正其衣冠，尊其瞻视，俨然人望而畏之。濡音儒。洵，徐音荀，又音旬。侯，韩诗：美也。"
                },
                {
                    "paragraph": "彼其之子，舍命不渝。",
                    "zhushu": "渝，変也。笺云：舍犹处也。之子，是子也。是子处命不変，谓守死善道，见危授命之等。舍音赦，王云：受也，沈书者反。渝，以朱反。"
                },
                {
                    "paragraph": "羔裘豹饰，孔武有力。",
                    "zhushu": "豹饰，缘以豹皮也。孔，甚也。缘，悦绢反。"
                },
                {
                    "paragraph": "彼其之子，邦之司直。",
                    "zhushu": "司，主也。"
                },
                {
                    "paragraph": "羔裘晏兮，三英粲兮。",
                    "zhushu": "晏，鲜盛貌。三英，三德也。笺云：三德，刚克、柔克、正直也。粲，众意。晏，于谏反。粲，采旦反。"
                },
                {
                    "paragraph": "彼其之子，邦之彦兮。",
                    "zhushu": "彦，十之美称。称，尺证反。",
                    "type": 2
                },
                {
                    "paragraph": "羔裘三章，章四句。",
                    "zhushu": "",
                    "type": 2
                },
                {
                    "paragraph": "遵大路思君子也。庄公失道，君子去之，国人思望焉。",
                    "zhushu": ""
                },
                {
                    "paragraph": "遵大路兮，掺执子之祛兮。",
                    "zhushu": "遵循路道。掺，擥。祛，袂也。笺云：思望君子，于道中见之，则欲擥持其袂而留之。掺，所覧反，徐所斩反。祛，起居反，又起据反。擥音覧。袂，面世反。"
                },
                {
                    "paragraph": "无我恶兮，不寁故也。",
                    "zhushu": "寁，速也。笺云：子无恶我，𢱯持子之袂，我乃以庄公不速于先君之道使我然。恶，乌路反，注同。寁，市坎反。故也，一夲作故兮，后好也亦尔。"
                },
                {
                    "paragraph": "遵大路兮，掺执子之手兮。",
                    "zhushu": "笺云：言执手者，思望之甚。"
                },
                {
                    "paragraph": "无我魗兮，不寁好也。",
                    "zhushu": "魗，弃也。笺云：魗亦恶也。好犹善也。子无恶我，我乃以庄公不速于善道使我然。魗，夲亦作𣀘，又作𣫐，市由反，毛：弃也，郑：恶也。或云郑音为丑。好如字，或呼报反。",
                    "type": 2
                },
                {
                    "paragraph": "遵大路二章，章四句。",
                    "zhushu": "",
                    "type": 2
                },
                {
                    "paragraph": "女曰鸡鸣刺不说德也。陈古义以刺今，不说德而好色也。",
                    "zhushu": "德，谓士大夫宾客有德者。说音悦。好，呼报反。"
                },
                {
                    "paragraph": "女曰鸡鸣，士曰昧旦。",
                    "zhushu": "笺云：此夫妇相警觉以夙兴，言不留色也。昧音妹。警音景。"
                },
                {
                    "paragraph": "子兴视夜，明星有烂。",
                    "zhushu": "言小星已不见也。笺云：明星尚烂烂然，蚤于别色时。烂，力旦反。见，贤遍反，又如字。蚤音早。别，彼列反。"
                },
                {
                    "paragraph": "将翶将翔，弋凫与鴈。",
                    "zhushu": "间于政事，则翶翔习射。笺云：弋，缴射也。言无事则往弋射凫鴈，以待宾客为燕具。弋，羊职反。凫音符。间音闲。缴音灼，亦作𦅾。"
                },
                {
                    "paragraph": "弋言加之，与子宜之。",
                    "zhushu": "宜，肴也。笺云：言，我也。子，谓宾客也。所弋之凫鴈，我以为加豆之实，与君子共肴也。肴音爻，夲亦作殽。"
                },
                {
                    "paragraph": "宜言饮酒，与子偕老。",
                    "zhushu": "笺云：宜乎，我燕乐宾客而饮酒，与之俱至老。亲爱之言也。皆音皆。乐音洛，下同。"
                },
                {
                    "paragraph": "琴瑟在御，莫不静好。",
                    "zhushu": "君子无故不彻琴瑟，宾主和乐，无不安好。"
                },
                {
                    "paragraph": "知子之来之，杂佩以赠之。",
                    "zhushu": "杂佩者，珩、璜、琚、瑀、冲牙之类。笺云：赠，送也。我若知子之必来，我则豫储杂佩，去则以送子也。与异国宾客燕时，虽无此物，犹言之以致其厚意。其若有之，固将行之。士大夫以君命出使，主国之臣必以燕礼乐之，助君之欢。珩音衡，佩上玉也。璜音黄，半璧曰璜。琚音居，佩玉名。瑀音禹，石次玉也。冲，昌容反，状如牙。储，直居反。使，所吏反。"
                },
                {
                    "paragraph": "知子之顺之，杂佩以问之。",
                    "zhushu": "问，遗也。笺云：顺谓与己和顺。遗，尹季反。"
                },
                {
                    "paragraph": "知子之好之，杂佩以报之。",
                    "zhushu": "笺云：好谓与己同好。好，呼报反，注同。",
                    "type": 2
                },
                {
                    "paragraph": "女曰鸡鸣三章，章六句。",
                    "zhushu": "",
                    "type": 2
                },
                {
                    "paragraph": "有女同车刺忽也。郑人刺忽之不昏于齐。大子忽尝有功于齐，齐侯请妻之，齐女贤而不取。卒以无大国之助，至于见逐。故国人刺之。",
                    "zhushu": "忽，郑庄公世子，祭仲逐之而立突。大音泰。妻，七计反，以女适人曰妻。取，如字，又促句反，下注同。"
                },
                {
                    "paragraph": "有女同车，颜如舜华。",
                    "zhushu": "亲迎同车也。舜，木槿也。笺云：郑人刺忽不取齐女，亲迎与之同车，故称同车之礼、齐女之美。车读与何彼秾矣诗同。舜，尸顺反。华读亦与召南同，下篇放此。迎，鱼敬反，下同。槿音谨。"
                },
                {
                    "paragraph": "将翶将翔，佩玉琼琚。",
                    "zhushu": "佩有琚瑀，所以纳间。"
                },
                {
                    "paragraph": "彼羙孟姜，洵羙且都。",
                    "zhushu": "孟姜，齐长女。都，闲也。笺云：洵，信也。言孟姜信羙好，又闲习妇礼。洵，恤旬反。"
                },
                {
                    "paragraph": "有女同行，颜如舜英。",
                    "zhushu": "行，行道也。英，犹华也。笺云：女始乘车，壻御轮三周，御者代壻。壻音细，字书作𡎎。"
                },
                {
                    "paragraph": "将翶将翔，佩玉将将。",
                    "zhushu": "将将，鸣玉而后行。将将，七羊反，玉佩声。"
                },
                {
                    "paragraph": "彼羙孟姜，德音不忘。",
                    "zhushu": "笺云：不忘者，后世传道其德也。传，直专反。",
                    "type": 2
                },
                {
                    "paragraph": "有女同车二章，章六句。",
                    "zhushu": "",
                    "type": 2
                },
                {
                    "paragraph": "山有扶苏刺忽也。所羙非羙然。",
                    "zhushu": "言忽所羙之人，实非美人。苏，如字，徐又音疏。"
                },
                {
                    "paragraph": "山有扶苏，隰有荷华。",
                    "zhushu": "兴也。扶苏，扶胥，小木也。荷华，扶渠也。其华菡蓞，言髙下大小各得其宜也。笺云：兴者，扶胥之木生于山，喻忽置不正之人于上位也。荷华生于隰，喻忽置有美德者于下位。此言其用臣颠倒，失其所也。胥音疏，又相如反。菡，本又作𣣖，又作莟，户感反。蓞，夲又作欿，度感反。菡蓞，荷华也。未发曰菡蓞，已发曰芙蓉。颠，夲亦作傎，都田反。倒，都老反。"
                },
                {
                    "paragraph": "不见子都，乃见狂且。",
                    "zhushu": "子都，世之羙好者也。狂，狂人也。且，辞也。笺云：人之好美色，不往睹子都，乃反往睹狂丑之人，以兴忽好善，不任用贤者，反任用小人，其意同。狂，求匡反。且，子饭反，注同。好，呼报反，下同。睹，都杜反，本亦作睹。"
                },
                {
                    "paragraph": "山有桥松，隰有游龙。",
                    "zhushu": "松，木也。龙，红草也。笺云：游龙犹放纵也。桥松在山上，喻忽无㤙泽于大臣也。红草放纵友叶于隰中，喻忽听恣小臣。此又言养臣颠倒，失其所也。○桥，本亦作乔，毛作桥，其骄反。王云：髙也。郑作槁，苦老反，枯槁也。"
                },
                {
                    "paragraph": "不见子充，乃见狡童。",
                    "zhushu": "子充，长人也。狡童，昭公也。笺云：人之好忠良之人，不往睹子充，乃反往睹狡童。狡童有貌而无实。狡，古夘反。",
                    "type": 2
                },
                {
                    "paragraph": "山有扶苏二章，章四句。",
                    "zhushu": "",
                    "type": 2
                },
                {
                    "paragraph": "萚刺忽也。君弱臣强，不倡而和也。",
                    "zhushu": "不倡而和，君臣各失其礼，不相倡和。萚，他落反。倡，昌亮反，本又作唱，注下同。和，胡卧反，注下同。"
                },
                {
                    "paragraph": "萚兮萚兮，风其吹女。",
                    "zhushu": "兴也。萚，槁也。人臣侍君，唱而后和。笺云：槁，谓木叶也。木叶槁，待风乃落。兴者，风，喻号令也。喻君有政教，臣乃行之。言此者，刺今不然。槁，苦老反。"
                },
                {
                    "paragraph": "叔兮伯兮，倡予和女。",
                    "zhushu": "叔、伯，言群臣长幼也。君唱臣和也。笺云：叔、伯，群臣相谓也。群臣无其君而行，自以强弱相服。女倡矣，我则将和之。言此者，刺其自专也。叔、伯，兄弟之称。长，张丈反。称，尺证反。"
                },
                {
                    "paragraph": "萚兮萚兮，风其漂女。",
                    "zhushu": "漂，犹吹也。漂，匹遥反，夲亦作飘。"
                },
                {
                    "paragraph": "叔兮伯兮，倡予要女。",
                    "zhushu": "要，成也。要，于遥反，注同。",
                    "type": 2
                },
                {
                    "paragraph": "萚兮二章，章四句。",
                    "zhushu": "",
                    "type": 2
                },
                {
                    "paragraph": "狡童刺忽也。不能与贤人图事，权臣擅命也。",
                    "zhushu": "权臣擅命，祭仲专也。擅，善战反。"
                },
                {
                    "paragraph": "彼狡童兮，不与我言兮。",
                    "zhushu": "昭公有壮狡之志。笺云：不与我言者，贤者欲与忽图国之政事，而忽不能受之，故云然。"
                },
                {
                    "paragraph": "维子之故，使我不能餐兮。",
                    "zhushu": "忧惧不遑餐也。䬸，七丹反。"
                },
                {
                    "paragraph": "彼狡童兮，不与我食兮。",
                    "zhushu": "下与贤人共食禄。"
                },
                {
                    "paragraph": "维子之故，使我不能息兮。",
                    "zhushu": "忧不能息也。",
                    "type": 2
                },
                {
                    "paragraph": "狡童二章，章四句。",
                    "zhushu": "",
                    "type": 2
                },
                {
                    "paragraph": "褰裳思见正也。狂童恣行，国人思大国之正己也。",
                    "zhushu": "狂童恣行，谓突与忽争国，更出更入，而无大国正之。褰，起连反，本或作骞，非。说文云：褰，袴也。恣，资利反。行，下孟反，注下同。更音庚。"
                },
                {
                    "paragraph": "子惠思我，褰裳涉溱。",
                    "zhushu": "惠，爱也。溱，水名也。笺云：子者，斥大国之正卿。子若爱而思我，我国有突篡国之事，而可征而正之，我则揭衣渡溱水，往告难也。秦，侧巾反。篡，初患反。揭，欺例反，又起列反。难，乃旦反。"
                },
                {
                    "paragraph": "子不我思，岂无他人。",
                    "zhushu": "笺云：言他人者，先郷齐、晋、宋、卫，后之荆楚。郷，香亮反，本亦作向。"
                },
                {
                    "paragraph": "狂童之狂也且。",
                    "zhushu": "狂行，童昏所化也。笺云：狂童之人日为狂行，故使我言此也。且，子余反。下同。"
                },
                {
                    "paragraph": "子惠思我，褰裳涉洧。",
                    "zhushu": "洧，水名也。洧，于轨反。"
                },
                {
                    "paragraph": "子不我思，岂无他士。",
                    "zhushu": "士，事也。笺云：他士，犹他人也。大国之卿，当天子之上士。"
                },
                {
                    "paragraph": "狂童之狂也且。",
                    "zhushu": "",
                    "type": 2
                },
                {
                    "paragraph": "褰裳二章，章五句。",
                    "zhushu": "",
                    "type": 2
                },
                {
                    "paragraph": "丰刺乱也。昏姻之道缺。阳倡而阴不和，男行而女不随。",
                    "zhushu": "昏姻之道，谓嫁取之礼。丰，芳凶反，面貌豊满也，方言作妦。缺，丘悦反。倡，昌亮反。和，胡卧反。"
                },
                {
                    "paragraph": "子之丰兮，俟我乎巷兮，",
                    "zhushu": "丰，丰满也。巷，门外也。笺云：子谓亲迎者。我，我将嫁者。有亲迎我者，面貌丰丰然丰满，善人也，出门而待我于巷中。迎，鱼敬反，下亲迎同。"
                },
                {
                    "paragraph": "悔予不送兮。",
                    "zhushu": "时有违而不至者。笺云：悔乎！我不送是子而去也。时不送则为异人之色，后不得耦而思之。为，于伪反。"
                },
                {
                    "paragraph": "子之昌兮，俟我乎堂兮，",
                    "zhushu": "昌，盛壮貌。笺云：堂当为枨。枨，门梱上木近边者。○堂，毛如字，郑改作枨，直庚反。梱，夲亦作阃，若本反。近，附近之近。"
                },
                {
                    "paragraph": "悔予不将兮。",
                    "zhushu": "将，行也。笺云：将亦送也。"
                },
                {
                    "paragraph": "衣锦褧衣，裳锦褧裳。",
                    "zhushu": "衣锦褧裳，嫁者之服。笺云：褧，禅也。盖以禅縠为之。中衣，裳用锦，而上加禅縠焉，为其文之大著也。庶人之妻嫁服也。士妻纣衣纁袡。○衣，如字，或一音于既反，下章放此。褧，苦逈反，下如字。襌音丹。縠，户木反。为其，于伪反。大音泰，旧敕贺反。纣，侧基反，本或作纯，又作缁，并同。纁，许云反。袡，如塩反。"
                },
                {
                    "paragraph": "叔兮伯兮，驾予与行。",
                    "zhushu": "叔、伯，迎已者。笺云：言此者，以前之悔，今则叔也、伯也来迎已者，从之，志又易也。易，以豉反。"
                },
                {
                    "paragraph": "裳锦褧裳，衣锦褧衣。叔兮伯兮，驾予与归。",
                    "zhushu": "",
                    "type": 2
                },
                {
                    "paragraph": "丰四章，二章章三句，二章章四句。",
                    "zhushu": "",
                    "type": 2
                },
                {
                    "paragraph": "东门之墠刺乱也。男女有不待礼而相奔者也。",
                    "zhushu": "墠音善，字亦作坛。此序旧无注，而崔集注本有。郑注云：时乱，故不得待礼而行。"
                },
                {
                    "paragraph": "东门之墠，茹藘在阪，",
                    "zhushu": "东门，城东门也。墠，除地町町者，茹藘，茅搜也。男女之际，近而易，则如东门之墠；远而难，则如茹藘在阪。笺云：城东门之外有墠，墠边有阪，茅搜生焉。茅搜之为难浅矣，易越而出。此女欲奔男之辞。茹音如。藘，力于反。茹藘、茅搜，蒨草也，后篇同。阪音反，又符板反。町，吐鼎反，又徒冷反。茅，貌交反，又音妹。搜，所留反。难，乃旦反。易，以豉反，下同。"
                },
                {
                    "paragraph": "其室则迩，其人甚远。",
                    "zhushu": "迹，近也。得礼则近，不得礼则远。笺云：其室则近，谓所欲奔男之家，望其来迎已而不来，则为远。"
                },
                {
                    "paragraph": "东门之栗，有践家室。",
                    "zhushu": "栗，行上栗也。践，浅也。笺云：栗而在浅家室之内，言易切取。栗，人所啖食而甘嗜，故女以自喻也。○行上，并如字。行，道也。左传云：斩行栗。啖，徒覧反，夲又作啖，亦作噉，并同。嗜，常志反。"
                },
                {
                    "paragraph": "岂不尔思？子不我即。",
                    "zhushu": "即，就也。笺云：我岂不思望女乎？女不就迎我而俱去耳。",
                    "type": 2
                },
                {
                    "paragraph": "东门之墠二章，章四句。",
                    "zhushu": "",
                    "type": 2
                },
                {
                    "paragraph": "风雨思君子也。乱世则思君子不改其度焉。",
                    "zhushu": ""
                },
                {
                    "paragraph": "风雨凄凄，鸡鸣喈喈。",
                    "zhushu": "兴也。风且雨，凄凄然。鸡犹守时而鸣，喈喈然。笺云：兴者，喻君子虽居乱世，不変改其节度。妻，七西反。喈音皆。"
                },
                {
                    "paragraph": "既见君子，云胡不夷？",
                    "zhushu": "胡，何。夷，说也。笺云：思而见之，云何而心不说。说音悦，下同。"
                },
                {
                    "paragraph": "风雨潇潇，鸡鸣胶胶。",
                    "zhushu": "潇潇，暴疾也。胶胶，犹喈喈也。潇音萧。胶音交。"
                },
                {
                    "paragraph": "既见君子，云胡不瘳？",
                    "zhushu": "瘳，愈也。瘳，敕留反。"
                },
                {
                    "paragraph": "风雨如晦，鸡鸣不已。",
                    "zhushu": "晦，昏也。笺云：已，止也。鸡不为如晦而止不鸣。为，于伪反。"
                },
                {
                    "paragraph": "既见君子，云胡不喜？",
                    "zhushu": "",
                    "type": 2
                },
                {
                    "paragraph": "风雨三章，章四句。",
                    "zhushu": "",
                    "type": 2
                },
                {
                    "paragraph": "子衿刺学校废也。乱世则学校不修焉。",
                    "zhushu": "郑国谓学为校，言可以校正道艺。衿音今，领也，亦作襟，徐音琴。世乱，夲或以世字在下者，误。校，胡孝反，注及下同。郑国谓学为校，左传云：郑人游于郷校是也。公孙弘云：夏曰校。沈音教。校音教。"
                },
                {
                    "paragraph": "青青子衿，悠悠我心。",
                    "zhushu": "青衿，青领也，学子之所服。笺云：学子而俱在学校之中，已留彼去，故随而思之耳。礼，父母在，衣纯以青。青如字。学子以青为衣领缘衿也。或作菁，音，非。纯，章允反，又之闰反。"
                },
                {
                    "paragraph": "纵我不往，子宁不嗣音？",
                    "zhushu": "嗣，习也。古者教以诗乐，诵之歌之，弦之舞之。笺云：嗣，续也。女曽不传声问我以恩，责其忘己。嗣如字，韩诗作诒。诒，寄也。曽不寄问也。传，直专反。"
                },
                {
                    "paragraph": "青青子佩，悠悠我思。",
                    "zhushu": "佩，佩玉也。士佩瓀珉而青组绶。瓀，夲又作碝，如兖反。珉，亡巾反。组音祖。绶音受。"
                },
                {
                    "paragraph": "纵我不往，子宁不来？",
                    "zhushu": "不来者，言不一来也。"
                },
                {
                    "paragraph": "挑兮达兮，在城阙兮。",
                    "zhushu": "挑达，往来相见貌。乘城而见阙。笺云：国乱，人废学业，但好登髙见于城阙，以候望为乐。挑，他羔反，又敕雕反，说文作𠬢。达，他末反，说文云：达，不相遇也。好，呼报反。乐音洛。"
                },
                {
                    "paragraph": "一日不见，如三月兮。",
                    "zhushu": "言礼乐不可一日而废。笺云：君子之学，以文会友，以友辅仁。独学而无友，则孤陋而寡闻，故思之甚。",
                    "type": 2
                },
                {
                    "paragraph": "子衿三章，章四句。",
                    "zhushu": "",
                    "type": 2
                },
                {
                    "paragraph": "扬之水闵无臣也。君子闵忽之无忠臣良士，终以死亡，而作是诗也。",
                    "zhushu": ""
                },
                {
                    "paragraph": "扬之水，不流束楚。",
                    "zhushu": "扬，激扬也。激扬之水，可谓不能流漂束楚乎？笺云：激扬之水，喻忽政教乱促，不流束楚，言其政不行于臣下。漂，四妙反。"
                },
                {
                    "paragraph": "终鲜兄弟，维予与女。",
                    "zhushu": "笺云：鲜，寡也。忽兄弟争国，亲戚相疑，后竟寡于兄弟之恩，独我与女有耳。作此诗者，同姓臣也。鲜，息浅反，注下同。"
                },
                {
                    "paragraph": "无信人之言，人实廷女。",
                    "zhushu": "廷，诳也。廷，求往反，徐又居望反。诳，九况反。"
                },
                {
                    "paragraph": "扬之水，不流束薪，终鲜兄弟，维予二人。",
                    "zhushu": "二人同心也。笺云：二人者，我身与女忽。"
                },
                {
                    "paragraph": "无信人之言，人实不信。",
                    "zhushu": "",
                    "type": 2
                },
                {
                    "paragraph": "杨之水二章，章六句。",
                    "zhushu": "",
                    "type": 2
                },
                {
                    "paragraph": "出其东门闵乱也。公子五争，兵革不息，男女相弃，民人思保其室家焉。",
                    "zhushu": "公子五争者，突再也，忽、子亹、子仪各一也。○争，争斗之争。亹，亡匪反，又音尾，庄公子。"
                },
                {
                    "paragraph": "出其东门，有女如云。",
                    "zhushu": "如云，众多也。笺云：有女，谓诸见弃者也。如云者，如云从风，东西南北，心无有定。"
                },
                {
                    "paragraph": "虽则如云，匪我思存。",
                    "zhushu": "思不存乎相救急。笺云：匪，非也。此如云者，皆非我思所存也。思如字，注及下皆同。毛如字，郑息嗣反。"
                },
                {
                    "paragraph": "缟衣綦巾，聊乐我员。",
                    "zhushu": "缟衣，白色，男服也。綦巾，苍艾色，女服也。愿室家得相乐。笺云：缟衣綦巾，所为作者之妻服也。时亦弃之，迫兵革之难，不能相畜，心不忍绝，故言且留乐我员。此思保其室家，穷困不得有其妻，而以衣巾言之，恩不忍斥之。綦，綦文也。缟，古老反，又古报反。綦，巨基反。乐音洛，注并同，一音岳，或云：笺留乐又音岳。员音云，夲亦作云，韩诗作块。块，神也。为，于伪反。难，乃旦反。"
                },
                {
                    "paragraph": "出其闉阇，有女如荼。",
                    "zhushu": "闉，曲城也。阇，城台也。荼，英荼也。言皆丧服也。笺云：阇读当如彼都人士之都，谓国外曲城之中市里也。荼，茅秀，物之轻者，飞行无常。闉音因。阇，郑音都，城台也。孙炎云：积土如水渚，所以望气祥也。徐止奢反，又音蛇。荼音徒。秀，本或作莠，音同。刘昌宗周礼作莠，音酉。"
                },
                {
                    "paragraph": "虽则如荼，匪我思且。",
                    "zhushu": "笺云：匪我思且，犹非我思存也。且音徂，旧子徐反。"
                },
                {
                    "paragraph": "缟衣茹藘，聊可与娱。",
                    "zhushu": "茹藘，茅搜之染女服也。娱，乐也。笺云：茅搜，染巾也。聊可与娱，且可留与我为乐。心欲留之言也。娱，夲亦作虞。",
                    "type": 2
                },
                {
                    "paragraph": "出其东门二章，章六句。",
                    "zhushu": "",
                    "type": 2
                },
                {
                    "paragraph": "野有蔓草思遇时也。君之泽不下流，民穷于蔓草。男女失时，思不期而会焉。",
                    "zhushu": "不期而会，谓不相与期而自俱会。蔓音万。"
                },
                {
                    "paragraph": "野有蔓草，零露漙兮。",
                    "zhushu": "兴也。野，四郊之外。蔓，延也。漙漙然，盛多也。笺云：零，落也。蔓草而有露，谓仲春之时，草始生，霜为露也。周礼：仲春之月，令会男女之无夫家者。漙，夲亦作团，徒端反。"
                },
                {
                    "paragraph": "有羙一人，清扬婉兮。邂逅相遇，适我愿兮。",
                    "zhushu": "清扬，眉目之间婉然美也。邂逅，不期而会，适其时愿。婉，于阮反。邂，户懈反。逅，胡豆反。"
                },
                {
                    "paragraph": "野有蔓草，零露瀼瀼。",
                    "zhushu": "瀼瀼，盛貌。瀼，如羊反，徐又乃刚反。"
                },
                {
                    "paragraph": "有羙一人，婉如清扬。邂逅相遇，与子皆臧。",
                    "zhushu": "臧，善也。",
                    "type": 2
                },
                {
                    "paragraph": "野有蔓草二章，章六句。",
                    "zhushu": "",
                    "type": 2
                },
                {
                    "paragraph": "溱洧刺乱也。兵革不息，男女相弃。淫风大行，莫之能救焉。",
                    "zhushu": "救犹止也。乱者，士与女合会溱、洧之上。溱，侧巾反。洧，于轨反。郑国之二水名。说文溱作潧，云：潧水出郑，溱水出桂阳也。"
                },
                {
                    "paragraph": "溱与洧，方涣涣兮。",
                    "zhushu": "溱洧，郑两水名。涣涣，春水盛也。笺云：仲春之时，水以释，水则涣涣然。涣，呼乱反，韩诗作洹，洹音丸，说文作泛。泛音父弓反。"
                },
                {
                    "paragraph": "士与女，方秉蕳兮。",
                    "zhushu": "蕳，兰也。男女相弃，各无匹耦，感春气并出，托来芬香之草，而为淫泆之行。蕳，古颜反。兰，香也，字从艸。韩诗云：莲也。若作竹下，是简策之字耳。泆音逸。行，下孟反。"
                },
                {
                    "paragraph": "女曰观乎，士曰既且。",
                    "zhushu": "笺云：女曰观乎！欲与士观于宽间之处。既，已也。士曰：已观矣，来从之也。且音徂，往也，徐子余反，下章放此。间音闲。処，昌虑反。"
                },
                {
                    "paragraph": "且往观乎，洧之外，洵訏且乐。",
                    "zhushu": "訏，大也。笺云：洵，信也。女情急，故劝男，使往观于洧之外。言其土地信宽大又乐也，于是男则往也。洵，息旬反，韩诗作侚。訏，况于反，韩诗作旴。乐音洛，注下同。"
                },
                {
                    "paragraph": "维士与女，伊其相谑，赠之以勺药。",
                    "zhushu": "勺药，香草。笺云：伊，因也。士与女往观，因相与戏谑，行夫妇之事。其别则送女以勺药，结恩情也。勺，时灼反。勺药，韩诗云：离草也。言将离别，赠此草也。"
                },
                {
                    "paragraph": "溱与洧，浏其清矣。",
                    "zhushu": "浏，深貌。浏音留。说文：流清也，力九反。"
                },
                {
                    "paragraph": "士与女，殷其盈矣。",
                    "zhushu": "殷，众也。"
                },
                {
                    "paragraph": "女曰观乎，士曰既且。且往观乎，洧之外，洵訏且乐。维士与女，伊其相谑，赠之以勺药。",
                    "zhushu": "笺云：将，大也。",
                    "type": 2
                },
                {
                    "paragraph": "溱洧二章，章十二句。",
                    "zhushu": "",
                    "type": 2
                },
                {
                    "paragraph": "郑国二十一篇，五十三章，二百八十三句。",
                    "zhushu": ""
                }
            ]
        },
        {
            "name": "国风齐鸡鸣诂训传第八",
            "paragraphs": [
                {
                    "paragraph": "齐鸡鸣诂训传第八",
                    "zhushu": "齐者，太师吕望所封之国也。其地少昊爽鸠氏之墟，在禹贡青州岱岭之阴，潍、淄之野，都营丘之侧。礼记云太公封于营丘是也。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "鸡鸣思贤妃也。哀公荒淫怠慢，故陈贤妃贞女夙夜警戒相成之道焉。",
                    "zhushu": "妃，芳菲反。慢，武谏反。警，居领反，本又作敬，音同。"
                },
                {
                    "paragraph": "鸡既鸣矣，朝既盈矣，",
                    "zhushu": "鸡鸣而夫人作，朝盈而君作。笺云：鸡鸣、朝盈，夫人也，君也可以起之常礼。朝，直遥反，注下皆同。"
                },
                {
                    "paragraph": "匪鸡则鸣，苍蝇之声。",
                    "zhushu": "苍蝇之声，有似远鸡之鸣。笺云：夫人以蝇声为鸡鸣，则起早于常礼。敬也。蝇，余仍反。"
                },
                {
                    "paragraph": "东方明矣，朝既昌矣，",
                    "zhushu": "东方明，则夫人纚笄而朝。朝已昌盛，则君听朝。笺云：东方明，朝既昌，亦夫人也，君也可以朝之常礼，君日出而视明。纚，色蟹反，何霜绮反。"
                },
                {
                    "paragraph": "匪东方则明，月出之光。",
                    "zhushu": "见月出之光，以为东方明。笺云：夫人以月光为东方明，则朝亦敬也。"
                },
                {
                    "paragraph": "虫飞薨薨，甘与子同梦。",
                    "zhushu": "古之夫人配其君子，亦不忘其敬。笺云：虫飞薨薨，东方且明之时，我犹乐与子卧而同梦。言亲爱之无已。薨，呼弘反。配，本亦作妃，音配。乐音岳，又五教反。"
                },
                {
                    "paragraph": "会且归矣，无庶予子憎。",
                    "zhushu": "会，会于朝。卿大夫朝会于君朝听政，夕归治其家事。无庶予子憎，无见恶于夫人。笺云：庶，众也。虫飞薨薨，所以当起者，卿大夫朝者且罢归故也。无使众臣以我故憎恶于子，戒之也。且，七野反，沈子余反。卿大夫朝会，此朝如字，音张遥反。恶，乌路反，下同。夫人，夫音符，或依字读者，非。",
                    "type": 2
                },
                {
                    "paragraph": "鸡鸣三章，章四句。",
                    "zhushu": "",
                    "type": 2
                },
                {
                    "paragraph": "还刺荒也。哀公好田猎，从禽兽而无厌。国人化之，遂成风俗，习于田猎谓之贤，闲于驰逐谓之好焉。",
                    "zhushu": "荒，谓政事废乱。还音旋，便捷貌，韩诗作嫙。嫙，好貌。好，呼报反。厌，于艳反，又于占反，夲或作餍，音同，止也。好焉，好，蒿缟反。"
                },
                {
                    "paragraph": "子之还兮，遭我乎峱之间兮。",
                    "zhushu": "还，便捷之貌。峱，山名。笺云：子也，我也，皆士大夫也，俱出田猎而相遭也。峱，乃刀反。说文云：峱山在齐。崔集注本作嶩。便捷，夲亦作便旋。"
                },
                {
                    "paragraph": "并驱从两肩兮，揖我谓我儇兮。",
                    "zhushu": "从，逐也。兽三岁曰肩。儇，利也。笺云：并，并也。子也，我也，并驱而逐二兽，子则揖耦我，谓我儇。誉之也。誉之者，以报前言还也。驱，夲亦作駈，曲具反，注下同。肩如字，说文云：三岁豕，肩相及者。夲亦作豜，又音牵。揖，一入反。儇，许全反，韩诗作婘。婘音权，好貌。并，步顶反，下文同。誉音余，下同。"
                },
                {
                    "paragraph": "子之茂兮，遭我乎峱之道兮。",
                    "zhushu": "茂，美也。"
                },
                {
                    "paragraph": "并驱从两牡兮，揖我谓我好兮。",
                    "zhushu": "笺云：誉之言好者，以报前言茂也。牡，茂后反。"
                },
                {
                    "paragraph": "子之昌兮，遭我乎峱之阳兮。",
                    "zhushu": "昌，盛也。笺云：昌，佼反貌。佼，古卯反，夲又作姣。"
                },
                {
                    "paragraph": "并驱从两狼兮，揖我谓我臧兮。",
                    "zhushu": "狼，兽名。臧，善也。",
                    "type": 2
                },
                {
                    "paragraph": "还三章，章四句。",
                    "zhushu": "",
                    "type": 2
                },
                {
                    "paragraph": "著刺时也。时不亲迎也。",
                    "zhushu": "时不亲迎，故陈亲迎之礼以刺之。著，直居反，又直据反，又音伫，诗内协句宜音直据反。迎，鱼敬反，注同。"
                },
                {
                    "paragraph": "俟我于著乎而，充耳以素乎而，",
                    "zhushu": "俟，待也。门屏之间曰著。素，𧰼瑱。笺云：我，嫁者自谓也。待我于著，谓从君子而出，至于著，君子揖之时也。我视君子则以素为充耳。谓所以县瑱者，或名为紞，织之，人君五色，臣则三色而已。此言素者，目所先见而云。瑱，吐遍反。县音玄，下同。紞，都覧反。"
                },
                {
                    "paragraph": "尚之以琼华乎而。",
                    "zhushu": "琼华，美石，士之服也。笺云：尚犹饰也。饰之以琼华者，谓县紞之未，所谓瑱也。人君以玉为之。琼华，石色似琼也。"
                },
                {
                    "paragraph": "俟我于庭乎而，充耳以青乎而，",
                    "zhushu": "青，青王。笺云：待我于庭，谓揖我于庭时。青，紞之青。"
                },
                {
                    "paragraph": "尚之以琼莹乎而。",
                    "zhushu": "琼莹，石似玉，卿大夫之服也。笺云：石色似琼似莹也。莹音荣，又音营。"
                },
                {
                    "paragraph": "俟我于堂乎而，充耳以黄乎而，",
                    "zhushu": "黄，黄玉。笺云：黄，紞之黄。"
                },
                {
                    "paragraph": "尚之以琼英乎而。",
                    "zhushu": "琼英，美石以玉者，人君之服也。笺云：琼英犹琼华也。",
                    "type": 2
                },
                {
                    "paragraph": "著三章，章三句。",
                    "zhushu": "",
                    "type": 2
                },
                {
                    "paragraph": "东方之日刺衰也。君臣失道，男女淫奔，不能以礼化也。",
                    "zhushu": "衰，色追反。夲或作刺襄公，非也。南山已下，始是襄公之诗。"
                },
                {
                    "paragraph": "东方之日兮，彼姝者子，在我室兮。",
                    "zhushu": "与也。日出东方，人君明盛，无不照察也。姝者，初昏之貌。笺云：言东方之日者，愬之乎耳。有姝姝美好之子，来在我室，欲与我为室家，我无如之何也。日在东方，其明未融。兴者，喻君不明。妹，赤朱反。"
                },
                {
                    "paragraph": "在我室兮，履我即兮。",
                    "zhushu": "履，礼也。笺云：即，就也。在我室者，以礼来，我则就之，与之去也。言今者之子不以礼来也。"
                },
                {
                    "paragraph": "东方之月兮，彼姝者子，在我闼兮。",
                    "zhushu": "月盛于东方，君明于上，若日也。臣察于下，若月也。闼，门内也。笺云：月以兴臣，月在东方，亦言不明。闼，他达反，韩诗云：门屏之间曰闼。"
                },
                {
                    "paragraph": "在我闼兮，履我发兮。",
                    "zhushu": "发，行也。笺云：以礼来，则我行而与之去。",
                    "type": 2
                },
                {
                    "paragraph": "东方之日二章，章五句。",
                    "zhushu": "",
                    "type": 2
                },
                {
                    "paragraph": "东方未明刺无节也。朝廷兴居无节，号令不时，挈壶氏不能掌其职焉。",
                    "zhushu": "号令，犹召呼也。挈壶氏，掌漏刻者。朝，直遥反，注皆同。挈，苦结反，又音结。壶，音胡。"
                },
                {
                    "paragraph": "东方未明，颠倒衣裳。",
                    "zhushu": "上曰衣，下曰裳。笺云：挈壶氏失漏刻之节，东方未明而以为明，故群臣促遽，颠倒衣裳。群臣之朝，别色始入。倒，都老反。遽，其虑反。别，彼列反。"
                },
                {
                    "paragraph": "颠之倒之，自公召之。",
                    "zhushu": "笺云：自，从也。群臣颠倒衣裳而朝，人又从君所来而召之。漏刻失节，君又早兴。"
                },
                {
                    "paragraph": "东兮未晞，颠倒裳衣。",
                    "zhushu": "晞，明之始升。脪音希。"
                },
                {
                    "paragraph": "倒之颠之，自公令之。",
                    "zhushu": "令，告也。令，力证反。"
                },
                {
                    "paragraph": "折柳樊圃，狂夫瞿瞿。",
                    "zhushu": "柳，柔脆之木。樊，藩也。圃，菜园也。折柳以为藩园，无益于禁矣。瞿瞿，无守之貌。古者有挈壶氏，以水火分日夜，以告时于朝。笺云：柳木之不可以为藩，犹是狂夫不任挈壶氏之事。折，之舌反，注同。圃音布，又音补。瞿，俱具反。脆，七岁反。藩，方元反，夲又作蕃。"
                },
                {
                    "paragraph": "不能辰夜，不夙别莫。",
                    "zhushu": "辰，时。夙，早。莫，晚也。笺云：此言不任其事者，恒失节数也。任音壬，下同。莫音暮。",
                    "type": 2
                },
                {
                    "paragraph": "东方未明三章，章四句。",
                    "zhushu": "",
                    "type": 2
                },
                {
                    "paragraph": "南山刺襄公也。鸟兽之行，淫乎其妹，大夫遇是恶，作诗而去之。",
                    "zhushu": "襄公之妹，鲁桓公夫人文姜也。襄公素与淫通，及嫁，公谪之。公与夫人如齐，夫人愬之襄公，襄公使公子彭生乘公而搤杀之。夫人久留于齐，庄公即位后乃来，犹复会齐侯于禚，于祝丘，又如齐师。齐大夫见襄公行恶如是，作诗以刺之。又非鲁桓公不能禁制夫人而去之。谪，直革反，责也，又张革反。彭生乘，绳证反，一夲作彭生乘公，乘则依字读。搤，于革反，说文云：捉也。公羊传云：拉公干而杀之，沈又乌诣反。拉，郎答反。复，扶又反，下皆同。禚音灼，地名。行，下孟反，下之行皆同。"
                },
                {
                    "paragraph": "南山崔崔，雄狐绥绥。",
                    "zhushu": "兴也。南山，齐南山也。崔崔，髙大也。国君尊严，如南山崔崔然。雄狐相随，绥绥然无别，失阴阳之匹。笺云：雄狐行求匹耦于南山之上，形貌绥绥然。兴者，喻襄公居人君之尊，而为淫泆之行，其威仪可耻恶如狐。崔，子虽反，又音佳，别彼反。泆音逸，下同。恶，乌路反，又如字。"
                },
                {
                    "paragraph": "鲁道有荡，齐子由归。",
                    "zhushu": "荡，平易也。齐子，文姜也。笺云：妇人谓嫁曰归。言文姜既以礼从此道嫁于鲁侯也。荡，徒党反，徐敕党反。易，以豉反。"
                },
                {
                    "paragraph": "既曰归止，曷又怀止？",
                    "zhushu": "怀，思也。笺云：怀，来也。言文姜既曰嫁于鲁侯矣，何复来为乎？非其来也。"
                },
                {
                    "paragraph": "葛屦五两，冠緌双止。",
                    "zhushu": "葛屦，服之贱者。冠緌，服之尊者。笺云：葛屦五两，喻文姜与姪娣及传姆同处。冠緌，喻襄公也。五人为奇，而襄公往从而双之。冠屦不宜同处，犹襄公、文姜不宜为夫妇之道。屦，九具反。两，王肃如字，沈音亮。緌，如谁反。傅音付。姆音茂。処，昌虑反，下同。奇，居宜反。"
                },
                {
                    "paragraph": "鲁道有荡，齐子庸止。",
                    "zhushu": "庸，用也。"
                },
                {
                    "paragraph": "既曰庸止，曷又从止？",
                    "zhushu": "笺云：此言文姜既用此道嫁于鲁侯，襄公何复送而从之，为淫泆之行。"
                },
                {
                    "paragraph": "艺麻如之何？衡从其𠭇。",
                    "zhushu": "艺，树也。衡猎之，从猎之，种之，然后得麻。笺云：树麻者，必先耕治其田，然后树之。以言人君取妻，必先议于父母。艺，鱼世反，夲或作艺，技艺字耳。衡音横，注同，亦作横字，又一音如字。衡即训为横。韩诗云：东西耕曰横。从，足容反，注同。韩诗作由，云：南北耕曰由。"
                },
                {
                    "paragraph": "取妻如之何？必告父母。",
                    "zhushu": "必告父母庙。笺云：取妻之礼，议于生者，上于死者，此之谓告。取，七喻反，注下皆同。"
                },
                {
                    "paragraph": "既曰告止，曷又鞠止？",
                    "zhushu": "鞠，穷也。笺云：鞠，盈也。鲁侯女既告父母而取，何复盈从令至于齐乎？又非鲁桓。鞠，居六反。令，力呈反，下同。"
                },
                {
                    "paragraph": "析薪如之何？匪斧不克。",
                    "zhushu": "克，能也。笺云：此言析薪必待斧乃能也。析，星历反。"
                },
                {
                    "paragraph": "取妻如之何？匪媒不得。",
                    "zhushu": "笺云：此言取妻必待媒乃得也。"
                },
                {
                    "paragraph": "既曰得止，曷又极止？",
                    "zhushu": "极，至也。笺云：女既以媒得之矣，何不禁制，而恣极其邪意，令至齐乎？又非鲁桓。邪，似嗟反。",
                    "type": 2
                },
                {
                    "paragraph": "南山四章，章六句。",
                    "zhushu": "",
                    "type": 2
                },
                {
                    "paragraph": "甫田大夫刺襄公也。无礼义而求大功，不修德而求诸侯，志大心劳，所以求者非其道也。",
                    "zhushu": ""
                },
                {
                    "paragraph": "无田甫田，维莠骄骄。",
                    "zhushu": "兴也。甫，大也。大田过度，而无人功，终不能获。笺云：兴者，喻人君欲立功致治，必勤身修德，积小以成髙大。无田音佃，下同。莠，羊九反。治，直吏反。"
                },
                {
                    "paragraph": "无思远人，劳心忉忉。",
                    "zhushu": "忉忉，忧劳也。笺云：言无德而求诸侯，徒劳其心忉忉耳。忉音刀。"
                },
                {
                    "paragraph": "无田甫田，维莠桀桀。",
                    "zhushu": "桀桀犹骄骄也。桀，居竭反，徐又居谒反。"
                },
                {
                    "paragraph": "无思远人，劳心怛怛。",
                    "zhushu": "怛怛犹忉忉也。怛，且未反。"
                },
                {
                    "paragraph": "婉兮娈兮，总角丱兮。未几见兮，突而弁兮。",
                    "zhushu": "婉娈，少好貌。总角，聚两髦也。丱，幼稚也。弁，冠也。笺云：人君内善其身，外修其德，居无几何，可以立功。犹是婉娈之童子，少自修饰，丱然而稚，见之无几何，突耳如冠，为成人也。婉，于阮反。娈，力转反。总，夲又作摠，子孔反。丱，古患反。几，居岂反，注同。见兮，一夲作见之。突，吐活反，注同。方言云：凡卒相见谓之突，吐讷反。弁，皮眷反。髦音毛。少，诗照反。",
                    "type": 2
                },
                {
                    "paragraph": "甫田三章，章四句。",
                    "zhushu": "",
                    "type": 2
                },
                {
                    "paragraph": "卢令刺荒也。襄公好田猎毕弋，而不修民事，百姓苦之，故陈古以风焉。",
                    "zhushu": "毕，噣也。弋，缴射也。令音零，下同。好，呼报反。风，福凤反。噣，直角反，夲亦作浊。毕，星名。何音犊。缴音灼。"
                },
                {
                    "paragraph": "卢令令，其人美且仁。",
                    "zhushu": "卢，田大。令令，缨环声。言人君能有美德，尽其仁爱，百姓欣而奉之，爱而乐之，顺时游田，与百姓共其乐，同其获，故百姓闻而说之，其声令令然。缨，于盈反，又于政反。乐音洛，下同。说音悦。"
                },
                {
                    "paragraph": "卢重环，",
                    "zhushu": "重环，子母环也。重，直龙反，下同。"
                },
                {
                    "paragraph": "其人羙且鬈。",
                    "zhushu": "鬈，好貌。笺云：鬈读当为权。权，勇壮也。鬈音权。说文云：发好貌。"
                },
                {
                    "paragraph": "卢重镅，",
                    "zhushu": "镅，一环贯二也。镅音梅。"
                },
                {
                    "paragraph": "其人美且偲。",
                    "zhushu": "偲，才也。笺云：才，多才也。偲，七才反，说文云：强也。",
                    "type": 2
                },
                {
                    "paragraph": "卢令三章，章二句。",
                    "zhushu": "",
                    "type": 2
                },
                {
                    "paragraph": "敝笱刺文姜也。齐人恶鲁桓公微弱，不能防闲文姜，使至淫乱，为二国患焉。",
                    "zhushu": "敝，婢世反，徐扶灭反，夲又作弊，败也。笱，古口反，取鱼器也。恶，乌路反。"
                },
                {
                    "paragraph": "敝笱在梁，其鱼鲂鳏。",
                    "zhushu": "兴也。鳏，大鱼。笺云：鳏，鱼子也。鲂也，鳏也，鱼之易制者，然而敝败之笱不能制。兴者，喻鲁栢微弱，不能防闲文姜，终其初时之婉顺。纺音房。鳏，毛古顽反，郑古魂反。易，以豉反。"
                },
                {
                    "paragraph": "齐子归止，其从如云。",
                    "zhushu": "如云，言盛也。笺云：其从，姪娣之属。言文姜初嫁于鲁桓之时，其从者之心意如云然。云之行，顺风耳。后知鲁桓微弱，文姜遂淫恣，从者亦随之为恶。从，才用反，注下皆同。"
                },
                {
                    "paragraph": "敝笱在梁，其鱼鲂鱮。",
                    "zhushu": "鲂鱮，大鱼。笺云：鱮似鲂而弱鳞。鱮，才吕反，广雅云：鲢也，音连。"
                },
                {
                    "paragraph": "齐子归止，其从如雨。",
                    "zhushu": "如雨，言多也。笺云：如雨，言无常。天下之则下，天不下则止。以言姪娣之善恶，亦文妻所使止。"
                },
                {
                    "paragraph": "敝笱在梁，其鱼唯唯。",
                    "zhushu": "唯唯，出入不制。笺云：唯唯，行相随顺之貌。唯，维癸反，沈养水反，韩诗作遗遗，言不能制也。"
                },
                {
                    "paragraph": "齐子归止，其从如水。",
                    "zhushu": "水喻众也。笺云：水之性可停可行，亦言姪娣之善恶在文姜也。",
                    "type": 2
                },
                {
                    "paragraph": "敝笱三章，章四句。",
                    "zhushu": "",
                    "type": 2
                },
                {
                    "paragraph": "载驱齐人刺襄公也。无礼义故，盛其车服，疾驱于通道大都，与文姜淫，播其恶于万民焉。",
                    "zhushu": "故犹端也。驱，欺具反，又如字，下皆同，夲亦作駈。播，波佐反。"
                },
                {
                    "paragraph": "载驱薄薄，簟茀朱鞹。",
                    "zhushu": "薄薄，疾驱声也。簟，方文席也。车之敝曰茀。诸侯之路车，有朱革之质而羽饰。笺云：此车，襄公乃乘焉而来与文姜会也。薄，普各反，徐扶各反。茀音弗。鞹，苦郭反。"
                },
                {
                    "paragraph": "鲁道有荡，齐子发夕。",
                    "zhushu": "发夕，自夕发至且。笺云：襄公既无礼义，乃疾驱其乘车以入鲁竟。鲁之道路平易，文姜发夕由之往会焉。曽无惭耻之色。○发夕，韩诗云：发，旦也。乘，绳证反，或音绳。竟音境，夲亦作境。易，夷豉反，下乐易同。"
                },
                {
                    "paragraph": "四骊济济，垂辔濔濔。",
                    "zhushu": "四骊，言物色盛也。济济，美貌。垂辔，辔之垂者。濔濔，众也。笺云：此又刺襄公乘是四骊而来，徒为淫乱之行。骊，力驰反。济，子礼反，注同。濔，夲亦作尔，同，乃礼反，注同。徒为，一夲作从，两通。行，下孟反。"
                },
                {
                    "paragraph": "鲁道有荡，齐子岂弟。",
                    "zhushu": "言文姜于是乐易然。笺云：此岂弟犹言发夕也。岂读当为闿。弟，古文尚书以弟为圛。圛，明也。岂，开改反，乐也。弟如字，或音待易反。乐音洛。闿音开。圛音亦。"
                },
                {
                    "paragraph": "汶水汤汤，行人彭彭。",
                    "zhushu": "汤汤，大貌。彭彭，多貌。笺云：汶水之上盖有都焉，襄公与文姜时所会。汶音问。汤，失章反。彭，必旁反。"
                },
                {
                    "paragraph": "鲁道有荡，齐子翶翔。",
                    "zhushu": "翶翔犹彷徉也。彷音旁。徉音羊。"
                },
                {
                    "paragraph": "汶水滔滔，行人儦儦。",
                    "zhushu": "㴞㴞，流貌。儦儦，众貌。㴞，吐刀反。儦，表骄反，说文云：行貌。"
                },
                {
                    "paragraph": "鲁道有荡，齐子游敖。",
                    "zhushu": "",
                    "type": 2
                },
                {
                    "paragraph": "载驱四章，章四句。",
                    "zhushu": "",
                    "type": 2
                },
                {
                    "paragraph": "猗嗟刺鲁庄公也。齐人伤鲁庄公有威仪技艺，然而不能以礼防闲其母，失子之道。人以为齐侯之子焉。",
                    "zhushu": "猗，于宜反，字或作欹。技，其绮反。"
                },
                {
                    "paragraph": "猗嗟昌兮，颀而长兮。",
                    "zhushu": "猗嗟，叹辞。昌，盛也。颀，长貌。笺云：昌，佼好貌。颀音祈。佼，古夘反，夲又作姣。"
                },
                {
                    "paragraph": "抑若扬兮，",
                    "zhushu": "抑，美色。扬，广扬。抑，于力反。"
                },
                {
                    "paragraph": "美目扬兮。",
                    "zhushu": "好目扬眉。"
                },
                {
                    "paragraph": "巧趋跄兮，射则臧兮。",
                    "zhushu": "跄，巧趋貌。笺云：臧，善也。趋，夲又作趁，七湏反，又七遇反。跄，七羊反。"
                },
                {
                    "paragraph": "猗嗟名兮，美目清兮，",
                    "zhushu": "目上为名，目下为清。"
                },
                {
                    "paragraph": "仪既成兮。终日射侯，不出正兮，展我甥兮。",
                    "zhushu": "二尺曰正。外孙曰甥。笺云：成犹备也。正，所以射于侯中者，天子五正，诸侯三正，大夫二正，士一正，外皆居其侯中参分之一焉。展，诚也。姊妹之子曰甥。容貌技艺如此，诚我齐之甥。言诚者，拒时人言齐侯之子。射，食亦反，注所射、毎射同。正音征，注同。画五采曰正。参，七南反，又音三。"
                },
                {
                    "paragraph": "猗嗟娈兮，",
                    "zhushu": "娈，壮好貌。"
                },
                {
                    "paragraph": "清扬婉兮。",
                    "zhushu": "婉，好眉目也。"
                },
                {
                    "paragraph": "舞则选兮，射则贯兮。",
                    "zhushu": "选，齐。贯，中也。笺云：选者，谓於伦等最上。贯，习也。选，雪恋反。贯，毛古乱反，郑古患反。中，张仲反。"
                },
                {
                    "paragraph": "四矢反兮，以御乱兮。",
                    "zhushu": "四矢，乘矢。笺云：反，复也。礼，射三而止，毎射四矢，皆得其故处，此之谓复。射必四矢音，𧰼其能御四方之乱。反，如字，韩诗作变。变，易。御，鱼吕反。乘，绳证反。处，昌虑反。",
                    "type": 2
                },
                {
                    "paragraph": "猗嗟三章，章六句。",
                    "zhushu": "",
                    "type": 2
                },
                {
                    "paragraph": "齐国十一篇，三十四章，百四十三句。",
                    "zhushu": ""
                }
            ]
        },
        {
            "name": "国风魏葛屦诂训传第九",
            "paragraphs": [
                {
                    "paragraph": "魏葛屦诂训传第九",
                    "zhushu": "案：魏世家及左氏传云：姫姓国也。诗谱云：周以封同姓，其地虞舜、夏禹所都之域也。在古冀州雷首之北，析城之西，南枕河曲，北涉汾水。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "葛屦刺𥚹也。魏地陿隘，其民机巧趋利，其君俭啬𥚹急，而无德以将之。",
                    "zhushu": "俭啬而无德，是其所以见侵削。屦，俱具反。𥚹，必浅反，音洽，夲或作狭，依字应作陜。隘，于懈反。巧如字，徐苦孝反。趋，七湏反，徐七喻反。啬音色。"
                },
                {
                    "paragraph": "纠纠葛屦，可以履霜。",
                    "zhushu": "纠纠，犹缭缭也。夏葛屦，冬皮屦。葛屦非所以履霜。笺云：葛屦贱，皮屦贵。魏俗至冬犹谓葛屦可以履霜，利其贱也。纠，吉黝反，沈居酉反。缭音子，沈音辽。"
                },
                {
                    "paragraph": "掺掺女手，可以缝裳。",
                    "zhushu": "掺掺，犹纤纤也。妇人三月庙见，然后执妇功。笺云：女手者，未三月未成为妇。裳，男子之下服，贱，又未可使缝。魏俗使未三月妇缝裳者，利其事也。掺，所衔反，又所咸反，徐又息廉反，说文作㩥，山廉反，云：好手貌。纤，息廉反。见，贤遍反。"
                },
                {
                    "paragraph": "要之襋之，好人服之。",
                    "zhushu": "要，䙅也。襋，领也。好人，好女手之人。笺云：服，整也。䙅也领也在上，好人尚可使整治之，谓属著之。要，于遥反。襋，纪力反。属音烛。著，直畧反。"
                },
                {
                    "paragraph": "好人提提，宛然左辟，佩其象揥。",
                    "zhushu": "提提，安谛也。宛，辟貌。妇至门，夫揖而入，不敢当尊，宛然而左辟。象揥，所以为饰。笺云：妇新至，慎于威仪如是，使之非礼。提，徒兮反。宛，于阮反。辟音避，注同，一音婢亦反。禘，敕帝反。谛音帝。"
                },
                {
                    "paragraph": "维是𥚹心，是以为刺。",
                    "zhushu": "笺云：魏俗所以然者，是君心𥚹急，无德教使之耳，我是以刺也。",
                    "type": 2
                },
                {
                    "paragraph": "葛屦二章，一章六句，一章五句。",
                    "zhushu": "",
                    "type": 2
                },
                {
                    "paragraph": "汾沮洳刺俭也。其君俭以能勤，刺不得礼也。",
                    "zhushu": "汾，扶云反。沮，子预反。洳，如预反。"
                },
                {
                    "paragraph": "彼汾沮洳，言采其莫。",
                    "zhushu": "汾，水也。沮洳，其渐洳者。莫，菜也。笺云：言，我也。于彼汾水渐洳之中，我采其莫以为菜，是俭以能勤。莫音暮。渐如字，又接廉反。"
                },
                {
                    "paragraph": "彼其之子，美无度。",
                    "zhushu": "笺云：之子，是子也。是子之德美无有度，言不可尺寸。"
                },
                {
                    "paragraph": "美无度，殊异乎公路。",
                    "zhushu": "路，车也。笺云：是子之德美，信无度矣。虽然，其采莫之事，则非公路之礼也。公路，主君之軞车，庶子为之。晋赵盾为軞车之族是也。軞夲亦作旄，音毛。盾，徒夲反。"
                },
                {
                    "paragraph": "彼汾一方，言采其桑。",
                    "zhushu": "笺云：采桑，亲蚕事也。"
                },
                {
                    "paragraph": "彼其之子，美如英。",
                    "zhushu": "万人为英。"
                },
                {
                    "paragraph": "美如英，殊异乎公行。",
                    "zhushu": "公行，从公之行也。笺云：从公之行者，主君兵车之行列。行，户郎反，注同。"
                },
                {
                    "paragraph": "彼汾一曲，言采其藚。",
                    "zhushu": "藚，水葛也。藚音续，水舄也，一名牛唇，说文音其彧反。"
                },
                {
                    "paragraph": "彼其之子，美如玉。美如玉，殊异乎公族。",
                    "zhushu": "公族，公属。笺云：公族，主君同姓昭穆也。昭，绍遥反，说文作佋。",
                    "type": 2
                },
                {
                    "paragraph": "汾沮洳三章，章六句。",
                    "zhushu": "",
                    "type": 2
                },
                {
                    "paragraph": "园有桃刺时也。大夫忧其君国𡭔而迫，而俭以啬，不能用其民，而无德教，日以侵削，故作是诗也。",
                    "zhushu": ""
                },
                {
                    "paragraph": "园有桃，其实之殽。",
                    "zhushu": "兴也。园有桃，其实之食。国有民，得其力。笺云：魏君薄公税，省国用，不取于民，食园桃而已。不施德教，民无以战，其侵削之由由是也。殽，夲又作肴，音爻。省，色领反。"
                },
                {
                    "paragraph": "心之忧矣，我歌且谣。",
                    "zhushu": "曲合乐曰歌，徒歌曰谣。笺云：我心忧君之行如此，故歌谣以写我忧矣。谣音遥。行，下孟反，下文行国同。"
                },
                {
                    "paragraph": "不知我者，谓我士也骄。",
                    "zhushu": "笺云：士，事也。不知我所为歌谣之意者，反谓我于君事骄逸故。为，于伪反，下所为皆同。"
                },
                {
                    "paragraph": "彼人是哉，子曰何其？",
                    "zhushu": "夫人谓我欲何为乎？笺云：彼人谓君也。曰，于也。不知我所为忧者，既非责我，又曰：君俭而啬，所行是其道哉！子于此忧之何乎？其音基，下章同。夫音符。何为，如字。"
                },
                {
                    "paragraph": "心之忧矣，其谁知之？",
                    "zhushu": "笺云：如是则众臣无知，我忧所为也。"
                },
                {
                    "paragraph": "其谁知之，盖亦勿思。",
                    "zhushu": "笺云：无知我忧所为者，则宜无复思念之以自止也。众不信我，或时谓我谤君，使我得罪也。复，扶又反。谤，博浪反，毁也。"
                },
                {
                    "paragraph": "园有棘，其实之食。",
                    "zhushu": "棘，枣也。棘，纪力反，从两束，俗作𣡍，同。"
                },
                {
                    "paragraph": "心之忧矣，聊以行国。",
                    "zhushu": "笺云：聊，且畧之辞也。聊出行于国中，观民事以写忧。"
                },
                {
                    "paragraph": "不知我者，谓我士也罔极。",
                    "zhushu": "极，中也。笺云：见我聊出行于国中，谓我于君事无中正。"
                },
                {
                    "paragraph": "彼人是哉，子曰何其？心之忧矣，其谁知之？其谁知之，盖亦勿思。",
                    "zhushu": "",
                    "type": 2
                },
                {
                    "paragraph": "园有桃二章，章十二句。",
                    "zhushu": "",
                    "type": 2
                },
                {
                    "paragraph": "陟岵孝子行役，思念父母也。国迫而数侵削，役乎大国，父母兄弟离散，而作是诗也。",
                    "zhushu": "役乎大国者，为大国所征发。岵，音户。此传及觧屺共，尔雅不同，王粛依尔雅国迫而数侵削，夲或作国小而迫，数见侵削者，误。数音朔。"
                },
                {
                    "paragraph": "陟彼岵兮，瞻望父兮。",
                    "zhushu": "山无草木曰岵。笺云：孝子行役，思其父之戒，乃登彼岵山，以遥瞻望其父所在之处。处，昌虑反。"
                },
                {
                    "paragraph": "父曰嗟予子，行役夙夜无已。",
                    "zhushu": "笺云：予，子。夙，早。夜，莫也。无已，无懈倦。莫音暮。懈音介。"
                },
                {
                    "paragraph": "上慎𣃼哉！犹来无止。",
                    "zhushu": "𣃼，之。犹，可也。父尚义。笺云：止者，谓在军事作部列时。旃，之然反。"
                },
                {
                    "paragraph": "陟彼屺兮，瞻望母兮。",
                    "zhushu": "山有草木曰屺。笺云：此又思母之戒，而登屺山而望之。屺音起。"
                },
                {
                    "paragraph": "母曰嗟予季，行役夙夜无寐。",
                    "zhushu": "季，少子也。无寐，无耆寐也。少，诗照反。耆，常志反。"
                },
                {
                    "paragraph": "上慎𣃼哉！犹来无弃。",
                    "zhushu": "母尚恩也。"
                },
                {
                    "paragraph": "陟彼冈兮，瞻望兄兮。兄曰嗟予弟，行役夙夜必偕。",
                    "zhushu": "偕，俱也。"
                },
                {
                    "paragraph": "上慎𣃼哉！犹来无死。",
                    "zhushu": "兄尚亲也。",
                    "type": 2
                },
                {
                    "paragraph": "陟岵三章，章六句。",
                    "zhushu": "",
                    "type": 2
                },
                {
                    "paragraph": "十刺时也。言其国削小，民无所居焉。",
                    "zhushu": "𠭇，莫后反，古作畮，俗作𠭇，皆同。"
                },
                {
                    "paragraph": "十𠭇之间兮，桑者闲闲兮，",
                    "zhushu": "闲闲然，男女无别往来之貌。笺云：古者一夫百𠭇，今十𠭇之间往来者闲闲然，削小之甚。闲，夲亦作间，音闲。别，彼列反。"
                },
                {
                    "paragraph": "行与子还兮。",
                    "zhushu": "或行来者，或来还者。还，夲亦作旋。"
                },
                {
                    "paragraph": "十𠭇之外兮，桑者泄泄兮，",
                    "zhushu": "泄泄，多人之貌。泄，以世反。"
                },
                {
                    "paragraph": "行与子逝兮。",
                    "zhushu": "笺云：逝，逮也。逮，徒赉反，又徒帝反。",
                    "type": 2
                },
                {
                    "paragraph": "十𠭇之间二章，章三句。",
                    "zhushu": "",
                    "type": 2
                },
                {
                    "paragraph": "伐檀刺贪也。在位贪鄙，无功而受禄，君子不得进仕尔。",
                    "zhushu": "檀。待丹反。"
                },
                {
                    "paragraph": "坎坎伐檀兮，置之河之干兮，河水清且涟猗。",
                    "zhushu": "坎坎，伐檀声。置，置也。干，厓也。风行水成文曰涟。伐檀以俟世用，若俟河水清且涟。笺云：是谓君子之人不得进仕也。坎，苦感反。置，之豉反。涟，力缠反。猗，于宜反，亦作漪。"
                },
                {
                    "paragraph": "不稼不穑，胡取禾三百𢋨兮？不狩不猎，胡聸尔庭有县貆兮？",
                    "zhushu": "种之曰稼，敛之曰穑。一夫之居曰𢋨。貆，兽名。笺云：是谓在位贪鄙，无功而受禄也。冬猎曰狩，宵田曰猎。胡，何也。貉子曰貆。𢋨，夲亦作𫮈，又作厘，直连反。古者一夫田百𠭇，别受都邑五𠭇之地居之，故孟子云五𠭇之宅是也。县音玄，下皆同。貆，夲亦作貆，音桓，徐、郭音揎。宵音消，夜也。貉，户各反，依字作貈。"
                },
                {
                    "paragraph": "彼君子兮，不素餐兮！",
                    "zhushu": "素，空也。笺云：彼君子者，斥伐檀之人，仕有功乃肯受禄。䬸，七丹反，说文作餐，云：或从水。字林云：吞食也。沈音孙。"
                },
                {
                    "paragraph": "坎坎伐辐兮，置之河之侧兮，河水清且直猗。",
                    "zhushu": "辐，檀辐也。侧犹厓也。直，直波也。辐音福。"
                },
                {
                    "paragraph": "不稼不穑，胡取禾三百亿兮？不狩不猎，胡聸尔庭有县特兮？",
                    "zhushu": "万万曰亿，兽三岁曰特。笺云：十万曰亿。三百，禾秉之数。"
                },
                {
                    "paragraph": "彼君子兮，不素食兮！",
                    "zhushu": ""
                },
                {
                    "paragraph": "坎坎伐轮兮，置之河之漘兮，河水清且沦猗。",
                    "zhushu": "檀可以为轮。漘，厓也。小风水成文，转如轮也。漘，顺伦反。沦音伦。韩诗云：顺流而风曰沦。沦，文貌。"
                },
                {
                    "paragraph": "不稼不穑，胡取禾三百囷兮？不狩不猎，胡聸尔庭有县鹑兮？",
                    "zhushu": "圆者为囷。鹑，鸟也。囷，丘伦反。鹑，音纯。"
                },
                {
                    "paragraph": "彼君子兮，不素飧兮！",
                    "zhushu": "熟食曰飧。笺云：飧读如鱼飧之飧。飧，素门反，字林云：水浇饭也。",
                    "type": 2
                },
                {
                    "paragraph": "伐檀三章，章九句。",
                    "zhushu": "",
                    "type": 2
                },
                {
                    "paragraph": "硕刺重敛也。国人刺其君重敛，蚕食于民，不修其政，贪而畏人，若大鼠也。",
                    "zhushu": "硕音石。敛，吕验反，下同。"
                },
                {
                    "paragraph": "硕鼠硕鼠，无食我黍。三岁贯女，莫我肯顾。",
                    "zhushu": "贯，事也。笺云：硕，大也。大鼠大鼠者，斥其君也。女无复食我黍，疾其税敛之多也。我事女三岁矣，曽无教令恩德来顾眷我。又疾其不修政也。古者三年大比，民或于是徙。贯，古乱反，徐音官。复，扶又反。税，始锐反。比，毗志反。"
                },
                {
                    "paragraph": "逝将去女，适彼乐土。",
                    "zhushu": "笺云：逝，往也。往矣将去女，与之诀别之辞。乐土，有德之国。乐音洛，下注同。土如字，他古反，沈徒古反。诀，古穴反。"
                },
                {
                    "paragraph": "乐土乐土，爰得我所！",
                    "zhushu": "笺云：爰，曰也。"
                },
                {
                    "paragraph": "硕鼠硕鼠，无食我麦。三岁贯女，莫我肯德。",
                    "zhushu": "笺云：不肯施德于我。"
                },
                {
                    "paragraph": "逝将去女，适彼乐国。乐国乐国，爰得我直！",
                    "zhushu": "直，得其直道。笺云：直犹正也。"
                },
                {
                    "paragraph": "硕鼠硕鼠，无食我苗。",
                    "zhushu": "苗，嘉榖也。"
                },
                {
                    "paragraph": "三岁贯女，莫我肯劳。",
                    "zhushu": "笺云：不肯劳来我。劳如字，又力报反。来，夲亦作俫，同，力代反。"
                },
                {
                    "paragraph": "逝将去女，适彼乐郊。",
                    "zhushu": "笺云：郭外曰郊。"
                },
                {
                    "paragraph": "乐郊乐郊，谁之永号！",
                    "zhushu": "号，呼也。笺云：之，往也。永，歌也。乐郊之地，谁独当往而歌号者？言皆喜说，无忧苦。永，本亦作咏，同，音咏。号，户毛反，注同。呼，火故反。说音悦。",
                    "type": 2
                },
                {
                    "paragraph": "硕鼠三章，章八句。",
                    "zhushu": "",
                    "type": 2
                },
                {
                    "paragraph": "魏国七篇，十八章，百二十八句。",
                    "zhushu": ""
                }
            ]
        },
        {
            "name": "国风唐蟋蟀诂训传第十",
            "paragraphs": [
                {
                    "paragraph": "唐蟋蟀诂训传第十",
                    "zhushu": "唐者，周成王之母弟叔虞所封也。其地帝尧、夏禹所都之墟。汉曰太原郡，在古冀州大行、恒山之西，太原、大岳之野。其南有晋水，叔虞之子爕父因改为晋侯。至六世孙僖侯，名司徒，习尧俭约遗化，而不能以礼节之。今诗今其风俗，故云唐也。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "蟋蟀刺晋僖公也。俭不中礼，故作是诗以闵之，欲其及时以礼自虞乐也。此晋也，而谓之唐，夲其风俗，忧深思远，俭而用礼，乃有尧之遗风焉。",
                    "zhushu": "忧深思远，谓宛其死矣，百岁之后之类也。蟋音悉。蟀，所律反，说文蟀作𧍓。僖，许其反，史记作厘侯。中，丁仲反。乐音洛，下皆同。思，息嗣反，注同。"
                },
                {
                    "paragraph": "蟋蟀在堂，岁聿其莫。今我不乐，日月其除。",
                    "zhushu": "蟋蟀，蛬也，九月在堂。聿，遂。除，去也。笺云：我，我僖公也。蛬在堂，岁时之候。是时农功毕，君可以自乐矣。今不自乐，日月且过去，不复睱为之。谓十二月当复命农计耦耕事。聿，允橘反。莫音暮。除，直虑反，注同。蛬，俱勇反，沈又九共反，趋织也，一名蜻蛚。复，扶又反。"
                },
                {
                    "paragraph": "无已大康，职思其居。",
                    "zhushu": "已，甚。康，乐。职，主也。笺云：君虽当自乐，亦无甚大乐，欲其用礼为节也。又当主思于所居之事，谓国中政令。大音泰，徐敕佐反，下同。居，义如字，恊韵音据。"
                },
                {
                    "paragraph": "好乐无荒，良士瞿瞿。",
                    "zhushu": "荒，大也。瞿瞿然顾礼义也。笺云：荒，废乱也。良，善也。君之好乐，不当至于废乱政事，当如善士瞿瞿然顾礼义也。好，呼报反，下同。瞿，俱具反。"
                },
                {
                    "paragraph": "蟋蟀在堂，岁聿其逝。今我不乐，日月其迈。",
                    "zhushu": "迈，行也。"
                },
                {
                    "paragraph": "无已大康，职思其外。",
                    "zhushu": "外，礼乐之外。笺云：外，至四竟。○礼乐之外，此一乐字音岳。"
                },
                {
                    "paragraph": "好乐无荒，良士蹶蹶。",
                    "zhushu": "蹶蹶，动而敏枚事。蹶，俱卫反。"
                },
                {
                    "paragraph": "蟋蟀在堂，役车其休。",
                    "zhushu": "笺云：庶人乘役车。役车休，农功毕，无事也。"
                },
                {
                    "paragraph": "今我不乐，日月其慆。",
                    "zhushu": "慆，过也。慆，吐刀反。"
                },
                {
                    "paragraph": "无已大康，职思其忧。",
                    "zhushu": "忧，可忧也。笺云：忧者，谓邻国侵伐之忧。"
                },
                {
                    "paragraph": "好乐无荒，良士休休。",
                    "zhushu": "休休，乐道之心。休，许求反。",
                    "type": 2
                },
                {
                    "paragraph": "蟋蟀三章，章八句。",
                    "zhushu": "",
                    "type": 2
                },
                {
                    "paragraph": "山有枢刺晋昭公也。不能修道以正其国，有财不能用，有钟鼓不能以自乐，有朝廷不能洒扫，政荒民散，将以危亡。四邻谋取其国家而不知，国人作诗以刺之也。",
                    "zhushu": "枢，夲或作蓲，乌侯反，荎也。昭公，左传及史记作昭侯。乐，音洛，下及注同。朝，直遥反。廷，徒佞反。洒，所懈反，沈所寄反，下同。扫，苏报反，夲又作扫，下同。"
                },
                {
                    "paragraph": "山有枢，隰有榆。",
                    "zhushu": "兴也。枢，荎也。国君有财货而不能用，如山隰不能自用其财。榆，以朱反。荎，田节反，沈又直梨反。"
                },
                {
                    "paragraph": "子有衣裳，弗曳弗娄。子有车马，弗驰弗驱。",
                    "zhushu": "娄亦曳也。曳，以世反。娄，力俱反，马云：牵也。"
                },
                {
                    "paragraph": "宛其死矣，他人是愉。",
                    "zhushu": "宛，死貌。愉，乐也。笺云：愉读曰偷。偷，取也。宛，于阮反，夲亦作苑。愉，毛以朱反，郑作偷，他侯反。"
                },
                {
                    "paragraph": "山有栲，隰有杻。",
                    "zhushu": "栲，山樗。杻，忆也。栲音考。杻，女久反。樗，敕书反，又他胡反。檍，于力反。"
                },
                {
                    "paragraph": "子在廷内，弗洒弗埽。子有钟鼓，弗鼓弗考。",
                    "zhushu": "洒，洒也。考，击也。廷音庭，又徒佞反。鼓如字，本或作击，非。洒，色蟹反，又所绮反。"
                },
                {
                    "paragraph": "宛其死矣，他人是保。",
                    "zhushu": "保，安也。笺云：保，居也。"
                },
                {
                    "paragraph": "山有漆，隰有栗。子有酒食，何不日鼓瑟？",
                    "zhushu": "君子无故，琴瑟不离于侧。漆音七，木名。离，力智反。"
                },
                {
                    "paragraph": "且以喜乐，且以永日。",
                    "zhushu": "永，引也。"
                },
                {
                    "paragraph": "宛其死矣，他人入室。",
                    "zhushu": "",
                    "type": 2
                },
                {
                    "paragraph": "山有枢三章，章八句。",
                    "zhushu": "",
                    "type": 2
                },
                {
                    "paragraph": "扬之水刺晋昭公也。昭公分国以封沃，沃盛强，昭公微弱，国人将叛而归沃焉。",
                    "zhushu": "封沃者，封叔父桓叔于沃也。沃，曲沃，晋之邑也。沃，乌毒反。"
                },
                {
                    "paragraph": "扬之水，白石凿凿。",
                    "zhushu": "兴也。凿凿然，鲜明貌。笺云：激扬之水，波流湍疾，洗去垢浊，使白石凿凿然。兴者，喻桓叔盛强，除民所恶，民得以有礼义也。凿，子洛反。激，经历反。湍，吐端反。洗，苏礼反，又苏典反。去，羌吕反。垢，古口反。恶，乌路反，又如字。"
                },
                {
                    "paragraph": "素衣朱襮，从子于沃。",
                    "zhushu": "襮，领也。诸侯绣黼丹朱中衣。沃，曲沃。笺云：绣当为绡。绡黼丹朱中衣，中衣以绡黼为领，丹朱为纯。国人欲进此服，去从桓叔。襮音博，字林方沃反。绣音秀，众家申毛并依字，下文同，郑改为宵。黼音甫。宵音消，夲亦作绡。纯，真允反，又真顺反。"
                },
                {
                    "paragraph": "既见君子，云何不乐？",
                    "zhushu": "笺云：君子谓桓叔。乐音洛。"
                },
                {
                    "paragraph": "扬之水，白石皓皓。",
                    "zhushu": "皓皓，㓗白也。皓，古老反。"
                },
                {
                    "paragraph": "素衣朱绣，从子于鹄。",
                    "zhushu": "绣，黼也。鹄，曲沃邑也。鹄，户毒反。"
                },
                {
                    "paragraph": "既见君子，云何其忧？",
                    "zhushu": "言无忧也。"
                },
                {
                    "paragraph": "扬之水，白石粼粼。",
                    "zhushu": "粼粼，清澈也。粼，利新反，夲又作磷，同。澈，直列反，或作彻，误。"
                },
                {
                    "paragraph": "我闻有命，不敢以告人。",
                    "zhushu": "闻曲沃有善政命，不敢以告人。笺云：不敢以告人而去者，畏昭公谓己动民心。",
                    "type": 2
                },
                {
                    "paragraph": "扬之水三章，二章章六句，一章四句。",
                    "zhushu": "",
                    "type": 2
                },
                {
                    "paragraph": "椒聊刺晋昭公也。君子见沃之盛强，能修其政，知其蕃衍盛大，子孙将有晋国焉。",
                    "zhushu": "椒，木名。聊，乱也。蕃音烦。衍，延善反。"
                },
                {
                    "paragraph": "椒聊之实，蕃衍盈升。",
                    "zhushu": "兴也。椒聊，椒也。笺云：椒之性芬香而少实，今一捄之实，蕃衍满升，非其常也。兴者，喻桓叔，晋君之支别耳，今其子孙众多，将日以盛也。捄音求，又其菊反，何音掬，沈居局反。"
                },
                {
                    "paragraph": "彼其之子，硕大无朋。",
                    "zhushu": "朋，比也。笺云：之子，是子也，谓桓叔也。硕谓壮貌。佼，好也。大，谓德美广博也。无朋，平均不朋党。比，王肃、孙毓申毛必履反，谓无比例也。一音必二反。郑云不朋党，则王申毛作毗至反。佼，古夘反。"
                },
                {
                    "paragraph": "椒聊且！远条且！",
                    "zhushu": "条，长也。笺云：椒之气目益远长，似桓叔之德弥广博。且，子余反，下同。"
                },
                {
                    "paragraph": "椒聊之实，蕃衍盈匊。",
                    "zhushu": "两手曰匊。匊，夲又作掬，九六反。"
                },
                {
                    "paragraph": "彼其之子，硕大且笃。",
                    "zhushu": "笃，厚也。"
                },
                {
                    "paragraph": "椒聊且！远条且！",
                    "zhushu": "言声之远闻也。",
                    "type": 2
                },
                {
                    "paragraph": "椒聊二章，章六句。",
                    "zhushu": "",
                    "type": 2
                },
                {
                    "paragraph": "绸缪刺晋乱也。国乱则昏姻不得其时焉。",
                    "zhushu": "不得其时，谓不及仲春之月。绸，直留反。缪，亡侯反。"
                },
                {
                    "paragraph": "绸缪束薪，三星在天。",
                    "zhushu": "兴也。绸缪犹缠绵也。三星，参也。在天，谓始见东方也。男女待礼而成，若薪刍待人事而后束也。三星在天，可以嫁取矣。笺云：三星，谓心星也。心有尊卑、夫妇、父子之象，又为二月之合宿，故嫁取者以为候焉。昏而火星不见，嫁取之时也。今我束薪于野，乃见其在天，则三月之末，四月之中，见于东方矣，故云不得其时。参，所金反。见，贤遍反，下不见、见于东同。刍，楚俱反。说文云：刍，刈草也，象苞束草之形。宿音秀。"
                },
                {
                    "paragraph": "今夕何夕？见此良人。",
                    "zhushu": "良人，美室也。笺云：今夕何夕者，言此夕何月之夕乎？而女以见良人，言非其时。"
                },
                {
                    "paragraph": "子兮子兮，如此良人何？",
                    "zhushu": "子兮者，嗟兹也。笺云：子兮子兮者，斥嫁取者。子取后阴阳交会之月，当如此良人何？后，户豆反。"
                },
                {
                    "paragraph": "绸缪束刍，三星在隅。",
                    "zhushu": "隅，东南隅也。笺云：心星在隅，谓四月之末，五月之中。"
                },
                {
                    "paragraph": "今夕何夕？见此邂逅。",
                    "zhushu": "邂逅，觧说之貌。邂，本亦作觧，户懈反，一音户佳反。逅，亦作觏，同，胡豆反，一音户沟反。邂觏，觧说也。韩诗云：邂觏，不固之貌。觧音蟹。说音悦。"
                },
                {
                    "paragraph": "子兮子兮，如此邂逅何？",
                    "zhushu": ""
                },
                {
                    "paragraph": "绸缪束楚，三星在户。",
                    "zhushu": "参星，正月中直户也。笺云：心星在户，谓五月之末，六月之中。直音值，又如字。"
                },
                {
                    "paragraph": "今夕何夕？见此粲者。",
                    "zhushu": "三女为粲。大夫一妻二妾。粲，采旦反，字林作㛑。"
                },
                {
                    "paragraph": "子兮子兮，如此粲者何？",
                    "zhushu": "",
                    "type": 2
                },
                {
                    "paragraph": "绸缪三章，章六句。",
                    "zhushu": "",
                    "type": 2
                },
                {
                    "paragraph": "杕杜刺时也。君不能亲其宗族，骨肉离散，独居而无兄弟，将为沃所并尔。",
                    "zhushu": "杕，徒细反，本或作夷狄字，非也，下篇同。并，必政反。"
                },
                {
                    "paragraph": "有杕之杜，其叶湑湑，",
                    "zhushu": "兴也。杕，特生貌。杜，赤棠也。湑湑，枝叶不相比也。湑，私叙反。比，毗志反。"
                },
                {
                    "paragraph": "独行踽踽。岂无他人？不如我同父。",
                    "zhushu": "踽踽，无所亲也。笺云：他人，谓异姓也。言昭公远其宗族，独行于国中，踽踽然，此岂无异姓之臣乎？顾恩不如同姓亲亲也。踽，俱禹反。远，于万反。"
                },
                {
                    "paragraph": "嗟行之人，胡不比焉？",
                    "zhushu": "笺云：君所与行之人，谓异姓卿大夫也。比，辅也。此人，女何不辅君为政令？"
                },
                {
                    "paragraph": "人无兄弟，胡不佽焉？",
                    "zhushu": "佽，助也。笺云：异姓卿大夫，女见君无兄弟之亲亲者，何不相推佽而助之？佽，七利反。"
                },
                {
                    "paragraph": "有杕之杜，其叶菁菁。",
                    "zhushu": "菁菁，叶盛也。笺云：菁菁，希少之貌。菁，夲又作青，同，子零反。"
                },
                {
                    "paragraph": "独行睘睘，岂无他人？不如我同姓。",
                    "zhushu": "睘睘，无所依也。同姓，同祖也。睘，本亦作㷀，又作焭，求营反。"
                },
                {
                    "paragraph": "嗟行之人，胡不比焉？人无兄弟，胡不佽焉？",
                    "zhushu": "",
                    "type": 2
                },
                {
                    "paragraph": "杕杜二章，章九句。",
                    "zhushu": "",
                    "type": 2
                },
                {
                    "paragraph": "羔裘刺时也。晋人刺其在位不恤其民也。",
                    "zhushu": "恤，忧也。恤，本亦作恤，荀律反。"
                },
                {
                    "paragraph": "羔裘豹祛，自我人居居。",
                    "zhushu": "祛，袂也。夲末不同，在位与民异心。自，用也。居居，怀恶不相亲此之貌。笺云：羔裘豹袪，在位卿大夫之服也。其役使我之民人，其意居居然有悖恶之心，不恤我之困苦。袪，起居反，又丘据反。居如字，又音据。比，毗志反。悖，补对反。"
                },
                {
                    "paragraph": "岂无他人？维子之故。",
                    "zhushu": "笺云：此民，卿大夫采邑之民也，故云岂无他人可归往者乎？我不去者，乃念子故旧之人。"
                },
                {
                    "paragraph": "羔裘豹褎，自我人究究。",
                    "zhushu": "褎犹祛也。究究犹居居也。褎，徐救反，夲又作褏，同。宄，九又反。尔雅云：居居、究究，恶也。"
                },
                {
                    "paragraph": "岂无他人？维子之好。",
                    "zhushu": "笺云：我不去而归往他人者，乃念子而爱好之也。民之厚如此，亦唐之遗风。好，呼报反，注同。",
                    "type": 2
                },
                {
                    "paragraph": "羔裘二章，章四句。",
                    "zhushu": "",
                    "type": 2
                },
                {
                    "paragraph": "鸨羽刺时也。昭公之后，大乱五世，君子下从征役，不得养其父母，而作是诗也。",
                    "zhushu": "大乱五世者，昭公、孝侯、鄂侯、哀侯、小子侯。鸨音保，鸨似鴈而大，无后指。鄂，五各反。政音征，篇内注同。飬，羊亮反。"
                },
                {
                    "paragraph": "肃肃鸨羽，集于苞栩。",
                    "zhushu": "兴也。肃肃，鸨羽声也。集，止。苞，稹。栩，羽也。鸨之性不树止。笺云：兴者，喻君子当居安平之处，今下从征役，其为危苦，如鸨之德止然。稹者，根相迫迮梱致也。苞，补交反，稹也。栩，况禹反，杼木也。稹，本又作稹，之忍反，何之人反，沈音田，又音振，广雅云：穊也。杼，食如反，徐治与反。处，昌虑反。迮，侧百反。梱，口本反。致，直置反，下同。"
                },
                {
                    "paragraph": "王事靡盬，不能艺稷黍，父母何怙？",
                    "zhushu": "盬，不攻致也。怙，恃也。笺云：艺，树也。我迫王事，无不攻致，故尽力焉。既则罢卷，不能播种五榖，今我父母将何怙乎？盬音古。艺，鱼世反。怙音户。罢音皮。"
                },
                {
                    "paragraph": "悠悠苍天，曷其有所？",
                    "zhushu": "笺云：曷，何也。何时我得其所哉。"
                },
                {
                    "paragraph": "肃肃鸨翼，集于苞棘。王事靡盬，不能艺黍稷，父母何食？悠悠苍天，曷其有极？",
                    "zhushu": "笺云：极，已也。"
                },
                {
                    "paragraph": "肃肃鸨行，集于苞桑。",
                    "zhushu": "行，翮也。行，户郎反，注同。翮，户革反。尔雅云：羽夲谓之翮。"
                },
                {
                    "paragraph": "王事靡盬，不能艺稻梁，父母何尝？悠悠苍天，曷其有常？",
                    "zhushu": "",
                    "type": 2
                },
                {
                    "paragraph": "鸨羽三章，章七句。",
                    "zhushu": "",
                    "type": 2
                },
                {
                    "paragraph": "无衣美晋武公也。武公始并晋国，其大夫为之请命乎天子之使，而作是诗也。",
                    "zhushu": "天子之使，是时使来者。并，卑政反，下注同。为，于伪反。使，所使反，注同。"
                },
                {
                    "paragraph": "岂曰无衣七兮？",
                    "zhushu": "侯伯之礼七命，冕服七章。笺云：我岂无是七章之衣乎？晋旧有之，非新命之服。"
                },
                {
                    "paragraph": "不如子之衣，安且吉兮。",
                    "zhushu": "诸侯不命于天子，则不成为君。笺云：武公初并晋国，心未自安，故以得命服为安。"
                },
                {
                    "paragraph": "岂曰无衣六兮？",
                    "zhushu": "天子之卿六命，车旗衣服，以六为节。笺云：変七言六者，谦也。不敢必当侯伯，得受六命之服，列于天子之卿，犹愈乎不。愈，羊主反。"
                },
                {
                    "paragraph": "不如子之衣，安且燠兮。",
                    "zhushu": "燠，煖也。燠，本作奥，于六反。煖，奴缓反。",
                    "type": 2
                },
                {
                    "paragraph": "无衣二章，章三句。",
                    "zhushu": "",
                    "type": 2
                },
                {
                    "paragraph": "有杕之杜刺晋武公也。武公寡特，兼其宗族，而不求贤以自辅焉。",
                    "zhushu": ""
                },
                {
                    "paragraph": "有杕之杜，生于道左。",
                    "zhushu": "兴也。道左之阳，人所宜休息也。笺云：道左，道东也。日之热恒在日中之后。道东之杜，人所宜休息也。今人不休息者，以其特生阴寡也。兴者，喻武公初兼其宗族，不求贤者与之在位，君子不归，似乎特生之杜然。○宗族，本亦作宗矣。阴，于鸩反，又如字，夲亦作荫，同。"
                },
                {
                    "paragraph": "彼君子兮，噬肯适我？",
                    "zhushu": "噬，逮也。笺云：肯，可。适，之也。彼君子之人，至于此国，皆可来之我君所。君子之人，义之与比。其不来者，君不求之。噬，市世反，韩诗作逝。逝，及也。比，毗志反。"
                },
                {
                    "paragraph": "中心好之，曷饮食之？",
                    "zhushu": "笺云：曷，何也。言中心诚好之，何但饮食之，当尽礼极欢以待之。好，呼报反，下同。饮，于鸩反，下文同。食音嗣，下同。"
                },
                {
                    "paragraph": "有杕之杜，生于道周。",
                    "zhushu": "周，曲也。○周，韩诗作右也。"
                },
                {
                    "paragraph": "彼君子兮，噬肯来游？",
                    "zhushu": "游，观也。观，古乱反。"
                },
                {
                    "paragraph": "中心好之，曷饮食之？",
                    "zhushu": "",
                    "type": 2
                },
                {
                    "paragraph": "有杕之杜二章，章六句。",
                    "zhushu": "",
                    "type": 2
                },
                {
                    "paragraph": "葛生刺晋献公也。好攻战，则国人多丧矣。",
                    "zhushu": "丧，弃亡也。夫从征役，弃亡不反，则其妻居家而怨思。好，呼报反。攻音贡，又如字。丧，息浪反，注同，又如字。思，息嗣反，或如字。"
                },
                {
                    "paragraph": "葛生蒙楚，蔹蔓于野。",
                    "zhushu": "兴也。葛生延而蒙楚，蘝生蔓于野，喻妇人外成于他家。蘝音廉，又力恬反，又力俭反，徐又力剑反。草木疏云：似秳楼，叶盛而细，子正黑，如燕薁，不可食。"
                },
                {
                    "paragraph": "予美亡此，谁与独处。",
                    "zhushu": "笺云：予，我。亡，无也。言我所美之人无于此，谓其君子也。吾谁与居乎？独处家耳。从军未还，未知死生，其今无于此。"
                },
                {
                    "paragraph": "葛生蒙棘，蘝蔓于域。",
                    "zhushu": "域，茔域也。"
                },
                {
                    "paragraph": "予美亡此，谁与独息。",
                    "zhushu": "息，止也。"
                },
                {
                    "paragraph": "角枕粲兮，锦衾烂兮。",
                    "zhushu": "齐则角枕锦衾。礼，夫不在，敛枕箧衾席，韣而藏之。笺云：夫虽不在，而不失其祭也。摄主，主妇犹自齐而行事。齐，侧皆反，夲亦作斋，下同。箧，口牒反。韣，夲亦作襡，又作椟，徒木反。"
                },
                {
                    "paragraph": "予美亡此，谁与独旦。",
                    "zhushu": "笺云：旦，明也。我君子无于此，吾谁与齐乎？独自絜明。"
                },
                {
                    "paragraph": "夏之日，冬之夜，",
                    "zhushu": "言，长也。笺云：思者，于昼夜之长时尤甚，故极言之以尽情。"
                },
                {
                    "paragraph": "百岁之后，归于其居。",
                    "zhushu": "笺云：居，坟墓也。言此者，妇人专壹，义之至，情之尽。坟，符云反。"
                },
                {
                    "paragraph": "冬之夜，夏之日，百岁之后，归于其室。",
                    "zhushu": "室犹居也。笺云：室犹塳圹。圹音旷。",
                    "type": 2
                },
                {
                    "paragraph": "葛生五章，章四句。",
                    "zhushu": "",
                    "type": 2
                },
                {
                    "paragraph": "采苓刺晋献公也。献公好听谗焉。",
                    "zhushu": "苓，力丁反，即甘草，叶似地黄。好，呼报反。"
                },
                {
                    "paragraph": "采苓采苓，首阳之巓。",
                    "zhushu": "兴也。苓，大若也。首阳，山名也。采苓，细事也。首阳，幽辟也。细事，喻小行也。幽辟，喻无征也。笺云：采苓采苓者，言采苓之人众多非一也。皆云采此苓于首阳山之上，首阳山之上信有苓矣。然而今之采者未必于此山，然而人必信之。兴者，喻事有似而非。辟，匹亦反，下同。行，下孟反。"
                },
                {
                    "paragraph": "人之为言，苟亦无信。舍𣃼舍𣃼，苟亦无然。",
                    "zhushu": "苟，诚也。笺云：苟，且也。为言，谓为人为善言以称荐之，欲使见进用也。𣃼之言焉也。舍之焉，舍之焉，谓谤讪人，欲使见贬退也。此二者且无信受之，且无答然。为，于伪反，或如字，下文皆同，夲或作伪字，非。舍音舍，下同。旃，之然反。讪，所谏反。"
                },
                {
                    "paragraph": "人之为言，胡得焉！",
                    "zhushu": "笺云：人以此言来，不信受之，不答然之，从后察之，或时见罪，何所得？"
                },
                {
                    "paragraph": "采苦采苦，首阳之下。",
                    "zhushu": "苦，苦菜也。"
                },
                {
                    "paragraph": "人之为言，苟亦无与。舍𣃼舍𣃼，苟亦无然。",
                    "zhushu": "无与，勿用也。"
                },
                {
                    "paragraph": "人之为言，胡得焉！",
                    "zhushu": ""
                },
                {
                    "paragraph": "采葑采葑，首阳之东。",
                    "zhushu": "葑，菜名也。葑，孚容反。"
                },
                {
                    "paragraph": "人之为言，苟亦无从。舍𣃼舍𣃼，苟亦无然。人之为言，胡得焉！",
                    "zhushu": "",
                    "type": 2
                },
                {
                    "paragraph": "采苓三章，章八句。",
                    "zhushu": "",
                    "type": 2
                },
                {
                    "paragraph": "唐国十二篇，三十三章，二百三句。",
                    "zhushu": ""
                }
            ]
        },
        {
            "name": "国风秦车邻诂训传第十一",
            "paragraphs": [
                {
                    "paragraph": "秦车邻诂训传第十一",
                    "zhushu": "秦者，陇西谷名也，在雍州鸟鼠山之东北。昔皋陶之子伯翳，佐禹治水有功，舜命作虞，赐姓曰嬴。其末孙非子，为周孝王飬马于汧、渭之间，封为附庸，邑于秦谷。及非子之曽孙秦仲，周宣王又命为大夫。仲之孙襄公讨西戎救周，周室东迁，以岐、豊之地赐之，始列为诸侯。春秋时称秦伯。崔云：秦在虞、夏、商为诸侯，至周为附庸之国。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "车邻美秦仲也。秦仲始大，有车马礼乐侍御之好焉。",
                    "zhushu": "邻，本亦作隣，又作辚，栗人反。秦仲始大，绝句，或连下句，非。"
                },
                {
                    "paragraph": "有车邻邻，有马白颠。",
                    "zhushu": "邻邻，众车声也。白颠，的颡也。颠，都田反。的，丁历反。"
                },
                {
                    "paragraph": "未见君子，寺人之令。",
                    "zhushu": "寺人，内小臣也。笺云：欲见国君者，必先令寺人使传告之。时秦仲又始有此臣。寺如字，又音侍，本或作侍字。寺人，奄人，内小臣也。令，力呈反，注同，又力政反，沈力丁反，韩诗作伶，云：使伶。传，直专反。"
                },
                {
                    "paragraph": "阪有漆，隰有栗。",
                    "zhushu": "兴也。陂者曰阪，下湿曰隰。笺云：兴者，喻秦仲之君臣所有各得其宜。阪音反，又扶板反。陂，彼寄反。"
                },
                {
                    "paragraph": "既见君子，并坐鼓瑟。",
                    "zhushu": "又见其礼乐焉。笺云：既见，既见秦仲也。并坐鼓瑟，君臣以间暇燕饮相安乐也。间音闲。乐音洛，下文并同。"
                },
                {
                    "paragraph": "今者不乐，逝者其耋。",
                    "zhushu": "耋，老也，八十日耋。笺云：今者不于此君之朝自乐，谓仕焉，而去仕他国，其徒自使老，言将后宠禄也。耋，田节反，一音天节反。朝，直遥反。后，胡豆反，又如字。"
                },
                {
                    "paragraph": "阪有桑，隰有杨。既见君子，并坐鼓簧。",
                    "zhushu": "簧，笙也。簧音黄。"
                },
                {
                    "paragraph": "今者不乐，逝者其亡！",
                    "zhushu": "亡，丧弃也。",
                    "type": 2
                },
                {
                    "paragraph": "车邻三章，一章四句，二章章六句。",
                    "zhushu": "",
                    "type": 2
                },
                {
                    "paragraph": "驷铁美襄公也。始命，有田狩之事，园囿之乐焉。",
                    "zhushu": "笺云：始命，命为诸侯也。秦始附庸也。驷铁，田结反，又吐结反。始命绝句。囿音又。"
                },
                {
                    "paragraph": "驷铁孔阜，六辔在手。",
                    "zhushu": "铁，骊。阜，大也。笺云：四马六辔，六辔在手，言马之良也。阜音符有反。"
                },
                {
                    "paragraph": "公之媚子，从公于狩。",
                    "zhushu": "能以道媚于上下者。冬猎曰狩。笺云：媚于上下，谓使君臣和合也。此人从公往狩，言襄公亲贤也。媚，眉冀反。"
                },
                {
                    "paragraph": "奉时辰牡，辰牡孔硕。",
                    "zhushu": "时，是。辰，时也。冬献狼，夏献䴢，春秋献鹿豕群兽。笺云：奉是时牡者，谓虞人也。时牡甚肥大，言禽兽得其所也。辰音纯，如字。麋，亡悲反。"
                },
                {
                    "paragraph": "公曰左之，舍拔则获。",
                    "zhushu": "拔，矢末也。笺云：左之者，从禽之左射之也。拔，括也。舍拔则获，言公善射。舍音舍。拔，蒲末反。射，食亦反。括，苦活反。善，然去声。射音社。"
                },
                {
                    "paragraph": "游于北园，四马既闲。",
                    "zhushu": "闲，习也。笺云：公所以田则克获者，乃游于北园之时，时则已习其四种之马。北音不。闲与闲同。种，章勇反，上声。"
                },
                {
                    "paragraph": "輶车鸾鏕，载猃歇骄。",
                    "zhushu": "輶，轻也。猃、歇骄，田犬也。长喙曰猃，短喙曰歇骄。笺云：轻车，驱逆之车也。置鵉于镳，异于乘车也。载，始也。始田犬者，谓达其搏噬，始成之也。此皆游于北园时所为也。輶，由九反，音由。鵉，罗端反。镳，彼骄反。猃，力念反，说文音力见反。歇，本又作猲，许谒反，说文音火遏反。骄，本又作獢，同，许乔反。轻，遣政反，又如字，下同。驱，丘遇反，或丘于反。乘，仁正反。搏音博，旧音付。",
                    "type": 2
                },
                {
                    "paragraph": "驷铁三章，章四句。",
                    "zhushu": "",
                    "type": 2
                },
                {
                    "paragraph": "小戎美襄公也。备其兵甲，以讨西戎。西戎方强，而征伐不休，国人则矜其车甲，妇人能闵其君子焉。",
                    "zhushu": "笺云：矜，夸大也。国人夸大其车甲之盛，有乐之意也。妇人闵其君子，恩义之至也。作者叙内外之志，所以美君政教之功。小戎，兵车也。郑云：群臣兵车，故曰小戎。王云：驾两马者。矜，居澄反。夸，苦花反。乐音岳，又音洛。"
                },
                {
                    "paragraph": "小戎俴収，五楘梁辀。",
                    "zhushu": "俴，浅。収，轸也。五，五束也。楘，历录也。梁辀，辀上勾衡也。一辀五束，束有历录。笺云：此群臣之兵车，故曰小戎。辀，陟留反。俴，钱浅反。収如字。楘音木，本又作鞪。轸，之忍反。"
                },
                {
                    "paragraph": "游环胁驱，",
                    "zhushu": "叶去。"
                },
                {
                    "paragraph": "阴靷鋈续。",
                    "zhushu": "游环，靷环也。游在背上，所以御出也。胁驱，慎驾具，所以止入也。阴，揜轨也。靷，所以引也。鋈，白金也。续，续靷也。笺云：游环在背上无常处，贯骖之外辔，以禁其出。胁驱者，著服马之外胁，以止骖之入。揜轨在轼前垂辀上。鋈续，白金饰续靷之环。驱，夲亦作駈，起俱反。靳，居觐反。靷，之忍反。鋈音沃，旧音恶。续，义如字，徐辞屡反。御，鱼吕反。慎，或作顺，义亦两通。揜，于捡反。常，昌虑反。服，直畧反，又丁畧反。轼音式，本亦作式。饰音失。"
                },
                {
                    "paragraph": "文茵畅毂，驾我骐馵。",
                    "zhushu": "文茵，虎皮也。畅毂，长毂也。骐，骐文也。左足白曰馵。笺云：此上六句者，国人所矜。茵音因。文茵，以虎皮为茵。茵，车席也。畅，敕亮反。毂音谷。骐音其。馵，之树反。"
                },
                {
                    "paragraph": "言念君子，温其如玉。",
                    "zhushu": "笺云：言，我也。念君子之性，温然如玉。玉有五德。"
                },
                {
                    "paragraph": "在其板屋，乱我心曲。",
                    "zhushu": "西戎板屋。笺云：心曲，心之委曲也。忧则心乱也。此上四句者，妇人所用，闵其君子。"
                },
                {
                    "paragraph": "四牡孔阜，六辔在手。骐駵是中，䯄骊是骖。",
                    "zhushu": "黄马黑喙曰䯄。笺云：赤身黑鬛曰駵。中，中服也。骖，两騑也。駵音留。䯄，古花反。鬛，本又作𩧆，力辄反。騑，芳非反。"
                },
                {
                    "paragraph": "龙盾之合，鋈以觼軜。",
                    "zhushu": "龙盾，画龙其盾也。合，合而载之。軜，骖内辔也。笺云：鋈以觼軜，軜之觼以白金为饰也。軜系于轼前。盾，顺允反，徐又音允。觼，古穴反。軜音纳，内也。"
                },
                {
                    "paragraph": "言念君子，温其在邑。",
                    "zhushu": "在敌邑也。"
                },
                {
                    "paragraph": "方何为期？胡然我念之？",
                    "zhushu": "笺云：方今以何时为还期乎？何以然了不来？言望之也。"
                },
                {
                    "paragraph": "俴驷孔群，厹矛鋈錞。蒙伐有苑，",
                    "zhushu": "俴驷，四介马也。孔，甚也。厹，三隅矛也。錞，鐏也。蒙，讨羽也。伐，中干也。苑，文貌。笺云：俴，浅也。谓以薄金为介之札。介，甲也。甚群者，言和调也。蒙，厖也。讨，杂也。画杂羽之文于伐，故曰厖伐。驷音肆。俴驷，韩诗云：驷马不著甲曰俴驷。厹音求，三隅矛也。錞，徒对反，旧徒猥反，一音敦。说文云：矛戟下铜鐏。蒙如字，本或作𢧕，音同，郑云：厖也。介音界。鐏，徂寸反，又子遯反。札，侧八反。厖，莫江反。"
                },
                {
                    "paragraph": "虎韔镂膺。交韔二弓，竹闭绲縢。",
                    "zhushu": "虎，虎皮也。韔，弓室也。膺，马𢃄也。交韔，交二弓于韔中也。闭，绁。绲，绳。縢，约也。笺云：镂膺，有刻金饰也。韔，敕亮反，下同，本亦作畅。镂，鲁豆反。膺，于澄反。闭，悲位反，本一作䩛。郑注周礼云：弓檠曰䩛。弛则䌸于弓里，备损伤也，以竹为之。䩛音悲位反，徐边患反，一音必结反。绲，古本反。縢，直登反。绁，息列反。"
                },
                {
                    "paragraph": "言念君子，载寝载兴。厌厌良人，秩秩德音。",
                    "zhushu": "厌厌，安静也。秩秩，有知也。笺云：此既闵其君子𥨊起之劳，又思其性与德也。载音再，载寝载兴，言思之深而起居不宁也。寝音青，上声。兴如字。厌，于贤反。夊音燕。良音良。秩，陈乙反，音直。知，去声，本亦作智。音，一陵切。起如字。劳音潦。",
                    "type": 2
                },
                {
                    "paragraph": "小戎三章，章十句。",
                    "zhushu": "",
                    "type": 2
                },
                {
                    "paragraph": "蒹葭刺襄公也。未能用周礼，将无以固其国焉。",
                    "zhushu": "秦处周之旧土，其人被周之德教日久矣。今襄公新为诸侯，未习周之礼法，故国人未服焉。蒹，古恬反。葭音加。被，皮寄反。"
                },
                {
                    "paragraph": "蒹葭苍苍，白露为霜。",
                    "zhushu": "兴也。蒹，薕。葭，芦也。苍苍，盛也。白露疑戻为霜然后岁事成。国家待礼然后兴。笺云：蒹葭在众草之中，苍苍然强，至白露疑戾为霜，则成而黄。㒷者，喻众民之不从襄公政令者，得周礼以教之则服。薕音廉。"
                },
                {
                    "paragraph": "所谓伊人，在水一方。",
                    "zhushu": "伊，维也。一方，难至矣。笺云：伊当作繄，繄犹是也。所谓是知周礼之贤人，乃在大水之一边，假喻以言远。繄，于奚反。"
                },
                {
                    "paragraph": "溯洄从之，道阻且长。",
                    "zhushu": "逆流而上曰溯洄。逆礼则莫能以至也。笺云：此言不以敬顺往求之，则不能得见。溯，苏路反。洄音回。上，时掌反。"
                },
                {
                    "paragraph": "溯游从之，宛在水中央。",
                    "zhushu": "顺流而涉曰溯游。顺礼求济，道来迎之。笺云：宛，坐见貌。以敬顺求之则近耳，易得见也。宛，纡阮反，夲亦作苑。易，以豉反。"
                },
                {
                    "paragraph": "蒹葭凄凄，白露未晞。",
                    "zhushu": "凄凄，犹苍苍也。晞，乾也。笺云云：未晞，未为霜。凄，夲亦作萋，七奚反。晞音希。"
                },
                {
                    "paragraph": "所谓伊人，在水之湄。",
                    "zhushu": "湄，水隒也。湄音眉。隒，鱼检反，又音检。"
                },
                {
                    "paragraph": "溯洄从之，道阻且跻。",
                    "zhushu": "跻，升也。笺云：升者，言其难至如升阪。跻，本又作隮，子西反。"
                },
                {
                    "paragraph": "溯游从之，宛在水中坁。",
                    "zhushu": "坁，小者也。坁，直户反。"
                },
                {
                    "paragraph": "蒹葭采采，白露未已。",
                    "zhushu": "采采，犹凄凄也。未已，犹未止也。"
                },
                {
                    "paragraph": "所谓伊人，在水之涘。",
                    "zhushu": "涘，厓也。涘音俟。"
                },
                {
                    "paragraph": "溯洄从之，道阻且右。",
                    "zhushu": "右，出其右也。笺云：右者，言其迂回也。迂音于。"
                },
                {
                    "paragraph": "溯游从之，宛在水中沚。",
                    "zhushu": "小渚曰沚。沚音止。",
                    "type": 2
                },
                {
                    "paragraph": "蒹葭三章，章八句。",
                    "zhushu": "",
                    "type": 2
                },
                {
                    "paragraph": "终南戒襄公也。能取周地，始为诸侯，受显服，大夫美之，故作是诗以戒劝之。",
                    "zhushu": ""
                },
                {
                    "paragraph": "终南何有？有条有梅。",
                    "zhushu": "兴也。终南，周之名山中南也。条，槄。梅，楠也。宜以戒不宜也。笺云：问何有者，意以为名山高大，宜有茂木也。兴者，喻人君有盛德，乃宜有𩔰服，犹山之木有大小也。此之谓戒劝。条，本又作条，音同。槄，吐刀反，山榎也。楠，如塩反，沈云：孙炎称荆州曰楠，扬州曰梅，重实，扬州人不闻名楠。"
                },
                {
                    "paragraph": "君子至止，锦衣狐裘。",
                    "zhushu": "锦衣，采色也。狐裘，朝廷之服也。笺云：至止者，受命服于天子而来也。诸侯狐裘锦衣以裼之。朝，直遥反。扬，星历反。"
                },
                {
                    "paragraph": "颜如渥丹，其君也哉？",
                    "zhushu": "笺云：渥，厚渍也。颜色如厚渍之丹，言赤而泽也。其君也哉，仪貌尊严也。渥，于角反。丹如字，韩诗作沰，音各反。沰，赭也。淳，之纯反，又如字，夲亦作厚字。渍，辞四反。"
                },
                {
                    "paragraph": "终南何有？有纪有堂。",
                    "zhushu": "纪，基也。堂，毕道平如堂也。笺云：毕也，堂也，亦髙大之山所宜有也。毕，终南山之道名，边如堂之墙然。纪如字，夲亦作屺，沈音起。"
                },
                {
                    "paragraph": "君子至止，黻衣绣裳。",
                    "zhushu": "黑与青谓之黻，五色备谓之绣。黻音弗。"
                },
                {
                    "paragraph": "佩玉将将，寿考不忘。",
                    "zhushu": "将，七羊反。",
                    "type": 2
                },
                {
                    "paragraph": "终南二章，章六句。",
                    "zhushu": "",
                    "type": 2
                },
                {
                    "paragraph": "黄鸟哀三良也。国人刺穆公以人从死，而作是诗也。",
                    "zhushu": "三良，三善臣也，谓奄息、仲行、针虎也。从死，自杀以从死。行，户郎反，下皆同。针，其廉反，徐又音针。"
                },
                {
                    "paragraph": "交交黄鸟，止于棘。",
                    "zhushu": "兴也。交交，小貌。黄鸟以时往来得其所。人以寿命终亦得其所。笺云：黄鸟止干棘，以求安已也。此棘若不安则移。兴者，喻臣之事君亦然。今穆公使臣从死，刺其不得黄鸟止于棘之本意。寿音受，又如字。"
                },
                {
                    "paragraph": "谁从穆公？子车奄息。",
                    "zhushu": "子车，氏；奄息，名。笺云：言谁从穆公者，伤之。"
                },
                {
                    "paragraph": "维此奄息，百夫之特。",
                    "zhushu": "乃特百夫之德。笺云：百夫之中最雄俊也。"
                },
                {
                    "paragraph": "临其穴，惴惴其栗。",
                    "zhushu": "惴惴，惧也。笺云：穴谓冢圹中也。秦人哀伤此奄息之死，临视其圹，皆为之悼栗。惴，之瑞反。栗音栗。圹，苦晃反。"
                },
                {
                    "paragraph": "彼苍者天，殱我良人！",
                    "zhushu": "殱，尽。良，善也。笺云：言彼苍者天，愬之。殱，子廉反，徐又息廉反。愬，苏路反。"
                },
                {
                    "paragraph": "如可赎兮，人百其身！",
                    "zhushu": "笺云：如此𡘤息之死，可以他人赎之者，人皆百其身，谓一身百死犹为之，惜善人之甚。赎，食烛反，又音树。"
                },
                {
                    "paragraph": "交交黄鸟，止于桑。谁从穆公？子车仲行。",
                    "zhushu": "笺云：仲行，字也。"
                },
                {
                    "paragraph": "维此仲行，百夫之防。",
                    "zhushu": "防，比也。笺云：防犹当也。言比一人当百夫。防，徐云：毛音方。"
                },
                {
                    "paragraph": "临其穴，惴惴其栗。彼苍者天，殱我良人！如可赎兮，人百其身。",
                    "zhushu": ""
                },
                {
                    "paragraph": "交交黄鸟，止于楚。谁从穆公？子车针虎。维此针虎，百夫之御。",
                    "zhushu": "御，当也。御，鱼吕反，注同。"
                },
                {
                    "paragraph": "临其穴，惴惴其栗。彼苍者天，殱我良人！如可赎兮，人百其身。",
                    "zhushu": "",
                    "type": 2
                },
                {
                    "paragraph": "黄鸟三章，章十二句。",
                    "zhushu": "",
                    "type": 2
                },
                {
                    "paragraph": "晨风刺康公也。忘穆公之业，始弃其贤臣焉。",
                    "zhushu": ""
                },
                {
                    "paragraph": "鴥彼晨风，郁彼北林。",
                    "zhushu": "兴也。鴥，疾飞貌。晨风，鹯也。欎，积也。北林，林名也。先君招䝨人，贤人往之，疾如晨风之飞入北林。笺云：先君，谓穆公。鴥，说文作鴧，尹橘反，字林于叔反。鹯，字又作 ，之然反，草木疏云：似鹞，青色。说文止仙反，字林已仙反。駃，所吏反。"
                },
                {
                    "paragraph": "未见君子，忧心钦钦。",
                    "zhushu": "思望之，心中钦钦然。笺云：言穆公始未见贤者之时，思望而忧之。"
                },
                {
                    "paragraph": "如何如何？忘我实多。",
                    "zhushu": "今则忘之矣。笺云：此以穆公之意责康公。如何如何乎？女忘我之事实多。"
                },
                {
                    "paragraph": "山有苞栎，隰有六駮。",
                    "zhushu": "檪，木也。駮如马，倨牙，食虎豹。笺云：山之檪，隰之駮，皆其所宜有也。以言贤者亦国家所宜有。栎，卢狄反。駮，邦角反，兽名。草木疏云：駮马，木名，梓榆也。倨音据。"
                },
                {
                    "paragraph": "未见君子，忧心靡乐。如何如何？忘我实多。",
                    "zhushu": ""
                },
                {
                    "paragraph": "山有苞棣，隰有树檖。",
                    "zhushu": "棣，唐棣也。檖，赤罗也。乐音洛。棣音悌。檖音遂，或作遂。"
                },
                {
                    "paragraph": "未见君子，忧心如醉。如何如何？忘我实多。",
                    "zhushu": "",
                    "type": 2
                },
                {
                    "paragraph": "晨风三章，章六句。",
                    "zhushu": "",
                    "type": 2
                },
                {
                    "paragraph": "无衣刺用兵也。秦人刺其君好攻战，亟用兵，而不与民同欲焉。",
                    "zhushu": "好，呼报反，下注同。攻，古弄反，又如字，下注同。亟，欺冀反。"
                },
                {
                    "paragraph": "岂曰无衣？与子同袍。",
                    "zhushu": "兴也。袍，襺也。上与百姓同欲，则百姓乐致其死。笺云：此责康公之言也。君岂尝曰女无衣，我与女共袍乎？言不与民同欲。袍，抱毛反。襺，古𩔰反，本亦作茧。"
                },
                {
                    "paragraph": "王于兴师，修我戈矛，与子同仇。",
                    "zhushu": "戈长六尺六寸，矛长二丈。天下有道，则礼乐征伐自天子出。仇，匹也。笺云：于，于也。怨耦曰仇。君不与我同欲，而于王兴师，则云修我戈矛，与子同仇，往伐之。刺其好攻战。仇音求。长，直亮反，又如字，下同。"
                },
                {
                    "paragraph": "岂曰无衣？与子同泽。",
                    "zhushu": "泽，润泽也。笺云：泽，亵衣，近汗垢。泽如字，说文作释，云：袴也。䙝，仙列反。近，附近之近。污音乌，又污秽之污。垢，古口反。"
                },
                {
                    "paragraph": "王于兴师，修我矛戟，与子偕作。",
                    "zhushu": "作，起也。笺云：戟，车戟常也。"
                },
                {
                    "paragraph": "岂曰无衣？与子同裳。王于兴师，修我甲兵，与子偕行。",
                    "zhushu": "行，往也。",
                    "type": 2
                },
                {
                    "paragraph": "无衣三章，章五句。",
                    "zhushu": "",
                    "type": 2
                },
                {
                    "paragraph": "渭阳康公念母也。康公之母，晋献公之女。文公遭丽姫之难，未反，而秦姫卒。穆公纳文公，康公时为大子，赠送文公于渭之阳，念母之不见也。我见舅氏，如母存焉。及其即位，而作是诗也。",
                    "zhushu": "渭阳，音谓，水名，水北曰阳。丽，本作骊，同，力驰反。难，乃旦反。大音泰。"
                },
                {
                    "paragraph": "我送舅氏，曰至渭阳。",
                    "zhushu": "母之昆弟曰舅。笺云：渭，水名也。秦是时都雍，至渭阳者，盖东行送舅氏于咸阳之地。雍，于用反，县名，今属扶风。"
                },
                {
                    "paragraph": "何以赠之？路车乘黄。",
                    "zhushu": "赠，送也。乘黄，四马也。乘，绳证反，注同。"
                },
                {
                    "paragraph": "我送舅氏，悠悠我思。何以赠之？琼瑰玉佩。",
                    "zhushu": "琼瑰，石次玉。思，息嗣反。瑰，古囬反。",
                    "type": 2
                },
                {
                    "paragraph": "渭阳二章，章四句。",
                    "zhushu": "",
                    "type": 2
                },
                {
                    "paragraph": "权舆刺康公也。忘先君之旧臣，与贤者有始而无终也。",
                    "zhushu": "与音余。"
                },
                {
                    "paragraph": "于我乎，夏屋渠渠，",
                    "zhushu": "夏，大也。笺云：屋，具也。渠渠，犹勤勤也。言君始于我厚，设礼食大具以食我，其意勤勤然。夏，胡雅反。屋如字。渠，其居反。食音嗣，注篇内同。"
                },
                {
                    "paragraph": "今也毎食无余。",
                    "zhushu": "笺云：此言君今遇我薄，其食我才足耳。"
                },
                {
                    "paragraph": "于嗟乎，不承权舆。",
                    "zhushu": "承，継也。权舆，始也。"
                },
                {
                    "paragraph": "于我乎，每食四簋，",
                    "zhushu": "四簋，黍稷稲梁。簋音轨。内方外圆曰簋，以盛黍稷；外方内圆曰簠，用贮稲粱。皆容一斗二升。"
                },
                {
                    "paragraph": "今也毎食不饱。于嗟乎，不承权舆。",
                    "zhushu": "",
                    "type": 2
                },
                {
                    "paragraph": "权舆二章，章五句。",
                    "zhushu": "",
                    "type": 2
                },
                {
                    "paragraph": "秦国十篇，二十七章，百八十一句。",
                    "zhushu": ""
                }
            ]
        },
        {
            "name": "国风陈宛丘诂训传第十二",
            "paragraphs": [
                {
                    "paragraph": "陈宛丘诂训传第十二",
                    "zhushu": "陈者，胡公妫满之所封也。其先虞舜之胄有虞遏父者，为周陶正。武王赖其器用，与其神明之后，故妻以元女。其子满乃封于陈，以备三恪。其地宓羲之墟，在古豫州之界，宛丘之侧。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "宛丘刺幽公也。淫荒昏乱，游荡无度焉。",
                    "zhushu": "宛，怨阮反。尔雅云：宛中，宛丘。郭云：中央隆髙也。度音如字。"
                },
                {
                    "paragraph": "子之汤兮，宛丘之上兮。",
                    "zhushu": "子，大夫也。汤，荡也。四方髙，中央下曰宛丘。笺云：子者，斥幽公。游荡无所不为。汤，佗郎反，旧他浪反。"
                },
                {
                    "paragraph": "洵有情兮，而无望兮。",
                    "zhushu": "洵，信也。笺云：此君信有淫荒之情，其威仪无可观望而则俲。洵音荀。俲，户教反。"
                },
                {
                    "paragraph": "坎其击鼓，宛丘之下。",
                    "zhushu": "坎坎，击鼓声。坎，苦感反。"
                },
                {
                    "paragraph": "无冬无夏，值其鹭羽。",
                    "zhushu": "值，持也。鹭鸟之羽，可以为翳。笺云：翳，舞者所持以指麾。值，直置反。鹭音路，白鸟也，一名春鉏。翳，于计反。麾，毁危反，字又作㧑。"
                },
                {
                    "paragraph": "坎其击缶，宛丘之道。",
                    "zhushu": "盎谓之缶。缶，方有反。盎，本亦作盎，乌浪反。"
                },
                {
                    "paragraph": "无冬无夏，值其鹭翿。",
                    "zhushu": "翿，翳也。翿音导，又音陶。",
                    "type": 2
                },
                {
                    "paragraph": "宛丘三章，章四句。",
                    "zhushu": "",
                    "type": 2
                },
                {
                    "paragraph": "东门之枌疾乱也。幽公淫荒，风化之所行，男女弃其旧业，亟会于道路，歌舞于市井尔。",
                    "zhushu": "枌，符云反。亟，欺冀反。"
                },
                {
                    "paragraph": "东门之枌，宛丘之栩。",
                    "zhushu": "枌，白榆也。栩，杼也。国之交会，男女之所聚。栩，况浦反。杼，常汝反，说文丈与反。"
                },
                {
                    "paragraph": "子仲之子，婆娑其下。",
                    "zhushu": "子仲，陈大夫氏。婆娑，舞也。笺云：之子，男子也。婆，步波反，说文作媻，音同。娑，素何反。"
                },
                {
                    "paragraph": "榖且于羌，南方之原。",
                    "zhushu": "榖，善也。原，大夫氏。笺云：且，明。于，曰。差，择也。朝日善明，曰相择矣，以南方原氏之女可以为上处。旦，郑音且，本亦作且，王七也反，苟且也，徐子余反。差，郑初佳反，王音嗟，韩诗作嗟，徐七何反。沉云：毛意不作嗟。案：毛无改字，宜从郑读。曰音越，下曰往矣同。"
                },
                {
                    "paragraph": "不绩其麻，市也婆娑。",
                    "zhushu": "笺云：绩麻者，妇人之事也。疾其今不为。"
                },
                {
                    "paragraph": "榖旦于逝，越以鬷迈。",
                    "zhushu": "逝，往。鬷，数。迈，行也。笺云：越，于。鬷，摠也。朝旦善明，曰往矣，谓之所会処也。于是以摠行，欲男女合行。鬷，子公反，毛、郑摠也。处，昌虑反。"
                },
                {
                    "paragraph": "视尔如荍，贻我握椒。",
                    "zhushu": "荍，芘芣也。椒，芬香也。笺云：男女交会而相说，曰：我视女之颜色，美如茈芣之华然。女乃遗我一握之椒，交情好也。此本淫乱之所由。荍，祁饶反，郭云：荆葵也。芘音毗，又芳耳反。芣音浮，又芳九反。说音悦。遗，惟季反。好，呼报反。",
                    "type": 2
                },
                {
                    "paragraph": "东门之枌三章，章四句。",
                    "zhushu": "",
                    "type": 2
                },
                {
                    "paragraph": "衡门诱僖公也。愿而无立志，故作是诗以诱掖其君也。",
                    "zhushu": "诱，进也。掖，扶持也。衡如字。沈云：此古文横字。诱音酉。愿，音愿，谨也。掖音亦。"
                },
                {
                    "paragraph": "衡门之下，可以栖遟。",
                    "zhushu": "衡门，横木为门，言浅陋也。栖遟，游息也。笺云：贤者不以衡门之浅陋，则不游息于其下。以喻人君不可以国小，则不兴治致政化。栖音西。治，直吏反。"
                },
                {
                    "paragraph": "泌之洋洋，可以乐饥。",
                    "zhushu": "泌，泉水也。洋洋，广大也。乐饥，可乐道忘饥。笺云：饥者，不足于食也。泌水之流洋洋然，饥者见之，可饮以𤻲饥，以喻人君悫愿，任用贤臣，则政教成，亦犹是也。泌，悲位反。洋音羊。乐，本又作𤻲，毛音洛，郑力召反。沈云：旧皆作乐字。晚诗本有作疒下乐，以形声言之，殊非其义。疗字当从疒下尞。案：说文云：𤻲，治也。疗或𤻲字也。则毛本止作乐，郑本作𤻲，注放此。悫，苦角反。"
                },
                {
                    "paragraph": "岂其食鱼，必河之鲂？岂其取妻，必齐之姜？",
                    "zhushu": "笺云：此言何必河之鲂然后可食，取其口美而已。何必大国之女然后可妻，亦取贞顺而已。以喻君任臣何必圣人，亦取忠孝而已。齐，姜姓。鲂音房。取音娶，下文同。"
                },
                {
                    "paragraph": "岂其食鱼，必河之鲤？岂其取妻，必宋之子？",
                    "zhushu": "笺云：宋，子姓。",
                    "type": 2
                },
                {
                    "paragraph": "衡门三章，章四句。",
                    "zhushu": "",
                    "type": 2
                },
                {
                    "paragraph": "东门之池刺时也。疾其君之淫昏，而思贤女以配君子也。",
                    "zhushu": "○池，孔安国云：停水曰池。"
                },
                {
                    "paragraph": "东门之池，可以沤麻。",
                    "zhushu": "兴也。池，城池也。沤，柔也。笺云：于也中柔麻，使可缉绩作衣服。兴者，喻贤女能柔顺君子，成其德教。沤，乌豆反。缉，七立反，西州人谓绩为缉。"
                },
                {
                    "paragraph": "彼羙淑姫，可以晤歌。",
                    "zhushu": "晤，遇也。笺云：晤犹对也。言淑姫贤女，君子宜与对歌相切化也。淑音叔，本亦作叔，善也。晤，五故反。"
                },
                {
                    "paragraph": "东门之池，可以沤纻。彼羙淑姫，可与晤语。",
                    "zhushu": ""
                },
                {
                    "paragraph": "东门之池，可以沤菅。彼羙淑姫，可与晤言。",
                    "zhushu": "言，道也。纻，直吕反，字又作苎。菅，古颜反，茅已沤为菅。",
                    "type": 2
                },
                {
                    "paragraph": "东门之池三章，章四句。",
                    "zhushu": "",
                    "type": 2
                },
                {
                    "paragraph": "东门之杨刺时也。昏姻失时，男女多违。亲迎，女犹有不至者也。",
                    "zhushu": "迎，鱼敬反，下注同。"
                },
                {
                    "paragraph": "东门之杨，其叶牂牂。",
                    "zhushu": "兴也。牂牂然，盛貌。言男女失时，不逮秋冬。笺云：杨叶牂牂，三月中也。兴者，喻时晚也，失仲春之月。牂，子桑反。"
                },
                {
                    "paragraph": "昏以为期，明星煌煌。",
                    "zhushu": "期而不至也。笺云：亲迎之礼以昏时，女留他色，不肯时行，乃至大星煌煌然。煌音皇。"
                },
                {
                    "paragraph": "东门之杨，其叶肺肺。",
                    "zhushu": "肺肺，犹牂牂也。肺，普贝反，又蒲贝反。"
                },
                {
                    "paragraph": "昏以为期，明星晢晢。",
                    "zhushu": "晢晢，犹煌煌也。晢，之世。",
                    "type": 2
                },
                {
                    "paragraph": "东门之杨二章，章四句。",
                    "zhushu": "",
                    "type": 2
                },
                {
                    "paragraph": "墓门刺陈佗也。陈佗无良师傅，以至于不义，恶加于万民焉。",
                    "zhushu": "不义者，谓弑君而自立。它，本亦作佗，司，徒多反，五父也，史记以为厉公。弑音试，本又作杀，同。"
                },
                {
                    "paragraph": "墓门有棘，斧以斯之。",
                    "zhushu": "兴也。墓门，墓道之门。斯，析也。幽间希行，用生此棘薪，维斧可以开析之。笺云：兴者，喻陈佗由不睹贤师良传之训道，至陷于诛绝之罪。斯，所宜反，又如字，又音梳。郑注尚书云：斯，析也。尔雅云：斯，侈，离也。孙炎云：斯，析之离，读者如字。析，星暦反。闲音闲。睹，都鲁反，又作睹。"
                },
                {
                    "paragraph": "夫也不良，国人知之。",
                    "zhushu": "夫，传相也。笺云：良，善也。陈佗之师传不善，群臣皆知之，言其罪恶著也。相，息亮反。"
                },
                {
                    "paragraph": "知而不已，谁昔然矣。",
                    "zhushu": "昔，久也。笺云：已，犹去也。谁昔，昔也。国人皆知其有罪恶而不诛退，终致祸难，自古昔之时常然。去，羌吕反。难，乃旦反。"
                },
                {
                    "paragraph": "墓门有梅，有鸮萃止。",
                    "zhushu": "梅，楠也。鸮，恶声之鸟也。萃，集也。笺云：梅之树，善恶自耳，徒以鸮集其上而鸣，人则恶之，树因思矣。以喻陈佗之性夲未必恶，师傅恶而陈佗従之而恶。鸮，户骄反。萃，徂酔反。楠，冉𥂠反。恶，乌路反。"
                },
                {
                    "paragraph": "夫也不良，歌以讯之。",
                    "zhushu": "讯，告也。笺云：歌谓作此诗也。既作，又使工歌之，是谓之告。讯，本又作谇，音信，徐息悴反。韩诗：讯，谏也。"
                },
                {
                    "paragraph": "讯予不顾，颠倒思予。",
                    "zhushu": "笺云：予，我也。歌以告之，女不顾念我言，至于敬灭颠倒之急，乃思我之言，言其晚也。",
                    "type": 2
                },
                {
                    "paragraph": "墓门二章，章六句。",
                    "zhushu": "",
                    "type": 2
                },
                {
                    "paragraph": "防有鹊巢忧谗贼也。宣公多信谗，君子忧惧焉。",
                    "zhushu": ""
                },
                {
                    "paragraph": "防有鹊巢，卭有旨苕。",
                    "zhushu": "兴也。防，邑也。卭，丘也。苕，草也。笺大：防之有鹊巢，卭之有美苕，处势自然。兴者，喻宣公信多言之人，故致此谗人。卭，其恭反。苕，徒凋反。"
                },
                {
                    "paragraph": "谁侜予羙？心焉忉忉。",
                    "zhushu": "侜，张诳也。笺云：谁，谁谗人也。女众谗人，谁侜张诳欺我所美之人乎？使我心忉忉然。所美，谓宣公。侜，陟留反，说文云：有廱蔽也。美，韩诗作娓，音尾。娓，美也。忉，都劳反。谁，九况反。"
                },
                {
                    "paragraph": "中唐有甓，卭有旨虉，",
                    "zhushu": "中，中庭也。唐，堂涂也。甓，令适也。虉，绶草也。甓，蒲历反。虉，五历反。令音零，字书作瓴。适，都历反，字书作甋。绶，音受。"
                },
                {
                    "paragraph": "谁侜予美？心焉惕惕。",
                    "zhushu": "惕惕，犹忉忉也。惕，吐历反。",
                    "type": 2
                },
                {
                    "paragraph": "防有鹊巢二章，章四句。",
                    "zhushu": "",
                    "type": 2
                },
                {
                    "paragraph": "月出刺好色也。在位不好德，而说羙色焉。",
                    "zhushu": "好，呼报反，序同。说音悦，泽陂诗同。"
                },
                {
                    "paragraph": "月出皎兮，",
                    "zhushu": "兴也。皎，月光也。笺云：兴者，喻妇人有羙色之白晳。皎，古了反，夲又作皦。晳，星历反。"
                },
                {
                    "paragraph": "佼人僚兮。舒窈紏兮，",
                    "zhushu": "僚，好貌。舒，迟也。窈纠，舒之姿也。佼，字又作姣，古卯反，好也。方言云：自关而东，河、済之间，凡好谓之姣。僚，本亦作嫽，音同，音了。窈，乌了反，又于表反。纠，其赵反，又其小反，一音其了反，说文音己小反，又居酉反。"
                },
                {
                    "paragraph": "劳心悄兮。",
                    "zhushu": "悄，忧也。笺云：思而不见则忧。悄，七小反。"
                },
                {
                    "paragraph": "月出皓兮，佼人懰兮。舒懮受兮，劳心慅兮。",
                    "zhushu": "皓，胡老反。懰，本又作刘，同，力久反，好儿，埤苍作嬼。嬼，妖也。懮，于久反，舒貌。搔，七老反，忧也。"
                },
                {
                    "paragraph": "月出照兮，佼人燎兮。舒夭绍兮，劳心惨兮。",
                    "zhushu": "燎，力召反，又力吊反。夭，于表反。惨，七感反，忧也。",
                    "type": 2
                },
                {
                    "paragraph": "月出三章，章四句。",
                    "zhushu": "",
                    "type": 2
                },
                {
                    "paragraph": "株林刺灵公也。淫乎夏姫，驱驰而往，朝夕不休息焉。",
                    "zhushu": "夏姫，陈大夫妻，夏征舒之母，郑女也。征舒字子南。夫字御叔。株，陟朱反。夏，户雅反，注下同。御，鱼吕反，又如字。"
                },
                {
                    "paragraph": "胡为乎株林？从夏南。",
                    "zhushu": "株林，夏氏邑也。夏南，夏征舒也。笺云：陈人责灵公：君何为之株林，从夏氏子南之母为淫泆之行？泆音逸。行，下孟反。"
                },
                {
                    "paragraph": "匪适株林，从夏南。",
                    "zhushu": "笺云：匪，非也。言我非之株林，从夏氏子南之母为淫泆之行，自之他耳。觝相之辤。觝，都礼反。"
                },
                {
                    "paragraph": "驾我乘马，说于株野。乘我乘驹，朝食于株。",
                    "zhushu": "大夫乘驹。笺云：我，国久我君也。君亲乘君乘马，乘君乘驹，変易车乘，以至株林。或说舍焉，或朝食焉。又责之也。马六尺以下曰驹。乘，绳证反，下乘骄、注君乘马、君乘骄、车乘并同。说音税，舍也，注同。骄音驹。沈云：或作驹字，是后人改之。皇皇者华篇内同。",
                    "type": 2
                },
                {
                    "paragraph": "株林二章，章四句。",
                    "zhushu": "",
                    "type": 2
                },
                {
                    "paragraph": "泽陂刺时也。言灵公君臣淫于其国，男女相说，忧思感伤焉。",
                    "zhushu": "君臣淫于国，谓与孔宁、仪行父也。感伤，谓涕泗滂沱。陂，彼皮反。思，息嗣反。父音甫。涕，他弟反。泗音四。滂，普光反。沱，徒河反，下文同。"
                },
                {
                    "paragraph": "彼泽之陂，有蒲与荷。",
                    "zhushu": "兴也。陂，泽障也。荷，芙蕖也。笺云：蒲，柔滑之物。芙蕖之茎曰荷，生而佼大。兴者，蒲以喻所说男之性，荷以喻所说女之容体也。正以陂中二物兴者，喻淫风由同姓生。荷音河。障，章亮反。夫音符，本亦作芙，下同。渠，其居反，本亦作蕖。茎，幸耕反。佼，古卯反。"
                },
                {
                    "paragraph": "有美一人，伤如之何。",
                    "zhushu": "伤无礼也。笺云：伤，思也。我思此美人，当如之何而得见之？"
                },
                {
                    "paragraph": "寤寐无为，涕泗滂沱。",
                    "zhushu": "自目曰涕。自鼻曰泗。笺云：寤，斍也。斍音教。"
                },
                {
                    "paragraph": "彼泽之陂，有蒲与蕳。",
                    "zhushu": "蕳，兰也。笺云：蕳当作莲。莲，芙蕖实也。莲以喻女之言信。蕳，毛古颜反，郑改作莲，练田反。"
                },
                {
                    "paragraph": "有羙一人，硕大且卷。",
                    "zhushu": "卷，好貌。卷，本又作婘，同，其员反。"
                },
                {
                    "paragraph": "寤寐无为，中心悁悁。",
                    "zhushu": "悁悁，犹悒悒也。悁，乌玄反。"
                },
                {
                    "paragraph": "彼泽之陂，有蒲菡蓞。",
                    "zhushu": "菡蓞，荷华也。笺云：华以喻女之颜色。菡，本又作莟，又作𣣖，户感反。蓞，本又作 ，大感反。"
                },
                {
                    "paragraph": "有羙一人，硕大且俨。",
                    "zhushu": "俨，矜庄貌。俨，本又作曮，鱼检反。"
                },
                {
                    "paragraph": "寤寐无为，辗转伏枕。",
                    "zhushu": "○辗，张辇反，本又作展。",
                    "type": 2
                },
                {
                    "paragraph": "泽陂三章，章六句。",
                    "zhushu": "",
                    "type": 2
                },
                {
                    "paragraph": "陈国十篇，二十六章，百二十四句。",
                    "zhushu": ""
                }
            ]
        },
        {
            "name": "国风桧羔裘诂训传第十三",
            "paragraphs": [
                {
                    "paragraph": "桧羔裘诂训传第十三",
                    "zhushu": "桧，本又作郐，古外反。桧者，髙辛氏之火正祝融之后，妘姓之国也。其封域在古豫州外方之北，荧波之南，居溱、洧之间，祝融之故墟，是子男之国。后为郑武所并焉。王云：周武王封之于济、洛、河、颍之间，为桧子。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "羔裘大夫以道去其君也。国小而迫，君不用道，好㓗其衣服，逍遥游燕，而不能自强于政治，故作是诗也。",
                    "zhushu": "以道去其君者，三谏不从，待放于郊，得玦乃去。好，呼报反，下注同。治，直吏反，下注同。玞，古穴反。"
                },
                {
                    "paragraph": "羔裘逍遥，狐裘以朝。",
                    "zhushu": "羔裘以游燕，狐裘以适朝。笺云：诸侯之朝服，缁衣羔裘，大蜡而息民，则有黄衣狐裘。今以朝服燕，𥙊服朝，是其好絜衣服也。先言燕，后言朝，见君之志不能自强于政治。朝，直遥反，注同，下篇注亦同。蜡，仕诈反。见，贤遍反。"
                },
                {
                    "paragraph": "岂不尔思？劳心忉忉。",
                    "zhushu": "国无政令，使我心劳。笺云：尓，女也。三谏不从，待放而去。思君如是，心忉忉然。忉音刀。"
                },
                {
                    "paragraph": "羔裘翶翔，狐裘在堂。",
                    "zhushu": "堂，公堂也。笺云：翶翔，犹逍遥也。"
                },
                {
                    "paragraph": "岂不尔思？我心忧伤。",
                    "zhushu": ""
                },
                {
                    "paragraph": "羔裘如膏，日出有曜。",
                    "zhushu": "日出照曜，然后见其如膏。膏，古报反。曜，羊照反。"
                },
                {
                    "paragraph": "岂不尔思？中心是悼。",
                    "zhushu": "悼，动也。笺云：悼犹哀伤也。",
                    "type": 2
                },
                {
                    "paragraph": "羔裘三章，章四句。",
                    "zhushu": "",
                    "type": 2
                },
                {
                    "paragraph": "素冠刺不能三年也。",
                    "zhushu": "丧礼，子为父，父卒为母，皆三年。时人恩薄礼废，不能行也。为，于伪反，下同。"
                },
                {
                    "paragraph": "庶见素冠兮，棘人栾栾兮，",
                    "zhushu": "庶，幸也。素冠，练冠也。棘，急也。栾栾，瘠貌。笺云：丧礼，既祥祭而缟冠素纰。时人皆觧缓，无三年之恩于其父母，而废其丧礼，故觊幸一见素冠，急于哀戚之人，形貌栾栾然瘠瘦也。栾，力端反。瘠，情昔反。缟，古老反。纰，婢移反。觧，佳卖反。觊音冀。瘦，夲亦作膄，所救反。"
                },
                {
                    "paragraph": "劳心慱慱兮。",
                    "zhushu": "慱慱，忧劳也。笺云：劳心者，忧不得见。慱，徒端反。"
                },
                {
                    "paragraph": "庶见素衣兮，",
                    "zhushu": "素冠，故素衣也。笺云：除成丧者，其祭也朝服缟冠。朝服，缁衣素裳。然则此言素衣者，谓素裳也。"
                },
                {
                    "paragraph": "我心伤悲兮，聊与子同归兮。",
                    "zhushu": "愿见有礼之人，与之同归。笺云：聊，犹且也。且与子同归，欲之其家，观其居处。"
                },
                {
                    "paragraph": "庶见素韠兮，",
                    "zhushu": "笺云：祥祭朝服素韠者，韠从裳色。韠音毕。"
                },
                {
                    "paragraph": "我心蕴结兮，聊与子如一兮。",
                    "zhushu": "子夏三年之丧毕，见于夫子，援琴而弦，衎衎而乐，作而曰：先王制礼，不敢不及。夫子曰：君子也。闵子骞三年之丧毕，见于夫子，援琴而弦，切切而哀，作而曰：先王制礼，不敢过也。夫子曰：君子也。子路曰：敢问何谓也？夫子曰：子夏哀已尽，能引而致之于礼，故曰君子也。闵子骞哀未尽，能自割以礼，故曰君子也。夫三年之丧，贤者之所轻，不肖者之所勉。笺云：聊与子如一，且欲与之居处，观其行也。蕴，纡粉反。夏，户雅反，下同。见，贤遍反，下同。援音袁，下同。衎，苦旦反。乐音洛。夫音符。行，下孟反。",
                    "type": 2
                },
                {
                    "paragraph": "素冠三章，章三句。",
                    "zhushu": "",
                    "type": 2
                },
                {
                    "paragraph": "隰有苌楚疾恣也。国人疾其君之淫恣，而思无情欲者也。",
                    "zhushu": "恣谓狡㹟淫戏，不以礼也。苌，丈羊反，夲草云：一名羊肠，一名羊桃。恣，姿利反。狡，古夘反。㹟，古快反，夲亦作禬，古外反。"
                },
                {
                    "paragraph": "隰有苌楚，猗傩其枝。",
                    "zhushu": "兴也。苌楚，铫弋也。猗傩，柔顺也。笺云：铫弋之性，始生正直，及其长大，则其枝猗傩而柔顺，不妄寻蔓草木。兴者，喻人少而端悫，则长大无情欲。猗，于可反。傩，乃可反。铫音遥。长，张丈反，下同。蔓音万。少，诗照反，下同。"
                },
                {
                    "paragraph": "夭之沃沃，乐子之无知。",
                    "zhushu": "夭，少也。沃沃，壮佼也。笺云：知，匹也。疾君之恣，故于人年少沃沃之时，乐其无妃匹之意。夭，于骄反。沃，乌毒反。乐音洛，注下皆同。妃音配。"
                },
                {
                    "paragraph": "隰有苌楚，猗傩其华。夭之沃沃，乐子之无家。",
                    "zhushu": "笺云：无家，谓无夫妇室家之道。"
                },
                {
                    "paragraph": "隰有苌楚，猗傩其实。夭之沃沃，乐子之无室。",
                    "zhushu": "",
                    "type": 2
                },
                {
                    "paragraph": "隰有苌楚三章，章四句。",
                    "zhushu": "",
                    "type": 2
                },
                {
                    "paragraph": "匪风思周道也。国小政乱，忧及祸难，而思周道焉。",
                    "zhushu": "难，乃旦反。"
                },
                {
                    "paragraph": "匪风发兮，匪车偈兮。",
                    "zhushu": "发发飘风，非有道之风。偈偈疾驱，非有道之车。偈，起竭反。驱，丘遇反，又如字。"
                },
                {
                    "paragraph": "顾聸周道，中心怛兮。",
                    "zhushu": "怛，伤也。下国之乱，周道灭也。笺云：周道，周之政令也。回首曰顾。怛，都达反，惨怛也。"
                },
                {
                    "paragraph": "匪风飘兮，匪车嘌兮。",
                    "zhushu": "回风为飘。嘌嘌，无节度也。飘，符遥反，又必遥反。票，夲又作票，匹遥反。"
                },
                {
                    "paragraph": "顾瞻周道，中心吊兮。",
                    "zhushu": "吊，伤也。"
                },
                {
                    "paragraph": "谁能亨鱼？漑之釜鬵。",
                    "zhushu": "漑，涤也。𩰿，釜属。亨鱼烦则碎，治民烦则散。知亨鱼则知治民矣。笺云：谁能者，言人偶能割亨者。亨，普庚反，注同，煑也。漑，夲又作摡，古爱反。釜，符甫反。𩰿音寻，又音岑，说文云：大釜也。一曰：鼎大上小下，若甑，曰𩰿，音才今反。涤，徒历反。"
                },
                {
                    "paragraph": "谁将西归？怀之好音。",
                    "zhushu": "周道在乎西。怀，归也。笺云：谁将者，亦言人偶能辅周道洽民者也。桧在周之东，故言西歸。有能西仕于周者，我则怀之以好音。谓周之旧政令。",
                    "type": 2
                },
                {
                    "paragraph": "匪风三章，章四句。",
                    "zhushu": "",
                    "type": 2
                },
                {
                    "paragraph": "桧国四篇，十二章，四十五句。",
                    "zhushu": ""
                }
            ]
        },
        {
            "name": "国风曹蜉蝣诂训传第十四",
            "paragraphs": [
                {
                    "paragraph": "曹蜉蝣诂训传第十四",
                    "zhushu": "曹者，武王之弟叔振铎所封之国也，爵为伯。其封域在兖州陶丘之北，荷泽之野，今济阴、定陶是也。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "蜉蝣刺奢也。昭公国小而迫，无法以自守，好奢而任小人，将无所依焉。",
                    "zhushu": "蜉音浮。蝣音由。昭公国小而迫，一本作国小而迫。案：郑谱云：昭公好奢而任小人，曹之变风始作。此诗笺云：喻昭公之朝。是蜉蝣为昭公诗也。谱又云：蜉蝣至下泉四篇，共公时作。今诗夲此序多无昭公字，崔集注夲有，未详其正也。"
                },
                {
                    "paragraph": "蜉蝣之羽，衣裳楚楚。",
                    "zhushu": "㒷也。蜉蝣，渠畧也，朝生夕死，犹有羽翼以自修饰。楚楚，鲜明貌。笺云：兴者，喻昭公之朝，其群臣皆小人也，徒整饰其衣裳，不知国之将迫胁，君臣死亡无日，如渠略然。　楚如字，说文作𧊲𧊲，云：会五采鲜色也。渠，夲或作螶，音同，其居反，注同。略，夲或作𧐋，音同。沈云：二字并不施虫，是也。朝，直遥反，下皆同，一读下朝夕字，张遥反。"
                },
                {
                    "paragraph": "心之忧矣，于我归处。",
                    "zhushu": "笺云：归，依归。君当于何依归乎？言有危亡之难，将无所就往。难，乃旦反。"
                },
                {
                    "paragraph": "蜉蝣之翼，采采衣服。",
                    "zhushu": "采采，众多也。"
                },
                {
                    "paragraph": "心之忧矣，于我归息。",
                    "zhushu": "息，止也。"
                },
                {
                    "paragraph": "蜉蝣掘阅，麻衣如雪。",
                    "zhushu": "掘阅，容阅也。如雪，言鲜㓗。笺云：掘阅，掘地解阅，谓其始生时也。以解阅喻君臣朝夕变易衣服也。麻衣、深衣，诸侯之朝服，朝夕则深衣也。掘，求勿反。阅音悦。解音蟹，下同。"
                },
                {
                    "paragraph": "心之忧矣，于我归说。",
                    "zhushu": "笺云：说犹舍息也。说音税，协韵如字。",
                    "type": 2
                },
                {
                    "paragraph": "蜉蝣三章，章四句。",
                    "zhushu": "",
                    "type": 2
                },
                {
                    "paragraph": "候人刺近小人也。共公远君子而好近小人焉。",
                    "zhushu": "○候人，官名。近，附近之近，下同。共音恭，下篇同。远，于万反，下注同。好，呼报反。"
                },
                {
                    "paragraph": "彼候人兮，何戈与祋。",
                    "zhushu": "候人，道路送宾客者。何，揭。祋，殳也。言贤者之官不过候人。笺云：是谓远君子也。何，何可反，又音何。祋，都外反，又都律反。揭音竭，又其谒反。殳，市朱反。"
                },
                {
                    "paragraph": "彼其之子，三百赤芾。",
                    "zhushu": "彼，彼曹朝也。芾，韠也。一命缊芾黝珩，再命赤芾黝珩，三命赤芾葱珩。大夫以上赤芾乘轩。笺云：之子，是子也，佩赤芾者三百人。其音记，下皆同。芾音弗，𥙊服谓之芾，沈又甫味反。朝，直遥反，下在朝同。缊音温，何乌夲反，赤董之色。黝，于纠反，黑色。珩音衡。上，时掌反。"
                },
                {
                    "paragraph": "维鹈在梁，不濡其翼。",
                    "zhushu": "鹈，洿泽鸟也。梁，水中之梁。鹈在梁，可谓不濡其翼乎？笺云：鹈在梁，当濡其翼，而不濡者，非其常也。以喻小人在朝，亦非其常。鹈，徒低反，亦曰淘河。洿音乌，一音火故反。"
                },
                {
                    "paragraph": "彼其之子，不称其服。",
                    "zhushu": "笺云：不称者，言德薄而服尊。称，尺证反，注同。"
                },
                {
                    "paragraph": "维鹈在梁，不濡其咮。",
                    "zhushu": "咮，喙也。咮，陟救反，徐又都豆反。喙，虚秽反，又尺税反，又陟角反，鸟口也。"
                },
                {
                    "paragraph": "彼其之子，不遂其媾。",
                    "zhushu": "媾，厚也。笺云：遂犹久也。不久其厚，言终将薄于君也。媾，古亘反。"
                },
                {
                    "paragraph": "荟兮蔚兮，南山朝隮。",
                    "zhushu": "荟、蔚，云兴貌。南，山也。隮，升云也。笺云：荟蔚之小云，朝升于南山，不能为大雨。以喻小人虽见任于君，终不能成其德教。荟，乌会反。蔚，于贵反。隮，子兮反。"
                },
                {
                    "paragraph": "婉兮娈兮，季女斯饥。",
                    "zhushu": "婉，少貌。娈，好貌。季，人之少子也。女，民之弱者。笺云：天无大雨，则岁不熟，而幼弱者饥，犹国之无政令，则下民困病。婉，于阮反。娈，力转反。少，诗照反，下同。",
                    "type": 2
                },
                {
                    "paragraph": "候人四章，章四句。",
                    "zhushu": "",
                    "type": 2
                },
                {
                    "paragraph": "鸤鸠刺不壹也。在位无君子，用心之不壹也。",
                    "zhushu": "鸤，音尸，本亦作尸。"
                },
                {
                    "paragraph": "鸤鸠在桑，其子七兮。",
                    "zhushu": "兴也。鸤鸠，秸鞠也。鸣鸠之养其子，朝从上下，莫从下上，平均如一。笺云：兴者，喻人君之德当均一于下也。以刺今在位之人不如鸤鸠。秸，居八反，又音吉。鞠，居六反。莫音暮。上，时掌反。"
                },
                {
                    "paragraph": "淑人君子，其仪一兮。",
                    "zhushu": "笺云：淑，善。仪，义也。善人君子，其执义当如一也。"
                },
                {
                    "paragraph": "其仪一兮，心如结兮。",
                    "zhushu": "言执义一则用心同。"
                },
                {
                    "paragraph": "鸤鸠在桑，其子在梅。",
                    "zhushu": "飞在梅也。"
                },
                {
                    "paragraph": "淑人君子，其带伊丝。其带伊丝，其弁伊骐。",
                    "zhushu": "骐，骐文也。弁，皮弁也。笺云：其带伊丝，谓大带也。大带用素丝，有杂色饰焉。骐当作𤪌，以玉为之。言此带弁者，刺不称其服。弁，皮彦反。骐音其。骐，纂文也，说文作𤪌，云：弁饰也，往往置玉也，或亦𤪌。𤪌音其。称，尺证反。"
                },
                {
                    "paragraph": "鸤鸠在桑，其子在棘。淑人君子，其仪不忒。",
                    "zhushu": "忒，疑也。忒，他得反。"
                },
                {
                    "paragraph": "其仪不忒，正是四国。",
                    "zhushu": "正，长也。笺云：执义不疑，则可为四国之长。言任为侯伯。长，张文反，下同。任音壬。"
                },
                {
                    "paragraph": "鸤鸠在桑，其子在榛。淑人君子，正是国人。正是国人，胡不万年。",
                    "zhushu": "笺云：正，长也。能长人，则人欲其寿考。榛，侧巾反，木名也，又仕巾反，字林云：木丛生也。字林榛木之字从辛木，云：似梓，实如小栗，音壮巾反。",
                    "type": 2
                },
                {
                    "paragraph": "鸤鸠四章，章六句。",
                    "zhushu": "",
                    "type": 2
                },
                {
                    "paragraph": "下泉思治也。曹人疾共公侵刻下民，不得其所，忧而思明王贤伯也。",
                    "zhushu": "治，直吏反。刻音克。"
                },
                {
                    "paragraph": "洌彼下泉，浸彼苞稂。",
                    "zhushu": "㒷也。洌，寒也。下泉，泉下流也。苞，夲也。稂，童梁，非既草，得水而病也。笺云：兴者，喻共公之施政教，徒困病其民。稂当作凉，凉草，萧蓍之属。测音列。浸，夲又作寖，子鸩反。根音郎，徐又音良，毛：童梁也。郑作凉，音良。漑，古爱反。蓍音尸。"
                },
                {
                    "paragraph": "忾我寤叹，念彼周京。",
                    "zhushu": "笺云：忾，叹息之意。寤，觉也。念周京者，思其先王之明者也。忾，苦爱反，说文云：大息也，音火既反。觉音教。"
                },
                {
                    "paragraph": "洌彼下泉，浸彼苞萧。",
                    "zhushu": "萧，蒿也。蒿，好刀反。"
                },
                {
                    "paragraph": "忾我寤叹，念彼京周。",
                    "zhushu": ""
                },
                {
                    "paragraph": "洌彼下泉，浸彼苞蓍。",
                    "zhushu": "蓍，草也。"
                },
                {
                    "paragraph": "忾我寤叹，念彼京师。",
                    "zhushu": ""
                },
                {
                    "paragraph": "芃芃黍苗，阴雨膏之。",
                    "zhushu": "芃芃，美貌。芃，薄工反，又薄雄反。膏，古报反。"
                },
                {
                    "paragraph": "四国有王，郇伯劳之。",
                    "zhushu": "郇伯，郇侯也。诸侯有事，二伯述职。笺云：有王，谓朝聘于天子也。郇侯，文王之子，为州伯，有治诸侯之功。郇音荀。劳，力报反。朝，直遥反。",
                    "type": 2
                },
                {
                    "paragraph": "下泉四章，章四句。",
                    "zhushu": "",
                    "type": 2
                },
                {
                    "paragraph": "曹国四篇，十五章，六十八句。",
                    "zhushu": ""
                }
            ]
        },
        {
            "name": "国风豳七月诂训传第十五",
            "paragraphs": [
                {
                    "paragraph": "豳七月诂训传第十五",
                    "zhushu": "豳，笔巾反。豳者，戎狄之地名也。夏道衰，后稷之曽孙公刘自邰而出居焉。其封域在雍州岐山之北，原隰之野，于汉属古扶风郇邑。周公遭流言之难，居东都，思公刘、大王为豳公，忧劳民事，以此叙已志而作七月、鸱鸮之诗。成王悟而迎之，以致大平，故大师述其诗为豳国之风焉。",
                    "type": 1
                },
                {
                    "paragraph": "毛诗国风",
                    "zhushu": "",
                    "type": 2
                },
                {
                    "paragraph": "七月陈王业也。周公遭变，故陈后稷先公风化之所由，致王业之艰难也。",
                    "zhushu": "周公遭変者，管、蔡流言，辟居东都。王，于况反，又如字，下同。"
                },
                {
                    "paragraph": "七月流火，九月授衣，",
                    "zhushu": "火，大火也。流，下也。九月霜始降，妇功成，可以授冬衣矣。笺云：大火者，寒暑之候也。火星中而寒暑退，故将言寒，先著火所在。二。"
                },
                {
                    "paragraph": "一之日觱发，二之日栗烈。无衣无褐，何以卒岁？",
                    "zhushu": "一之日，十之余也。一之日，周正月也。觱发，风寒也。二之日，殷正月也。栗烈，寒气也。笺云：褐，毛布也。卒，终也。此二正之月，人之贵者无衣，贱者无褐，将何以终岁乎？是故八月则当绩也。觱音必，说文亦作毕。发音如字。栗烈，并如字，说文作䬆䬆。揭音曷。"
                },
                {
                    "paragraph": "三之日于耜，四之日举趾。同我妇子，馌彼南𠭇，田畯至喜。",
                    "zhushu": "三之日，夏正月也。豳土晚寒。于耜，始修耒耜也。四之日，周四月也，民无不举足而耕矣。馌，馈也。田畯，田大夫也。笺云：同，犹俱也。喜读为饎。饎，酒食也。耕者之妇子，俱以饟来，至于南𠭇之中，其见田大夫，又为设酒食焉。言劝其事，又爱其吏也。此章陈人以衣食为𢚩，余章广而成之。耜音似。馌，炎辄反，字林于劫反。峻音倰。饎，三申毛并如字，亦作喜，尺志反，下同。夏，户雅反，染夏、夏小正皆同。晚寒，如字，谓节晚而气寒也。馈，其愧反。饟，式亮反。为，于伪也。"
                },
                {
                    "paragraph": "七月流火，九月授衣。",
                    "zhushu": "笺云：将言女功之始，故又夲于此。"
                },
                {
                    "paragraph": "春日载阳，有鸣仓庚。女执懿筐，遵彼微行，爰求柔桑。",
                    "zhushu": "仓庚，离黄也。懿筐，深筐也。微行，墙下径也。五亩之宅，树之以桑。笺云：载之言则也。阳，温也。温而仓庚又鸣，可蚕之候也。柔桑，稺桑也。蚕始生，宜稺桑也。离，夲又作鵹、作𪇾，同，力知反。稺，直吏反，夲亦作稚。"
                },
                {
                    "paragraph": "春日遟遟，采蘩祁祁。女心伤悲，殆及公子同归。",
                    "zhushu": "遟遟，舒缓也。蘩，皤蒿也，所以生蚕。祁祁，众多也。伤悲，感事苦也。春女悲，秋士悲，感其物化也。殆，始。及，与也。豳公子躬率其民，同时出，同时归也。笺云：春女感阳气而思男，秋士感阴气而思女，是其物化，所以悲也。悲则始有与公子同归之志，欲嫁焉。女感事苦而生此志，是谓豳风。祁，巨之反，一音上之反。迨音待。皤音婆。"
                },
                {
                    "paragraph": "七月流火，八月萑苇。",
                    "zhushu": "薍为萑，葭为苇。豫畜萑苇，可以为曲也。笺云：将言女功自始至成，故亦又夲于此。萑，户官反。苇，韦鬼反。薍，五患反。葭音加。畜，夲又作蓄，同，音敕六反，下同。"
                },
                {
                    "paragraph": "蚕月条桑，取彼斧斨，以伐远扬，猗彼女桑。",
                    "zhushu": "斨，方銎也。远，枝远也。杨，条杨也。角而束之曰猗。女桑，荑桑也。笺云：条桑，枝落之采其叶也。女桑，少枝长条不枝落者，束而采之。条，他雕反，注条桑同，又如字，沈畅遥反。斨，七羊反。猗，于绮反，徐于宜反。銎，曲容反，说文云：斧空也。荑，徒奚反。"
                },
                {
                    "paragraph": "七月鸣鵙，八月载绩。载玄载黄，我朱孔阳，为公子裳。",
                    "zhushu": "鵙，伯劳也。载绩，丝事毕而麻事起矣。玄，黑而有赤也。朱，深纁也。阳，明也。祭服玄衣纁裳。笺云：伯劳鸣，将寒之候也。五月则鸣，豳也晚寒，鸟物之候，从其气焉。凢染者，春暴练，夏纁玄，秋染夏。为公子裳，厚于其所贵者说也。鵙，圭觅反，字林工役反。緟，许云反。暴，蒲刀反。染，如琰反。"
                },
                {
                    "paragraph": "四月秀葽，五月鸣蜩。八月其获，十月陨萚。",
                    "zhushu": "不荣而实曰秀葽。葽，草也。蜩，螗也。获，禾可获也。陨，队。萚，落也。笺云：夏小正：四月王萯秀。葽其是乎？秀葽也，鸣蜩也，获禾也，陨萚也，四者皆物成而将寒之候，物成自秀葽始。葽，于遥反。蜩，徒雕反。获，户郭反，下同。陨，于敏反。萚音托。螗音堂。队，直类反。萯音妇。"
                },
                {
                    "paragraph": "一之日于貉，取彼狐狸，为公子裘。",
                    "zhushu": "于貉，谓取狐狸皮也，狐貉之厚以居。孟冬天子始裘。笺云：于貉，往搏貉以自为裘也。狐狸以共尊者。言此者，时寒，宜助女功。貉，户各反，兽名。貍，力之反，兽名。搏音博，旧音付。为，于伪反。"
                },
                {
                    "paragraph": "二之日其同，载纉武功。言私其豵，献豜于公。",
                    "zhushu": "纉，继。功，事也。豕一岁曰豵，三岁曰豜。大兽公之，小兽私之。笺云：其同者，君臣及民因习兵俱出田也。不用仲冬，亦豳地晚寒也。豕生三曰豵。纉，子管反。豵，子公反。豜，古牵反，又音牵。"
                },
                {
                    "paragraph": "五月斯螽动股，六月莎鸡振羽。七月在野，八月在宇，九月在户，十月蟋蟀入我床下。",
                    "zhushu": "斯螽，蚣蝑也。莎鸡羽成而振讯之。笺云：自七月在野，至十月入我床下，皆谓蟋蟀也。言此三物之如此者，将寒有渐，非卒来也。螽音终。莎音沙，徐又素和反，沈云：旧多作，今作沙，音素何反。宇，屋四垂为宇。韩诗云：宇，屋霤也。蟋音悉。蟀，所律反。蚣，相容反，又相亡反。蝑，相鱼反，又相吕反。讯音信，本又作迅，同。卒，寸忽反。"
                },
                {
                    "paragraph": "穹窒熏鼠，塞向墐户。",
                    "zhushu": "穹，穷。窒，塞也。向，北出牖也。墐，涂也。庶人荜户。笺云：为此四者，以俻寒也。穹，起弓反。窒，珍悉反，又得悉反。熏，许云反。向如字，韩诗云：北向䆫也。谨音觐。牖音酉。荜音必。"
                },
                {
                    "paragraph": "嗟我妇子，曰为改岁，入此室处。",
                    "zhushu": "笺云：曰为改岁者，岁终而一之日觱发，二之日栗烈，当辟寒气，而入所穹窒墐户之室而居之，至此而女功止。曰音越，一读而实反。为，于伪反，又如字，汉书作聿为。"
                },
                {
                    "paragraph": "六月食郁及薁，七月亨葵及菽。八月剥枣，十月获稲。为此春酒，以介眉寿。",
                    "zhushu": "𣡡，棣属。薁，蘡薁也。剥，击也。春酒，冻醪也。眉寿，豪眉也。笺云：介，助也。既以𣡡下及枣助男功，又获稲而酿酒，以助其飬老之具，是谓豳雅。薁，于六反。亨，普庚反。菽音叔，夲亦作叔，藿也。剥，普卜反，注同。介音界。棣，大计反。蘡，于盈反，或于耕反。冻，丁贡反。醪，老刀反。酿，女亮反。"
                },
                {
                    "paragraph": "七月食瓜，八月断壶，九月叔苴，采荼薪樗，食我农夫。",
                    "zhushu": "壶，瓠也。叔，拾也。苴，麻子也。樗，恶木也。笺云：瓜瓠之畜，麻实之糁，乾荼之菜，恶木之薪，亦所以助男养农夫之具。瓜，古花反，字或加艸，非。苴，力余反。荼音徒。樗，敕书反，又他胡反。食音嗣。瓠，户故反。拾音十。椮，素感反。"
                },
                {
                    "paragraph": "九月筑场圃，",
                    "zhushu": "春夏为圃，秋冬为场。笺云：场圃同地耳。物生之时，耕治之，以种和茹，至物尽成熟，筑坚以为场。场，直羊反，下同，夲又作塲。场依字失阳反，今亦宜直羊反。圃，布古反，一音布。茹，如豫反。"
                },
                {
                    "paragraph": "十月纳禾稼。黍稷重穋，禾麻菽麦。",
                    "zhushu": "后熟曰重，先熟曰穋。笺云：纳，内也。治于场而内之囷仓也。重，直容反，注同，又作种，音同。说文云：禾边作重，是重穋之字。禾边作童，是种艺之字。今人乱之已久。穋音六，本又作稑，音同。说文云：稑或从翏。囷，丘伦反。"
                },
                {
                    "paragraph": "嗟我农夫，我稼既同，上入执宫功。",
                    "zhushu": "入为上，出为下。笺云：既同，言已聚也。可以上入都邑之宅，治宫中之事矣。于是时，男之野功毕也。上，时掌反，注同。"
                },
                {
                    "paragraph": "昼尔于茅，宵尔索绹。",
                    "zhushu": "宵，夜。绹，绞也。笺云：尔，女也。女当昼日往取茅归，夜作绞索以待时用。索，素洛反。陶，徒刀反。绞，古卯反，如字。"
                },
                {
                    "paragraph": "亟其乘屋，其始播百榖。",
                    "zhushu": "乘，升也。笺云：亟，急。乘，治也。七月定星将中，急当治野庐之屋。其始播百榖，谓祈来年百榖于公社。亟，纪力反，与急同。定，都倿反，注同。"
                },
                {
                    "paragraph": "二之日凿冰冲冲，三之日纳于凌阴。四之日其蚤，献羔祭韭。",
                    "zhushu": "冰盛水复，则命取冰于山林。冲冲，凿冰之意。凌阴，冰室也。笺云：古者日在北陆而藏冰，西陆朝觌而出之，祭司寒而藏之，献羔而启之。其出之也，朝之禄位，宾食、丧、祭，于是乎用之。月令：仲春，天子乃献羔开冰，先荐寝庙。周礼凌人之职：夏颁冰掌事，秋刷。上章备寒，故此章备暑，后稷先公礼教备也。凿，在洛反。冲，直躬反。冲冲，声也。凌，力证反，又音陵，说文作滕，音凌。蚤音早。韭音九，字或加艸，非。腹音福。觌，徒立反。祭司寒，本或作祭寒。朝，直遥反。刷，所劣反，尔雅云：清也。三苍云：埽也。"
                },
                {
                    "paragraph": "九月肃霜，十月涤场。朋酒斯飨，曰杀羔羊。",
                    "zhushu": "肃，缩也。霜降而收缩万物。涤。场功毕入也。两樽曰朋。飨者，乡人以狗，大夫加以羔羊。笺云：十月民事，男女俱毕，无饥寒之忧，国君闲于政事而飨群臣。涤，廷历反，埽也。曰音越，或人实反，非。缩，所六反。朋如字。狗音苟。羔音高。毕音笔。闲音闲。"
                },
                {
                    "paragraph": "跻彼公堂，称彼兕觥，万寿无疆。",
                    "zhushu": "公堂，学校也。觥，所以誓众也。疆，竟也。笺云：于飨而正齿位，故因时而誓焉。饮酒既乐，欲大寿无竟，是谓豳颂。跻，子奚反，升也。兕，徐履反，本或作 。觥，虢彭反，本亦作觵。疆，居良反，或音注为境，非。校，户教反。乐音洛。",
                    "type": 2
                },
                {
                    "paragraph": "七月八章，章十一句。",
                    "zhushu": "",
                    "type": 2
                },
                {
                    "paragraph": "鸱鸮周公救乱也。成王未知周公之志，公乃为诗以遗王，名之曰鸱鸮焉。",
                    "zhushu": "未知周公之志者，未知其欲摄政之意。鸱，尺之反。鸮，于娇反。鸱鸮，鸟也。遗，唯季反，夲亦作贻，此从尚书夲也。"
                },
                {
                    "paragraph": "鸱鸮鸱鸮，既取我子，无毁我室。",
                    "zhushu": "兴也。鸱鸮，鸋鴂也。无能毁我室者，攻坚之故也。宁亡二子，不可以毁我周室。笺云：重言鸱鸮者，将述其意之所欲言，丁宁之也。室，犹巢也。鸱鸮，言已取我子者，辛无毁我巢。我巢积日累功，作之甚苦，故爱惜之也。时周公竟武王之丧，欲摄政成周道，致太平之功。管叔、蔡叔等流言云：公将不利于孺子。成王不知其意，而多罪其属党。兴者，喻此诸臣乃世臣之子孙，其父祖以勤劳有此官位土地，今若诛杀之，无绝其位，夺其土地。王意欲诮公，此之由然。鸋，乃丁反，郭音寗。鴂音决。鸋鴂似黄雀而小，俗呼之巧妇。重，直用反。大音泰。孺夲又作𡦗，如住反。诮，在笑反。"
                },
                {
                    "paragraph": "恩斯勤斯，鬻子之闵斯，",
                    "zhushu": "恩，爱。鬻，稚。闵，病也。稚子，成王也。笺云：鸱鸮之意，殷勤于此稚子，当哀闵之。此取鸱鸮子者，恒稚子也。以喻诸臣之先臣亦殷勤于此，成王亦宜哀阅之。鬻，由六反，徐居六反，稺也，一云卖也。"
                },
                {
                    "paragraph": "迨天之未阴雨，彻彼桑土，绸缪牖户。",
                    "zhushu": "迨，及。彻，剥也。桑土，桑根也。笺云：绸缪，犹缠绵也。此䲭鸮自说作巢至苦如是，以喻诸臣之先臣，亦及文武未定天下，积日累功，以固定此官位与土也。迨音待，徐又𠡠改反。土音杜，注同。桑土，桑根也，小雅同，韩诗作杜，义同。方言云：东齐谓根曰杜。字林作𥀁，桑皮也，音同。绸，直留反。缪，莫侯反。"
                },
                {
                    "paragraph": "今女下民，或敢侮予？",
                    "zhushu": "笺云：我至苦矣，今女我巢下之民，宁有敢侮慢欲毁之者乎？意欲恚怒之。以喻诸臣之先臣，固定此官位土地，亦不欲见其绝夺。恚，于季反。"
                },
                {
                    "paragraph": "予手拮据，予所捋荼。予所蓄租，予口卒瘏。",
                    "zhushu": "拮据，撠挶也。荼，萑苕也。租，为。瘏，病也。手病口病，故能免乎犬马之难。笺云：此言作之至苦，故能攻坚，人不得取其子。拮音吉，又音结。据音居，韩诗云：口足为事日拮据。捋，力活反。荼音徒。畜，𠡠六反，夲亦作蓄。租，子胡反，又作祖，如字，为也，韩诗去积也。瘏，夲又作屠，音徒。撠，京剧反，夲亦作戟。挶，俱局反，说文云：持也。萑音丸。苕音条。难，乃旦反。"
                },
                {
                    "paragraph": "曰予未有室家。",
                    "zhushu": "谓我未有室家。笺云：我作之至苦如是者，曰我未有室家之故。"
                },
                {
                    "paragraph": "予羽谯谯，予尾翛翛。",
                    "zhushu": "谯谯，杀也。翛翛，敝也。笺云：手口既病，羽尾又杀敝，言已劳苦甚。谯，夲或作燋，同，在消反。翛，素雕反，注同。杀，色界反，又所列反，下同。"
                },
                {
                    "paragraph": "予室翘翘，风雨所漂摇。予维音哓哓。",
                    "zhushu": "翘翘，危也。哓哓，惧也。笺云：巣之翘翘而危，以其所托枝条弱也。以喻今我子孙不肖，故使我家道危也。风雨，喻成王也。音哓哓然，恐惧告愬之意。翘，都消反。漂，匹遥反。哓，呼尧反。愬音素。",
                    "type": 2
                },
                {
                    "paragraph": "鸱鸮四章，章五句。",
                    "zhushu": "",
                    "type": 2
                },
                {
                    "paragraph": "东山周公东征也。周公东征，三年而归，劳归士。大夫羙之，故作是诗也。一章言其完也。二章言其思也，三章言其室家之望女也，四章乐男女之得及时也。君子之于人，序其情而闵其劳，所以说也。说以使民，民忘其死，其唯东山乎！",
                    "zhushu": "成王既得金縢之书，亲迎周公。周公帰摄政。三监及淮夷叛，周公乃东代之，三年而后帰耳。分别章意者，周公于是志伸，羙而详之。劳，力报反。思，息嗣反。女音汝。楽音洛。说音悦，下同。縢，徒登反。别，彼列反。伸音身。"
                },
                {
                    "paragraph": "我徂东山，慆慆不归。我来自东，零雨其蒙。",
                    "zhushu": "慆慆，言久也。蒙，雨貌。笺云：此四句者，序帰士之情也。我往之东山，既久劳矣，帰又道遇雨蒙蒙然，是尤苦也。慆，徒刀反，又吐刀反。蒙，莫红反。"
                },
                {
                    "paragraph": "我东曰归，我心西悲。",
                    "zhushu": "公族有辟，公亲素服，不举乐，为之変，如其伦之丧。笺云：我在东山，常曰归也，我心则念西而悲。为，于妫反。"
                },
                {
                    "paragraph": "制彼裳衣，勿士行枚。",
                    "zhushu": "士，事。枚，微也。笺云：勿犹无也。女制彼裳衣而来，谓兵服也。亦初无行陈衔枚之事，言前定也。春秋传曰：善用兵者不陈士。行音衡，郑音衔，王户刚反。枚，莫杯反。郑注周礼云：枚，妒者横衔之于口，为繣絜于项中。行，户刚反。陈，音直震反，下同。"
                },
                {
                    "paragraph": "蜎蜎者蠋，烝在桑野。",
                    "zhushu": "蜎蜎，蠋貌。蠋，桑蛊也。烝，置也。笺云：蠋蜎蜎然持行，久处桑野，有似劳苦者。古者声置、填、麈同也。蜎，乌玄反。蠋音蜀。烝，之氶反。窴音田，又音珍，一音陈。字书云：塞也，大千反，从穴。下真、置、填、尘，依字皆是田音，又音玲，亦音尘。郑云：古声同。案：陈完奔齐，以国为氏，而史记谓之田氏，是古田、陈声同。"
                },
                {
                    "paragraph": "敦彼独宿，亦在车下。",
                    "zhushu": "笺云：敦敦然独宿于车下，此诚有劳苦之心。敦，都廽反，注同。"
                },
                {
                    "paragraph": "我徂东山，慆慆不歸。我来自东，零雨其蒙。果裸之实，亦施于宇。伊威在室，蟏蛸在户。町畽鹿场，熠燿宵行。",
                    "zhushu": "果裸，秳楼也。伊威，委黍也。蟏蛸，长踦也。町畽，鹿迹也。熠燿，燐也。燐，萤火也。笺云：此五物者，家无人则然，令人感思。裸，力果反。施，羊豉反。伊威并如字，或傍加虫者，从人増耳。室，夲或作堂，误也。蟏音萧，说文作蟰，音夙。蛸，所交反，郭音萧。町，他典反，或他项反，字又作玎，音同。畽，夲又作疃，他短反，字又作墥。熠，以执反。燿，以照反，又以灼反，下章皆同。括，古活反。委黍并如字，沈委音于为反。委黍，鼠妇也，夲或并作虫边。踦，起宜反，常昭、吕、沈音同，云：一足意也。今诗义长踦，长脚蜘蛛，又巨绮反，又其宜反，又居绮反。䗲，洛刃反，字又作䗲。萤，惠丁反。令，力呈反。思，息嗣反，下忧思同。"
                },
                {
                    "paragraph": "不可畏也，伊可怀也。",
                    "zhushu": "笺云：伊当作繄。繄犹是也。怀，思也。涂中久无人，故有此五物，是不足可畏，乃可为忧思。繄，于兮反，又作翳。"
                },
                {
                    "paragraph": "我徂东山，慆慆不归。我来自东，零雨其蒙。鹳鸣于垤，妇叹于室。洒埽穹窒，我征聿至。",
                    "zhushu": "垤，螘塳也。将阴雨则穴处先知之矣。鹳好水，长鸣而喜也。笺云：鹳，水鸟也。将阴雨则鸣，行者于阴雨尤苦，妇念之则叹于室也。穹，穷。窒，塞。酒，洒。埽，拆也。穹窒，鼠穴也。而我君子行役，述其日月，今且至矣。言妇望也。鹳，夲又作雚，古玩反。垤，田节反。洒，所懈反，沈所寄反。埽，素报反。螘，夲亦作蛾，又作蚁，鱼绮反。好，呼报反。拚，甫问反。"
                },
                {
                    "paragraph": "有敦瓜苦，烝在栗薪。",
                    "zhushu": "敦，犹专专也。烝，众也。言我心苦，事又苦也。笺云：此又言妇人思其君子之居处，专专如瓜之击缀焉。瓜之瓣有苦者，以喻其心苦也。烝，尘。栗，析也。言君子又久见使析薪，于事尤苦也。古者声栗、裂同。敦，徒端反，下同。缀，张卫反。瓣，卢遍反，又白苋反，说文云：瓜中实也。沈薄闲反。"
                },
                {
                    "paragraph": "自我不见，于今三年。",
                    "zhushu": ""
                },
                {
                    "paragraph": "我徂东山，慆慆不归。我来自东，零雨其蒙。",
                    "zhushu": "笺云：凡先著此四句者，皆为序歸士之情。为，于伪反。"
                },
                {
                    "paragraph": "仓庚于飞，熠燿其羽。",
                    "zhushu": "笺云：仓庚，仲春而鸣，嫁取之候也。熠燿其羽，羽鲜明也。帰士始行之时，新合昏礼，今还，故极序其情以乐之。乐音洛，下同。"
                },
                {
                    "paragraph": "之子于归，皇驳其马。",
                    "zhushu": "黄白曰皇，駵白曰驳。笺云：之子于帰，谓始嫁时也。皇驳其马，车服盛也。驳，邦角反。"
                },
                {
                    "paragraph": "亲结其缡，九十其仪。",
                    "zhushu": "缡，妇人之祎也。母戒女，施衿结帨，九十其仪。言多仪也。笺云：女妇，父母既戒之，庶母又申之。九十其仪，喻丁宁之多。袆，许韦反。衿，系佩带，其鸩反。蜕，始锐反。"
                },
                {
                    "paragraph": "其新孔嘉，其旧如之何？",
                    "zhushu": "言久长之道也。笺云：嘉，善也。其新来时，其善至今则久矣，不知其如何也。又极序其情，乐而戏之。",
                    "type": 2
                },
                {
                    "paragraph": "东山四章，章十二句。",
                    "zhushu": "",
                    "type": 2
                },
                {
                    "paragraph": "破斧羙周公也。周大夫以恶四国焉。",
                    "zhushu": "恶四国者，恶其流言毁周公也。恶，乌路反，注同。"
                },
                {
                    "paragraph": "既破我斧，又缺我斨。",
                    "zhushu": "隋銎曰斧。斧斨，民之用也。礼义，国家之用也。笺云：四国流言，既破毁我周公，又损伤我成王，以此二者为大罪。斨，七羊反，说文云：方斧也。隋，徒禾反，何汤果反，孔形狭而长也。銎，曲容反。"
                },
                {
                    "paragraph": "周公东征，四国是皇。",
                    "zhushu": "四国，管、蔡、商、𡘤也。皇，匡也。笺云：周公既反摄政，东伐此四国，诛其君罪，正其民人而已。"
                },
                {
                    "paragraph": "哀我人斯，亦孔之将。",
                    "zhushu": "将，大也。笺云：此言周公之哀我民人，其德亦甚大也。"
                },
                {
                    "paragraph": "既破我斧，又缺我锜。",
                    "zhushu": "凿属锜。锜，巨宜反，字或作奇，音同，韩诗云：木属。"
                },
                {
                    "paragraph": "周公东征，四国是吪。",
                    "zhushu": "吪，化也。吪，五戈反，又作讹。"
                },
                {
                    "paragraph": "哀我人斯，亦孔之嘉。",
                    "zhushu": "笺云：嘉，善也。"
                },
                {
                    "paragraph": "既破我斧，又缺我銶。",
                    "zhushu": "木属曰銶。銶音求，徐又音蚪。韩诗云：凿属也。一觧云：今之独头斧。"
                },
                {
                    "paragraph": "周公东征，四国是遒。",
                    "zhushu": "遒，固也。笺云：遒，敛也。遒，在羞反，徐又在幽反。"
                },
                {
                    "paragraph": "哀我人斯，亦孔之休。",
                    "zhushu": "休，羙也。休，虚蚪反。",
                    "type": 2
                },
                {
                    "paragraph": "破斧三章，章六句。",
                    "zhushu": "",
                    "type": 2
                },
                {
                    "paragraph": "伐柯美周公也。周大夫刺朝廷之不知也。",
                    "zhushu": "成王既得雷雨大风之変，欲迎周公，而朝廷群臣犹惑于管、蔡之言，不知周公之圣德，疑于王迎之礼，是以刺之。柯，古河反。朝，直遥反，笠及下篇同。"
                },
                {
                    "paragraph": "伐柯如何？匪斧不克。",
                    "zhushu": "柯，斧抦也。礼义者，亦治国之抦。笺云：克，能也。伐柯之道，推斧乃能之，此以类求其类也。以喻先王欲迎周公，当使贤者先往。柄，彼病反。"
                },
                {
                    "paragraph": "取妻如何？匪媒不得。",
                    "zhushu": "媒，所以用礼也。治国不能用礼则不安。笺云：媒者，能通二姓之言，定人家室之道。以喻王欲迎周公，当先使晓王与周公之意者又先往。取，七喻反，夲亦作娶。"
                },
                {
                    "paragraph": "伐柯伐柯，其则不远。",
                    "zhushu": "以其所愿乎上交乎下，以其所愿乎下事乎上。不远求者。笺云：则，法也。伐柯者必用柯，其大小长短，近取法于柯，所谓不远求也。王欲迎周公使还，其道亦不远，人心足以知之。"
                },
                {
                    "paragraph": "我觏之子，笾豆有践。",
                    "zhushu": "践，行列貌。笺云：觏，见也。之子，是子也，斥周公也。王欲迎周公，当以飨燕之馔行，至则欢乐以说之。觏，古豆反。践，贱浅反。行，户郎反。馔，士恋反。乐音洛。说音悦。",
                    "type": 2
                },
                {
                    "paragraph": "伐柯二章，章四句。",
                    "zhushu": "",
                    "type": 2
                },
                {
                    "paragraph": "九罭美周公也。周大夫刺朝廷之不知也。",
                    "zhushu": "罭，夲亦作域，于逼反。"
                },
                {
                    "paragraph": "九罭之鱼，鳟鲂。",
                    "zhushu": "兴也。九罭，緵𦊙，小鱼之网也。鳟鲂，大鱼也。笺云：设九罭之𦊙，乃后得鳟鲂之鱼，言取物各有器也。兴者，喻王欲迎周公之来，当有其礼。鳟，才损反，沈又音撰。鲂音房。緵，子弄反，又子公反，字又作总。𦊙音古。今江南呼緵𦊙为百囊网也。"
                },
                {
                    "paragraph": "我觏之子，衮衣绣裳。",
                    "zhushu": "所以见周公也。衮衣，卷龙也。笺云：王迎周公，当以上公之服往见之。衮，古夲反，六冕之第二者也，画为九章，天子画升龙于衣上，公但画降龙。字或作卷，音同。卷，卷冕反。"
                },
                {
                    "paragraph": "鸿飞遵渚，",
                    "zhushu": "鸿不宜循渚也。笺云：鸿，大鸟也。不宜与凫鹥之属飞而循者，以喻周公今与凢人处东都之邑，失其所。凫音符。鹥，乌兮反，又作翳。"
                },
                {
                    "paragraph": "公归无所，于女信处。",
                    "zhushu": "周公未得礼也。再宿曰信。笺云：信，诚也。时东都之人欲周公留不去，故晓之云：公西歸而无所居，则可就女诚处是东都也。今公当歸复其位，不得留。"
                },
                {
                    "paragraph": "鸿飞遵陆，",
                    "zhushu": "陆非鸿所宜上。"
                },
                {
                    "paragraph": "公归不复，于女信宿。",
                    "zhushu": "宿，犹处也。"
                },
                {
                    "paragraph": "是以有衮衣兮，无以我公归兮，",
                    "zhushu": "无与公歸之道也。笺云：是，是东都也。东都之人欲周公留为之君，故云是以有衮衣，谓成王所赍来衮衣，愿其封周公于此，以衮衣命留之，无以公西归。赍，子西反，或作赍，同。"
                },
                {
                    "paragraph": "无使我心悲兮。",
                    "zhushu": "笺云：周公西歸，而东都之人心悲，恩德之爱至深也。",
                    "type": 2
                },
                {
                    "paragraph": "九罭四章，一章四句，三章章三句。",
                    "zhushu": "",
                    "type": 2
                },
                {
                    "paragraph": "狼跋羙周公也。周公摄政，远则四国流言，近则王不知。周大夫美其不失其圣也。",
                    "zhushu": "不失其圣者，闻流言不惑，王不知不怨，终立其志，成周之王功，致太平，复成王之位，又为之大师，终始无愆，圣德著焉。狼音郎，兽名也。跋，卜未反，又蒲未反，字或作坺，同。王，于况反。大音泰，下大师、大平同。衍，起然反。"
                },
                {
                    "paragraph": "狼跋其胡，载㚄其尾。",
                    "zhushu": "兴也。跋，躐。疐，跲也。老狼有胡，进则躐其胡，退则跲其尾。进退有难，然而不失其猛。笺云：兴者，喻周公进则躐其胡，犹始欲摄政，四国流言，辟之而居东都也；退则跲其尾，谓后复成王之位而老，成王又留之，其如是，圣德无玷缺。㚄，夲又作疌，丁四反，又陟值反。躐，力辄反。路，其劫反，又居业反。难，乃旦反。玷，丁簟反。"
                },
                {
                    "paragraph": "公孙硕肤，赤舄几几。",
                    "zhushu": "公孙，成王也，豳公之孙也。硕，大。肤，美也。赤舄，人君之盛屦也。几几，絇貌。笺云：公，周公也。孙读当如公孙于齐之孙。孙之言孙遁也。周公摄政七年，致太平，复成王之位，孙遁辟此成功之大美，欲老，成王又留之以为大师，履赤舄几几然。孙如字，郑音逊。舄音昔。屦，俱具反。絇，其俱反。遁，徒逊反。"
                },
                {
                    "paragraph": "狼疐其尾，载跋其胡。公孙硕肤，德音不瑕。",
                    "zhushu": "瑕，过也。笺云：不瑕，言不可疵瑕也。疪，才斯反。",
                    "type": 2
                },
                {
                    "paragraph": "狼跋二章，章四句。",
                    "zhushu": "",
                    "type": 2
                },
                {
                    "paragraph": "豳国七篇，二十七章，二百三句。",
                    "zhushu": ""
                }
            ]
        },
        {
            "name": "小雅鹿鸣之什诂训传第十六",
            "paragraphs": [
                {
                    "paragraph": "鹿鸣之什诂训传第十六",
                    "zhushu": "音十什者，若五等之君有诗各系其国，举周南即题関雎。至于王者施教，统有四海，歌诗之作，非止一人，篇数既多，故以十篇编为一卷，名之为什也。",
                    "type": 1
                },
                {
                    "paragraph": "毛诗小雅",
                    "zhushu": "从鹿鸣至菁菁者莪，凡二十二篇，皆正小雅。六篇云，今唯十六篇。从此至鱼丽十篇，是文、武之小雅。先其文王以治内，后其武王以治外，宴劳嘉宾，亲睦九族，事非隆重，故为小雅。皆圣人之迹，故谓之正。",
                    "type": 2
                },
                {
                    "paragraph": "鹿鸣燕群臣嘉宾也。既饮食之，又实币帛筐篚，以将其厚意，然后忠臣嘉宾得尽其心矣。",
                    "zhushu": "笺云：饮之而有币，酬币也；食之而有币，侑币也。食音嗣，注同。筐，丘房反。篚音匪。侑音又。币音弊。"
                },
                {
                    "paragraph": "呦呦鹿鸣，食野之苹。",
                    "zhushu": "兴也。苹，蓱也。鹿得蓱，呦呦然鸣而相呼，恳诚𤼵乎中，以兴嘉乐宾客，当有恳诚相招呼，以成礼也。笺云：苹，藾萧也。呦音幽。苹音平。蓱，本又作萍，薄丁反，江东谓之薸。薸音扶遥反。恳，苦佷反。乐音岳，又音洛。藾音赖。"
                },
                {
                    "paragraph": "我有嘉宾，鼓瑟吹笙。吹笙鼓簧，承筐是将。",
                    "zhushu": "簧，笙也，吹笙而鼓簧矣。筐，篚属，所以行币帛也。笺云：承犹奉也。书曰：篚厥玄黄。瑟如字。簧，郑音黄。"
                },
                {
                    "paragraph": "人之好我，示我周行。",
                    "zhushu": "周，至。行，道也。笺云：示当置。置，置也。周行，周之列位也。好，犹善也。人有以德善我者，我则置之于周之列位，言巳维贤是用。好，呼报反。示如字，郑作置。行如字，郑胡郞反。"
                },
                {
                    "paragraph": "呦呦鹿鸣，食野之蒿。",
                    "zhushu": "蒿，菣也。蒿，呼毛反。菣，去刃反，又作𦸃，同。"
                },
                {
                    "paragraph": "我有嘉宾，德音孔昭。视民不恌，君子是则是傚。",
                    "zhushu": "恌，愉也。是则是傚，言可法傚也。笺云：德音，先王道德之教也。孔，甚。昭，明也。视，古示字也。饮酒之礼，于旅也语。嘉宾之语先王德教甚明，可以示天下之民，使之不愉于礼义，是乃君子所法傚。言其贤也。昭，协韵音侧豪反。恌，他雕反，协音洮。视音示。傚，胡教反。敖音翶。愉音余。旅如字。"
                },
                {
                    "paragraph": "我有旨酒，嘉宾式燕以敖。",
                    "zhushu": "敖，游也。"
                },
                {
                    "paragraph": "呦呦鹿鸣，食野之芩。",
                    "zhushu": "芩，草也。芩，其今反。说文云：蒿也。又其炎反。"
                },
                {
                    "paragraph": "我有嘉宾，鼓瑟鼓琴。鼓瑟鼓琴，和乐且湛。",
                    "zhushu": "湛，乐之久。乐音洛，注下皆同。湛，都南反，字又作耽。"
                },
                {
                    "paragraph": "我有旨酒，以燕乐嘉宾之心。",
                    "zhushu": "燕，安也。夫不能致其乐，而则不不能得其志。不能得其志，则嘉宾不能竭其力。夫音符。",
                    "type": 2
                },
                {
                    "paragraph": "鹿鸣三章，章八句。",
                    "zhushu": "",
                    "type": 2
                },
                {
                    "paragraph": "四牡劳使臣之来也。有功而见知，则说矣。",
                    "zhushu": "笺云：　文王为西伯之时，三分天下有其二，以服事殷，使臣以王事往来于其职。于其来也，陈其功苦，以歌乐之。牡，茂后反。劳，力报反，篇末注同。使，所吏反，注皆同。说音悦。乐音洛。"
                },
                {
                    "paragraph": "四牡騑騑，周道倭迟。",
                    "zhushu": "騑騑，行不止之貌。周道，岐周之道也。倭迟，历远之貌。文王率诸侯，抚叛国，而朝聘乎纣，故周公作乐以歌文王之道，为后世法。騑，芳非反，行不止之貌。倭，本又作委，于危反。迟，倭迟，历远之貌，韩诗作倭夷。"
                },
                {
                    "paragraph": "岂不怀归？王事靡盬，我心伤悲。",
                    "zhushu": "盬，不坚固也。思归者，私恩也。靡盬者，公义也。伤悲者，情思也。笺云：无私恩，非孝子也；无公义，非忠臣也。君子不以私害公，不以家事辞王事。"
                },
                {
                    "paragraph": "四牡騑騑，啴啴落马。",
                    "zhushu": "啴啴，喘息之貌。马劳则喘息。白马黑鬛曰骆。啴，他丹反。骆音洛。喘，州兖反。鬛，本作鬛，力辄反，本亦作髦，音毛。"
                },
                {
                    "paragraph": "岂不怀归？王事靡盬，不遑启处。",
                    "zhushu": "遑，暇。启，跪。处，居也。臣受命舍币，子祢乃行。跪，求毁反，郭巨几反，沈堪彼反。舍音释。祢，乃礼反。"
                },
                {
                    "paragraph": "翩翩者鵻，载飞载下，集于苞栩。",
                    "zhushu": "鵻，夫不也。笺云：夫不，鸟之悫谨者。人皆爱之，可以不劳，犹则飞则下，止于栩木。喻人虽无事，其可获安乎？感厉之。翩音篇。鵻音佳，本又作佳。栩，况甫反。夫，方于反，字又作鳺，同。不，方浮反，又如字，字又作鴀，同。草木疏云：夫不，一名浮鸠。谷，起角反。"
                },
                {
                    "paragraph": "王事靡盬，不遑将父。",
                    "zhushu": "将，飬也。养，以尚反，下注同，一音如字。"
                },
                {
                    "paragraph": "翩翩者鵻，载飞载止，集于苞𣏌。",
                    "zhushu": "𣏌，枸檵也。杞音起。枸音苟，本亦作苟，同。檵音计。"
                },
                {
                    "paragraph": "王事靡盬，不遑将母。",
                    "zhushu": ""
                },
                {
                    "paragraph": "驾彼四骆，载骤骎骎。",
                    "zhushu": "骎骎，骤貌。骤，助救反，又仕救反。骎，楚金反，字林云：马行疾也，七林反。"
                },
                {
                    "paragraph": "岂不怀归？是用作歌，将母来谂。",
                    "zhushu": "谂，念也。父兼尊亲之道，母至亲而尊不至。笺云：谂，告也。君劳使臣，述序其情。女曰：我岂不思归乎？诚思归也。故作此诗之歌，以养父母之志，来告于君也。人之思，恒思亲者，再言将母，亦其情也。谂音审。",
                    "type": 2
                },
                {
                    "paragraph": "四牡五章，章五句。",
                    "zhushu": "",
                    "type": 2
                },
                {
                    "paragraph": "皇皇者华君遣使臣也。送之以礼乐，言远而有光华也。",
                    "zhushu": "言臣出使，能扬君之美，延其誉于四方，则为不辱命也。使，所吏反，注下并同。不辱命也，一本作不辱君命。"
                },
                {
                    "paragraph": "皇皇者华，于彼原隰。駪駪征夫，毎怀靡及。",
                    "zhushu": "皇皇，犹煌煌也。高平曰原，下隰曰隰。忠臣奉使，能光君命。无远无近，如华不以高下易其色。笺云：无远无近，维所之则然。铣铣，众多之貌。征夫，行人也。毎，虽。怀，和也。笺云：春秋外传曰：怀私为毎怀也。和当为私。众行夫既受君命，当速行，毎人怀其私相稽留，则于事将无所及。煌煌音皇，又音晃，犹皇皇也。駪，所巾反，众多貌。"
                },
                {
                    "paragraph": "我马维驹，六辔如濡。",
                    "zhushu": "如濡，言鲜泽也。驹音俱，本亦作骄。濡，如朱反。"
                },
                {
                    "paragraph": "载驰载驱，周爰咨诹。",
                    "zhushu": "忠信为周。访问于善为咨。咨事为诹。笺云：爰，于也。大夫出使，驰驱而行，见忠信之贤人，则于是访问求善道也。咨，本作咨。诹，子湏反，尔雅云：谋也。说文云：聚谋也。"
                },
                {
                    "paragraph": "我马维骐，六辔如丝。",
                    "zhushu": "言调忍也。骐音其。忍音刃。"
                },
                {
                    "paragraph": "载驰载驱，周爰咨谋。",
                    "zhushu": "咨事之难易为谋。咨，子须反。"
                },
                {
                    "paragraph": "我马维骆，六辔沃若。载驰载驱，周爰咨度。",
                    "zhushu": "咨礼义所宜为度。沃，乌毒反，沈又于缚反。度，待洛反，注同。"
                },
                {
                    "paragraph": "我马维骃，六辔既均。",
                    "zhushu": "阴白杂毛曰骃。均，调也。骃音因。"
                },
                {
                    "paragraph": "载驰载驱，周爰咨询。",
                    "zhushu": "亲戚之谋为询。兼此五者，虽有中和，当自谓无所及，成于六德也。笺云：中和，谓忠信也。五者，咨也、诹也、谋也、度也，询也。虽得此于忠信之贤人，犹当云已将无所及于事，则成六德。言慎其事。询音荀。",
                    "type": 2
                },
                {
                    "paragraph": "皇皇者华五章，章四句。",
                    "zhushu": "",
                    "type": 2
                },
                {
                    "paragraph": "常棣燕兄弟也。闵管蔡之失道，故作常棣焉。",
                    "zhushu": "周公吊二叔之不咸，而使兄弟之恩疏，召公为作此诗而歌之以亲之。棣，大计反，字林大内反。召，上照反。为，于伪反。"
                },
                {
                    "paragraph": "常棣之华，鄂不韡韡。",
                    "zhushu": "兴也。常棣，棣也。鄂，犹鄂鄂然，言外发也。韡韡，光明也。笺云：承华者曰鄂，不当作拊。拊，鄂足也。鄂足得华之光明，则韡韡然盛。兴者，喻弟以敬事兄，兄以荣覆弟，恩义之𩔰亦韡韡然。古声不、拊同。鄂，五各反。不，毛如字，郑改作萼。承华曰鄂。韡，韦鬼反。常棣，棣也，本或作常棣。移，以支反，又是兮反。案：尔雅云：常棣，移。常棣，棣。作移者，非。不、拊同。不音如字，又芳浮反，二声相近也。柎，亦作跗，前注同，一云不，亦方于反。怖，普故反。"
                },
                {
                    "paragraph": "凡今之人，莫如兄弟。",
                    "zhushu": "闻常棣之言，为今也。笺云：闻常棣之言，始闻常棣华鄂之说也。如此，则人之恩亲，无如兄弟之厚。"
                },
                {
                    "paragraph": "死丧之戚，兄弟孔怀。原隰裒矣，兄弟求矣。",
                    "zhushu": "裒，聚也。求矣，言求兄弟也。笺云：原也，隰也，以相聚与居之故，故能定高下之名。犹兄弟相求，故能立荣𩔰之名。威，畏。怀，思也。笺云：死丧可畏怖之事，维兄弟之亲，甚相思念。裒，薄侯反。"
                },
                {
                    "paragraph": "脊令在原，兄弟急难。",
                    "zhushu": "脊令，雝渠也。飞则鸣，行则摇，不能自舍耳。急难，言兄弟之相救于急难。笺云：雝渠，水鸟，而今在原，失其常处，则飞则鸣，求其类，天性也，犹兄弟之于急难。脊，井益反，亦作即，又作䳭，皆同。令音零，本亦作鸰，同。难如字，又乃旦反，注同。摇音遥，又余照反。处，昌虑反。"
                },
                {
                    "paragraph": "毎有良朋，况也永叹。",
                    "zhushu": "况，兹。永，长也。笺云：毎有，虽也。反，善也。当急难之时，虽有善同门来，兹对之长叹而已也。况或作兄，非也。叹，吐丹反，又吐旦反，以协上韵。"
                },
                {
                    "paragraph": "兄弟䦧于墙，外御其务。",
                    "zhushu": "䦧，貇也。笺云：御，禁。务，侮也。兄弟虽内䦧而外御也。䦧，许历反。墙，本或作廧，在良反。御，鱼吕反。务如字，尔雅云：复也，读者又音侮，此从左传及外传之文。很，户垦反。"
                },
                {
                    "paragraph": "毎有良朋，烝也无戎。",
                    "zhushu": "烝，填。戒，相也。笺云：当急难之时，虽有善同门来，久也犹无相助已者。古声填、置、尘同。烝，之承反。填，依字音田，与置同，又依古声音尘。尘，久也。故笺申之云：古声顷、置、尘同。相如字，又息亮反，下同。"
                },
                {
                    "paragraph": "丧乱既平，既安且宁。虽有兄弟，不如友生。",
                    "zhushu": "兄弟尚恩怡怡然，朋友以义切切然。笺云：平，犹正也。安宁之时，以礼义相𤥨磨，则友生急。切切然，定本作切切偲偲然。琢，陟角反。"
                },
                {
                    "paragraph": "傧尔笾豆，饮酒之饫。",
                    "zhushu": "傧，陈。饫，私也。不脱屦升堂谓之饫。笺云：私者，图非常之事。若议大疑于堂，则有饫礼焉。听朝为公。傧，宾𦙌反。饫，于虑反。朝，直遥反。"
                },
                {
                    "paragraph": "兄弟既具，和乐且孺。",
                    "zhushu": "九族会曰和。孺，属也。王与亲戚燕则尚毛。笺云：九族，从己上至髙祖，下及玄孙之亲也。属者，以昭穆相次序。乐音洛，下皆同。孺，本作𡦗，如具反。"
                },
                {
                    "paragraph": "妻子好合，如鼓瑟琴。",
                    "zhushu": "笺云：好合，志意合也。合者，如鼓瑟琴之声相应和也。王与族人燕，则宗妇内宗之属可从后于房中。好，呼报反。应，应对之应。和，胡卧反。"
                },
                {
                    "paragraph": "兄弟既翕，和乐且湛。",
                    "zhushu": "翕，合。翕，许急反。淇，启南反，又作耽。韩诗云：乐之甚也。"
                },
                {
                    "paragraph": "宜尔家室，乐尔妻帑。",
                    "zhushu": "帑，子也。笺云：族人和，则得保乐其家中之大小。帑，依字吐荡反，经典通为妻帑字，今读音如字。"
                },
                {
                    "paragraph": "是究是图，亶其然乎。",
                    "zhushu": "究，深。图。谋。亶，信也。笺云：女深谋之，信其如是。究音救。亶，都但反。",
                    "type": 2
                },
                {
                    "paragraph": "常棣八章，章四句。",
                    "zhushu": "",
                    "type": 2
                },
                {
                    "paragraph": "伐木燕朋友故旧也。自天子至于庶人，未有不湏友以成者。亲亲以睦，友贤不弃，不遗故旧，则民德归厚矣。",
                    "zhushu": ""
                },
                {
                    "paragraph": "伐木丁丁，鸟鸣嘤嘤。",
                    "zhushu": "兴也。丁丁，伐木声也。嘤嘤，惊惧也。笺云：丁丁、嘤嘤，相切直也。言音日未居位，在农之时，与友生于山岩伐木，为勤苦之事，犹以道德相切正也。嘤嘤，两鸟声也。其鸣之志，似于有友道然，故连言之。丁，陟耕反。嘤，于耕反。"
                },
                {
                    "paragraph": "出自幽谷，迁于乔木。",
                    "zhushu": "幽，深。乔，髙也。笺云：迁，徙也。谓郷时之鸟出从深谷，今移处髙木。乔，其骄反。郷，本又作向，同，许亮反。"
                },
                {
                    "paragraph": "嘤其鸣矣，求其友声。",
                    "zhushu": "君子虽迁于髙位，不可以忘其朋友。笺云：嘤其鸣矣，迁处髙木者，求其友声，求其尚在深谷者，其相得，则复鸣婴嘤然。复，扶又反。"
                },
                {
                    "paragraph": "相彼鸟矣，犹求友声。矧伊人矣，不求友生？",
                    "zhushu": "矧，况也。笺云：相，亲也。鸟尚知居髙木呼其友，况是人乎？可不求之？相，息亮反，注同。矧，尸忍反。"
                },
                {
                    "paragraph": "神之听之，终和且平。",
                    "zhushu": "笺云：以可否相増咸曰和。平，齐等也。此言心诚求之，神若听之，使得如志，则友终相与和而齐功也。"
                },
                {
                    "paragraph": "伐木许许，酾酒有藇。",
                    "zhushu": "许许，杮貌。以筐曰酾，以薮曰湑。藇，美貌。笺云：此言前者伐木许许之人，今则有酒而酾之，本其故也。许，沈呼古反。酾，徐所宜反，又所余反，葛洪所寄反，谓以篚𣿍酒。𣿍音鹿。藇音叙，又羊汝反。𣐈，孚废反，又则几反。薮，素口反。湑，思叙反。"
                },
                {
                    "paragraph": "既有肥羜，以速诸父。",
                    "zhushu": "羜，未成羊也。天子谓同姓诸侯，诸侯谓同姓大夫，皆曰父，异姓则称舅。国君友其贤臣，大夫士友其宗族之仁者。笺云：速，召也。有酒有羜，今以召族人饮酒。羜，直吕反。"
                },
                {
                    "paragraph": "宁适不来，微我弗顾。",
                    "zhushu": "微，无也。笺云：宁召之适自不来，无使言我不顾念也。"
                },
                {
                    "paragraph": "于粲洒埽，陈馈八簋。",
                    "zhushu": "粲，鲜明貌。圆曰簋。天子八簋。笺云：粲然已俪𢹔矣，陈其黍稷矣，谓为食礼。于如字，旧音乌。粲，采旦反。洒，所懈反，徐所寄反。埽，素报反。馈，其位反。簋，居伟反。洒，所蟹反，又所懈及。𢹔，本又作拚，甫问反。食音嗣。"
                },
                {
                    "paragraph": "既有肥牡，以速诸舅。宁适不来，微我有咎。",
                    "zhushu": "咎，过也。"
                },
                {
                    "paragraph": "伐木于阪，酾酒有衍。",
                    "zhushu": "衍，美貌。笺云：此言伐木于阪，亦夲之也。"
                },
                {
                    "paragraph": "笾豆有践，兄弟无远。",
                    "zhushu": "笺云：践，陈列貌。兄弟，父之党，母之党。"
                },
                {
                    "paragraph": "民之失德，乾糇以愆。",
                    "zhushu": "糇，食也。笺云：失德，谓见谤讪也。民尚以乾糇之食，获愆过于人，况天子之馔，反可以恨兄弟乎？故不当远之。糇音侯。愆，起虔反。讪，所谏反。馔，士恋反。远，于万反，亦如字。"
                },
                {
                    "paragraph": "有酒湑我，无酒酤我。",
                    "zhushu": "湑，莤之也。酤，一宿酒也。笺云：酤，买也。此族人陈王之恩也。王有酒则泲莤之，王无酒酤买之，要欲厚于族人。湑，夲又作醑，思叙反。酤，毛音户。莤，所六反，与左传缩酒同义，谓以茅泲之而去其糟也，字从艸。泲，子礼反。"
                },
                {
                    "paragraph": "坎坎鼓我，蹲蹲舞我。",
                    "zhushu": "蹲蹲，舞貌。笺云：为我击鼓坎坎然，为我兴舞蹲蹲然，谓以乐乐己。坎如字，说文作竷，音同，云：舞曲也。蹲，七旬反，夲或作墫，同。尔雅云：喜也。说文云：士舞也。从士尊。为，于伪反，下同。乐乐，上音岳，下音洛。"
                },
                {
                    "paragraph": "迨我暇矣，饮此湑矣。",
                    "zhushu": "笺云：迨，及也。此又述王意也。王曰：及我今之间暇，共饮此湑酒。欲其无不醉之意。迨音待。间音闲。",
                    "type": 2
                },
                {
                    "paragraph": "伐木六章，章六句。",
                    "zhushu": "",
                    "type": 2
                },
                {
                    "paragraph": "天保下报上也。君能下下以成其政。臣能归羙以报其上焉。",
                    "zhushu": "下下，谓鹿鸣至伐木，皆君所以下臣也。臣亦宜归美于王，以崇君之尊而福禄之，以答其歌。下下，俱户嫁反，注下下及下臣同。"
                },
                {
                    "paragraph": "天保定尔，亦孔之固。",
                    "zhushu": "固，坚也。笺云：保，安。尔，女也。女，王也。天之安定女，亦甚坚固。"
                },
                {
                    "paragraph": "俾尔单厚，何福不除？",
                    "zhushu": "俾，使。单，信也。或曰：单，厚也。除，开也。笺云：单，尽也。天使女尽厚天下之民，何福而不开？皆开出以予之。俾，必以反。单，毛都但反，郑音丹。除，治虑反，注同。"
                },
                {
                    "paragraph": "俾尔多益，以莫不庶。",
                    "zhushu": "庶，众也。笺云：莫，无也。使女毎物益多，以是故无不众也。"
                },
                {
                    "paragraph": "天保定尔，俾尔戬榖。罄无不宜，受天百禄。",
                    "zhushu": "戬，福。榖，禄。罄，尽也。笺云：天使女所福禄之人，谓群臣也。其举事尽得其宜，受天之多禄。戬，子浅反。"
                },
                {
                    "paragraph": "降尔遐福，维日不足。",
                    "zhushu": "笺云：遐，远也。天又下予女以广远之福，使天下漙蒙之，汲汲然如日且不足也。汲，已及反。"
                },
                {
                    "paragraph": "天保定尔，以莫不兴。",
                    "zhushu": "笺云：兴，盛也。无不盛者，使万物皆盛，草木畅荗，禽兽硕大。"
                },
                {
                    "paragraph": "如山如阜，如冈如陵，",
                    "zhushu": "言广厚也。髙平曰陆。大陆曰阜。大阜曰陵。笺云：此言其福禄委积髙大也。"
                },
                {
                    "paragraph": "如川之方至，以莫不増。",
                    "zhushu": "笺云：川之方至，谓其水纵长之时也。万物之収，皆增多也。纵，足用反。长，张丈反。"
                },
                {
                    "paragraph": "吉蠲为饎，是用孝享，",
                    "zhushu": "吉，善。蠲，絜也。饎，酒食也。享，献也。笺云：谓将祭祀也。蠲，古玄反，旧音圭。饎，尺志反。享，许丈反。"
                },
                {
                    "paragraph": "禴祠烝尝，于公先王。",
                    "zhushu": "春曰祠，夏曰禴，秋曰尝，冬曰烝。公，事也。笺云：公，先公，谓后稷至诸𥂕。禴，本又作礿，余若反。祠，似丝反。烝，之丞反。𥂕，直留反，周大王父名。"
                },
                {
                    "paragraph": "君曰卜尔，万寿无疆。",
                    "zhushu": "君，先君也。尸，所以𧰼神。卜，予也。笺云：君曰卜尔者，尸嘏主人，传神辞也。疆，居良反。嘏，古雅反。传，直专反。"
                },
                {
                    "paragraph": "神之吊矣，诒尔多福。",
                    "zhushu": "吊，至。诒，遗也。笺云：神至者，宗庙致敬，鬼神著矣，此之谓也。吊，都历反。诒，以之反。遗，唯季反。"
                },
                {
                    "paragraph": "民之质矣，日用饮食，",
                    "zhushu": "质，成也。笺云：成，平也。民事平，以礼饮食相燕乐而已。乐音洛。"
                },
                {
                    "paragraph": "群𥠖百姓，徧为尔德。",
                    "zhushu": "百姓，百官族姓也。笺云：𥠖，众也。群众百姓，徧为女之德言则而𧰼之。偏音遍。"
                },
                {
                    "paragraph": "如月之恒，如日之升。",
                    "zhushu": "恒，弦。升，出也。言俱进也。笺云：月上弦而就盈，日始出而就明。恒，本亦作縆，同古邓反，沈古恒反。"
                },
                {
                    "paragraph": "如南山之寿，不骞不崩。",
                    "zhushu": "骞，亏也。骞，起虔反。"
                },
                {
                    "paragraph": "如松柏之茂，无不尔或承。",
                    "zhushu": "笺云：或之言有也。如松柏之枝叶常荗盛，青青相承，无衰落也。",
                    "type": 2
                },
                {
                    "paragraph": "天保六章，章六句。",
                    "zhushu": "",
                    "type": 2
                },
                {
                    "paragraph": "采薇遣戍役也。文王之时，西有昆夷之患，北有玁狁之难。以天子之命命将率，遣戍役以守卫中国。故歌采薇以遣之，出车以劳还，枤杜以勤归也。",
                    "zhushu": "文王为西伯服事殷之时也。昆夷，西戎也。天子，殷王也。戍，守也。西伯以殷王之命，命其属为将率，将戍役，御西戎及北狄之难，歌采薇以遣之。杕杜勤归者，以其勤劳之故，于其归，歌枤杜以休息也。薇音微。昆，本又作混，古门反。玁，本或作猃，音险。沇音允，本亦作允。难，乃旦反，注皆同。将率，将，子亮反，率，所类反，本亦作帅，同，注及后篇将率皆同。劳，力报反，后篇劳还皆同。枤，大计反。"
                },
                {
                    "paragraph": "采薇采薇，薇亦作止。",
                    "zhushu": "薇，菜。作，生也。笺云：西伯将遣戍役，先与之期以采薇之时。今薇生矣，先辈可以行也。重言采薇者，丁宁行期也。重，直用反，下重叙同。"
                },
                {
                    "paragraph": "曰归曰归，岁亦莫止。",
                    "zhushu": "笺云：莫，晚也。曰：女何时歸乎？何时歸乎？亦岁晚之时乃得归也。又丁宁歸期，定其心也。莫音暮，本或作暮，恊韵武博反。"
                },
                {
                    "paragraph": "靡室靡家，玁狁之故。不遑启居，玁狁之故。",
                    "zhushu": "玁狁，北狄也。笺云：北狄，今匈奴也。靡，无。遑，暇。启，跪也。古者师出不逾时，今薇生而行，岁晚乃得归。使女无室家夫妇之道，不暇跪居者，有玁狁之难，故晓之也。"
                },
                {
                    "paragraph": "采薇采薇，薇亦柔止。",
                    "zhushu": "柔，始生也。笺云：柔谓脆晚之时。脆，七岁反。晚音问，或作早晚字，非也。"
                },
                {
                    "paragraph": "曰归曰归，心亦忧止。",
                    "zhushu": "笺云：忧止者，忧其归期将晚。"
                },
                {
                    "paragraph": "忧心烈烈，载饥载渴。",
                    "zhushu": "笺云：烈烈，忧貌。则饥则渴，言其若也。"
                },
                {
                    "paragraph": "我戍未定，靡使归聘。",
                    "zhushu": "聘，问也。笺云：定，止也。我方守于北狄，未得止息，无所使归问。言所以忧。靡使如字，本又作靡所。"
                },
                {
                    "paragraph": "采薇采薇，薇亦刚止。",
                    "zhushu": "少而刚也。笺云：刚，谓少坚忍时。少，诗照反。忍音刃。"
                },
                {
                    "paragraph": "曰归曰归，岁亦阳止。",
                    "zhushu": "阳，历阳月也。笺云：十月为阳，时坤用事，嫌于无阳，故以名此月为阳。坤，夲亦作巛，困魂反。"
                },
                {
                    "paragraph": "王事靡盬，不遑启处。",
                    "zhushu": "笺云：盬，不坚固也。处，犹居也。"
                },
                {
                    "paragraph": "忧心孔疚，我行不来，",
                    "zhushu": "疚，病。来，至也。笺云：我，戍役自我也。来犹反也，据家曰来。疚，久又反。"
                },
                {
                    "paragraph": "彼尔维何？维常之华。",
                    "zhushu": "尔，华盛貌。常，常棣也。笺云：此言彼尔者，乃常棣之华，以兴将率车马服饰之盛。尔，乃礼反，注同，说文作薾。"
                },
                {
                    "paragraph": "彼路斯何？君子之车。",
                    "zhushu": "笺云：斯，此也。君子，谓将率。"
                },
                {
                    "paragraph": "戎车既驾，四牡业业。",
                    "zhushu": "业业然，壮也。业如字，又鱼及反，或五盍反。"
                },
                {
                    "paragraph": "岂敢定居？一月三捷。",
                    "zhushu": "捷，胜也。笺云：定，止也。将率之志，往至所征之地，不敢止而居处自安也。往则庶乎一月之中三有胜功，谓侵也，伐也，战也。捷，息蹔反，又如字。"
                },
                {
                    "paragraph": "驾彼四牡，四牡骙骙。君子所依，小人所腓。",
                    "zhushu": "骙骙，疆也。腓，辟也。笺云：腓当作芘。此言戎车者，将率之所依乘，戍役之所芘倚。骙，求龟反。腓，符非反，郑作芘，必寐反。倚，其绮反，旧于蚁反。"
                },
                {
                    "paragraph": "四牡翼翼，𧰼弭鱼服。",
                    "zhushu": "翼翼，闲也。象弭，弓反末也，所以解紒也。鱼服，鱼皮也。笺云：弭，弓反未别者，以象骨为之，以助御者解辔紒，宜滑也。服，矢服也。弭，弥氏反。紒音计，又音结，本又作纷，芳云反。别，说文方血反，又边之入声，埤仓云：弓末反，戾也。"
                },
                {
                    "paragraph": "岂不日戒？玁狁孔棘。",
                    "zhushu": "笺云：戒，警𠡠军事也。孔，甚。棘，急也。言君子小人岂不日相警戒乎？诚日相警戒也。玁狁之难甚急，豫述其苦以劝之。曰音越，又人栗反。警音景。"
                },
                {
                    "paragraph": "昔我往矣，杨柳依依。今我来思，雨雪霏霏。",
                    "zhushu": "杨柳，蒲柳也。霏霏，甚也。笺云：我来戍止，而谓始反时也。上三章言戍役，次三章言将率之行，故此章重序其往反之时，极言其苦以说之。○昔，韩诗：昔，始也。雨，于付反。霏，芳菲反。说音悦。"
                },
                {
                    "paragraph": "行道遟遟，载渴载饥。",
                    "zhushu": "遟遟，长远也。笺云：行反在于道路，犹饥渴，言至苦也。"
                },
                {
                    "paragraph": "我心伤悲，莫知我哀。",
                    "zhushu": "君子能尽人之情，故人忘其死。",
                    "type": 2
                },
                {
                    "paragraph": "采薇六章，章八句。",
                    "zhushu": "",
                    "type": 2
                },
                {
                    "paragraph": "出车劳还率也。",
                    "zhushu": "遣将率及戍役，同歌同时，欲其同心也。反而劳之，异歌异日，殊尊卑也。礼记曰：赐君子小人不同日，北其义也。出，如字，沈尺遂反。劳，力报反。"
                },
                {
                    "paragraph": "我出我车，于彼牧矣。",
                    "zhushu": "出车，就马于牧地。笺云：上我，我殷王也。下我，将率自谓也。西伯以天子之命，出我戎车于所牧之地，将使我出征伐。牧音目。"
                },
                {
                    "paragraph": "自天子所，谓我来矣。",
                    "zhushu": "笺云：自，从也。有人从王所来，谓我来矣。谓以王命召已，将使为将率也。先出戎车，乃召将率，将率尊也。"
                },
                {
                    "paragraph": "召彼仆夫，谓之载矣。王事多难，维其棘矣。",
                    "zhushu": "仆夫，御夫也。笺云：棘，急也。正命召已，已即召御夫，使装载物而往。王之事多难，其召我必急，欲疾趋之。此序其忠敬也。难，乃旦反，注及不皆同。装，侧良反，本又作庄。"
                },
                {
                    "paragraph": "我出我车，于彼郊矣。设此旐矣，建彼旄矣。",
                    "zhushu": "龟蛇曰旐。旐，干旄。笺云：设旐者，属之于干旄，而建之戎车，将率既受命，行乃乘焉。牧地在远郊。旐音兆。旄音毛。属音烛，致也。"
                },
                {
                    "paragraph": "彼旟旐斯，胡不斾斾？",
                    "zhushu": "鸟隼曰旟。斾斾，旒垂貌。旟音余。斾，蒲贝反。隼，息允反。旒音流。"
                },
                {
                    "paragraph": "忧心悄悄，仆夫况瘁。",
                    "zhushu": "笺云：况，兹也。将率既受命，行而忧，临事而惧也。御夫则兹益憔悴，忧其马之不正。悄，七小反。瘁，似醉反，亦作萃，依注作悴，音同。憔，慈遥反。忧其马之不正，一夲作之不正也，一夲作马之政。"
                },
                {
                    "paragraph": "王命南仲，往城于方。出车彭彭，旗旐央央。",
                    "zhushu": "王，殷王也。南仲，文王之属。方，朔方，近玁狁之国也。彭彭，四马貌。交龙为旗。央央，鲜明也。笺云：王使南仲为将率，往筑城于朔方，为军垒以御北狄之难。央，本亦作英，同，于京反，又于良反。近，附近之近，下近西戎同。垒，力轨反。"
                },
                {
                    "paragraph": "天子命我，城彼朔方。赫赫南仲，玁狁于襄。",
                    "zhushu": "朔方，北方也。赫赫，盛貌。襄，除也。笺云：此我，我戍役也。戍役筑垒，而羙其将率自此出征也。襄如字，本或作攘，如羊反。"
                },
                {
                    "paragraph": "昔我往矣，黍稷方华。今我来思，雨雪载涂。王事多难，不遑启居。",
                    "zhushu": "涂，冻释也。笺云：黍稷方华，朔方之地，六月时也。以此时始出垒征伐玁狁，因伐西戎，至春冻始释而来反，其间非有休息。雨，于付反，又如字。"
                },
                {
                    "paragraph": "岂不怀归？畏此简书。",
                    "zhushu": "简书，戒命也。邻国有急，以简书相告，则奔命救之。"
                },
                {
                    "paragraph": "喓喓草虫，趯趯阜螽。",
                    "zhushu": "笺云：草虫鸣，阜螽跃而从之，天性也。喻近西戎之诸侯，闻南仲既征玁狁，将伐西戎之命，则跳跃而郷望之，如阜螽之闻草虫鸣焉。草虫鸣，晚秋之时也。此其时所见而兴之。喓，于遥反。趡，吐历反。螽音终。跃音药。郷，许亮反，或作向，音同。兴，许譍反。"
                },
                {
                    "paragraph": "未见君子，忧心忡忡。既见君子，我心则降。",
                    "zhushu": "笺云：君子，斥南仲也。降，下也。忡，敕中反。降，户江反，又如字，注下皆同。"
                },
                {
                    "paragraph": "赫赫南仲，薄伐西戎。",
                    "zhushu": ""
                },
                {
                    "paragraph": "春日遟遟，卉木萋萋。仓庚喈喈，采繁祁祁。执讯获丑，薄言还归。",
                    "zhushu": "卉，草也。讯，辞也。笺云：讯，言。丑，众也。伐西戎以冻释时反，朔方之垒息戍役，至此时而归京师，称美时物以及其事，喜而详之也。执其可言问所获之众以归者，当献之也。卉，许贵反。萋，七西反。喈音皆。蘩音烦。祁，巨移反。讯音信。"
                },
                {
                    "paragraph": "赫赫南仲，玁狁于夷。",
                    "zhushu": "夷，平也。笺云：平者，平之于王也。此时亦伐西戎，独言平玁狁者，玁狁大，故以为始，以为终。",
                    "type": 2
                },
                {
                    "paragraph": "出车六章，章八句。",
                    "zhushu": "",
                    "type": 2
                },
                {
                    "paragraph": "枤杜劳还役也。",
                    "zhushu": "役，戍役也。"
                },
                {
                    "paragraph": "有枤之杜，有睆其实。",
                    "zhushu": "兴也。睆，实貌。枤杜犹得其时蕃滋，役夫劳苦，不得尽其天性。睆，华版反，字从白，或作目边。蕃音烦。"
                },
                {
                    "paragraph": "王事靡𥂠，继嗣我日。",
                    "zhushu": "笺云：嗣，续也。王事无不坚固，我行役续嗣其日。言常劳苦无休息。"
                },
                {
                    "paragraph": "日月阳止，女心伤止，征夫遑止。",
                    "zhushu": "笺云：十月为阳。遑，暇也。妇人思望其君子，阳月之时，已忧伤矣。征夫如今已间暇且归也，而尚不得归，故序其男女之情以说之。阳月而思望之者，以初时云岁亦莫止。间音闲。说音悦。莫音暮，夲亦作暮。"
                },
                {
                    "paragraph": "有枤之杜，其叶萋萋。王事靡盬，我心伤悲。",
                    "zhushu": "笺云：伤悲者，念其君子于今劳苦。"
                },
                {
                    "paragraph": "卉木萋止，女心悲止，征夫归止。",
                    "zhushu": "室家逾时则思。思，息嗣反，又如字。"
                },
                {
                    "paragraph": "陟彼北山，言采其𣏌。王事靡盬，忧我父母。",
                    "zhushu": "笺云：杞非常菜也，而升北山采之。托有事以望君子。𣏌音起。"
                },
                {
                    "paragraph": "檀车幝幝，四牡痯痯，征夫不远。",
                    "zhushu": "檀车，役车也。幝幝，敝貌。痯痯，罢貌。笺云：不远者，言其来，喻路近。檀，徒丹反。幝，尺善反，又敕丹反，从巾单，韩诗作𦅗，音同。痯，古缓反。敝，婢世反。罢音皮。"
                },
                {
                    "paragraph": "匪载匪来，忧心孔疚。",
                    "zhushu": "笺云：匪，非。疚，病也。君子至期不装载，意不为来，我念之忧心甚病。疚，居又反。"
                },
                {
                    "paragraph": "斯逝不至，而多为恤。",
                    "zhushu": "逝，往。恤，忧也。远行不必如期，室家之情以期望之。"
                },
                {
                    "paragraph": "卜筮偕止，会言近止，征夫迩止。",
                    "zhushu": "卜之筮之，会人占之。迩，近也。笺云：偕，俱。会，合也。或卜之，或筮之，俱占之，合言于繇为近，征夫如仐近耳。繇，直又反。",
                    "type": 2
                },
                {
                    "paragraph": "枤杜四章，章七句。",
                    "zhushu": "",
                    "type": 2
                },
                {
                    "paragraph": "鱼丽羙万物盛多，能备礼也。文武以天保以上治内，采薇以下治外，始于忧勤，终于逸乐，故羙万物盛多，可以告于神明矣。",
                    "zhushu": "内，谓诸夏也。外，谓夷狄也。告于神明者，于祭祀而歌之。丽，力驰反，下同。上，时掌反。逸，本或作佚。楽音洛。夏，户雅反。"
                },
                {
                    "paragraph": "鱼丽于罶，鲿鲨。",
                    "zhushu": "丽，历也。罶，曲梁也，寡妇之笱也。鲿，扬也。鲨，鮀也。大平而后微物众多，取之有时，用之有道，则物莫不多矣。古者不风不暴，不行火，草木不折，不操斧斤，不入山林。豺𥙊兽然后杀，獭祭鱼然后渔，鹰隼击然后罻罗设。是以天子不合围，诸侯不掩群，大夫不麛不卵，士不隐塞，庶人不数罟。罟必四寸，然后入泽梁。故山不童，泽不竭，鸟兽鱼鳖皆得其所然。罶音柳。鲿音常，草木疏云：今江东呼黄鲿鱼，尾微黄，大者长尺七八寸许。鲨音沙，字亦作魦，今吹沙小鱼也，体圆而有黑点文，舍人云：鲨，石鮀也。鮀，符何反。大音泰。暴，蒲卜反。操，草刀反。斧斤。一本作草木不折不芟，定夲芟作操，草刀反。豺，仕皆反。獭，敕鎋反，又他末反。渔音鱼，一夲作，同，取鱼也。罻音畏。麛，亡兮反，本或作霓，同。卵，鲁短反。数如字，夲又作偃，亦如字。塞，苏代反，又新勒反。隠，士欲反，又所角反，陈氏云：数，细也。罟音古。"
                },
                {
                    "paragraph": "君子有酒旨，且多。",
                    "zhushu": "笺云：酒美而此鱼又多也。君子有酒旨绝句，且多此二字为句。后章放此，异此读则非。"
                },
                {
                    "paragraph": "鱼丽于罶，鲂鳢。",
                    "zhushu": "鳢，鲖也。鳢音礼。鲖，直蒙反。"
                },
                {
                    "paragraph": "君子有酒多，且旨。",
                    "zhushu": "笺云：酒多而此鱼又美也。"
                },
                {
                    "paragraph": "鱼丽于罶，鰋鲤。",
                    "zhushu": "鰋，鲇也。鰋音偃，郭云：今偃额白鱼。鲇，乃兼反。江东呼鲇为鮧。鮧音啼，又在私反。毛及前儒皆以鲇释鰋，鲤为鲩，鳣为鲤，唯郭注尔雅是六鱼之名。今自验毛解与世不协，或恐古今各异，逐世移耳。"
                },
                {
                    "paragraph": "君子有酒旨，且有。",
                    "zhushu": "笺云：酒美而此鱼又有。"
                },
                {
                    "paragraph": "物其多矣，维其嘉矣。",
                    "zhushu": "笺云：鱼既多，又善。"
                },
                {
                    "paragraph": "物其旨矣，维其偕矣。",
                    "zhushu": "笺云：鱼既美，又齐等。"
                },
                {
                    "paragraph": "物其有矣，维其时矣。",
                    "zhushu": "笺云：鱼既有，又得其时。",
                    "type": 2
                },
                {
                    "paragraph": "鱼丽六章，三章章四句，三章章二句。",
                    "zhushu": "",
                    "type": 2
                },
                {
                    "paragraph": "南陔，孝子相戒以养也。白华，孝子之絜白也。华黍，时和岁丰，宜黍稷也。有其义而亡其辞。",
                    "zhushu": "此三篇者，郷饮酒、燕礼用焉，曰“笙入立于县时，奏南陔、白华、华黍”是也。孔子论诗，雅、颂各得其所，时俱在耳，篇弟当在于此。遭战国及秦之世而亡之，其义则与众篇之义合编，故存。至毛公为诂训传，乃分众篇之义，各置于其篇端云，又推其亡者，以见在为数，故推改什首，遂通耳，而下非孔子之旧。陔，古哀反。养，余尚反。白华、华黍，此三篇盖武王之诗。周公制礼，用为乐章，吹笙以播其曲。孔子删定，在三百一十一篇内，遭战国及秦而亡。子夏序诗，篇义合编，故诗虽云而义犹在也。毛氏训传，各引序冠其篇首，故序存而诗亡。县音玄。编，必先反。见，贤遍反。",
                    "type": 2
                },
                {
                    "paragraph": "鹿鸣之什十篇，五十五章，三百一十五句。",
                    "zhushu": ""
                }
            ]
        },
        {
            "name": "小雅南有嘉鱼之什诂训传第十七",
            "paragraphs": [
                {
                    "paragraph": "南有嘉鱼之什诂训传第十七",
                    "zhushu": "",
                    "type": 1
                },
                {
                    "paragraph": "毛诗小雅",
                    "zhushu": "",
                    "type": 2
                },
                {
                    "paragraph": "南有嘉鱼乐与贤也。太平之君子至诚，乐与贤者共之也。",
                    "zhushu": "乐得贤者，与共立于朝，相燕乐也。○自此至菁菁者莪云篇，并亡篇三，是成王、周公之小雅。成王有雅名，公有雅德，二人恊佐，以致太平，故亦并为正也。乐音洛，又音岳，徐五教反，序文同。大音泰，后大平皆同。朝，直遥反，下注同。燕楽，音洛，下注皆同。"
                },
                {
                    "paragraph": "南有嘉鱼，烝然罩罩。",
                    "zhushu": "江汉之间，鱼所产也。罩罩，籗也。笺云：烝，尘也。尘然，犹言久如也。言南方水中有善鱼，人将久如而俱罩之遟之也。喻天下有贤者，在位之人将久如而并求致之于朝，亦遟之也。遟之者，谓至诚也。烝，之丞反，王众也。罩，张教反，徐又都学反，字林竹卓反，云捕鱼器也。藿，助角反，郭云：捕鱼笼也，沈音获，又音䕶，说其形非罩也。遟，直寄反，下同。"
                },
                {
                    "paragraph": "君子有酒，嘉宾式燕以乐。",
                    "zhushu": "笺云：君子，斥时在位者也。式，用也。用酒与贤者燕饮而乐也。楽音洛，恊句五教反。得贤致酒，欢情怡畅，故乐。"
                },
                {
                    "paragraph": "南有嘉鱼，烝然汕汕。",
                    "zhushu": "汕汕，樔也。笺云：樔者，今之撩𦊙也。汕，所谏反，说文云：鱼游水貌。樔，侧交反，字又作罺，同。僚，力吊反，又力条反，沈力到反。"
                },
                {
                    "paragraph": "君子有酒，嘉宾式燕以衎。",
                    "zhushu": "衎，乐也。衎，苦旦反。"
                },
                {
                    "paragraph": "南有樛木，甘瓠累之。",
                    "zhushu": "兴也。累，蔓也。笺云：君子下其臣，故贤者归往也。樛，居虬反。瓠音护。累，力追反，本亦作蔂，同。下，遐嫁反。"
                },
                {
                    "paragraph": "君子有酒，嘉宾式燕绥之。",
                    "zhushu": "笺云：绥，安也。与嘉宾燕饮而安之。郷饮酒曰：宾以我安。"
                },
                {
                    "paragraph": "翩翩者鵻，烝然来思。",
                    "zhushu": "鵻，壹宿之鸟。笺云：壹宿者，壹意于其所宿之木也。喻贤者有専壹之意于我，我将久如而来遟之也。翩音篇。鵻音隹，夲又作隹。"
                },
                {
                    "paragraph": "君子有酒，嘉宾式燕又思。",
                    "zhushu": "笺云：又，复也。以其壹意，欲复与燕加厚之。复，扶又反，下同。",
                    "type": 2
                },
                {
                    "paragraph": "南有嘉鱼四章，章四句。",
                    "zhushu": "",
                    "type": 2
                },
                {
                    "paragraph": "南山有台乐得贤也。得贤则能为邦家立太平之基矣。",
                    "zhushu": "人君得贤，则其德广大坚固，如南山之有基址。为，如字，又于伪反。"
                },
                {
                    "paragraph": "南山有台，北山有莱。",
                    "zhushu": "兴也。台，夫湏也。莱，草也。笺云：兴者，山之有草木，以自覆盖，成其髙大，喻人君有贤臣，以自尊显。莱音来。夫音符。"
                },
                {
                    "paragraph": "乐只君子，邦家之基。乐只君子，万寿无期。",
                    "zhushu": "基，本也。笺云：只之言是也。人君既得贤者，置之于位，又尊敬以礼乐乐之，则能为国家之夲，得寿考之福。乐乐，上音岳，下音洛。"
                },
                {
                    "paragraph": "南山有桑，北山有杨。乐只君子，邦家之光。乐只君子，万寿无疆。",
                    "zhushu": "笺云：光，明也。政教明，有荣曜。疆，居良反。"
                },
                {
                    "paragraph": "南山有𣏌，北山有李。乐只君子，民之父母。乐只君子，德音不已。",
                    "zhushu": "笺云：已，止也。不止者，言长见称颂也。𣏌音起，草木疏云：其树如摴，一名狗骨。"
                },
                {
                    "paragraph": "南山有栲，北山有杻。",
                    "zhushu": "栲，山樗。杻，檍也。栲音考。杻，女久反。樗，敕居反。檍音忆。"
                },
                {
                    "paragraph": "乐只君子，遐不眉寿。乐只君子，德音是茂。",
                    "zhushu": "眉寿，秀眉也。笺云：遐，远也。远不眉寿者，言其近眉寿也。茂，盛也。"
                },
                {
                    "paragraph": "南山有枸，北山有楰。",
                    "zhushu": "枸，枳枸。楰，鼠梓。枸，俱甫反。楰音庾，楸属。枳，诸氏反。"
                },
                {
                    "paragraph": "乐只君子，遐不黄耇。乐只君子，保艾尔后。",
                    "zhushu": "黄，黄发也。耇，老。艾。养。保，安也。耇音苟，寿也。文，五盖反，沈音刈。",
                    "type": 2
                },
                {
                    "paragraph": "南山有台五章，章六句。",
                    "zhushu": "",
                    "type": 2
                },
                {
                    "paragraph": "由庚，万物得由其道也。崇丘，万物得极其髙大也。由仪，万物之生各得其宜也。有其义而亡其辞。",
                    "zhushu": "此三篇者，郷饮酒、燕礼亦用焉。曰：乃间歌鱼丽，笙由庚；歌南有嘉鱼，笙崇丘；歌南山有台，笙由仪。亦遭世乱而亡之。燕礼又有升歌鹿鸣，下管新宫。新宫，亦诗篇名也，辞义皆亡，无以知其篇第之处。○此二篇义与南陔等同。依六月序，由庚在南有嘉鱼前，崇丘歌南山有台前。今同在此者，以其俱亡，使相从耳。间，古苋反。"
                },
                {
                    "paragraph": "蓼萧泽及四海也。",
                    "zhushu": "九夷、八狄、七戎、六蛮，谓之四海。同在九州之外，虽有大者，爵不过子。虞书曰：州有十二师，外薄四海，咸建五长。蓼音六。薄，音博，诸夲作外敷，注音芳夫反。四海，海者，晦也。地险，言其去中国险远，禀政教昏昧也。长，张丈反。"
                },
                {
                    "paragraph": "蓼彼萧斯，零露湑兮。",
                    "zhushu": "兴也。蓼，长大貌。萧，蒿也。湑湑然，萧上露貌。笺云：兴者，萧，香物之微者，喻四海之诸侯，亦国君之贱者。露者大，所以润万物，喻王者恩泽不为远国则不及也。湑，息叙反。长如字，又张丈反。为，于伪反。"
                },
                {
                    "paragraph": "既见君子，我心写兮。",
                    "zhushu": "输写其心也。笺云：既见君子者，远国之君朝见于天子也。我心写者，舒其情意，无留恨也。朝，直遥反。见，贤遍反，下燕见同。"
                },
                {
                    "paragraph": "燕笑语兮，是以有誉处兮。",
                    "zhushu": "笺云：天子与之燕而笑语，则远国之君各得其所，是以称扬德美，使声誉常处天子。"
                },
                {
                    "paragraph": "蓼彼萧斯，零露瀼瀼。",
                    "zhushu": "瀼瀼，露蕃貌。瀼，如羊反，徐乃刚反。蕃音烦。"
                },
                {
                    "paragraph": "既见君子，为龙为光。",
                    "zhushu": "龙，宠也。笺云：为龙为光，言天子恩泽光耀被及己也。被，皮寄反。"
                },
                {
                    "paragraph": "其德不爽，寿考不忘。",
                    "zhushu": "爽，差也。"
                },
                {
                    "paragraph": "蓼彼萧斯，零露泥泥。",
                    "zhushu": "泥泥，霑濡也。泥，乃礼反。"
                },
                {
                    "paragraph": "既见君子，孔燕岂弟。",
                    "zhushu": "岂，乐。弟，易也。笺云：孔，甚。燕，安也。岂，开在反，夲亦作恺，下同，后岂弟放此。弟如字，亦作悌，音同。楽音洛，下篇同。易，以豉反。"
                },
                {
                    "paragraph": "宜兄宜弟，令德寿岂。",
                    "zhushu": "为兄亦宜，为弟亦宜。"
                },
                {
                    "paragraph": "蓼彼萧斯，零露浓浓。",
                    "zhushu": "浓浓，厚貌。浓，奴同反，又女龙反。"
                },
                {
                    "paragraph": "既见君子，鞗革忡忡。和鸾雝雝，万福攸同。",
                    "zhushu": "鞗，辔也。革，辔首也。忡忡，垂饰貌。在轼曰和，在镳曰鸾。笺云：此说天子之车饰者，诸侯燕见天子，天子必乘车迎于门，是以云然。攸，所也。鞗，徒雕反。忡，直弓反，一音敕兮反。轼音式。镳，彼苗反。",
                    "type": 2
                },
                {
                    "paragraph": "蓼萧四章，章六句。",
                    "zhushu": "",
                    "type": 2
                },
                {
                    "paragraph": "湛露天子燕诸侯也。",
                    "zhushu": "燕，谓与之燕饮酒也。诸侯朝觐会同，天子与之燕，所以示慈惠。湛，直咸反。"
                },
                {
                    "paragraph": "湛湛露斯，匪阳不晞。",
                    "zhushu": "兴也。湛湛，露荗盛貌。阳，日也。晞，乾也。露虽湛湛然，见阳则乾。笺云：兴者，露之在物湛湛然，使物柯叶低垂。喻诸侯受燕爵，其仪有似醉之貌。诸侯旅酬之则犹然，唯天子赐爵则貌变，肃敬承命，有似露见日则晞。晞音希。"
                },
                {
                    "paragraph": "厌厌夜饮，不醉无归。",
                    "zhushu": "厌厌，安也。夜饮，私燕也。宗子将有事，则族人皆侍。不醉而出，是不亲也；醉而不出，是渫宗也。笺云：天子燕诸侯之礼亡，此假宗子与族人燕为说尔。族人犹群臣也，其醉不出，不酔而出，犹诸侯之仪也。饮酒至夜，犹云不酔无归。此天子于诸侯之仪。燕饮之礼，宵则两阶及庭门皆设烛焉。厌，于盐反，韩诗作愔。愔，和悦之貌。渫，息列反。"
                },
                {
                    "paragraph": "湛湛露斯，在彼丰草。厌厌夜饮，在宗载考。",
                    "zhushu": "丰，茂也。夜饮必于宗室。笺云：丰草，喻同姓诸侯也。载之言则也。考，成也。夜饮之礼在宗室，同姓诸侯则成之，于庶姓其让之则止。昔者陈敬仲饮桓公酒而乐，桓公命以火继之。敬仲曰：臣卜其昼，未卜其夜。于是乃止。此之谓不成也。饮桓公，于鸩反。"
                },
                {
                    "paragraph": "湛湛露斯，在彼𣏌棘。显允君子，莫不令德。",
                    "zhushu": "笺云：𣏌也棘也，异类，喻庶姓诸侯也。令，善也。无不善其德，言饮酒不至于醉。"
                },
                {
                    "paragraph": "其桐其椅，其实离离。岂弟君子，莫不令仪。",
                    "zhushu": "离离，垂也。笺云：桐也椅也，同类而异名，喻一王之后也。其实离离，喻其荐俎礼物多于诸侯也。饮酒不至于醉，从善其威仪而已，谓陔莭也。椅，于宜反。陔，古哀反，字亦作械，音同，戒也。",
                    "type": 2
                },
                {
                    "paragraph": "湛露四章，章四句。",
                    "zhushu": "",
                    "type": 2
                },
                {
                    "paragraph": "彤弓天子锡有功诸侯也。",
                    "zhushu": "诸侯敌王所忾而献其功，王飨礼之，于是赐彤弓一，彤矢百，旅弓矢千。凡诸侯，赐弓矢然后専征伐。彤，徒冬反。忾，苦爱反，很也。杜预云：很，怒也。说文作鎎，火既反，云：怒战也。玈音卢，黑弓也，夲或作旅，字讹。"
                },
                {
                    "paragraph": "彤弓弨兮，受言藏之。",
                    "zhushu": "彤弓，朱弓也，以讲德习射。弨，弛貌。言，我也。笺云：言者，谓王策命也。王赐朱弓，必策其功以命之，受出藏之，乃反入也。弨，尺昭反，说文云：弓反也。字林充小反。㢮，式氏反。"
                },
                {
                    "paragraph": "我有嘉宾，中心贶之。",
                    "zhushu": "贶，赐也。笺云：贶者，欲加恩惠也。王意殷勤于宾，故歌序之。"
                },
                {
                    "paragraph": "钟鼓既设，一朝飨之。",
                    "zhushu": "笺云：大饮宾曰飨。一朝犹早朝。饮，于鸩反。"
                },
                {
                    "paragraph": "彤弓弨兮，受言载之。",
                    "zhushu": "载以归也。笺云：出载之车也。"
                },
                {
                    "paragraph": "我有嘉宾，中心喜之。",
                    "zhushu": "喜，乐也。楽音洛。"
                },
                {
                    "paragraph": "钟鼓既设，一朝右之。",
                    "zhushu": "右，劝也。笺云：右之者，主人献之，宾受爵，奠于荐右，既𥙊俎，乃席，未坐卒爵之谓也。右，毛音又，郑如字。卒，遵律反，夲或作率者，误也。啐，七内反。"
                },
                {
                    "paragraph": "彤弓弨兮，受言櫜之。",
                    "zhushu": "櫜，韬也。櫜，古刀反。韬，本又作㢰，吐刀反，弓衣也。"
                },
                {
                    "paragraph": "我有嘉宾，中心好之。",
                    "zhushu": "好，说也。好，呼报反。说音悦。"
                },
                {
                    "paragraph": "钟鼓既设，一朝醻之。",
                    "zhushu": "醻，报也。笺云：饮酒之礼，主人献宾，宾酢主人，主人又饮酌宾，谓之醻。醻犹厚也，劝也。醻，夲又作酬，市由反。酢，才洛反。",
                    "type": 2
                },
                {
                    "paragraph": "彤弓三章，章六句。",
                    "zhushu": "",
                    "type": 2
                },
                {
                    "paragraph": "菁菁者莪乐育材也。君子能长育人材，则天下喜乐之矣。",
                    "zhushu": "乐育材者，歌乐人君教学国人，秀士、选士、俊士、造士、进士，养之以渐，至于官之。菁，子丁反。莪，五何反。长，张文反，下同。楽音洛，下并注同。选，雪恋反。"
                },
                {
                    "paragraph": "菁菁者莪，在彼中阿。",
                    "zhushu": "兴也。菁菁，盛貌。莪，萝蒿也。中阿，阿中也。太陵曰阿。君子能长育人材，如阿之长莪菁菁然。笺云：长育之者，既教学之，又不征役也。"
                },
                {
                    "paragraph": "既见君子，乐且有仪。",
                    "zhushu": "笺云：既见君子者，官爵之而得见也。见则心既喜乐，又以礼仪见接。"
                },
                {
                    "paragraph": "菁菁者莪，在彼中沚。",
                    "zhushu": "中沚，沚中也。沚音止。"
                },
                {
                    "paragraph": "既见君子，我心则喜。",
                    "zhushu": "喜，乐也。"
                },
                {
                    "paragraph": "菁菁者莪，在彼中陵。",
                    "zhushu": "中陵，陵中也。"
                },
                {
                    "paragraph": "既见君子，钖我百朋。",
                    "zhushu": "笺云：古者货贝，五贝为朋，赐我百朋，得禄多，言得意也。"
                },
                {
                    "paragraph": "泛泛杨舟，载沉载浮。",
                    "zhushu": "杨木为舟，载沉亦沉，载浮亦浮。笺云：舟者，沉物亦载，浮物亦载。喻人君用士，文亦用，武亦用，于人之材无所废。泛，敷剑反。"
                },
                {
                    "paragraph": "既见君子，我心则休。",
                    "zhushu": "笺云：休者，休休然。休，虚虬反，美也。",
                    "type": 2
                },
                {
                    "paragraph": "菁菁者莪四章，章四句。",
                    "zhushu": "",
                    "type": 2
                },
                {
                    "paragraph": "六月宣王北伐也。鹿鸣废，则和乐缺矣。四牡废，则君臣缺矣。皇皇者华废，则忠信缺矣。常棣废，则兄弟缺矣。伐木废，则朋友缺矣。天保废，则福禄缺矣。采薇废，则征伐缺矣。出车废，则功力鈌矣。杕杜废，则师众缺矣。鱼丽废，则法度缺矣。南陔废，则孝友缺矣。白华废，则廉耻缺矣。华黍废，则蓄积缺矣。由庚废，则阴阳失其道理矣。南有嘉鱼废，则贤者不安，下不得其所矣。崇丘废，则万物不遂矣。南山有台废，则为国之基队矣。由仪废，则万物失其道理矣。蓼萧废，则恩泽乖矣。湛露废，则万国离矣。彤弓废，则诸夏衰矣。菁菁者莪废，则无礼仪矣。小雅尽废，则四夷交侵，中国微矣。",
                    "zhushu": "六月，言周室微而复兴，美宣王之北伐也。○从此至无羊十四篇，是宣王之変小雅。楽音洛，篇末注同。缺，苦悦反。蓄，𠡠六反。队，直类反。夏，户雅反。"
                },
                {
                    "paragraph": "六月栖栖，戎车既饬。四牡骙骙，载是常服。",
                    "zhushu": "栖栖，简阅貌。饬，正也。日月为常。服，戎服也。笺云：记六月者，盛夏出兵，明其急也。戎车，革辂之等也。其等有五，戎车之常服，韦弁服也。栖音西。饬音勅，依字从力，修饬之字从中，不同也。今人食边作芳，以为修饬之字，借作勅音，非。骙，求龟反。阅音悦。"
                },
                {
                    "paragraph": "玁狁孔炽，我是用急。",
                    "zhushu": "炽，盛也。笺云：此序告甫之意也。北狄来侵甚炽，故王以是急遣我。炽，尺志反。"
                },
                {
                    "paragraph": "王于出征，以匡王国。",
                    "zhushu": "笺云：于，曰。匡，正也。王曰：今女出征玁狁，以正王国之封畿。"
                },
                {
                    "paragraph": "比物四骊，闲之维则。",
                    "zhushu": "物，毛物也。则，法也。言先教战而后用师。比，毗志反，齐同也。"
                },
                {
                    "paragraph": "维此六月，既成我服。我服既成，于三十里。",
                    "zhushu": "师行三十里。笺云：王既成我戎服，将遣之，戒之曰：日行三十里，可以舍息。"
                },
                {
                    "paragraph": "王于出征，以佐天子。",
                    "zhushu": "出征以佐其为天子也。笺云：王曰：今女出征伐，以佐助我天子之事。御北狭也。"
                },
                {
                    "paragraph": "四牡修广，其大有颙。",
                    "zhushu": "修，长。广，大也。颙，大貌。颙，玉容反，说文云：大头也。"
                },
                {
                    "paragraph": "薄伐玁狁，以奏肤公。",
                    "zhushu": "奏，为。肤，大。公，功也。"
                },
                {
                    "paragraph": "有严有翼，共武之服。",
                    "zhushu": "严，威严也。翼，敬也。笺云：服，事也。言今师之群帅，有威严者，有恭敬者，而共典是兵事。言文武之人备。严如字，郑如字，注下同。共，徐音恭。帅，所类反，下将帅同，后放此。"
                },
                {
                    "paragraph": "共武之服，以定王国。",
                    "zhushu": "笺云：定，安也。"
                },
                {
                    "paragraph": "玁狁匪茹，整居焦获。侵镐及方，至于泾阳。",
                    "zhushu": "焦获，周地接于玁狁者。笺云：匪，非。茹，度也。镐也，方也，皆北方地名。言玁狁之来侵，非其所当度为也，乃自整齐而処周之焦获，来侵至泾水之北。言其大恣也。茹，如豫反，徐音如。获音謢，尔雅十数：周有焦护。镐，胡老反，王云京师。度，徒治反，下同。"
                },
                {
                    "paragraph": "织文鸟章，白斾央央。",
                    "zhushu": "鸟章，错革鸟为章也。白斾，継旐者也。央央，鲜明貌。笺云：织，徽织也。鸟章，鸟准之文章，将帅以下衣皆著焉。织音志，又尺志反，注同。斾，本又作茷，蒲贝反，左传云蒨茷是也，一曰斾与茷古今字殊。央音英，或以良反，下篇同。徽音辉。将，子亮反，下大将同，后篇将帅放此。著，知畧反。"
                },
                {
                    "paragraph": "元戎十乘，以先启行。",
                    "zhushu": "元，大也。夏后氏曰钩车，先正也。殷曰寅车，先疾也。周曰元戎，先良也。笺云：钩，钩鞶，行曲直有正也。寅，进也。二者及元戎，皆可以先前启突敌陈之前行，其制之同异未闻。乘，绳证反。行，户郎反，注前行同。夏，户雅反。钩，古侯反。股音古，今经注作鞶，无股字。先，苏荐反。陈，直觐反。"
                },
                {
                    "paragraph": "戎车既安，如轾如轩。四牡既佶，既佶且闲。",
                    "zhushu": "轾，挚。佶，正也。笺云：戎车之安，从后视之如挚，从前视之如轩，然后适调也。佶，壮健之貌。轾，竹二反。佶，其乙反，又其吉反。挚音至。"
                },
                {
                    "paragraph": "薄伐玁狁，至于大原。",
                    "zhushu": "言逐出之而已。大音泰。"
                },
                {
                    "paragraph": "文武吉甫，万邦为宪。",
                    "zhushu": "吉甫，尹吉甫也。有文有武。宪，法也。笺云：吉甫，此时大将也。"
                },
                {
                    "paragraph": "吉甫燕喜，既多受祉。",
                    "zhushu": "祉，福也。笺云：吉甫既伐玁狁而归，天子以燕礼乐之，则欢喜矣。又多受赏赐也。"
                },
                {
                    "paragraph": "来归自镐，我行永久。饮御诸友，炰鼈脍鲤。",
                    "zhushu": "御，进也。笺云：御，侍也。王以吉甫远従镐地来，又日月长久，今饮之酒，使其诸友恩旧者侍之，又加其珍美之馔，所以极劝之也。饮，于鸩反，注同。炰，白交反，徐又甫久反。鼈，卑灭反。脍，古外反。"
                },
                {
                    "paragraph": "侯谁在矣？张仲孝友。",
                    "zhushu": "侯，维也。张仲，贤臣也。善父母为孝，善兄弟为友。使文武之臣征伐，与孝友之臣処内。笺云：张仲，吉甫之友，其性孝友。",
                    "type": 2
                },
                {
                    "paragraph": "六月六章，章八句。",
                    "zhushu": "",
                    "type": 2
                },
                {
                    "paragraph": "采宣王南征也。",
                    "zhushu": "𦬊音起，徐又求己反。"
                },
                {
                    "paragraph": "薄言采𦬊，于彼新田，于此葘𠭇。",
                    "zhushu": "兴也。𦬊，菜也。田一岁曰菑，二岁曰新田，三岁曰畬。宣王能新羙天下之士，然后用之。笺云：兴者，新羙之喻和治其家、养育其身也。士，军士也。葘，侧其反，郭云：反草曰葘。畬音余。"
                },
                {
                    "paragraph": "方叔涖止，其车三千，师干之试。",
                    "zhushu": "方叔，卿士也，受命而为将也。涖，临。师，众。干，扞。试，用也。笺云：方叔临视此戎车三千乘，其士卒皆有佐师扞敌之用尔。司马法：兵车一乘，甲士三人，步卒七十二人。宣王承乱，羡卒尽起。涖，本又作莅，音利，又音类，沈力二反。扞，胡且反。乘，绳证反，下一乘同。卒，子忽反，下皆同。羡，钱面反，余也，又徐荐反。"
                },
                {
                    "paragraph": "方叔率止，乘其四骐，四骐翼翼。",
                    "zhushu": "笺云：率者，率此戎车士卒而行也。翼翼，壮健貌。"
                },
                {
                    "paragraph": "路车有奭，簟茀鱼服，钩膺鞗革。",
                    "zhushu": "奭，赤貌。钩膺，樊缨也。笺云：茀之言蔽也。车之蔽饰𧰼席丈也。鱼服，矢服也。鞗革，辔首垂也。奭，许力反。茀音弗。鞗音条。樊，步干反，马大带。"
                },
                {
                    "paragraph": "薄言采𦬊，于彼新田，于此中郷。",
                    "zhushu": "郷，所也。笺云：中郷，美地名。"
                },
                {
                    "paragraph": "方叔涖止，其车三千，旗旐央央。",
                    "zhushu": "笺云：交龙为旗，龟蛇为旐。此言军众将帅之车皆俻。"
                },
                {
                    "paragraph": "方叔率止，约軝错衡，八鸾玱玱。",
                    "zhushu": "軝，长毂之軝也，朱而约之。错衡，文衡也。玱玱，声也。軝，祁友反，广雅云：毂篆。错如字，沈七故反。玱，夲亦作玱，七羊反，徐七羹反。"
                },
                {
                    "paragraph": "服其命服，朱芾斯皇，有玱葱珩。",
                    "zhushu": "朱芾，黄朱芾也。皇，犹煌煌也。玱，珩声也。葱，苍也。三命葱珩，言周室之强，车服之羙也。言其强羙，斯劣矣。笺云：命服者，命为将受王命之服也。天子之服韦弁服，朱衣裳也。芾，本又作茀，或作绂，皆音弗，下篇赤茀同。玱，夲又作创，亦作鎗，同，皆七羊反。珩音衡。煌音皇，又音晃。朱衣裳，本或作朱衣纁裳。纁衍字。"
                },
                {
                    "paragraph": "鴥彼飞隼，其飞戾天，亦集爰止。",
                    "zhushu": "戾，至也。笺云：隼，急泪之鸟也。飞乃至天，喻士卒劲勇，能深攻入敌也。爰，于也。亦集于其所止，喻士卒湏命乃行也。鴥，唯必反。"
                },
                {
                    "paragraph": "方叔涖止，其车三千，师干之试。",
                    "zhushu": "笺云：三称此者，重师也。"
                },
                {
                    "paragraph": "方叔率止，钲人伐鼓，陈师鞠旅。",
                    "zhushu": "伐，击也。钲以静之，鼓以动之。鞠，告也。笺云：钲也，鼓也，各有人焉。言钲人伐鼓，互言尔。二千五百人为师，五百人为旅。此言将战之日，陈列其师旅，誓告之也。陈师告旅，亦互言之。钲音征，说文云：铙也，又云：镯也。鞠，居六反。将如字，余并子匠反。"
                },
                {
                    "paragraph": "显允方叔，伐鼓渊渊，振旅阗阗。",
                    "zhushu": "渊渊，鼓声也。入曰振旅，复长幼也。笺云：伐鼓渊渊，谓战时进士众也。至战止将归，又振旅伐鼓阗阗然。振犹止也。旅，众也。春秋传曰：出曰治兵，入曰振旅，其礼一也。阗，徒颠反。长，张丈反，下之长同。"
                },
                {
                    "paragraph": "蠢尔蛮荆，大邦为雠。",
                    "zhushu": "蠢，动也。蛮荆，荆州之蛮也。笺云：大邦，列国之大也。蠢，尺𠃔反，尓雅：不逊也。"
                },
                {
                    "paragraph": "方叔元老，克壮其犹。",
                    "zhushu": "元，大也。五官之长，出于诸侯，曰天子之老。壮，大。犹，道也。笺云：犹，谋也。谋，兵谋也。"
                },
                {
                    "paragraph": "方叔率止，执讯获丑。",
                    "zhushu": "笺云：方叔率其士众，执将可言问所获敌人之众以还归也。讯音信。"
                },
                {
                    "paragraph": "戎车啴啴，啴啴焞焞，如霆如雷。",
                    "zhushu": "啴啴，众也。焞焞，盛貌。笺云：言戎车既众盛，其威文如雷霆。言虽久在外，无罢劳也。啴，吐丹反，徐音他。焞，吐雷反，又他屯反，本又作啍，同。霆音廷，徐音挺，又音定。罢音皮。"
                },
                {
                    "paragraph": "显允方叔，征伐玁狁，蛮荆来威。",
                    "zhushu": "笺云：方叔先与吉甫征伐玁狁，今特往伐蛮荆，皆使来服于宣王之威，羙其功之多也。",
                    "type": 2
                },
                {
                    "paragraph": "采𦬊四章，章十二句。",
                    "zhushu": "",
                    "type": 2
                },
                {
                    "paragraph": "车攻宣王复古也。宣王能内修政事，外攘夷狄，复文武之竟土。修车马，备器械，复会诸侯于东都，因田猎而选车徒焉。",
                    "zhushu": "东都，王城也。攘，如羊反，除也，却也。竟音境。械，户戒反。王苍云：械，摠名也。说文言：无所盛曰械。复，扶又反。选，宣兖反，数也，沈思恋反，下同。"
                },
                {
                    "paragraph": "我车既攻，我马既同。",
                    "zhushu": "攻，坚。同，齊也。宗庙齊豪，尚纯也。戎事齊力，尚强也。田猎齊足，尚疾也。豪，户刀反，依字作毫也。"
                },
                {
                    "paragraph": "四牡庞庞，驾言徂东。",
                    "zhushu": "庞庞，充实也。东，洛邑也。庞，鹿同反，徐扶公反。"
                },
                {
                    "paragraph": "田车既好，四牡孔阜。东有甫草，驾言行狩。",
                    "zhushu": "甫，大也。田者大艾草以为防，或舍其中，褐𦆑𣃼以为门，裘缠质以为槸，间容握，驱而入，击则不得入，左者之左，右者之右，然后焚而射焉。天子发然后诸侯发，诸侯发然后大夫士发。天子发，抗大绥，诸侯发，抗小绥，献禽于其下。故战不出顷，田不出防，不逐奔走，古之道也。笺云：甫草者，甫田之草也。郑有甫田。甫，毛如字，郑音补，谓圃田，郑薮也。文，鱼废反。褐音曷。槸，鱼列反，何鱼子反，门中臬。击音计，钊兆注榖梁云：継也，夲又作轚，音同，或古历反。之左者之左，一夲无上之字，下句亦然。射，食亦反。抗，苦浪反，㪯也。绥，本亦作绥，同，而佳反，下同。顷，苦颖反。"
                },
                {
                    "paragraph": "之子于苗，选徒嚻嚻。",
                    "zhushu": "之子，有司也。夏猎曰苗。嚻嚻，声也。维数车徒者为有声也。笺云：子，曰也。嚻，五刀反，或许骄反。数，所主反。"
                },
                {
                    "paragraph": "建旐设旄，搏兽于敖。",
                    "zhushu": "敖，地名。笺云：兽，田猎搏兽也。敖，郑地，今近荥阳。搏音博，旧音付。近，附近之近。"
                },
                {
                    "paragraph": "驾彼四牡，四牡奕奕。",
                    "zhushu": "言诸侯来会也。"
                },
                {
                    "paragraph": "赤芾金舄，会同有绎。",
                    "zhushu": "诸侯赤董金舄。舄，达屦也。时见曰会，殷见曰同。绎，陈也。笺云：金舄，黄朱色也。舄音昔。绎音亦。见，䝨遍反，下同。"
                },
                {
                    "paragraph": "决拾既佽，弓矢既调。",
                    "zhushu": "决，钩弦也。拾，逐也。佽，利也。笺云：佽，谓手指相次比也。调，谓弓强弱与矢轻重相得。决，夲又作夬，或作抉，同，古穴反。佽音次，说文子利反，云：便利也。比，毗志反。"
                },
                {
                    "paragraph": "射夫既同，助我举柴。",
                    "zhushu": "柴，积也。笺云：既同，已射同复将射之位也。虽不中，必助中者㪯积禽也。柴，子智反，又才寄反，说文作㧘，士卖反。中，丁仲反。"
                },
                {
                    "paragraph": "四黄既驾，两𩥵不猗。",
                    "zhushu": "言御者之良也。猗，于寄反，又于绮反。"
                },
                {
                    "paragraph": "不失其驰，舍矢如破。",
                    "zhushu": "言习于射御法也。笺云：御者之良，得舒疾之中。射者之工，矢发则中，如椎破物也。舍音舍。椎，直追反。"
                },
                {
                    "paragraph": "萧萧马鸣，悠悠斾旌。",
                    "zhushu": "言不讙諽也。讙音欢，又音喧。哗音花。"
                },
                {
                    "paragraph": "徒御不惊，大庖不盈。",
                    "zhushu": "徒，辇也。御，御马也。不惊，惊也。不盈，盈也。一曰乾豆，二曰宾客，三曰充君之庖。故自左膘而射之，达于右腢，为上杀；射右耳本次之；射左髀，达于右𩩐，为下杀。面伤不献，践毛不献。不成禽不献。禽虽多，择取三十焉，其余以与大夫、士，以习射于泽宫。田虽得禽，射不中，不得取禽；田虽不得禽，射中，则得取禽。古者以辞让取，不以勇力取。笺云：不惊，惊也。不盈，盈也。反其言，美之也。射右耳本，射当为达。三十者，毎禽三十也。庖，蒲茅反。膘，频小反，又扶了反，三苍云：小腹两边肉也。说文云：胁后髀前肉也。本亦作髀，蒲礼反，或又作𩩐。射之，食亦反，下射左髀、射右耳同。㬂，本亦作髃，音愚，又五厚反，谓肩前也，说文同，郭音偶，谓肩前两间骨。何休注公羊：自左膘射之，达于右腢，中心，死疾鲜絜也。又五回、五公二反。髀，夲亦作脾，方尔反，谓股外。䯚，余绕反，又胡了反，谓水膁也，字书无此字，一夲作𩨙，羊绍反，又羊招反，吕忱于小反，夲或作膘。践，子浅反。"
                },
                {
                    "paragraph": "之子于征，有闻无声。",
                    "zhushu": "有善闻而无諠諽之声。笺云：晋人伐郑，陈成子救之，舍于柳舒之上，去榖七，榖人不知，可谓有闻无声。闻音问，本亦作问。"
                },
                {
                    "paragraph": "允矣君子，展也大成。",
                    "zhushu": "笺云：允，信。展，成也。大成，谓致太平也。",
                    "type": 2
                },
                {
                    "paragraph": "车攻八章，章四句。",
                    "zhushu": "",
                    "type": 2
                },
                {
                    "paragraph": "吉日美宣王田也。能慎微接下，无不自尽以奉其上焉。",
                    "zhushu": ""
                },
                {
                    "paragraph": "吉日维戊，既伯既祷。",
                    "zhushu": "维戊，顺类乘牡也。伯，马祖也。重物慎微，将用马力，必先为之祷其祖。祷，祷获也。笺云：戊，刚日也，故乘牡为顺类也。祷，丁老反，马祭也，说文作禂。为，于伪反。"
                },
                {
                    "paragraph": "田车既好，四牡孔阜。升彼大阜，从其群丑。",
                    "zhushu": "笺云：丑，众也。田而升大阜，从禽兽之群众也。"
                },
                {
                    "paragraph": "吉日庚午，既差我马。",
                    "zhushu": "外事以刚日。差，择也。"
                },
                {
                    "paragraph": "兽之所同，麀鹿麌麌。",
                    "zhushu": "鹿牝曰麀。麌麌，众多也。笺云：同犹聚也。麕牡曰麌。麌复麌，言多也。麀音庆。麌，愚甫反，说文作噳，云：麋鹿群口相聚也。麕，本又作䴢，俱伦反。复，扶又反。"
                },
                {
                    "paragraph": "漆沮之从，天子之所。",
                    "zhushu": "漆沮之水，麀鹿所生也。从漆沮驱禽而至天子之所。沮，七徐反。"
                },
                {
                    "paragraph": "瞻彼中原，其祁孔有。",
                    "zhushu": "祁，大也。笺云：祁当作麎。麎，麋牝也，中原之野甚有之。祁，毛巨私反，又上之反，郑改作麎，音辰，郭音脤，何止尸反，沈市尸反。䴢，亡悲反。"
                },
                {
                    "paragraph": "儦儦俟俟，或群或友。",
                    "zhushu": "趋则儦儦，行则俟俟。兽三曰群，二曰友。儦，夲又作麃，又作爊，表娇反，广雅云：行也。俟音士，徐音矣。"
                },
                {
                    "paragraph": "悉率左右，以燕天子。",
                    "zhushu": "驱禽之左右，以安待天子。笺云：率，循也。悉驱禽顺其左右之宜，以安待王之射也。射，食亦反。"
                },
                {
                    "paragraph": "既张我弓，既挟我矢。发彼小豝，殪此大兕。",
                    "zhushu": "殪，壹发而死。言能中微而制大也。笺云：豕牝曰豝。挟，子洽反，又子协反，又户颊反。豝音巴。殪，于计反。兕，徐履反。中，张仲反。"
                },
                {
                    "paragraph": "以御宾客，且以酌醴。",
                    "zhushu": "飨醴，天子之饮酒也。笺云：御宾客者，给宾客之御也。宾客，谓诸侯也。酌醴，酌而饮群臣，以为俎实也。",
                    "type": 2
                },
                {
                    "paragraph": "吉日四章，章六句。",
                    "zhushu": "",
                    "type": 2
                },
                {
                    "paragraph": "南有嘉鱼之什十篇，四十六章，二百七十二句。",
                    "zhushu": ""
                }
            ]
        },
        {
            "name": "小雅鸿鴈之什诂训传第十八",
            "paragraphs": [
                {
                    "paragraph": "鸿鴈之什诂训传第十八",
                    "zhushu": "",
                    "type": 1
                },
                {
                    "paragraph": "毛诗小雅",
                    "zhushu": "",
                    "type": 2
                },
                {
                    "paragraph": "鸿鴈羙宣王也。万民离散，不安其居，而能劳来还定安集之，至于矜寡，无不得其所焉。",
                    "zhushu": "宣王承厉王衰乱之敝而起，兴复先王之道，以安集众民为始也。书曰：天将有立父母，民之有政有居，宣王之为是务。劳，力报反。来，力代反。矜，夲又作鳏，同，古顽反，徐又棘氷反，篇内矜寡同。"
                },
                {
                    "paragraph": "鸿鴈于飞，肃肃其羽。",
                    "zhushu": "兴也。大曰鸿，小曰鴈。肃肃，羽声也。笺云：鸿鴈知辟阴阳寒暑。兴者，喻民知去无道就有道。粛，所六反，夲或作䎘，同。"
                },
                {
                    "paragraph": "之子于征，劬劳于野。",
                    "zhushu": "之子，侯伯卿士也。劬劳，病苦也。笺云：侯伯卿士，谓诸侯之伯与天子卿士也。是时民既离散，邦国有坏灭者，侯伯久不述职，王使废于存省诸侯。于是始复之，故羙焉。劬，其俱反，注及下文同，韩诗云：数也。使，所吏反。"
                },
                {
                    "paragraph": "爰及矜人，哀此鳏寡。",
                    "zhushu": "矜，怜也。老无妻曰鳏，偏丧曰寡。笺云：爰，曰也。王之意不徒使此为诸依之事，与安集万民而已。王曰：当及此可怜之人，谓贫穷者欲令赒饩之，鳏寡则哀之，其孤独者収敛之，使有所依附。矜，棘水反。丧，息浪反。令，力呈反。赒音周。饩，许气反。"
                },
                {
                    "paragraph": "鸿鴈于飞，集于中泽。",
                    "zhushu": "中泽，泽中也。笺云：鸿鴈之性，安居泽中，今飞又集于泽中，犹民去其居而离散，今见还定安集。"
                },
                {
                    "paragraph": "之子于垣，百堵皆作。",
                    "zhushu": "一丈为板，五板为堵。笺云：候伯、乡士又于坏灭之国，征民起屋舍，筑墙壁，百诸同时而起，言趋事也。春秋传曰：五板为堵，五堵为雉。雉长三丈，则板六尺。垣音袁。堵，丁古反。"
                },
                {
                    "paragraph": "虽则劬劳，其究安宅。",
                    "zhushu": "究，穷也。笺云：此勤万民之辞。女今虽病劳，终有安居。究，九又反。"
                },
                {
                    "paragraph": "鸿鴈于飞，哀鸣嗸嗸。",
                    "zhushu": "未得所安集则嗸嗸然。笺云：此之子所未至者。嗸，本亦作嗷，五刀反。"
                },
                {
                    "paragraph": "维此哲人，谓我劬劳。",
                    "zhushu": "笺云：此哲人，谓知王之意及之子之事者。我，之子自我也。"
                },
                {
                    "paragraph": "维彼愚人，谓我宣骄。",
                    "zhushu": "宣，示也。笺云：谓我役作众民为骄奢。",
                    "type": 2
                },
                {
                    "paragraph": "鸿鴈三章，章六句。",
                    "zhushu": "",
                    "type": 2
                },
                {
                    "paragraph": "庭燎羙宣王也，因以箴之。",
                    "zhushu": "诸侯将朝，宣王以夜未央之时，问夜早晚。羙者，美其能自勤以政事。因以箴者，王有鸡人之官，凡国事为期，则告之以时。王不正其官而问夜早晚。燎，力召反，徐又力烧反。郑云：在地曰燎，执之曰烛。又云：树之门外曰大烛，于内曰庭燎，皆是照众为明。箴，之金反。谏，诲之辞。"
                },
                {
                    "paragraph": "夜如何其？",
                    "zhushu": "笺云：此宣王以诸侯将朝，夜起曰：夜如何其？问早晚之辞。其音基。"
                },
                {
                    "paragraph": "夜未央，庭燎之光。君子至止，鸾声将将。",
                    "zhushu": "央，旦也。庭燎，大烛也。君子，谓诸侯也。将将，鸾镳声也。笺云：夜未夬，犹言夜未渠央也，而于庭设大烛，使诸侯早来朝，闻鸾声将将然。央，于良反，说文云：久也，已也。王逸注楚辞云：央，尽也。将，七年反，夲或作锵，注同。且，七也反，又子徐反，又音且，经本作且。镳，表骄反，又必苗反。渠，其据反。"
                },
                {
                    "paragraph": "夜如何其？夜未艾，庭燎晢晢。君子至止，鸾声哕哕。",
                    "zhushu": "艾，久也。晢晢，明也。哕哕，徐行有节也。笺云：芟未曰艾，以言夜先鸡鸣时。艾，毛五盖反，郑音刈。晢，夲又作晢，之世反。哕，呼会反，徐乂音呼惠反。芟，所衔反。先，苏荐反。"
                },
                {
                    "paragraph": "夜如何其？夜郷晨，庭燎有煇。君子至止，言观其旗。",
                    "zhushu": "煇，元也。笺云：晨，明也。上二章闻鸾声尔，今夜郷明，我见其旗，是朝之时也。朝礼，别色始入。郷，许亮反，字又作向。煇音晖。别，彼列反。旗音祈。",
                    "type": 2
                },
                {
                    "paragraph": "庭燎三章，章五句。",
                    "zhushu": "",
                    "type": 2
                },
                {
                    "paragraph": "沔水规宣王也。",
                    "zhushu": "规者，正圆之器也。规主仁恩也，以恩亲正君曰规。春秋传曰：近臣尽规。沔，绵善反，徐莫显反。"
                },
                {
                    "paragraph": "沔彼流水，朝宗于海。",
                    "zhushu": "兴也。沔，水流满也。水犹有所朝宗。笺云：兴者，水流而入海，小就大也。喻诸侯朝天子亦犹是也。诸侯春见天子曰朝，夏见曰宗。朝，直遥反，注皆同。见，贤遍反，下文夏见同。"
                },
                {
                    "paragraph": "鴥彼飞隼，载飞载止。",
                    "zhushu": "笺云：载之言则也。言隼欲飞则飞，欲止则止，喻诸侯之自骄恣，欲朝不朝，自由无所在心也。鴥，惟必反。律，息尹反。"
                },
                {
                    "paragraph": "嗟我兄弟，邦人诸友。莫肯念乱，谁无父母？",
                    "zhushu": "邦人诸友，谓诸侯也。兄弟，同姓臣也。京师者，诸侯之父母也。笺云：我，我王也。莫，无也。我同姓异姓之诸侯，女自恣听不朝，无肯念此于礼法为乱者。女谁无父母乎？言皆生于父母也。臣之道，资于事父以事君。"
                },
                {
                    "paragraph": "沔彼流水，其流汤汤。",
                    "zhushu": "言放纵无所入也。笺云：汤汤，波流盛貌。喻诸侯奢僣，既不朝天子，复不事侯伯。汤，失羊反。复，扶又反。"
                },
                {
                    "paragraph": "鴥彼飞隼，载飞载扬。",
                    "zhushu": "言无所定止也。笺云：则飞则扬，喻诸侯出兵，妄相侵伐。"
                },
                {
                    "paragraph": "念彼不迹，载起载行。心之忧矣，不可弭忘。",
                    "zhushu": "不迹，不循道也。弭，止也。笺云：彼，诸侯也。诸侯不循法度，妄㒷师出兵，我念之忧，不能忘也。迹，并亦反。弭，弥氏反。忘音亡。"
                },
                {
                    "paragraph": "鴥彼飞隼，率彼中陵。",
                    "zhushu": "笺云：率，循也。隼之性，待鸟雀而食，飞循陵阜者，是其常也。喻诸侯之守职顺法度者，亦是其常也。"
                },
                {
                    "paragraph": "民之讹言，寜莫之惩。",
                    "zhushu": "惩，止也。笺云：讹，伪也。言时不令，小人好诈伪为交易之言，使见怨咎，安然无禁止。好，呼报反。"
                },
                {
                    "paragraph": "我友敬矣，谗言其兴。",
                    "zhushu": "疾王不能察䜛也。笺云：我，我天子也。友，谓诸侯也。言诸侯有敬其职、顺法度者，䜛人犹兴其言以毁恶之，王与侯伯不当察之？恶，乌路反。",
                    "type": 2
                },
                {
                    "paragraph": "沔水三章，二章章八句，一章六句。",
                    "zhushu": "",
                    "type": 2
                },
                {
                    "paragraph": "鹤鸣诲宣王也。",
                    "zhushu": "诲，教也。教宣王求䝨人之未仕者。○草木疏云：鹤鸣闻八九里。"
                },
                {
                    "paragraph": "鹤鸣于九皐，声闻于野。",
                    "zhushu": "兴也。皐，泽也。言身隐而名著也。笺云：皐，泽中水溢出所为坎，自外数至九，喻深远也。鹤在中鸣焉，而野闻其鸣声。㒷者，喻䝨者虽隐居，人咸知之。皐音羔。韩诗云：九皐，九折之泽。闻音问，下同。数，色主反。"
                },
                {
                    "paragraph": "鱼潜在渊，或在于渚。",
                    "zhushu": "良鱼在渊，小鱼在渚。笺云：此言鱼之性，寒则逃于渊，温则见于渚，喻䝨者世乱则隐，治平则出，在时君也。见，䝨遍反。治，直吏反。"
                },
                {
                    "paragraph": "乐彼之园，爰有树檀，其下维萚。",
                    "zhushu": "何乐于彼园之观乎？萚，落也。尚其树檀，不下其萚。笺云：之，往。爰，曰也。言所以之彼园而观者，人曰有树檀，檀下有萚。此犹朝廷之尚䝨者而下小人，是以往也。乐音洛，沈又五孝反，注反下同。爰音袁。檀音坛。萚音托。观，古乱反，下同。朝，直遥反。"
                },
                {
                    "paragraph": "它山之石，可以为错。",
                    "zhushu": "错，石也，可以琢王。㪯䝨用滞，则可以治国。笺云：它山，喻异国。它，古他字。错，七落反，说文作厝，云：厉石也。字林：里，十故反。琢，陟角反。"
                },
                {
                    "paragraph": "鹤鸣于九皐，声闻于天。",
                    "zhushu": "笺云：天，髙远也。"
                },
                {
                    "paragraph": "鱼在于渚，或潜在渊。",
                    "zhushu": "笺云：时寒则鱼去渚逃于渊。"
                },
                {
                    "paragraph": "乐彼之园，爰有树檀，其下维榖。",
                    "zhushu": "榖，恶木也。榖，工木反。说文云：楮也，从木，榖声。非从禾也。毛云：恶木也。以上章上檀下萚类之，取其上善下恶，故知榖，恶木也。"
                },
                {
                    "paragraph": "它山之石，可以攻玉。",
                    "zhushu": "攻，错也。",
                    "type": 2
                },
                {
                    "paragraph": "鹤鸣二章，章九句。",
                    "zhushu": "",
                    "type": 2
                },
                {
                    "paragraph": "祈父刺宣王也。",
                    "zhushu": "刺其用祈父不得其人也。官非其人则职废。祈父之职，掌六军之事，有九伐之法。祈、圻、畿同。祈，勤衣反。父音甫。"
                },
                {
                    "paragraph": "祈父，",
                    "zhushu": "祈父，司马也，职掌封祈之兵甲。笺云：此司马也，时人以其职号之，故曰祈父。书曰：若畴祈父，谓司马。司马掌禄士，故司士属焉。又有司右，主勇力之士。𠷎，古畴字，本又作寿，按：孔注尚书：直留反，马、郑音受。"
                },
                {
                    "paragraph": "予王之瓜牙。胡转予于恤，靡所止居？",
                    "zhushu": "恤，忧也。宣王之末，司马职废，羌戎为败。笺云：予，我。转，移也。此勇力之士责司马之辞也。我乃王之爪牙，瓜牙之士，当为王闲守之卫，女何移我于忧，使我无所止居乎？谓见使从军，与羌戎战于千𠭇而败之时也。六军之士，出自六郷，法不取于王之瓜牙之士。为，于伪反，下母为父同。"
                },
                {
                    "paragraph": "祈父，予王之瓜士。",
                    "zhushu": "士，事也。"
                },
                {
                    "paragraph": "胡转予于恤，靡所厎止？",
                    "zhushu": "厎，至也。厎，之履反。"
                },
                {
                    "paragraph": "祈父，亶不聪。",
                    "zhushu": "亶，诚也。亶，都但反。"
                },
                {
                    "paragraph": "胡转予于恤，有母之尸饔？",
                    "zhushu": "尸，陈也。孰食曰饔。笺云：尸从军，而母为父陈馔饮食之具，自伤不得供养也。供，九用反。养，羊亮反。",
                    "type": 2
                },
                {
                    "paragraph": "祈父三章，章四句。",
                    "zhushu": "",
                    "type": 2
                },
                {
                    "paragraph": "白驹大夫刺宣王也。",
                    "zhushu": "刺其不能留䝨也。○马五尺以上曰驹。"
                },
                {
                    "paragraph": "皎皎白驹，食我场苗。絷之维之，以永今朝。",
                    "zhushu": "宣王之未不能用䝨，䝨者有乘白驹而去者。絷，绊。维，系也。笺云：永，久也。愿此去者乘其白驹而来，使食我场中之苗，我则绊之系之，以久今朝。爱之，欲留之。皎皎，㓗白也，古了反。场，直良反。絷，陟立反，徐丁立反。绊音半，系足曰绊。"
                },
                {
                    "paragraph": "所谓伊人，于焉逍遥？",
                    "zhushu": "笺云：伊当作繄。繄犹是也。所谓是乘白驹而去之䝨人，今于何游息乎？思之甚也。焉，于虔反，又如字，下同。繄，乌兮反。"
                },
                {
                    "paragraph": "皎皎白驹，食我场藿。絷之维之，以永今夕。",
                    "zhushu": "藿，犹苗也。夕，犹朝也。藿，火各反。"
                },
                {
                    "paragraph": "所谓伊人，于焉嘉客？",
                    "zhushu": ""
                },
                {
                    "paragraph": "皎皎白驹，贲然来思。",
                    "zhushu": "贲，饰也。笺云：愿其来而得见之。易卦曰：山下有火，贲。贲，黄白色也。贲，彼义反，徐音奔。毛、郑全用易为释。"
                },
                {
                    "paragraph": "尔公尔侯，逸豫无期。",
                    "zhushu": "尔公尔侯邪？何为逸乐无期以反也？楽音洛。"
                },
                {
                    "paragraph": "慎尔优游，勉尔遁思。",
                    "zhushu": "慎，诚也。笺云：成女优游，使待时也。勉女遁思，度己终不得见，自诀之辞。遯，字又作𦨎，徒逊反，徐徒损反。度，待洛反。己音纪。诀音决。"
                },
                {
                    "paragraph": "皎皎白驹，在彼空谷。",
                    "zhushu": "空，大也。"
                },
                {
                    "paragraph": "生刍一束，其人如玉。",
                    "zhushu": "笺云：此戒之也。女行所舍，主人之饩虽薄，要就䝨人，其德如玉然。刍，楚俱反。"
                },
                {
                    "paragraph": "母金玉尔音，而有遐心。",
                    "zhushu": "笺云：母爱女声音，而有远我之心，以恩责之也。毋音无，夲亦作无。母字与父母之字不同，宜详之，他皆倣此。",
                    "type": 2
                },
                {
                    "paragraph": "白驹四章，章六句。",
                    "zhushu": "",
                    "type": 2
                },
                {
                    "paragraph": "黄鸟刺宣王也。",
                    "zhushu": "刺其以阴礼教亲而不至，联兄弟之不固。联音连。"
                },
                {
                    "paragraph": "黄鸟黄鸟，无集于榖，无啄我粟。",
                    "zhushu": "兴也。黄鸟宜集榖啄粟者，喻天下室家不以其道而相去，是失其性。啄，陟角反。"
                },
                {
                    "paragraph": "此邦之人，不我肯榖。",
                    "zhushu": "榖，善也。笺云：不肯以善道与我。"
                },
                {
                    "paragraph": "言旋言归，复我邦族。",
                    "zhushu": "宣王之未，天下室家离散，妃匹相去，有不以礼者。笺云：言，我。复，反也。妃音配。"
                },
                {
                    "paragraph": "黄鸟黄鸟，无集于桑，无啄我粱。此邦之人，不可与明。",
                    "zhushu": "不可与明夫妇之道。笺云：明当为盟。盟，信也。"
                },
                {
                    "paragraph": "言旋言归，复我诸兄。",
                    "zhushu": "妇人有归宗之义。笺云：宗谓宗子也。"
                },
                {
                    "paragraph": "黄鸟黄鸟，无集于栩，",
                    "zhushu": "栩，况甫反。"
                },
                {
                    "paragraph": "无啄我黍。此邦之人，不可与处。",
                    "zhushu": "处，居也。"
                },
                {
                    "paragraph": "言旋言归，复我诸父。",
                    "zhushu": "诸父，犹诸兄也。",
                    "type": 2
                },
                {
                    "paragraph": "黄鸟三章，章七句。",
                    "zhushu": "",
                    "type": 2
                },
                {
                    "paragraph": "我行其野刺宣王也。",
                    "zhushu": "刺其不正嫁娶之数，而有荒政，多淫昏之俗。"
                },
                {
                    "paragraph": "我行其野，蔽芾其樗。昏姻之故，言就尔居。",
                    "zhushu": "樗，恶木也。笺云：樗之蔽芾始生，谓仲春之时，嫁取之月。妇之父，壻之父相谓昏姻。言，我也。我乃以此二父之命，故我就女居。我岂其无礼来乎？责之也。蔽，必制反，徐又方四反。芾，方味反。樗，敕书反。"
                },
                {
                    "paragraph": "尔不我畜，复我邦家。",
                    "zhushu": "畜，养也。笺云：宣王之未，男女失道以求外昏，弃其旧姻而相怨。"
                },
                {
                    "paragraph": "我行其野，言采其蓫。昏姻之故，言就尔宿。",
                    "zhushu": "蓫，恶菜也。笺云：蓫，牛蘈也。亦仲春时生，可采也。蓫，敕六反，本又作蓄。蘈，夲又作藬，徒雷反。"
                },
                {
                    "paragraph": "尔不我畜，言归思复。",
                    "zhushu": "复，反也。"
                },
                {
                    "paragraph": "我行其野，言采其葍。不思旧姻，永尔新特。",
                    "zhushu": "葍，恶菜也。新特，外昏也。笺云：葍，䔰也。亦仲春时生，可采也。壻之父曰姻。我采䔰之时，以礼来嫁女，女不思女老父之命而弃我，而求女新外昏时来之女，责之也。不以礼嫁，必无肯媵之。葍音福。䔰音富。嫁女、女不思，女并音汝。媵音孕，又绳证反。"
                },
                {
                    "paragraph": "成不以富，亦祇以异。",
                    "zhushu": "祇，适也。笺云：女不以礼为室家，成事不足以得富也。女亦适以此自异于人道，言可恶也。祇音支。恶，乌路反。",
                    "type": 2
                },
                {
                    "paragraph": "我行其野三章，章六句。",
                    "zhushu": "",
                    "type": 2
                },
                {
                    "paragraph": "斯干宣王考室也。",
                    "zhushu": "考，成也。德行国富，人民殷众，而皆佼好，骨肉和亲。宣王于是筑官庙群寝，既成而衅之，歌斯干之诗以落之。此之谓成室。宗庙成，则又祭先祖。佼，古卯反。衅，许靳反。落如字，始也，或作乐，非。"
                },
                {
                    "paragraph": "秩秩斯干，幽幽南山。",
                    "zhushu": "兴也。秩秩，流行也。干，间也。幽幽，深远也。笺云：兴者，喻宣王之德如涧水之源，秩秩流出，无极已也。国以饶富，民取足焉，如于深山。秩，直乙反。涧音谏。"
                },
                {
                    "paragraph": "如竹苞矣，如松茂矣。",
                    "zhushu": "苞，夲也。笺云：言时民殷众如竹之夲生矣，其佼好又如松柏之畅茂矣。"
                },
                {
                    "paragraph": "兄及弟矣，式相好矣，无相犹矣。",
                    "zhushu": "犹，道也。笺云：犹当作瘉。瘉，病也。言时人骨肉用是相爱好，无相诟病也。好，呼报反。犹，毛如字，郑改作瘉，羊主反。诟，呼豆反。"
                },
                {
                    "paragraph": "似续妣祖，",
                    "zhushu": "似，嗣也。笺云：似读作巳午之巳。巳续妣祖者，谓已成其宫庙也。妣，先妣姜嫄也。祖，先祖也。似，毛如字，郑音巳午之己。妣，必履反。嫄，本或作原，音同。"
                },
                {
                    "paragraph": "筑室百堵，西南其户。",
                    "zhushu": "西郷户南郷户也。笺云：此筑室者，谓筑燕寝也。百堵，百堵一时起也。天子之寝有左右房。西其户者，异于一房者之室户也。又云南其户者，宗庙及路寝制如明堂，每室四户，是室一南户尔。郷，夲又作向，同，许亮反，下同。"
                },
                {
                    "paragraph": "爰居爰处，爰笑爰语。",
                    "zhushu": "笺云：爰，于也。于是居，于是处，于是笑，于是语。言诸寝之中皆可安乐。楽音洛。"
                },
                {
                    "paragraph": "约之阁阁，椓之橐橐。",
                    "zhushu": "约，束也。阁阁，犹历历。橐槖，用力也。笺云：约谓缩板也。椓谓㨨土也。阁音各。椓，陟角反。橐音托，本或作柝。缩，所六反。㨨，吕忱文牛反，沈吕菊反，说文音敕周反，引也，从手留声。"
                },
                {
                    "paragraph": "风雨攸除，鸟鼠攸去，君子攸芋。",
                    "zhushu": "芋，大也。笺云：芋当作幠。幠，覆也。寝庙既成，其墙屋弘杀，则风雨之所除也；其坚致，则鸟鼠之所去也；其堂室相称，则君子之所覆盖。除，直虑反。芋，毛音香于反，郑音火吴反，或作吁。杀，所界反。致，直置反，本亦作致，同。称，尺证反。"
                },
                {
                    "paragraph": "如跂斯翼，",
                    "zhushu": "如人之跂竦翼尔。跂音企。竦，粟勇反。"
                },
                {
                    "paragraph": "如矢斯棘，如鸟斯革，",
                    "zhushu": "棘，棱㢘也。革，翼也。笺云：棘，戟也。如人挟弓矢戟其肘，如鸟夏暑希革张其翼时。棘，居力反，韩诗作朸。朸，隅也，旅即反。革如字，韩诗作䩗，云：翅也。棱，力登反。挟，子沓反，又子协反，又音恊。肘，张久反。"
                },
                {
                    "paragraph": "如翚斯飞，君子攸跻。",
                    "zhushu": "跻，升也。笺云：伊洛而南，素质五色皆备成章曰翚。此章四如者，皆谓廉隅之正，形貌之𩔰也。翚者，鸟之奇异者也，故以成之焉。此章主于宗庙，君子所升，𥙊祀之时。翚音辉，雉名，说文云：大飞也。跻，子西反。"
                },
                {
                    "paragraph": "殖殖其庭，有觉其楹。",
                    "zhushu": "殖殖，言平正也。有斍，言髙大也。笺云：觉，直也。殖，市力反。"
                },
                {
                    "paragraph": "哙哙其正，哕哕其冥，",
                    "zhushu": "正，长也。冥，幼也。笺云：哙哙，犹快快也。正，昼也。哕哕，犹煟煟也。冥，夜也。言居之昼日则快快然，夜则煟煟然，皆宽明之貌。哙音快。正音政。哕，呼外反。冥，毛莫形反，郑莫定反。长，王丁丈反，崔直良反。幼，王如字，本或作窈，崔音杳。煟音谓，吕忱云：火光貌。"
                },
                {
                    "paragraph": "君子攸寜。",
                    "zhushu": "笺云：此章王于寝，君子所安，燕息之时。"
                },
                {
                    "paragraph": "下莞上簟，乃安斯寝。",
                    "zhushu": "笺云：莞，小蒲之席也。竹苇曰簟。寝既成，乃铺席，与群臣安燕，为叹以落之。莞音官，徐又九还反，草丛生水中，茎圆，江南以为席。郑云：小蒲席也，形似小蒲而实非也。铺，普吴反，又音敷。落，夲亦作乐，音落。"
                },
                {
                    "paragraph": "乃寝乃兴，乃占我梦。",
                    "zhushu": "言善之应人也。笺云：兴，夙兴也。有善梦则占之。应，应对之应。"
                },
                {
                    "paragraph": "吉梦维何？维熊维罴，维虺维蛇。",
                    "zhushu": "笺云：熊罴之兽，虺蛇之虫，此四者，梦之吉祥也。熊，于弓反。罴，彼宜反。虺，许鬼反。蛇，市奢反。"
                },
                {
                    "paragraph": "大人占之，维熊维罴，男子之祥。维虺维蛇，女子之祥。",
                    "zhushu": "笺云：大人占之，谓以圣人占梦之法占之也。熊罴在山，阳之祥也，故为生男。虺蛇穴处，阴之祥也，故为生女也。大音泰，后同。"
                },
                {
                    "paragraph": "乃生男子，载寝之床，载衣之裳，载弄之璋。",
                    "zhushu": "半圭曰璋。裳，下之饰也。璋，臣之职也。笺云：男子生而卧于床，尊之也。裳，昼日衣也。衣以裳者，明当主于外事也。玩以璋者，欲其比德焉。正以璋者，明成之有渐。衣，于既反，注衣以裳、下衣之禓同。璋音章。"
                },
                {
                    "paragraph": "其泣喤喤，朱芾斯皇，室家君王。",
                    "zhushu": "笺云：皇，犹煌煌也。芾者，天子纯朱，诸侯黄朱。室家，一家之内，宣王所生之子，或且为天子，或且为诸侯，皆将佩朱芾煌煌然。喤音横，华彭反，沈又呼彭反，声也。芾音弗。煌音皇。"
                },
                {
                    "paragraph": "乃生女子，载寝之地，载衣之裼，载弄之瓦。",
                    "zhushu": "禓，褓也。瓦，纺塼也。笺云：卧于地，卑之也。褓，夜衣也。明当主于内事。纺塼，习其所有事也。禓，大计反。褓音保，齐人名小儿被为褓。纺，芳罔反。塼音专。"
                },
                {
                    "paragraph": "无非无仪，唯酒食是议，无父母诒罹。",
                    "zhushu": "妇人质无威仪也。罹，忧也。笺云：仪，善也。妇无所专于家事，有非，非妇人也；有善，亦非妇人也。妇人之事，惟议酒食尔，无遗父母之忧。诒，本又作贻，以之反。罹，本又作离，力驰反。遗，唯季反。",
                    "type": 2
                },
                {
                    "paragraph": "斯干九章，四章章七句，五章章五句。",
                    "zhushu": "",
                    "type": 2
                },
                {
                    "paragraph": "无羊宣王考牧也。",
                    "zhushu": "厉王之时，牧人之职废，宣王始兴而复之，至此而成。谓复先王牛羊之数。"
                },
                {
                    "paragraph": "谁谓尔无羊？三百维群。谁谓尔无牛？九十其犉。",
                    "zhushu": "黄牛黑唇曰犉。笺云：尔，女也。女，宣王也。宣王复古之牧法，汲汲于其数，故歌此诗以觧之也。谁谓女无羊？今乃三百头为一群。谁谓尔无牛？今乃犉者九十头。言其多矣，足如古也。犉，夲又作𤜃，而纯反。"
                },
                {
                    "paragraph": "尔羊来思，其角濈濈。",
                    "zhushu": "聚其角而息，濈濈然。笺云：言此者，羊畜产得其所。濈，夲又作湒，亦作戢，庄立反。畜，许六反。"
                },
                {
                    "paragraph": "尔牛来思，其耳湿湿。",
                    "zhushu": "呞而动其耳，湿湿然。湿，始立反，又尸立反，又処文反。呞，夲又作𪗪，亦作齝，丑之反，一音初之反，郭注尔雅云：食已，复出嚼之也。今江东呼齝为齥，音漏泄。"
                },
                {
                    "paragraph": "或降于阿，或饮于池，或寝或讹。",
                    "zhushu": "讹，动也。笺云：言此者，羙其无所惊畏也。讹，五戈反，徐又五何反，韩诗作譌。譌，斍也。"
                },
                {
                    "paragraph": "尔牧来思，何蓑何笠，或负其糇。",
                    "zhushu": "何，揭也。蓑，所以备雨。笠，所以御暑。笺云：言此者，美牧人寒暑饮食有备。何，河可反，又音河下反，注同。蓑，素戈反，草衣也。笠音立。糇音侯。揭音竭，又其谒反。"
                },
                {
                    "paragraph": "三十维物，尔牲则具。",
                    "zhushu": "异毛色者三十也。笺云：牛羊之色异者三十，则女之祭祀，索则有之。索，色白反。"
                },
                {
                    "paragraph": "尔牧来思，以薪以蒸，以雌以雄。",
                    "zhushu": "笺云：此言牧人有余力，则取薪蒸搏禽兽以来归也。粗曰薪，细曰蒸。蒸，之丞反。搏音博，下同，亦作捕，音步。"
                },
                {
                    "paragraph": "尔羊来思，矜矜兢兢，不骞不崩。",
                    "zhushu": "矜矜兢兢，言坚强也。骞，亏也。崩，群疾也。兢，其水反。蹇，起虔反。"
                },
                {
                    "paragraph": "麾之以肱，毕来既升。",
                    "zhushu": "肱，臂也。升，升入牢也。笺云：此言扰驯从人意也。麾，毁皮反。肱，古弘反。驯音巡，又悉遵反。"
                },
                {
                    "paragraph": "牧人乃夣，众维鱼矣，旐维旟矣。",
                    "zhushu": "笺云：牧人乃梦见人众相与捕鱼，又梦见旐与旟。占梦之官得而献之于宣王，将以占国事也。旐音兆。旟音余。"
                },
                {
                    "paragraph": "大人占之，众维鱼矣，实维丰年。",
                    "zhushu": "阴阳和则鱼众多矣。笺云：鱼者，众人之所以养也。今之众相与捕鱼，则是岁孰相供养之祥也。易中孚卦曰：豚鱼吉。养，羊亮反，下同。供，九用反。"
                },
                {
                    "paragraph": "旐维旟矣，室家溱溱。",
                    "zhushu": "溱溱，众也。旐旟所以聚众云。笺云：溱溱，子孙众多也。溱，测巾反。",
                    "type": 2
                },
                {
                    "paragraph": "无羊四章，章八句。",
                    "zhushu": "",
                    "type": 2
                },
                {
                    "paragraph": "鸿鴈之什十篇，三十二章，二百三十三句。",
                    "zhushu": ""
                }
            ]
        },
        {
            "name": "小雅节南山之什诂训传第十九",
            "paragraphs": [
                {
                    "paragraph": "节南山之什诂训传第十九",
                    "zhushu": "从此至何草不黄，凡四十四篇。前儒申、毛皆以为幽王之変小雅。郑以十月之交以下四篇是厉王之変小雅。汉兴之初，师移其篇次，毛为诂训，因改其第焉。",
                    "type": 1
                },
                {
                    "paragraph": "毛诗小雅",
                    "zhushu": "",
                    "type": 2
                },
                {
                    "paragraph": "节南山家父刺幽王也。",
                    "zhushu": "家父，字，周大夫也。节，在切反，又如字，又音截，下同，韩诗云：视也。父音甫，下同。"
                },
                {
                    "paragraph": "节彼南山，维石岩岩。",
                    "zhushu": "兴也。节，髙峻貌。岩岩，积石貌。笺云：兴者，喻三公之位，人所尊严。岩如字，夲或作严，音同。"
                },
                {
                    "paragraph": "赫赫师尹，民具尔瞻。忧心如惔，不敢戏谈。",
                    "zhushu": "赫赫，𩔰盛貌。师，大师，周之三公也。尹，尹氏为大师。具，俱。瞻，视。惔，燔也。笺云：此言尹氏，女居三公之位，天下之民俱视女之所为，皆忧心如火灼烂之矣。又畏女之威，不敢相戏而言语，疾其贪暴胁下以刑辟也。赫，许百反。惔，徒蓝反，又音炎，韩诗作炎，字书作焱，说文作㶣字，才㢘反，小热也。大音泰，下皆同。燔音烦。胁，许业反，本又作脇。"
                },
                {
                    "paragraph": "国既卒斩，何用不监？",
                    "zhushu": "卒，尽。斩，断。监，视也。笺云：天下之诸侯日相侵伐，其国已尽绝灭，女何用为职不监察之？卒，子律反。监，古衔反，注同，韩诗云：领也。断，都缓反。"
                },
                {
                    "paragraph": "节彼南山，有实其猗。",
                    "zhushu": "实，满。猗，长也。笺云：猗，倚也。言南山既能髙峻，又以草木平满其旁，倚之畎谷，使之齐均也。猗，于宜反。倚，于绮反，下同。畎，夲亦作甽，古又反。"
                },
                {
                    "paragraph": "赫赫师尹，不平谓何？",
                    "zhushu": "笺云：责三公之不均平，不如山之为也。谓何，犹云何也。"
                },
                {
                    "paragraph": "天方荐瘥，丧乱弘多。",
                    "zhushu": "荐，重。瘥，病。弘，大也。笺云：天气方今又重以疫病，长幼相乱而死丧甚大多也。荐，徂殿反，注及下篇注同。瘥，才何反。重，直用反，下同。疫音役，本又作疢，敕觐反。长，张丈反。"
                },
                {
                    "paragraph": "民言无嘉，憯莫惩嗟。",
                    "zhushu": "𢡚，曽也。笺云：惩，上也。天下之民皆以灾害相吊唁，无一嘉庆之言，曽无以恩德止之者，嗟乎奈何！𢡚，本或作噆，七感反。唁音彦，服虔云：吊生曰唁。"
                },
                {
                    "paragraph": "尹氏大师，维周之氐。秉国之均，四方是维。天子是毗，俾民不迷。",
                    "zhushu": "氐，本。均，平。毗，厚也。笺云：氐当作桎鎋之桎。毗，辅也。言尹氏作大师之官，为周之桎鎋，持国政之平，维制四方，上辅天子，下教化天下，使天下无迷惑之忧。言任至重。氐，丁礼反，徐云：郑音都履反。毗，婢尸反，王作埤。埤，厚也。俾，夲又作卑，同，必尔反，后皆于此。桎，之实反，又丁履反，碍也，夲有作乎旁至者，误也。鎋，字又作辖，胡瞎反。"
                },
                {
                    "paragraph": "不吊昊天，不宜空我师。",
                    "zhushu": "吊，至。空，穷也。笺云：至犹善也。不善乎昊天，愬之也。不宜使此人居尊官，困穷我之众民也。吊如字，又丁历反，下同。昊，胡老反。空，苦贡反，注同。愬，苏路反，本亦作䜣，下同。"
                },
                {
                    "paragraph": "弗躬弗亲，庶民弗信。弗问弗仕，勿罔君子。",
                    "zhushu": "庶民之言不可信，勿罔上而行也。笺云：仕，察也。勿当作未。此言王之政不躬而亲之，则恩泽不信于众民矣；不问而察之，则下民未罔其上矣。勿，毛如字，郑音未。"
                },
                {
                    "paragraph": "式夷式已，无小人殆。",
                    "zhushu": "式，用。夷，平也。用平则已，无以小人之言至于危殆也。笺云：殆，近也。为政当用平正之人，用能纪理其事者，无小人近。己，毛音以，郑音纪。近，附近之近，又如字，下同。"
                },
                {
                    "paragraph": "𤨏𤨏姻亚，则无膴仕。",
                    "zhushu": "𤨏𤨏，小貌。两壻相谓曰亚。膴，厚也。笺云：壻之父曰姻。𤨏𤨏昏姻妻党之小人，无厚任用之，置之大位，重其禄也。𤨏，素火反，夲或作璅，非也。璅音早。亚，于嫁反。膴音武。"
                },
                {
                    "paragraph": "昊天不佣，降此鞠讻。昊天不惠，降此大戾。",
                    "zhushu": "佣，均。鞠，盈。讻，讼也。笺云：盈犹多也。戾，乖也。昊天乎！师氏为政不均，乃下此多讼之俗；又为不和顺之行，乃下此乖争之化。疾时民俲为之，愬之于天。佣，敕龙反，韩诗作庸。庸，易也。鞠，九六反。讻音凶。戾音䴡。行，下孟反。争，争斗之争，下皆同。俲，下教反。"
                },
                {
                    "paragraph": "君子如届，俾民心阕。君子如夷，恶怒是违。",
                    "zhushu": "届，极。阕，息。夷，易。违，去也。笺云：届，至也。君子斥在位者，如行至诚之道，则民鞠讻之心息；如行平易之政，则民乖争之情去。言民之失，由于上可反复也。届音戒。阕，苦穴反。易，以豉反，下同。复音服，夲又作覆，芳服反。"
                },
                {
                    "paragraph": "不吊昊天，乱靡有定。式月斯生，俾民不宁。忧心如酲，谁秉国成？",
                    "zhushu": "病酒曰酲。成，平也。笺云：吊，至也。至犹善也。定，止。式，用也。不善乎昊天，天下之乱无肯止之者。用月此生，言月月益甚也。使民不得安。我今忧之如病酒之酲矣。观此君臣，谁能持国之平乎？言无有也。酲音呈。"
                },
                {
                    "paragraph": "不自为政，卒劳百姓。",
                    "zhushu": "笺云：卒，终也。昊天不自出政教，则终穷苦百姓。欲使昊天出图书，有所授命，民乃得安。"
                },
                {
                    "paragraph": "驾彼四牡，四牡项领。",
                    "zhushu": "项，大也。笺云：四牡者，人君所乘驾。今伹养大其领，不肯为用，喻大臣自恣，王不能使。为，于为反，又如字。"
                },
                {
                    "paragraph": "我瞻四方，蹙蹙靡所骋。",
                    "zhushu": "骋，极也。笺云：蹙蹙，缩小之貌。我视四方土也，日见侵削于夷狄，蹙蹙然虽欲驰骋，无所之也。蹙，子六反，王七历反。骋，敕领反。日，而乙反。缩，所六反。"
                },
                {
                    "paragraph": "方茂尔恶，相尔矛矣。",
                    "zhushu": "茂，勉也。笺云：相，视也。方争讼自勉于恶之时，则视女矛矣。言欲战斗相杀伤也。相，息亮反，注同。矛，亡侯反，戈矛也。"
                },
                {
                    "paragraph": "既夷既怿，如相醻矣。",
                    "zhushu": "怿，服也。笺云：夷，说也。言大臣之乖争，夲无大雠，其已相和顺而悦怿，则如宾主饮酒相醻酢也。怿音亦。醻，市由反，又作酬。说音悦，下同。已音以。酢音昨。"
                },
                {
                    "paragraph": "昊天不平，我王不寜。不惩其心，覆怨其正。",
                    "zhushu": "正，长也。笺云：昊天乎！师尹为政不平，使我王不得安寜。女不惩止女之邪心，而反怨僧其正也。覆，芳服反。长，张丈反。邪，似嗟反。"
                },
                {
                    "paragraph": "家父作诵，以究王讻。",
                    "zhushu": "家父，大夫也。笺云：究，穷也。大夫家父作此诗而为王诵之，以穷极王之政，所以致多讼之夲意。为，于伪反。父音甫。"
                },
                {
                    "paragraph": "式讹尔心，以畜万邦。",
                    "zhushu": "笺云：讹，化。畜，飬也。讹，五戈反。畜，许六反。",
                    "type": 2
                },
                {
                    "paragraph": "节南山十章，六章章八句，四章章四句。",
                    "zhushu": "",
                    "type": 2
                },
                {
                    "paragraph": "正月大夫刺幽王也。",
                    "zhushu": "正音政。"
                },
                {
                    "paragraph": "正月繁霜，我心忧伤。",
                    "zhushu": "正月，夏之四月。繁，多也。笺云：夏之四月，建巳之月，纯阳用事而霜多。急恒寒若之异，伤害万物，故心为之忧伤。繁，扶袁反。夏，胡雅反，下同。已音似。为，于伪反。"
                },
                {
                    "paragraph": "民之讹言，亦孔之将。",
                    "zhushu": "将，大也。笺云：讹，伪也。人以为言相陷入，使王行酷暴之刑，致此灾异，故言亦甚大也。酷，苦毒反。"
                },
                {
                    "paragraph": "念我独兮，忧心京京。哀我小心，癙忧以痒。",
                    "zhushu": "京京，忧不去也。癙、痒，皆病也。笺云：念我独兮者，言我独忧此政也。癙音鼠，字林：癙音恕。痒音羊。"
                },
                {
                    "paragraph": "父母生我，胡俾我瘉？不自我先，不自我后。",
                    "zhushu": "父母，谓文武也。我，我天下。瘉，病也。笺云：自，从也。天使父母生我，何故不长遂我，而使我遭此暴虐之政而病？此何不出我之前，居我之后？穷苦之情，苟欲免身。瘉音庾。长，张丈反，下正长、伯长、长者皆同。"
                },
                {
                    "paragraph": "好言自口，莠言自口。",
                    "zhushu": "莠，丑也。笺云：自，从也。此疾讹言之人，善言从女口出，恶言亦从女口出。女口一尔，善也恶也同出其中，谓其可贱。莠，余久反。"
                },
                {
                    "paragraph": "忧心愈愈，是以有侮。",
                    "zhushu": "愈愈，忧惧也。笺云：我心忧政如是，是与讹言者殊涂，故用是见侵侮也。"
                },
                {
                    "paragraph": "忧心惸惸，念我无禄。",
                    "zhushu": "惸惸，忧意也。笺云：无禄者，言不得天禄，自伤值今生也。惸，夲又作焭，其营反，独也，篇末同。"
                },
                {
                    "paragraph": "民之无辜，并其臣仆。",
                    "zhushu": "古者有罪不入于刑，则役之圜士，以为臣仆。笺云：辜，罪也。人之尊卑有十等，仆第九，台第十。言王既刑杀无罪，并及其家之贱者，不止于所罪而已。书曰：越兹丽行并制。并，必正反，注并制同。圜音圆。圜，土狱也。"
                },
                {
                    "paragraph": "哀我人斯，于何从禄？",
                    "zhushu": "笺云：斯，此。于，于也。哀乎！今我民人见遇如此，当于何从得天禄，免于是难？难，乃旦反，下之难同。"
                },
                {
                    "paragraph": "瞻乌爰止，于谁之屋？",
                    "zhushu": "富人之屋，乌所集也。笺云：视乌集于富人之屋，以言今民亦当求明君而归之。"
                },
                {
                    "paragraph": "瞻彼中林，侯薪侯蒸。",
                    "zhushu": "中林，林中也。薪蒸，言似而非。笺云：侯，维也。林中大木之处，而维有薪蒸尔。喻朝廷宜有贤者而但聚小人也。蒸，之丞反。处，昌虑反，下之处同。朝，直遥反，下同。"
                },
                {
                    "paragraph": "民今方殆，视天梦梦。",
                    "zhushu": "王者为乱梦梦然。笺云：方，且也。民今且危亡，视王所为，梦梦然而乱，无统理安人之意。梦，莫红反，沈莫滕反，韩诗云：恶貌也。"
                },
                {
                    "paragraph": "既克有定，靡人弗胜。",
                    "zhushu": "胜，乘也。笺云：王既能有所定，尚复事之小者尔，无人而不胜。言凡人所定，皆胜王也。胜，毛音升，郑尸证反。复，扶又反，篇末同。"
                },
                {
                    "paragraph": "有皇上帝，伊谁云憎？",
                    "zhushu": "皇，君也。笺云：伊读当为繄。繄犹是也。有君上帝者，以情告天也。使王暴虐如是，是憎恶谁乎？欲天指害其所憎而已。繁，乌兮反。恶，乌路反。"
                },
                {
                    "paragraph": "谓山盖卑，为冈为陵。",
                    "zhushu": "在位非君子，乃小人也。笺云：比喻为君子䝨者道，人尚谓之卑，况为凢庸小人之行。卑，夲又作痺，同，音婢，又必支反。行，下孟反。"
                },
                {
                    "paragraph": "民之讹言，寜莫之惩。",
                    "zhushu": "笺云：小人在位，曽无欲止众民之为伪言相陷害也。"
                },
                {
                    "paragraph": "召彼故老，讯之占梦。",
                    "zhushu": "故老，元老。讯，问也。笺云：君臣在朝，侮慢元老，召之不问政事，伹问占梦，不尚道德，而信征祥之甚。讯，夲又作讯，音信。"
                },
                {
                    "paragraph": "具曰予圣，谁知乌之雌雄？",
                    "zhushu": "君臣俱自谓圣也。笺云：时君臣贤愚适同，如乌雌雄相似，谁能别异之乎？别，彼列反。"
                },
                {
                    "paragraph": "谓天盖髙，不敢不局。谓地盖厚，不敢不蹐。维号斯言，有伦有脊。",
                    "zhushu": "局，曲也。蹐，累足也。伦，道。脊，理也。笺云：局蹐者，天髙而有雷霆，地厚而有陷伦也。此民疾苦王政，上下皆可畏怖之言也。维民号呼而发此言，皆有道理，所以至然者，非徒苟妄为诬辞。局，夲又作跼，其欲反。蹐，井亦反，徐音积，说文：小步也。号音豪，注同。霆音廷，又音挺。沦音伦，又伦峻反。怖，普故反。呼，好路反。诬音无。"
                },
                {
                    "paragraph": "哀今之人，胡为虺蜴？",
                    "zhushu": "蜴，螈也。笺云：虺蜴之性，见人则走。哀哉！今之人何为如是？伤时政也。虺，挥鬼反。蜴，星历反，字又作蜥。螈音元。"
                },
                {
                    "paragraph": "瞻彼阪田，有菀其特。",
                    "zhushu": "言朝廷曽无桀臣。笺云：阪田，﨑岖墝埆之处，而有菀然茂特之苗，喻贤者在间辟隐居之时。阪音反，又扶版反。菀音欝，徐又于阮反。崎，起宜反。岖，丘俱反。墝，苦交反。埆，户角反，又苦角反，又音角。闲音闲。辟，匹亦反。"
                },
                {
                    "paragraph": "天之扤我，如不我克。",
                    "zhushu": "抗，动也。笺云：我，我特苗也。天以风雨动摇我，如将不胜我，谓其迅疾也。抗，五忽反，徐又音月。迅音峻。"
                },
                {
                    "paragraph": "彼求我则，如不我得。",
                    "zhushu": "笺云：彼，王也。王之始征求我，如恐不得我，言其礼命之繁多。"
                },
                {
                    "paragraph": "执我仇仇，亦不我力。",
                    "zhushu": "仇仇，犹謷謷也。笺云：王既得我，执留我，其礼待我謷謷然，亦不问我在位之功力。言其有贪贤之名，无用贤之实。謷，夲又作㥿，五报反，沈五刀反。"
                },
                {
                    "paragraph": "心之忧矣，如或结之。今兹之正，胡然厉矣。",
                    "zhushu": "厉，恶也。笺云：兹，此。正，长也。心忧如有结之者。忧今此之君臣，何一然为恶如是。"
                },
                {
                    "paragraph": "燎之方扬，寜或灭之。",
                    "zhushu": "灭之以水也。笺云：火田为燎，燎之方盛之时，炎炽熛怒，寜有能灭息之者？言无有也。以无有喻有之者为甚也。燎，力诏反，徐力烧反。炽，尺志反。熛，必遥反。"
                },
                {
                    "paragraph": "赫赫宗周，襃姒灭之。",
                    "zhushu": "宗周，镐京也。襃，国也，姒，姓也。灭，灭也。有襃国之女，幽王惑焉而以为后。诗人知其必灭周也。襃，补毛反。姒音似。灭，呼悦反，齐人语也，字林武劣反，说文云：从火戍声。火死于戍，阳气至戍而尽。夲或作灭。镐，胡老反。"
                },
                {
                    "paragraph": "终其永怀，又窘阴雨。",
                    "zhushu": "窘，困也。笺云：窘，仍也。终王之所行，其长可忧伤矣，又将仍忧于阴雨。阴雨，喻君有泥陷之难。窘，求殒反，字林巨畏反。泥，乃计反。"
                },
                {
                    "paragraph": "其车既载，乃弃尔辅。",
                    "zhushu": "大车重载，又弃其辅。笺云：以车之载物，喻王之任国事也。弃辅，谓远贤也。远，于万反。"
                },
                {
                    "paragraph": "载输尔载，将伯助予。",
                    "zhushu": "将，请。伯，长也。笺云：输，堕也。弃女车辅，则堕女之载，乃请长者见助，以言国危而求䝨者已晚矣。尔载，才再反，注及下同。将，七羊反，注将请皆同。堕，许规反，夲又作堕，侍果反。"
                },
                {
                    "paragraph": "无弃尔辅，员于尔辐。",
                    "zhushu": "员，益也。员音云。辐，方六反。"
                },
                {
                    "paragraph": "屡顾尔仆，不输尔载。",
                    "zhushu": "笺云：屡，数也。仆，将车者也。顾，犹视也，念也。屡，力住反，又作娄。数音朔，下皆同。"
                },
                {
                    "paragraph": "终逾绝险，曽是不意。",
                    "zhushu": "笺云：女不弃车之辅，数顾女仆，终用是逾度陷绝之险，女曽不以是为意乎？以商事喻治国。"
                },
                {
                    "paragraph": "鱼在于沼，亦匪克乐。潜虽伏矣，亦孔之炤。",
                    "zhushu": "沼，地也。笺云：池，鱼之所乐而非能乐，其潜伏于渊又不足以逃，甚炤炤易见。以喻时贤者在朝廷，道不行，无所乐，退而穷处，又无所于也。沼，之绍反。楽音洛，主同。炤音灼，之若反。易，夷豉反。见如字，又贤遍反。"
                },
                {
                    "paragraph": "忧心惨惨，念国之为虐。",
                    "zhushu": "惨惨，犹戚戚也。惨，七感反。戚，千历反。"
                },
                {
                    "paragraph": "彼有旨酒，又有嘉殽。",
                    "zhushu": "言礼物俻也。笺云：彼，彼尹氏大师也。殽，夲又作肴，户交反。"
                },
                {
                    "paragraph": "洽比其邻，昏姻孔云。",
                    "zhushu": "洽，合。邻，近也，旋也。是言王者不能亲亲以及远。笺云：云犹及也。言尹我富，独与兄弟相亲友为朋党也。比，毗志反。云，夲又作员，音同。"
                },
                {
                    "paragraph": "念我独兮，忧心慇慇。",
                    "zhushu": "慇慇然，痛也。笺云：此贤者孤特自伤也。慇音殷，又于谨反。"
                },
                {
                    "paragraph": "佌佌彼有屋，蔌蔌方有榖。",
                    "zhushu": "佌佌，小也。蔌蔌，陋也。笺云：榖，禄也。言小人富而窭陋将贵也。佌音此，说文作𠈈，音徙。蔌音速。万榖，夲或作方有榖，非也。窭，其矩反，一音虑。"
                },
                {
                    "paragraph": "民今之无禄，夭夭是椓。",
                    "zhushu": "君夭之，在位椓之。笺云：民于今而无天禄者，天以荐瘥夭杀之，是王者之政。又复椓破之，言遇害甚也。夭，于兆反，又于遥反，灾也。椓，陟角反。"
                },
                {
                    "paragraph": "哿矣富人，哀此惸独。",
                    "zhushu": "哿，可。独，单也。笺云：此言王政如是，富人已可，惸独将困也。哿，哥我反。",
                    "type": 2
                },
                {
                    "paragraph": "正月十三章，八章章八句，五章章六句。",
                    "zhushu": "",
                    "type": 2
                },
                {
                    "paragraph": "十月之交大夫刺幽王也。",
                    "zhushu": "当为刺厉王，作诂训传时移其篇第，因改之耳。节刺师尹不平，乱靡有定；此篇讥皇父坛恣，日月告凶。正月恶褒姒灭周，此篇疾艳妻肩方炽；又幽王时司徒乃郑桓公友，非此篇之所云番也，是以知然。刺幽王，毛如字，郑改为刺厉王，从此至小苑四篇皆然。节，在结反。父音甫，后皇父皆同。恶，乌路反。番，方袁反，徐甫言反，夲或作潘，音同，韩诗作繁，下同。"
                },
                {
                    "paragraph": "十月之交，朔月辛卯。日有食之，亦孔之丑。",
                    "zhushu": "之交，日月之交会。丑，恶也。笺云：周之十月，夏之八月也。八月朔日，日月交会而日食。阴侵阳，臣侵君之象。日辰之义，日为君，辰为臣。辛，金也；邜，木也。又以夘侵辛，甚恶也。夏，户雅反。"
                },
                {
                    "paragraph": "彼月而微，此日而微。",
                    "zhushu": "月，臣道；日，君道。笺云：微，谓不明也。彼月则有微，今此日反微，非其常，为异尤大也。"
                },
                {
                    "paragraph": "今此下民，亦孔之哀。",
                    "zhushu": "笺云：君臣失道，灾害将起，故下民亦甚可哀。"
                },
                {
                    "paragraph": "日月告凶，不用其行。四国无政，不用其良。",
                    "zhushu": "笺云：告凶，告天下以凶亡之征也。行，道度也。不用之者，谓相干犯也。四方之国无政治者，由天子不用善人也。治，直吏反。"
                },
                {
                    "paragraph": "彼月而食，则维其常。此日而食，于何不臧？",
                    "zhushu": "笺云：臧，善也。"
                },
                {
                    "paragraph": "爗爗震电，不寜不令。",
                    "zhushu": "爗爗，震电貌。震，雷也。笺云：雷电过常，天下不安，政教不善之征。爗，于辄反。"
                },
                {
                    "paragraph": "百川沸腾，山冢崒崩。",
                    "zhushu": "沸，出。腾，乘也。山顶曰冢。笺云：崒者，崔嵬。百川弗出相乘陵者，由贵小人也。山顶崔嵬者崩，君道坏也。沸，甫味反。崒，旧子恤反，徐子绥反，宜依尔雅音徂恤反，夲亦作卒。顶，丁冷反。崔，徂回反，尔雅作厜，才规反。嵬，五冋反，尔雅作㕒，五规反。"
                },
                {
                    "paragraph": "髙岸为谷，深谷为陵。",
                    "zhushu": "言易位也。笺云：易位者，君子居下，小人处上之谓也。处，昌吕反。"
                },
                {
                    "paragraph": "哀今之人，胡憯莫惩？",
                    "zhushu": "笺云：𢡚，曽。惩，止也。変异如此，祸乱方至，哀哉！今在位之人，何曽无以道德止之？憯，七感反，亦作惨。"
                },
                {
                    "paragraph": "皇父卿士，番维司徒。家伯维宰，仲允膳夫。棸子内史，蹶维趣马。楀维师氏，艳妻煽方处。",
                    "zhushu": "艳妻，褒姒。美色曰艳。煽，炽也。笺云：皇父、家伯、仲允，皆字；番、棸、橛、楀，皆氏。厉王淫于色，七子皆用后嬖宠方炽之时并处位。言妻党盛，女谒行之甚也。敌夫曰妻。司徒之职，掌天下士地之图，人民之数；冢宰掌建邦之六典，皆卿也。膳夫，上士也，掌王之饮食膳羞。内史，中大夫也，掌爵禄、废置、杀生予夺之法。趣马，中士也，掌王马之政。师氏，亦中大夫也，掌司朝得失之事。六人之中，虽官有尊卑，权龙相连，朋党于朝，是以疾焉。皇父则为之端首，兼擅群职，故但目以卿士云。棸，侧留反。蹶，俱卫反。趣，七走反，注同。趣马，官名。楀音矩，弓禹反。艳，徐赡反。煽音扇，说文作傓，云：炽盛也。方処，一夲作炽。炽，尺志反。嬖，必计反。朝，直遥反，下同。擅，市战反。"
                },
                {
                    "paragraph": "抑此皇父，岂曰不时？胡为我作，不即我谋？彻我墙屋，田卒污莱。",
                    "zhushu": "时，是也。下则污，髙则莱。笺云：抑之言噫。噫是皇父，疾而呼之：女岂曰我所为不是乎？言其不自知恶也。女何为役作我，不先就与我谋，使我得迁徒，乃反彻毁我墙屋，令我不得趋农，田卒为污莱乎？此皇父所筑邑人之怨辞。抑如字，辞也，徐音噫，韩诗云：意也。污音乌，注同。莱音来。噫，于其反，下同。令，力呈反。趋，七住反，夲又作趣，七俱反。"
                },
                {
                    "paragraph": "曰予不戕，礼则然矣。",
                    "zhushu": "笺云：戕，残也。言皇父既不自知不是，反云：我不残败女田业。礼下供上役，其道当然。言文过也。戕，在良反，王夲作臧。臧，善也。孙毓评以郑为改字。共音恭，夲亦作供。"
                },
                {
                    "paragraph": "皇父孔圣，作都于向。择三有事，亶侯多藏。",
                    "zhushu": "皇父甚自谓圣。向，邑也。择三有事，有同国之三卿，信维贪淫多藏之人也。笺云：专权足己，自比圣人。作都立三卿，皆耴聚敛之臣，言不知厌也。礼，畿内诸侯二卿。向，式亮反，下及注同。亶，都但反。藏，才浪反，注同。厌，于𥂠反。"
                },
                {
                    "paragraph": "不慭遗一老，俾守我王。",
                    "zhushu": "笺云：慭者，心不欲自强之辞也。言尽将旧在位之人，与之皆去，无留卫王。慭，鱼觐反，尔雅云：愿也，强也，且也。韩诗云：訚也。强，其丈反。"
                },
                {
                    "paragraph": "择有车马，以居徂向。",
                    "zhushu": "笺云：又择民之富有车马者，以往居于向也。"
                },
                {
                    "paragraph": "黾勉从事，不敢告劳。",
                    "zhushu": "笺云：诗人贤者，见时如是，自勉以从王事，虽劳不敢自谓劳，畏刑罚也。黾，民允反，本又作僶，同。"
                },
                {
                    "paragraph": "无罪无辜，谗口嚻嚻。",
                    "zhushu": "笺云：嚻嚻，众多貌。时人非有辜罪，其被䜛口见椓譛嚻嚻然。嚻，五刀反，韩诗作謷謷。"
                },
                {
                    "paragraph": "下民之孽，匪降自天。噂沓背憎，职竞由人。",
                    "zhushu": "噂犹噂噂。沓犹沓沓。职，主也。笺云：孽，妖孽，谓相为灾害也。下民有此，言非从夫隋也。噂噂沓沓，相对谈语，背则相増逐。为此者，王由人也。孽，鱼列反。噂，子损反，说文作僔，云：聚也。沓，夲又作𠴲，同，徒答反。背，蒲妹反，注同。隋，徒火反。"
                },
                {
                    "paragraph": "悠悠我里，亦孔之痗。",
                    "zhushu": "悠悠，忧也。里，病也。痗，病也。笺云：里，车也。悠悠乎我居今之世，亦甚困病。里如字，夲或作㢆，后人改也。痗，莫背反，又音悔，夲又作悔。"
                },
                {
                    "paragraph": "四方有羡，我独居忧。",
                    "zhushu": "羡，余也。笺云：四方之人尽有余，我独居此而忧。羡，徐箭反。"
                },
                {
                    "paragraph": "民莫不逸，我独不敢休。",
                    "zhushu": "笺云：逸，逸豫也。"
                },
                {
                    "paragraph": "天命不彻，我不敢俲我友自逸。",
                    "zhushu": "彻，道也。亲属之臣，心不能己。笺云：不道者，言王不循天之政教。俲，户教反。",
                    "type": 2
                },
                {
                    "paragraph": "十月之交八章，章八句。",
                    "zhushu": "",
                    "type": 2
                },
                {
                    "paragraph": "雨无正大夫刺幽王也。雨自上下者也。众多如雨，而非所以为政也。",
                    "zhushu": "亦当为刺厉王。王之所下教令甚多，而无正也。正音政。"
                },
                {
                    "paragraph": "浩浩昊天，不骏其德。降丧饥馑，斩伐四国。",
                    "zhushu": "骏，长也。榖不熟曰饥，蔬不熟曰馑。笺云：此言王不能继长昊天之德，至使昊天下此死丧饥馑之灾，而天下诸侯于是更相侵伐。浩，古老反，又胡老反。昊，胡老反。骏音峻。馑，其靳反。更，古衡反。"
                },
                {
                    "paragraph": "旻天疾威，弗虑弗图。",
                    "zhushu": "笺云：虑、图，皆谋也。王既不骏昊天之德，今旻天又疾其政，以刑罚威恐天下，而不虑不图。旻，宻巾反，夲有作昊天者，非也。恐，起勇反。"
                },
                {
                    "paragraph": "舍彼有罪，既伏其辜。若此无罪，沦胥以铺。",
                    "zhushu": "舍，除。沦，率也。笺云：胥，相。铺，徧也。言王使此无罪者见牵率相引而徧得罪也。舍音赦，一音舍。沦音伦。胥，息鱼反。铺，普乌反，王云：病也。徧音遍，下同。"
                },
                {
                    "paragraph": "周宗既灭，靡所止戾。",
                    "zhushu": "戾，定也。笺云：周宗，镐京也。是时诸侯不朝王，民不堪命，王流于彘，无所安定也。彘，直例反。"
                },
                {
                    "paragraph": "正大夫离居，莫知我勚。",
                    "zhushu": "勚，劳也。笺云：正，长也。长官之大夫，于王流于彘而皆散处，无复知我民之见罢劳也。勚，夷世反，又音曳。长，张丈反，下同。复，扶富反。罢音皮。"
                },
                {
                    "paragraph": "三事大夫，莫肯夙夜。邦君诸侯，莫肯朝夕。",
                    "zhushu": "笺云：王流在外，三公及诸侯随王而行者，皆无君臣之礼，不肯晨夜朝莫省王也。朝，直遥反，旧张遥反。"
                },
                {
                    "paragraph": "庶曰式臧，覆出为恶。",
                    "zhushu": "覆，反也。笺云：人见王之失所，庶几其自改悔而用善人，反出教令复为恶也。覆，芳服反。"
                },
                {
                    "paragraph": "如何昊天，辟言不信。如彼行迈，则靡所臻。",
                    "zhushu": "辟，法也。笺云：如何乎昊天，痛而愬之也。为陈法度之言，不信之也。我之言不见信，如行而无所至也。"
                },
                {
                    "paragraph": "凢百君子，各敬尔身。胡不相畏？不畏于天。",
                    "zhushu": "笺云：凢百君子，谓众在位者。各敬慎女之身，正君臣之礼，何为上下不相畏乎？上下不相畏者，是不畏于天者也。"
                },
                {
                    "paragraph": "戎成不退，饥成不遂。曽我暬御，𢡖𢡖日瘁。",
                    "zhushu": "戎，兵。遂，安也。暬御，侍御也。瘁，病也。笺云：兵成而不退，谓王见流于彘，无御止之者。饥成而不安，谓王在彘，乏于饮食之蓄，无输粟归饩者。此二者，曽但侍御左右小臣𢡚𢡚忧之，大臣无念之者。退，徐音退，夲又作𨓆。𥊍，思列反。𢡚，千感反。瘁，徂醉反。饩，许气反。曽，在登反。畜，敕六反。"
                },
                {
                    "paragraph": "凡百君子，莫肯用讯。听言则答，谮言则退。",
                    "zhushu": "以言进退人也。笺云：讯，告也。众在位者，无肯用此相告语者，言不忧王之事也。答犹距也。有可听用之言，则共以辞距而违之；有譛毁之言，则共为排退之。群臣并为不忠，恶直丑正。讯音信，徐息悴反，又音碎。排，步皆反。恶，乌路反。"
                },
                {
                    "paragraph": "哀哉不能言，匪舌是出，维躬是瘁。",
                    "zhushu": "哀贤人不得言，不得出是舌也。笺云：瘁，病也。不能言，言之拙也。言非可出于舌，其身旋见困病。出，尺遂反，音毳。"
                },
                {
                    "paragraph": "哿矣能言，巧言如流，俾躬处休。",
                    "zhushu": "哿，可也。可矣世所谓能言也。巧言从俗，如水转流。笺云：巧犹善也。谓以事类风切剀微之言，如水之流，忽然而过，故不悖逆，使身居安休休然。乱世之言，顺说为上也。休，虚虬反，注同。风，福凤反。剀，古爱反，又古哀反，一音祈。悖，补对反。逆，夲亦作遻，五故反。说音悦。"
                },
                {
                    "paragraph": "维曰于仕，孔棘且殆。不可使，得罪于天子。亦云可使，怨及朋友。",
                    "zhushu": "于，往也。笺云：棘，急也。不可使者，不正，不从也。可使者，虽不正，从也。居今衰乱之世，云往仕乎？甚急迮且危！急迮且危，以此二者也。迮，夲又作笮，侧格反。"
                },
                {
                    "paragraph": "谓尔迁于王都，曰予未有室家。",
                    "zhushu": "贤者不肯迁于王都也。笺云：王流于彘，正大夫离居，同姓之臣从王，思其友而呼之，谓曰：女今可迁居王都。谓彘也。其友辞之云：我未有室家于王都可居也。"
                },
                {
                    "paragraph": "鼠思泣血，无言不疾。",
                    "zhushu": "无声曰泣血。无所言而不见疾也。笺云：鼠，忧也。既辞之以无室家，为其意恨，又患不能距止之，故云我忧思泣血，欲迁王都见女。今我无一言而不道疾者，言已方困于病，故未能也。思，息嗣反，注忧思同。为，于伪反。距，本又作歫，音巨。"
                },
                {
                    "paragraph": "昔尔出居，谁从尔室？",
                    "zhushu": "遭乱世，义不得去，思其友而不肯反者也。笺云：往始离居之时，谁随为女作室？女犹自作之尔，今反以无室家距我。恨之辞。",
                    "type": 2
                },
                {
                    "paragraph": "雨无正七章，二章章十句，二章章八句，三章章六句。",
                    "zhushu": "",
                    "type": 2
                },
                {
                    "paragraph": "小旻大夫刺幽王也。",
                    "zhushu": "所刺列于十月之交。雨无正为小，故曰小旻，亦当为刺厉王。旻，武巾反，下同。"
                },
                {
                    "paragraph": "旻天疾威，敷于下土。",
                    "zhushu": "敷，布也。笺云：旻天之德，疾王者以刑罚威恐万民，其政教乃布于下土，言天下徧知。敷，芳扶反。徧音遍。"
                },
                {
                    "paragraph": "谋犹回遹，何日斯沮？",
                    "zhushu": "回，邪。遹，辟。沮，坏也。笺云：犹，道。沮，止也。今王谋为政之道，回辟不循旻天之德已甚矣。心犹不悛，何日此恶将止？遹音聿，韩诗作鴥，义同。沮，在吕反。邪，似嗟反。辟，匹亦反，下同。悛，七全反，改也，沈七旬反。"
                },
                {
                    "paragraph": "谋臧不从，不臧覆用。我视谋犹，亦孔之卭。",
                    "zhushu": "卭，病也。笺云：臧，善也。谋之善者不从，其不善者反用之。我视王谋为政之道，亦甚病天下。覆，芳服反。卭，其凶反。"
                },
                {
                    "paragraph": "潝潝訿訿，亦孔之哀。",
                    "zhushu": "潝潝然患其上，訿訿然思不称乎上。笺云：臣不事君，乱之阶也，甚可哀也。潝，计急反。訿音紫。尔雅云：潝潝訿訿，莫供职也。韩诗云：不善之貌。称，尺证反。"
                },
                {
                    "paragraph": "谋之其臧，则具是违。谋之不臧，则具是依。我视谋犹，伊于胡厎。",
                    "zhushu": "笺云：于，往。厎，至也。谋之善者俱背违之，其不善者依就之。我视今君臣之谋道，往行之将何所至乎？言必至于乱。厎，之履反。背音佩。"
                },
                {
                    "paragraph": "我龟既厌，不我告犹。",
                    "zhushu": "犹，道也。笺云：犹，图也。卜筮数而渎龟，龟灵厌之，不复告其所图之吉凶。言虽得兆，占繇不中。厌，于艳反，注同。数音朔。复，扶又反。繇音胄。中，丁仲反。"
                },
                {
                    "paragraph": "谋夫孔多，是用不集。",
                    "zhushu": "集，就也。笺云：谋事者众而非贤者，是非相夺，莫适可从，故所为不成。适音的。"
                },
                {
                    "paragraph": "发言盈庭，谁敢执其咎？",
                    "zhushu": "谋人之国，国危则死之，古之道也。笺云：谋事者众，讻讻满庭，而无敢决当是非。事若不成，谁云已当其咎责者？言小人争知而让过。讻音凶。当，丁浪反。"
                },
                {
                    "paragraph": "如匪行迈谋，是用不得于道。",
                    "zhushu": "笺云：匪，非也。君臣之谋事如此，与不行而坐图远近，是于道路无进于跬步，何以异乎？跬，缺氏反，一举足曰跬。"
                },
                {
                    "paragraph": "哀哉为犹！匪先民是程，匪大犹是经。维迩言是听，维迩言是争。",
                    "zhushu": "古曰在昔，曰先民。程，法。经，常。犹，道。迩，近也。争为近言。笺云：哀哉今之君臣，谋事不用古人之法，不循大道之常，而徒听顺近言之同者，争近言之异者。言见动轫则泥陷，不至于远也。轫音刃，碍车木也，字林如战反。泥，乃䴡反。"
                },
                {
                    "paragraph": "如彼筑室于道谋，是用不溃于成。",
                    "zhushu": "溃，遂也。笺云：如当路筑室，得人而与之谋所为。路人之意不同，故不得遂成也。遗，户对反。"
                },
                {
                    "paragraph": "国虽靡止，或圣或否。民虽靡膴，或哲或谋，或肃或艾。",
                    "zhushu": "靡止，言小也。人有通圣者，有不能者，亦有明哲者，有聪谋者。艾，治也。有恭肃者，有治理者。笺云：靡，无。止，礼。膴，法也。言天下诸侯今虽无礼，其心性犹有通圣者，有贤者；民虽无法，其心性犹有知者，有谋者，有肃者，有艾者。王何不择焉，置之于位而任之为治乎？书曰：睿作圣，明作哲，聪作谋，恭作肃，从作乂。诗人之意，欲王敬用五事，以明天道，故云然。否，方九反，徐音鄙。膴，王火吴反，大也。徐云：郑音谟，又音武，沈音无，韩诗作靡。腜，犹无几何也。艾音刈。治，直吏反，下同。知音智。"
                },
                {
                    "paragraph": "如彼泉流，无沦胥以败。",
                    "zhushu": "笺云：沦，率也。王之为政，当如源泉之流行则清，无相牵率为恶，以自浊败。"
                },
                {
                    "paragraph": "不敢暴虎，不敢冯河。人知其一，莫知其他。",
                    "zhushu": "冯，陵也。徒涉曰冯河，徒搏曰暴虎。一，非也。他，不敬小人之危殆也。笺云：人皆知暴虎冯河立至之害，而无知当畏慎小人能危亡也。冯，符氷反。搏音博。"
                },
                {
                    "paragraph": "战战兢兢，",
                    "zhushu": "战战，恐也。兢兢，戒也。兢，已氷反。恐，立勇反。"
                },
                {
                    "paragraph": "如临深渊，",
                    "zhushu": "恐坠也。坠，直类反，夲又作队，下篇同。"
                },
                {
                    "paragraph": "如履薄氷。",
                    "zhushu": "恐陷也。",
                    "type": 2
                },
                {
                    "paragraph": "小旻六章，三章章八句，三章章七句。",
                    "zhushu": "",
                    "type": 2
                },
                {
                    "paragraph": "小宛大夫刺幽王也。",
                    "zhushu": "亦当为刺厉王。宛，于阮反。"
                },
                {
                    "paragraph": "宛彼鸣鸠，翰飞戾天。",
                    "zhushu": "兴也。宛，小貌。鸣鸠，鹘雕。翰，髙。戾，至也。行小人道，责髙明之功，终不可得。翰，胡旦反。鹘音骨。雕，陟交反，何音雕，字林作鸼，云：骨鸼，小种鸠也。草木疏云：鸣鸠，班鸠也。"
                },
                {
                    "paragraph": "我心忧伤，念昔先人。",
                    "zhushu": "先人，文武也。"
                },
                {
                    "paragraph": "明发不寐，有怀二人。",
                    "zhushu": "明发，发夕至明。"
                },
                {
                    "paragraph": "人之齐圣，饮酒温克。",
                    "zhushu": "齐，正。克，胜也。笺云：中正通知之人，饮酒虽酔，犹能温藉自持以胜。温，王如反，柔也，郑于运反。藉，在夜反，又慈夜反。"
                },
                {
                    "paragraph": "彼昏不知，壹醉日富。",
                    "zhushu": "醉日而富矣。笺云：童昏无知之人，饮酒一醉，自谓日益富，夸淫自恣，以财骄人。"
                },
                {
                    "paragraph": "各敬尔仪，天命不又。",
                    "zhushu": "又，复也。笺云：今女君臣各敬慎威仪，大命所去，不复来也。复，扶又反，下同。"
                },
                {
                    "paragraph": "中原有菽，庶民采之。",
                    "zhushu": "中原，原中也。菽，藿也。力米者则得之。笺云：藿生原中，非有王也，以喻王位无常家也，勤于德者则得之。菽音叔。藿，火郭反。"
                },
                {
                    "paragraph": "螟蛉有子，蜾嬴负之。",
                    "zhushu": "螟蛉，桑虫也。蜾蠃，蒲卢也。负，持也。笺云：蒲卢取桑虫之子，负持而去，煦妪养之，以成其子。喻有万民不能治，则能治者将得之。螟，亡丁反。蛉音零，俗谓之桑蟃，一名戎女。蟃音万。蜾音果。蠃，力果反。蜾蠃，即细腰蜂，俗呼蠮螉是也。蠮，于结反。螉音翁。煦，况甫反，又况具反。妪，纡甫反，又纡具反。郑注礼记云：以气曰煦，以體曰妪。"
                },
                {
                    "paragraph": "教诲尔子，式榖似之。",
                    "zhushu": "笺云：式，用。榖，善也。今有教诲女之万民用善道者，亦似蒲卢，言将得而子也。"
                },
                {
                    "paragraph": "题彼脊令，载飞载鸣。",
                    "zhushu": "题，视也。脊令不能自舍，君子有取节尔。笺云：题之为言视睇也。载之言则也。则飞则鸣，翼也口也不有止息。题，大计反。令音零，本亦作鸰，注同。舍音舍。睇，大计反。"
                },
                {
                    "paragraph": "我日斯迈，而月斯征。",
                    "zhushu": "笺云：我，我王也。迈、征，皆行也。王日此行，谓目视朝也；而月此行，谓月视朔也。先王制此礼，使君与群臣议政事，日有所决，月有所行，亦无时止息。日，而乙反，下同。朝，直遥反。"
                },
                {
                    "paragraph": "夙兴夜寐，无忝尔所生。",
                    "zhushu": "忝，辱也。无音毋。忝，他簟反，字林他念反。"
                },
                {
                    "paragraph": "交交桑扈，率场啄粟。",
                    "zhushu": "交交，小貌。桑扈，切脂也。言土为乱政，而求下之治，终不可得也。笺云：切脂，肉食。今无肉而循场啄粟，失其天性，不能以自活。扈音户。场，大良反。啄，陟角反。切音切。治，直吏反。"
                },
                {
                    "paragraph": "哀我填寡，宜岸宜狱。握粟出卜，自何能榖？",
                    "zhushu": "填，尽。岸，讼也。笺云：仍得日宜，自従榖生也。可哀哉！我穷尽寡财之人，仍有狱讼之事，无可以自救，但持粟行卜，求其胜负，从何能得生？填，徒典反，韩诗作疹。疹，苦也。岸如字，常昭注汉书同。韩诗作犴，音同，云：郷亭之系曰犴，朝廷曰狱。握，于角反。"
                },
                {
                    "paragraph": "温温恭人，",
                    "zhushu": "温温，和柔貌。"
                },
                {
                    "paragraph": "如集于木。",
                    "zhushu": "恐，队也。"
                },
                {
                    "paragraph": "惴惴小心，如临于谷。",
                    "zhushu": "恐陨也。惴，之瑞反。恐，丘勇反。陨，于敏反。"
                },
                {
                    "paragraph": "战战兢兢，如履薄氷。",
                    "zhushu": "笺云：衰乱之世，贤人君子虽无罪犹恐惧。",
                    "type": 2
                },
                {
                    "paragraph": "小宛六章，章六句。",
                    "zhushu": "",
                    "type": 2
                },
                {
                    "paragraph": "小弁刺幽王也。大子之傅作焉。",
                    "zhushu": "弁，步干反，下同。大音泰，注大子皆同。传音付。"
                },
                {
                    "paragraph": "弁彼鸒斯，归飞提提。",
                    "zhushu": "兴也。弁，乐也。鸒，卑居。卑居，雅乌也。提提，群貌。笺云：乐乎彼雅乌，出食在野，其饱群飞而归提提然。兴者，喻凡人之父子兄弟，出入宫庭，相与饮食，亦提提然乐。伤今大子独不。鸒音预。斯，鸒斯，小，尔雅云：小而腹下白，不反哺者，谓之雅乌。说文云：雅，楚乌也。一名鸒，一名鸭居。秦谓之雅。一云：斯，语辞。提，是移反。乐音洛，下同。卑，夲亦作鸭，同音匹，又必移反。"
                },
                {
                    "paragraph": "民莫不榖，我独于罹。",
                    "zhushu": "幽王取申女，生大子宜咎。又说褒姒，生子伯服，立以为后，而放宜各，将杀之。笺云：榖，养。于，曰。罹，忧也。天下之人无不父子相飬者，我大子独不然，日以忧也。罹，力知反。取，七住反。说音悦。"
                },
                {
                    "paragraph": "何辜于天？我罪伊何？",
                    "zhushu": "舜之怨慕，日号泣于旻天，于父母。日，而乙反。号，户刀反。旻，亡巾反。"
                },
                {
                    "paragraph": "心之忧矣，云如之何？",
                    "zhushu": ""
                },
                {
                    "paragraph": "踧踧周道，鞫为茂草。",
                    "zhushu": "踧踧，平易也。周道，周室之通道。鞫，穷也。笺云：此喻幽王信褒姒之䜛，乱其德政，使不通于四方。踧，徒历反。鞫，九六反。易，夷豉反。"
                },
                {
                    "paragraph": "我心忧伤，惄焉如捣。假寐永叹，维忧用老。心之忧矣，疢如疾首。",
                    "zhushu": "惄，思也。捣，心疾也。笺云：不脱冠衣而寐曰假寐。疢犹病者也。惄，乃历反。捣，丁老反，夲或作㿒，同，韩诗作疛，除又反，义同。疢，敕觐反，又作疹，同。脱，夲亦作税，吐活反，一音始锐反。"
                },
                {
                    "paragraph": "维桑与梓，必恭敬止。",
                    "zhushu": "父之所树，己尚不敢不恭敬。梓音子，木名。"
                },
                {
                    "paragraph": "靡瞻匪父，靡依匪母。不属于毛，不离于里。",
                    "zhushu": "毛在外阳，以言父；里在内阴，以言母。笺云：此言人无不瞻仰其父取法则者，无不依恃其母以长大者。今我独不得父皮肤之气乎？独不处母之胞胎乎？何曽无恩于我？属音烛，徐音蜀。里音里。长，丁丈反。胞音包。胎，他来反。"
                },
                {
                    "paragraph": "天之生我，我辰安在？",
                    "zhushu": "辰，时也。笺云：比言我生所值之辰安所在乎？谓六物之吉凶。"
                },
                {
                    "paragraph": "菀彼柳斯，鸣蜩嘒嘒。有漼者渊，萑苇淠淠。",
                    "zhushu": "蜩，蝉也。嘒嘒，声也。崔，深貌。淠淠，众也。笺云：桞木茂盛则多蝉，渊深而旁生萑苇，言大者之旁，无所不容。嘒，呼惠反。漼，千罪反。萑音丸。苇，韦鬼反。淠，徐孚计反。菀音欎。"
                },
                {
                    "paragraph": "譬彼舟流，不知所届。",
                    "zhushu": "笺云：届，至也。言今大子不为王及后所容而见放逐，状如舟之流行，无制之者，不知终所至者也。譬，夲亦作辟，匹致反，下同。届音戒。"
                },
                {
                    "paragraph": "心之忧矣，不遑假寐。",
                    "zhushu": "笺云：遑，暇也。"
                },
                {
                    "paragraph": "鹿斯之奔，维足伎伎。雉之朝雊，尚求其雌。",
                    "zhushu": "伎伎，舒貌。谓鹿之奔走，其足伎伎然舒也。笺云：雊，雉鸣也。尚，犹也。鹿之奔走，其势宜疾，而足伎伎然舒，留其群也。雉之鸣，犹知求其雌，今大子之放弃，其妃匹不得与之去，又鸟兽之不如也。伎，夲亦作跂，其宜反。雊，古豆反。妃音配。"
                },
                {
                    "paragraph": "譬彼坏木，疾用无枝。",
                    "zhushu": "坏，瘣也，谓伤病也。笺云：太子放逐而不得生子，犹内伤病之木，内有疾，故无枝也。坏，胡罪反，又如字，说文作瘣，云：病也，一曰肿旁出也，又音囬。瘣，胡罪反，木瘤肿也。尔雅云：瘣，木符娄。郭云：虺伛，瘿肿无枝条也。"
                },
                {
                    "paragraph": "心之忧矣，寜莫之知。",
                    "zhushu": "笺云：宁犹曽也。"
                },
                {
                    "paragraph": "相彼投兔，尚或先之。行有死人，尚或墐之。",
                    "zhushu": "墐，路家也。笺云：相，视。投，掩。行，道也。视彼人将掩兔，尚有先驱走之者。道中有死人，尚有覆掩之成其墐者。言此所不知，其心不忍。相，息亮反。兔，他放反。先，苏荐反。墐音觐，说文作殣。敺，起俱反，又作驱，同。"
                },
                {
                    "paragraph": "君子秉心，维其忍之。",
                    "zhushu": "笺云：君子，斥幽王也。秉，执也。言王之执心不如彼二人。"
                },
                {
                    "paragraph": "心之忧矣，涕既陨之。",
                    "zhushu": "陨，队也。涕音替。陨音蕴。队，直类反。"
                },
                {
                    "paragraph": "君子信谗，如或醻之。",
                    "zhushu": "笺云：醻，旅醻也。如醻之者，谓受而行之。醻，市由反。"
                },
                {
                    "paragraph": "君子不惠，不舒究之。",
                    "zhushu": "笺云：惠，爱。究，谋也。王不爱大子，故闻谗言则放之，不舒谋也。"
                },
                {
                    "paragraph": "伐木掎矣，析薪杝矣。",
                    "zhushu": "伐木者掎其巅，析薪者随其理。笺云：掎其巅者，不欲妄踣之。杝，谓观其理也。必随其理者，不欲妄挫折之。以言今王之遇大子，不如伐木析薪。掎，寄彼反。杝，敕氏反，又宅买反，徐又直是反。踣，蒲北反。挫，子卧反。"
                },
                {
                    "paragraph": "舍彼有罪，予之佗矣。",
                    "zhushu": "佗，加也。笺云：予，我也。舍褒姒谗言之罪，而妄加我大子。舍音舍，注同，又音赦。佗，吐贺反，注同。"
                },
                {
                    "paragraph": "莫髙匪山，莫浚匪泉。",
                    "zhushu": "浚，深也。笺云：山髙矣，人登其巅；泉深矣，人入其渊。以言人无所不至，虽辟逃之，犹有默存者焉。浚，苏俊反。默，夲亦作嘿，亡北反。"
                },
                {
                    "paragraph": "君子无易由言，耳属于垣。",
                    "zhushu": "笺云：由，用也。王无䡖用谗人之言，人将有属耳于壁而听之者，知王有所受之，知王心之不正也。易，夷豉反。属音烛，注同。垣音袁。"
                },
                {
                    "paragraph": "无逝我梁，无发我笱。",
                    "zhushu": "笺云：逝，之也。之人梁，发人笱，此必有盗鱼之罪。以言褒姒淫色来嬖于王，盗我大子母予之宠。笱音苟。"
                },
                {
                    "paragraph": "我躬不阅，遑恤我后。",
                    "zhushu": "念父，孝也。髙子曰：小弁，小人之诗也。孟子曰：何以言之？曰：怨乎。孟子曰：固哉，夫髙叟之为诗也！有越人于此，閞弓而射我，我则谈笑而道之，无他，疏之也。兄弟閞弓而射我，我则垂涕泣而道之，无他，戚之也。然则小弁之怨，亲亲也；亲亲，仁也。固哉夫髙叟之为诗！曰：凯风何以不怨？曰：凯风，亲之过小者也；小弁，亲之过大者也。亲之过大而不怨，是愈疏也；亲之过小而怨，是不可讥也。愈疏，不孝也；不可讥，亦不孝也。孔子曰：舜其至孝矣，五十而慕。笺云：念父，孝也。大子念王将受谗言不止，我死之后，惧复有被谗者，无如之何，故自决云：我身尚不能自容，何暇乃忧我死之后也。阅音悦。叟，素口反。閞，乌环反，下同，本亦作弯。射，食亦反，下同。夫音符。讥，居依反，又古爱反，一音祈。有，扶又反。决音橘，断也。死如字。",
                    "type": 2
                },
                {
                    "paragraph": "小弁八章，章八句。",
                    "zhushu": "",
                    "type": 2
                },
                {
                    "paragraph": "巧言刺幽王也。大夫伤于谗，故作是诗也。",
                    "zhushu": ""
                },
                {
                    "paragraph": "悠悠昊天，曰父毋且。无罪无辜，乱如此怃。",
                    "zhushu": "怃，大也。笺云：悠悠，思也。怃，敖也。我忧思乎昊天，愬王也。始者言其且为民之父母，今乃刑杀无罪无辜之人，为乱如此，甚敖慢无法度也。且，徐七余反，协句应尔，观笺意，宜七也反。怃，火吴反，下同，郑：傲也。思，息嗣反。敖，五报反。愬音素。"
                },
                {
                    "paragraph": "昊天已威，予慎无罪。昊天大怃，予慎无辜。",
                    "zhushu": "威，畏。慎，诚也。笺云：己、泰，皆言甚也。昊天乎，王甚可畏，王甚敖慢，我诚无罪而罪我。大音泰，本或作泰，徐敕佐反。"
                },
                {
                    "paragraph": "乱之初生，僭始既涵。",
                    "zhushu": "僭，数。涵，容也。笺云：僭，不信也。既，尽。涵，同也。王之初生乱萌，群臣之言，不信与信，尽同之不别也。僭，侧荫反，郑又子念反。涵音含，郑音咸，同也，韩诗作减。"
                },
                {
                    "paragraph": "乱之又生，君子信谗。",
                    "zhushu": "笺云：君子，斥在位者也。在位者信谗人之言，是复乱之所生。信音迅。"
                },
                {
                    "paragraph": "君子如怒，乱庶遄沮。",
                    "zhushu": "遄，疾。沮，止也。笺云：君子见谗人，如怒责之，则此乱庶几可疾止也。遄，市专反。沮，辞吕反。"
                },
                {
                    "paragraph": "君子如祉，乱庶遄已。",
                    "zhushu": "祉，福也。笺云：福者，福贤者，谓爵禄之也。如此则乱亦庶㡬可疾止也。祉音耻。禄音鹿，爵禄。已音以，止也。"
                },
                {
                    "paragraph": "君子屡盟，乱是用长。",
                    "zhushu": "凡国有疑，会同则用盟而相要也。笺云：屡，数也。盟之所以数者，由世衰乱，多相背违。时见曰会，殷见曰同，非此时而盟谓之数。屡，本又作娄，力住反，数也。长，丁丈反，又直良反。要，于遥反。数音朔。背音佩。见，言遍反，下同。盟音铭。"
                },
                {
                    "paragraph": "君子信盗，乱是用暴。",
                    "zhushu": "盗，逃也。笺云：盗谓小人也。春秋传曰：贱者穷诸盗。"
                },
                {
                    "paragraph": "盗言孔甘，乱是用餤。",
                    "zhushu": "餤，进也。餤，沈旋音谈，徐音盐。"
                },
                {
                    "paragraph": "匪其止共，维王之卭。",
                    "zhushu": "卭，病也。笺云：小人好为谗佞，既不共其职事，又为王作病。共音公，本又作恭。卭，其恭反，病也。好，呼报反。共音恭，本亦作供。为，于伪反。"
                },
                {
                    "paragraph": "奕奕寝庙，君子作之。秩秩大猷，圣人莫之。他人有心，予忖度之。跃跃毚兔，遇犬获之。",
                    "zhushu": "奕奕，大貌。秩秩，进知也。莫，谋也。毚兔，狡兔也。笺云：此四事者，言各有所能也。因已能忖度谗人之心，故列道之尔。猷，道也。大道，治国之礼法。遇犬，犬之驯者，谓田犬也。奕音亦。秩音帙。莫如字，又作漠，同，一本作谟。案：尔雅漠、谟同训，谋、莫协韵为胜。忖，本又作寸，同，七损反。度，待洛反，注皆同。跃，他立反。毚，士咸反。遇如字，世读作愚，非也。知音智。狡音交。兔音吐。犬如字。驯音旬，又音唇。"
                },
                {
                    "paragraph": "荏染柔木，君子树之。往来行言，心焉数之。",
                    "zhushu": "荏染，柔意也。柔木，椅、桐、梓、漆也。笺云：此言君子树善木，如人心思数善言而出之。善言者，往亦可行，来亦可行，于彼亦可，于己亦可，是之谓行也。荏，而甚反。染音冉。椅，于宜反。梓音子。漆音七。"
                },
                {
                    "paragraph": "蛇蛇硕言，出自口矣。",
                    "zhushu": "蛇蛇，浅意也。笺云：硕，大也。大言者，言不顾其行，徒从口出，非由心也。蛇，以支反。行音下孟反。"
                },
                {
                    "paragraph": "巧言如簧，颜之厚矣。",
                    "zhushu": "笺云：颜之厚者，出言虚伪，而不知惭于人也。簧音黄。厚，叶音户。"
                },
                {
                    "paragraph": "彼何人斯？居河之麋。",
                    "zhushu": "水草交谓之麋。笺云：何人者，斥䜛人也。贱而恶之，故曰何人。麋，本又作湄，音眉。"
                },
                {
                    "paragraph": "无拳无勇，职为乱阶。",
                    "zhushu": "拳，力也。笺云：言力勇者，谓易诛除也。职，主也。此人主为乱作阶，言乱由之来也。拳音权，徐又己袁反，夷豉反。"
                },
                {
                    "paragraph": "既㣲且尰，尔勇伊何？",
                    "zhushu": "骭疡为微，肿足为尰。笺云：此人居下湿之地，故生㣲肿之疾。人憎恶之，故言女勇伊何？何所能也。尰，市勇反。骭，户谏反，脚胫也。疡音羊，本亦作伤，音同，创也。肿，诸勇反。"
                },
                {
                    "paragraph": "为犹将多，尔居徒几何？",
                    "zhushu": "笺云：犹，谋。将，大也。女作谗佞之谋大多，女所与居之众几何人素能然乎？几，居岂反，注同。",
                    "type": 2
                },
                {
                    "paragraph": "巧言六章，章八句。",
                    "zhushu": "",
                    "type": 2
                },
                {
                    "paragraph": "何人斯苏公刺暴公也。暴公为卿士，而谮苏公焉，故苏公作是诗以绝之。",
                    "zhushu": "暴也，苏也，皆畿内国名也。谮，侧荫反。"
                },
                {
                    "paragraph": "彼何人斯？其心孔艰。胡逝我梁，不入我门？",
                    "zhushu": "孔，甚。艰，难。逝，之也。梁，鱼梁也，在苏国之门外。彼何人乎？谓与暴公俱见于王者也。其持心甚难知，言其性坚固，似不妄也。暴公谮己之时，女与之乎？今过我国，何故近之我梁而不入见我乎？疑其与之而未察，斥其姓名为大切，故言何人。与音豫，下疑其与之、女与于谮皆同。大音泰。"
                },
                {
                    "paragraph": "伊谁云从？谁暴之云。",
                    "zhushu": "云，言也。笺云：谮我者，是言从谁生乎？乃暴公之所言也。由己情而本之，以解何人意。己音纪。"
                },
                {
                    "paragraph": "二人从行，谁为此祸？胡逝我梁，不入唁我？",
                    "zhushu": "笺云：二人者，谓暴公与其侣也。女相随而行见王，谁作我是祸乎？时苏公以得谴让也。女即不为，何故近之我梁，而不入吊唁我乎？唁音彦。见，贤遍反。"
                },
                {
                    "paragraph": "始者不如今，云不我可。",
                    "zhushu": "笺云：女始者于我甚厚，不如今日也。今日云我所行，有何不可者乎？何更于己簿也？女音汝，下注同。己音纪。"
                },
                {
                    "paragraph": "彼何人斯，胡逝我陈？我闻其声，不见其身。",
                    "zhushu": "陈，堂涂也。笺云：堂涂，涂者，公馆之堂涂也。女即不为，何故近之我馆庭，使我得闻女之音声，不得睹女之身乎？睹，丁古反，本又作睹。"
                },
                {
                    "paragraph": "不愧于人，不畏于天。",
                    "zhushu": "笺云：女今不入唁我，何所愧畏乎？皆疑之未察之辞。愧，九位反，或作媿，惭也。畏如字。"
                },
                {
                    "paragraph": "彼何人斯？其为飘风。胡不自北？胡不自南？胡逝我梁，祇搅我心？",
                    "zhushu": "飘风，暴起之风。搅，乱也。笺云：祇，适也。何人乎？女行来而去，疾如飘风，不欲入见我。何不乃从我国之南，不则乃从我国之北？何近之我梁，适乱我之心，使我疑女？飘，避遥反，疾风也，沈又方消反。祇音支。"
                },
                {
                    "paragraph": "尔之安行，亦不遑舍？尔之亟行，遑脂尔车？壹者之来，云何其盱？",
                    "zhushu": "笺云：遑，暇。亟，疾。盱，病也。女可安行乎？则何不暇含息乎？女当疾行乎？则又何暇脂女车乎？极其情，求其意，终不得。一者之来见我，于女亦何病乎？亟，纪力反。脂音支。盱，况于反。"
                },
                {
                    "paragraph": "尔还而入，我心易也。还而不入，否难知也。壹者之来，俾我祇也。",
                    "zhushu": "易，说。祇，病也。笺云：还，行反也。否，不通也。祇，安也。女行反入见我，我则解说也。反又不入见我，则我与女情不通，女与于谮我与否复难知也。一者之来见我，我则知之，是使我心安也。否，方九反，郑符鄙反。俾，必尔反。祇音祈支反。说音悦，下同。"
                },
                {
                    "paragraph": "伯氏吹埙，仲氏吹箎。",
                    "zhushu": "土曰埙，竹曰箎。笺云：伯仲，喻兄弟也。我与女恩如兄弟，其相应和如埙箎。以言俱为王臣，宜相亲爱。埙，况袁反。箎音池。和，胡卧反。"
                },
                {
                    "paragraph": "及尔如贯，谅不我知。出此三物，以诅尔斯。",
                    "zhushu": "三物，豕、犬、鸡也。民不相信则盟诅之，君以豕，臣以犬，民以鸡。笺云：及，与。谅，信也。我与女俱为王臣，其相比次，如物之在绳索之贯也。今女心诚信而我不知，且共出此三物，以诅女之此事。为其情之难知，已又不欲长怨，故设之以此言。贯，古乱反。谅音亮。诅，侧助反，以祸福之言相要曰诅。索，素洛反。为，于伪反。"
                },
                {
                    "paragraph": "为鬼为蜮，则不可得。有腼面目，视人罔极。",
                    "zhushu": "蜮，短狐也。腼，姡也。笺云：使女为鬼为蜮也，则女诚不可得见也。姡然有面目，女乃人也。人相视无有极时，终必与女相见。蜮音彧，沈又音域。腼，土典反。姡，户刮反。"
                },
                {
                    "paragraph": "作此好歌，以极反侧。",
                    "zhushu": "反侧，不正直也。笺云：好犹善也。反侧，辗转也。作八章之歌，求女之情，反侧极于是也。以音已，本作㠯，古以字。",
                    "type": 2
                },
                {
                    "paragraph": "何人斯八章，章六句。",
                    "zhushu": "",
                    "type": 2
                },
                {
                    "paragraph": "巷伯刺幽王也。寺人伤于谗，故作是诗也。",
                    "zhushu": "笺云：巷伯，奄官。寺人，内小臣也。奄官上士四人，掌王后之命，于宫中为近，故谓之巷伯，与寺人之官相近。谗人谮寺人，寺人又伤其将及巷伯，故以名篇。寺如字，又音侍。巷如字。奄，于检反。官，本或将此注为序文者。近，远近之近。"
                },
                {
                    "paragraph": "萋兮斐兮，成是贝锦。",
                    "zhushu": "兴也。萋斐，文章相错也。贝锦，锦文也。笺云：锦文者，文如余泉、余蚳之贝文也。兴者，喻谗人集作己过，以成于罪，犹女工之集采色以成锦文。萋，七西反。斐，孚匪反，本或作菲。蚔，直基反。"
                },
                {
                    "paragraph": "彼谮人者，亦已大甚。",
                    "zhushu": "笺云：大甚者，谓使已得重罪也。大音泰，注同，徐敕佐反。"
                },
                {
                    "paragraph": "哆兮侈兮，成是南箕。",
                    "zhushu": "哆，大貌。南箕，星也。侈之言是必有因也。斯人自谓辟嫌之不审也。昔者颜叔子独处于室，邻之厘妇又独处于室，夜暴风雨至而室壊，妇人趋而至，颜叔子纳之，而使执烛，放乎旦而蒸尽，缩屋而継之，自以为辟嫌之不审矣。若其审者，宜若鲁人然。鲁人有男子独处于室，邻之厘妇亦独处于室，夜暴风雨至而室壊，妇人趋而托之。男子闭户而不纳。妇人自牖与之言曰：子何为不纳我乎？男子曰：吾闻之也，男子不六十不闲居。今子幼，吾亦幼，不可以纳子。妇人曰：子何不若柳下惠然？妪不逮门之女，国人不称其乱。男子曰：柳下惠固可，吾固不可。吾将以吾不可，学柳下惠之可。孔子曰：欲学柳下惠者，未有似于是也。笺云：箕星哆然，踵狭而舌广。今谗人之因寺人之近嫌而成言其罪。犹因箕星之哆而侈大之。哆，昌者反，说文：去张口也。玉篇尺纸反，又昌可反。侈，只是反，又式是反。辟音避，下同。厘，力之反，寡妇也，依字作𡠉。放，甫往反。蒸，之升反。缩，所六反，又作樎，同。闲，闲侧之闲，又音闲。踵，章勇反。"
                },
                {
                    "paragraph": "彼谮人者，谁适与谋？",
                    "zhushu": "笺云：往，适也。谁往就女谋乎？怪其言多且巧。适如字，王、徐皆都历反，下同。"
                },
                {
                    "paragraph": "缉缉翩翩，谋欲谮人。",
                    "zhushu": "缉缉，口舌声。翩翩，往来貌。缉，七立反，说文作咠，云：鬲语也，又子立反。翩音篇，字又作扁。"
                },
                {
                    "paragraph": "慎尔言也，谓尔不信。",
                    "zhushu": "慎，诚也。女诚心而后言，王将谓女不信而不受。欲其诚者，恶其不诚也。恶，乌路反。"
                },
                {
                    "paragraph": "捷捷幡幡，谋欲谮言。",
                    "zhushu": "捷捷，犹缉缉也。幡幡，犹翩翩也。捷如字，又音妾。幡，芳烦反。"
                },
                {
                    "paragraph": "岂不尔受，既其女迁。",
                    "zhushu": "迁，去也。笺云：迁之言讪也。王仓卒岂将不受女言乎？已则亦将复讪诽女。讪，所谏反，又所奸反。"
                },
                {
                    "paragraph": "骄人好好，劳人草草。",
                    "zhushu": "好好，喜也。草草，劳心也。笺云：好好者，喜谗言之人也。草草者，忧将妄得罪也。"
                },
                {
                    "paragraph": "苍天苍天，视彼骄人，矜此劳人。",
                    "zhushu": ""
                },
                {
                    "paragraph": "彼谮人者，谁适与谋？取彼谮人，投𢌿豺虎。豺虎不食，投𢌿有北。",
                    "zhushu": "投，弃也。北方寒凉而不毛。𢌿，必二反，下同。豺，士皆反，字或作犲。"
                },
                {
                    "paragraph": "有北不受，投𢌿有昊。",
                    "zhushu": "昊，昊天也。笺云：付与昊天，制其罪也。"
                },
                {
                    "paragraph": "杨园之道，猗于畆丘。",
                    "zhushu": "杨园，园名。猗，加也。畆丘，丘名。笺云：欲之杨园之道，当先历畆丘。以言此谗人欲谮大臣，故从近小者始。猗，于绮反，徐于宜反。"
                },
                {
                    "paragraph": "寺人孟子，作为此诗。凡百君子，敬而听之。",
                    "zhushu": "寺人而曰孟子者，罪已定矣，而将践刑，作此诗也。笺云：寺人，王之正内五人。作，起也。孟子起而为此诗，欲使众在位者慎而知之。既言寺人，复自著孟子者，自伤将去此官也。作为此诗，一本云作为作诗。",
                    "type": 2
                },
                {
                    "paragraph": "巷伯七章，四章章四句，一章五句，一章八句，一章六句。",
                    "zhushu": "",
                    "type": 2
                },
                {
                    "paragraph": "节南山之什十篇，七十九章，五百五十二句。",
                    "zhushu": ""
                }
            ]
        },
        {
            "name": "小雅谷风之什诂训传第二十",
            "paragraphs": [
                {
                    "paragraph": "谷风之什诂训传第二十",
                    "zhushu": "",
                    "type": 1
                },
                {
                    "paragraph": "毛诗小雅",
                    "zhushu": "",
                    "type": 2
                },
                {
                    "paragraph": "谷风刺幽王也。天下俗薄，朋友道绝焉。",
                    "zhushu": "谷音榖。东风谓之谷风。"
                },
                {
                    "paragraph": "习习谷风，维风及雨。",
                    "zhushu": "兴也。风雨相感，朋友相须。笺云：习习，和调之貌。兴者，风而有雨则润泽行，喻朋友同志则恩爱成。"
                },
                {
                    "paragraph": "将恐将惧，维予与女。",
                    "zhushu": "笺云：将，且也。恐、惧，喻遭厄难勤苦之事也。当此之时，独我与女尔，谓同其忧务。恐，丘勇反，注下同。女音汝。厄，本又作阨，于革反。难，乃旦反。"
                },
                {
                    "paragraph": "将安将乐，女转弃予。",
                    "zhushu": "言朋友趋利，穷达相弃。笺云：朋友无大故则不相遗弃。今女以志达而安乐，弃恩忘旧，薄之甚。乐音洛，注下同。"
                },
                {
                    "paragraph": "习习谷风，维风及颓。",
                    "zhushu": "颓，风之焚轮者也。风薄相扶而上，喻朋友相湏而成。颓，徒雷反。上，时掌反。"
                },
                {
                    "paragraph": "将恐将惧，置予于怀。",
                    "zhushu": "置，置也。置我于怀，言至亲己也。置，之豉反。"
                },
                {
                    "paragraph": "将安将乐，弃予如遗。",
                    "zhushu": "笺云。如遗者，如人行道遗忘物，忽然不省存也。"
                },
                {
                    "paragraph": "习习谷风，维山崔嵬。无草不死，无木不萎。",
                    "zhushu": "崔嵬，山巅也。虽盛夏万物茂壮，草木无有不死而萎枝者。笺云：此言东风生长之风也。山巅之上，草木犹及之，然而盛夏养万物之时，草木枝叶犹有萎槁者。以喻朋友虽以㤙相养，亦安能不时有小讼乎？崔，徂囘反。嵬，五囘反，又作峞。萎，于危反。长，张文反，下同。槁，苦老反。"
                },
                {
                    "paragraph": "忘我大德，思我小怨。",
                    "zhushu": "笺云：大德，切磋以道相成之谓也。磋，七河反。",
                    "type": 2
                },
                {
                    "paragraph": "谷风三章，章六句。",
                    "zhushu": "",
                    "type": 2
                },
                {
                    "paragraph": "蓼莪刺幽王也。民人劳苦，孝子不得终养尔。",
                    "zhushu": "笺云：不得终养者，二亲病亡之时，时在役所，不得见也。蓼音六。莪音五河反。养，余亮反，注除鞠养也、榖养也二字，余并同。"
                },
                {
                    "paragraph": "蓼蓼者莪，匪莪伊蒿。",
                    "zhushu": "兴也。蓼蓼，长大貌。笺云：莪已蓼蓼长大貌，视之以为非莪，故谓之蒿。兴者，喻忧思，虽在役中，心不精识其事。蒿，呼毛友。长，张丈反，下皆同。忧思，息嗣反。"
                },
                {
                    "paragraph": "哀哀父母，生我劬劳。",
                    "zhushu": "笺云：哀哀者，恨不得终养父母，报其生长己之苦。"
                },
                {
                    "paragraph": "蓼蓼者莪，匪莪伊蔚。",
                    "zhushu": "蔚，牡菣也。蔚音尉。菣，去刃反。"
                },
                {
                    "paragraph": "哀哀父母，生我劳瘁。",
                    "zhushu": "瘁，似醉反，病也。"
                },
                {
                    "paragraph": "缾之罄矣，维罍之耻。",
                    "zhushu": "缾小而罍大。罄，尽也。笺云：缾小而尽，罍大而盈。言为罍耻者，刺王不使富分贫，众恤寡。缾，蒲丁反。罄，苦定反。罍音雷。"
                },
                {
                    "paragraph": "鲜民之生，不如死之久矣。",
                    "zhushu": "鲜，寡也。笺云：此言供养日寡矣，而我尚不得养。恨之言也。鲜，息浅反。供养，九用反。"
                },
                {
                    "paragraph": "无父何怙？无母何恃？出则衔恤，入则靡至。",
                    "zhushu": "笺云：恤，忧。靡，无也。孝子之心，怙恃父母，依依然以为不可斯须无也。出门则思之而忧，旋入门又不见，如无所至。怙音户，韩诗云：怙，赖也。恃，恃负也。"
                },
                {
                    "paragraph": "父兮生我，母兮鞠我。拊我畜我，长我育我。顾我复我，出入腹我。",
                    "zhushu": "鞠，养。腹，厚也。笺云：父兮生我者，本其气也。畜，起也。育，复育也。顾，旋视也。复，反复也。腹，怀抱也。拊音抚。畜，喜郁反。顾音故。覆，芳福反。"
                },
                {
                    "paragraph": "欲报之德，昊天罔极。",
                    "zhushu": "笺云：之犹是也。我欲报父母是德，昊天乎，我心无极！昊音浩。罔，无也。"
                },
                {
                    "paragraph": "南山烈烈，飘风发发。",
                    "zhushu": "烈烈然，至难也。发发，疾貌。笺云：民人自苦见役，视南山则烈烈然，飘风发发然，寒且疾也。飘，避遥反。"
                },
                {
                    "paragraph": "民莫不榖，我独何害？",
                    "zhushu": "笺云：榖，养也。言民皆得其养父母，我独何故睹此寒苦之害。"
                },
                {
                    "paragraph": "南山律律，飘风弗弗。",
                    "zhushu": "律律，犹烈烈也。弗弗，犹发发也。"
                },
                {
                    "paragraph": "民莫不榖，我独不卒。",
                    "zhushu": "笺云：卒，终也。我独不得终养父母，重自哀伤也。卒，子恤反。重自，直用反。",
                    "type": 2
                },
                {
                    "paragraph": "蓼莪六章，四章章四句，二章章八句。",
                    "zhushu": "晋王褒以父死非罪，每读至哀哀父母，生我劬劳，未尝不三复流涕，受业者为废此篇。诗之感人如此。",
                    "type": 2
                },
                {
                    "paragraph": "大东刺乱也。东国困于役而伤于财，谭大夫作是诗以告病焉。",
                    "zhushu": "笺云：谭国在东，故其大夫尤苦征役之事也。鲁庄公十年，齐师灭谭。谭音徒南反。"
                },
                {
                    "paragraph": "有饛簋飧，有捄棘匕。",
                    "zhushu": "兴也。饛，满簋貌。飧，熟食，谓黍稷也。捄，长貌。七，所以载鼎实。棘，赤心也。笺云：飧者，客始至，主人所致之礼也。凡餐、饔、饩，以其爵等为之，牢礼之数陈。兴者，喻古者天子施予之恩于天下厚。饛音蒙。簋音轨。飧音孙。捄音虬，又其牛反，下章同。匕，必履反。饔，于恭反。施，始豉反。"
                },
                {
                    "paragraph": "周道如砥，其直如矢。",
                    "zhushu": "如砥，贡赋平均也。如矢，赏罚不偏也。砥，之履反。"
                },
                {
                    "paragraph": "君子所履，小人所视。",
                    "zhushu": "笺云：此言古者天子之恩厚也。君子皆法効而履行之，其如砥矢之平。小人又皆视之，共之无怨。共音恭，夲亦作恭。"
                },
                {
                    "paragraph": "眷言顾之，澘焉出涕。",
                    "zhushu": "眷，反顾也。澘，涕下貌。笺云：言，我也。此二事者在乎前世，过而去矣，我从今顾视之，为之出涕，伤今不如古也。眷音卷，本又作眷。澘，所奸反，说文作澘，云：涕流貌，山晏反。出如字，徐尺遂反。涕音体。为，于伪反。"
                },
                {
                    "paragraph": "小东大东，杼柚其空。",
                    "zhushu": "空，尽也。笺云：小也，大也，谓赋敛之多少也。小亦于东，大亦于东，言其政偏，失砥矢之道也。谭无他货，维丝麻尔。今尽杼柚不作也。杼，直吕反，说文云：盛纬器。柚音逐，夲又作轴。敛，力艳反，后同。"
                },
                {
                    "paragraph": "纠纠葛屦，可以履霜。佻佻公子，行彼周行。",
                    "zhushu": "佻佻，独行貌。公子，谭公子也。笺云：葛屦，夏屦也。周行，周之列位也。言时财货尽，虽公子衣屦不能顺时，乃夏之葛屦也。今以履霜送转餫，因见使行周之列位者而发币焉。言虽困乏，犹不得止也。纠，居黝反。屦，九具反。佻，徒雕反，徐又徒了反，沈又徒髙反，韩诗作嬥嬥，往来貌，并音挑，本或作窕，非也。行，户郎反，注周行、下载施之行并注同。餫音运。"
                },
                {
                    "paragraph": "既往既来，使我心疚。",
                    "zhushu": "笺云：既，尽。文，病也。言谭人自虚竭餫送而往，周人则空尽受之，曽无反币复礼之惠，是使我心伤病也。疚音救。"
                },
                {
                    "paragraph": "有洌氿泉，无浸获薪。契契寤叹，哀我惮人。",
                    "zhushu": "洌，寒意也。侧出曰氿泉。获，艾也。契契，忧苦也。僤，劳也。笺云：获，落木名也。既伐而析之以为薪，不𣣔使氿泉浸之，浸之则将湿腐不中用也。今谭大夫契契忧苦而寤叹，哀其民人之劳苦者，亦不欲使周之赋敛小东大东极尽之，极尽之则将困病，亦犹是也。氿音轨，字又作浸，子鸩反，渍也，字又作寖。获，户郭反，毛：刈也，郑：落木名也，字则宜作木傍。契，苦计反，徐苦结反。惮，丁佐反，徐又音旦，下同，字亦作瘅。腐音辅。"
                },
                {
                    "paragraph": "薪是获薪，尚可载也。哀我惮人，亦可息也。",
                    "zhushu": "载，载乎意也。笺云：薪是获薪者，析是获薪也。尚，庶几也。庶几析是获薪，可载而歸蓄之，以为家用。哀我劳人，亦可休息养之，以待国事者也。蓄，敕六反。"
                },
                {
                    "paragraph": "东人之子，职劳不来。西人之子，粲粲衣服。",
                    "zhushu": "东人，谭人也。来，勤也。西人，京师人也。粲粲，鲜盛也。笺云：职，主也。东人劳苦而不见谓勤，京师人衣服鲜絜而逸豫，言王政偏甚也。自比章以下，言周道衰，其不言政偏，则言众官废职，如是而已。来音赉，注同。"
                },
                {
                    "paragraph": "舟人之子，熊罴是裘。",
                    "zhushu": "舟人，舟揖之人。熊罴是裘，言富也。笺云：舟当作周，裘当作求，声相近故也。周人之子，谓周世臣之子孙，退在贱官，使搏熊罴，在冥氏、穴氏之职。罴，彼皮反。楫音接，字又作檝。近，附近之近，下同。搏音博。冥，莫历反。"
                },
                {
                    "paragraph": "私人之子，百僚是试。",
                    "zhushu": "私人，私家人也。是试，用于百官也。笺云：此言周衰，群小得志。僚，力雕反，字又作寮。"
                },
                {
                    "paragraph": "或以其酒，不以其浆。",
                    "zhushu": "或醉于酒，或不得浆。"
                },
                {
                    "paragraph": "鞙鞙佩璲，不以其长。",
                    "zhushu": "鞙鞙，玉貌。璲，瑞也。笺云：佩璲者，以瑞玉为佩，佩之鞙鞙然。居其官职，非其才之所长也。徒羙其佩而无其德，刺其素飧。鞙，胡犬反，字或作㻆。璲音遂。"
                },
                {
                    "paragraph": "维天有汉，监亦有光。",
                    "zhushu": "汉，天河也。有光而无所明。笺云：监，视也。喻王闿置官司而无督察之实。监，右蹔反。闿音开，字亦作开。"
                },
                {
                    "paragraph": "跂彼织女，终日七襄。",
                    "zhushu": "跂，隅貌。襄，反也。笺云：襄，驾也。驾谓更其肆也。从且至暮七辰，辰一移，因谓乏七襄。跂，说文作歧，丘豉反，徐又丘婢反。更音庚，历也。"
                },
                {
                    "paragraph": "虽则七襄，不成报章。",
                    "zhushu": "不能反报成章也。笺云：织女有织名尔，驾则有西无东，不如人织相反报成文章。"
                },
                {
                    "paragraph": "睆彼牵牛，不以服箱。",
                    "zhushu": "睆，明星貌。何鼓谓之牵牛。服，牝服也。箱，大卑之箱也。笺云：以，用也。牵牛不可用于牝服之箱。睆，华板反。箱，息羊反。牝，频忍反。"
                },
                {
                    "paragraph": "东有启明，西有长庚。",
                    "zhushu": "日旦出，谓明星为启明。日既入，谓明星为长庚。庚，续也。笺云：启明、长庚，皆有助日之名，而无实光也。"
                },
                {
                    "paragraph": "有捄天毕，载施之行。",
                    "zhushu": "捄，毕貌。毕所以掩兔也，何尝见其可用乎？笺云：祭器有毕者，所以助载鼎实。今天毕则施于行列而已。"
                },
                {
                    "paragraph": "维南有箕，不可以簸扬。维北有斗，不可以挹酒浆。",
                    "zhushu": "挹，𣂏也。簸，波我反，徐又甫佐反。斗，都口反，沈音主。挹音揖。𣂏，矩于反，广雅云：酌也。"
                },
                {
                    "paragraph": "维南有箕，载翕其舌。维北有斗，西柄之揭。",
                    "zhushu": "翕，合也。笺云：翕犹引也。引舌者，谓上星相近。翕，许急反。柄，彼病反。揭，居竭反，徐起谒反。",
                    "type": 2
                },
                {
                    "paragraph": "大东七章，章八句。",
                    "zhushu": "",
                    "type": 2
                },
                {
                    "paragraph": "四月大夫刺幽王也。在位贪残，下国构祸，怨乱并兴焉。",
                    "zhushu": "构，古又反。"
                },
                {
                    "paragraph": "四月维夏，六月徂暑。",
                    "zhushu": "徂，往也。六月火星中，暑盛而往矣。笺云：徂犹始也。四月立夏矣，至六月乃始盛暑。兴人为恶亦有渐，非一朝一夕。"
                },
                {
                    "paragraph": "先祖匪人，胡寜忍予？",
                    "zhushu": "笺云：匪，非也。寜犹曽也。我先祖非人乎？人则当知患难，何为鲁使我当此乱世乎？难，乃旦反。"
                },
                {
                    "paragraph": "秋日凄凄，百卉具腓。",
                    "zhushu": "凄凄，凉风也。卉，草也。腓，病也。笺云：具犹皆也。凉风用事而众草皆病，兴贪残之政行而万民困病。凄，夲亦栖，七西反。卉，许贵反。腓，房非反，韩诗云：变也。"
                },
                {
                    "paragraph": "乱离瘼矣，爰其适归。",
                    "zhushu": "离，忧。瘼，病。适，之也。笺云：爰，曰也。今政乱，国将有忧病者矣，曰：此祸其所之归乎？言忧病之祸，必自之归为乱。瘼音莫。"
                },
                {
                    "paragraph": "冬日烈烈，飘风发发。",
                    "zhushu": "笺云：烈烈，犹栗烈也。发发，疾貌。言王为酷虐𢡖毒之政，如冬日之烈烈矣。其亟急行于天下，如飘风之疾也。亟，纪力反。"
                },
                {
                    "paragraph": "民莫不榖，我独何害？",
                    "zhushu": "笺云：榖，飬也。民莫不得飬其父母者，我独何故睹此寒苦之害？养，余亮反。"
                },
                {
                    "paragraph": "山有嘉卉，侯粟侯梅。",
                    "zhushu": "笺云：嘉，善。侯，维也。山有羙善之草，生于梅栗之下，人取其实，蹂践而害之，令不得蕃茂。喻上多赋敛，富人财尽，而弱民与受困穷。○蹂践，广雅云：履也。蹂，如久反。令，力呈反。蕃音烦。与音豫。"
                },
                {
                    "paragraph": "废为残贼，莫知其尤。",
                    "zhushu": "废，𢗗也。笺云：尤，过也。言在位者贪残，为民之害，无自知其行之过者，言𢗗于恶。废如字，一音发。𢗗，时世反，下同，一夲作废，大也。此是生粛义。行，下孟反，下之行同。"
                },
                {
                    "paragraph": "相彼泉水，载清载浊。",
                    "zhushu": "笺云：相，视也。我视彼泉水之流，一则清，一则浊。刺诸侯并为恶，曽无一善。相，息亮反，注同。"
                },
                {
                    "paragraph": "我日构祸，曷云能榖？",
                    "zhushu": "构，成也。曷，逮也。笺云：构犹合集也。曷之言何也。榖，善也。言诸侯日作祸乱之行，何者可谓能善？曷，旧何葛反，一云毛安葛反。"
                },
                {
                    "paragraph": "滔滔江汉，南国之纪。",
                    "zhushu": "㴞㴞，大水貌。其神足以纲纪一方。笺云：江也，汉也，南国之大水，纪理众川，使不壅滞。喻吴、楚之君能长理旁侧小国，使得其所。㴞，吐刀反。长，张丈反。"
                },
                {
                    "paragraph": "尽瘁以仕，寜莫我有。",
                    "zhushu": "笺云：瘁，病。仕，事也。今王尽病其封畿之内以兵役之事，使群臣有土地曽无自保有者，皆惧于危亡也。吴、楚旧名贪残，今周之政乃反不如。瘁，夲又作萃，似醉反，下同。"
                },
                {
                    "paragraph": "匪鹑匪鸢，翰飞戾天。匪鳣匪鲔，潜逃于渊。",
                    "zhushu": "鹑，雕也。雕、鸢，贪残之鸟也。大鱼能逃处渊。笺云：翰，髙。戾，至。鳣，鲤也。言雕翼之髙飞，鲤鲔之处渊，性自然也。非雕鸢能髙飞，非鲤鲔能处渊，皆惊骇避害尔。喻民性安土重迁，今而逃走，亦畏乱政故。鹑，徒丸反，字或作鸢，以专反，䲭也。鳣，张连反。鲔，于轨反。雕音雕。"
                },
                {
                    "paragraph": "山有蕨薇，隰有𣏌桋。",
                    "zhushu": "𣏌，枸檵也。桋，赤棘也。笺云：此言草木生各得其所，人反不得其所，伤之也。蕨，居月反。桋，夲亦作荑，音夷。枸音苟。檵音计。棘，所革反。尔雅云：桋，赤棘，郭霜狄反。"
                },
                {
                    "paragraph": "君子作歌，维以告哀。",
                    "zhushu": "笺云：告哀，言劳病而愬之。",
                    "type": 2
                },
                {
                    "paragraph": "四月八章，章四句。",
                    "zhushu": "",
                    "type": 2
                },
                {
                    "paragraph": "北山大夫刺幽王也。役使不均，己劳于从事，而不得飬其父母焉。",
                    "zhushu": "使如字。己音纪，下注喻己同。飬，余亮反。"
                },
                {
                    "paragraph": "陟彼北山，言采其𣏌。",
                    "zhushu": "笺云：言，我也。登山而采𣏌，非可食之物，喻已行役不得其事。杞音起。"
                },
                {
                    "paragraph": "偕偕士子，朝夕从事。",
                    "zhushu": "偕偕，强壮貌。士子，有王事者也。笺云：朝夕从事，言不得休止。偕音皆，徐音谐。"
                },
                {
                    "paragraph": "王事靡盬，忧我父母。",
                    "zhushu": "笺云：靡，无也。盬，不坚固也。王事无不坚固，故我当尽力勤劳于役，久不得归，父母思己而忧。盬音古。"
                },
                {
                    "paragraph": "溥天之下，莫非王土。率土之滨，莫非王臣。",
                    "zhushu": "溥，大。率，循。滨，涯也。笺云：此言王之土地广矣，王之臣又众矣，何求而不得？何使而不行？漙音普。滨音宾。涯，鱼佳反，字又作崖。"
                },
                {
                    "paragraph": "大夫不均，我从事独贤。",
                    "zhushu": "贤，劳也。笺云：王不均大夫之使，而专以我有贤才之故，独使我从事于役，自苦之辞也。"
                },
                {
                    "paragraph": "四牡彭彭，王事傍傍。",
                    "zhushu": "彭彭然不得息，傍傍然不得已。傍，布彭反。"
                },
                {
                    "paragraph": "嘉我未老，鲜我方将。",
                    "zhushu": "将，壮也。笺云：嘉、鲜，皆善也。王善我年未老乎？善我方壮乎？何独久使我也？鲜，息浅反，沈云：郑音仙。"
                },
                {
                    "paragraph": "旅力方刚，经营四方。",
                    "zhushu": "旅，众也。笺云：王谓此事众之气力方盛乎？何乃劳苦使之经营四方？"
                },
                {
                    "paragraph": "或燕燕居息，",
                    "zhushu": "燕燕，安息貌。"
                },
                {
                    "paragraph": "或尽瘁事国。",
                    "zhushu": "尽力劳瘁，以从国事。"
                },
                {
                    "paragraph": "或息偃在床，或不已于行。",
                    "zhushu": "笺云：不已，犹不止也。"
                },
                {
                    "paragraph": "或不知叫号，或𢡖𢡖劬劳。",
                    "zhushu": "叫，呼。号，召也。叫，夲又作器，古吊反。号，户报反。恊韵户刀反。惨，七感反，字又作懆。"
                },
                {
                    "paragraph": "或栖遟偃仰，或王事鞅掌。",
                    "zhushu": "鞅掌，失容也。笺云：鞅犹何也。掌，谓捧之也。负何捧持以趋走，言促遽也。栖音西。仰，夲又作卬，音仰。鞅，于两反。何，户可反，又音河。捧，芳勇反。"
                },
                {
                    "paragraph": "或湛乐饮酒，或惨惨畏咎。",
                    "zhushu": "笺云：咎，犹罪过也。湛，都南反。乐音洛。咎，其九反。"
                },
                {
                    "paragraph": "或出入风议，或靡事不为。",
                    "zhushu": "笺云：风犹放也。风音讽。议如字，恊句音宜。",
                    "type": 2
                },
                {
                    "paragraph": "北山六章，章六句，三章章四句。",
                    "zhushu": "",
                    "type": 2
                },
                {
                    "paragraph": "无将大车大夫悔将小人也。",
                    "zhushu": "周大夫悔将小人。幽王之时，小人众多，贤者与之从事，反见譛害，自悔与小人并。"
                },
                {
                    "paragraph": "无将大车，祇自尘兮。",
                    "zhushu": "大车，小人之所将也。笺云：将，犹扶进也。祇，适也。鄙事者，贱者之所为也，君子为之不堪其劳。以喻大夫而进举小人，适自作忧累，故悔之。祇音支。累，劣伪反，篇未同，夲或作辱。"
                },
                {
                    "paragraph": "无思百忧，祇自疧兮。",
                    "zhushu": "疧，病也。笺云：百忧者，众小事之忧也。进举小人，使得居位，不任其职，愆负及己，故以众小事为忧，适自病也。疧，都礼反。任音壬。愆，起虔反。"
                },
                {
                    "paragraph": "无将大车，维尘冥冥。",
                    "zhushu": "笺云：冥冥者，蔽人目明，令无所见也。犹进举小人，蔽伤己之功德。冥，莫庭反，又莫逈反。令，力呈反。"
                },
                {
                    "paragraph": "无思百忧，不出于颎。",
                    "zhushu": "颎，光也。笺云：思众小事以为忧，使人蔽暗，不得出于光明之道。颎，古逈反，沈又古顷反。"
                },
                {
                    "paragraph": "无将大车，维尘雝兮。",
                    "zhushu": "笺云：雝犹蔽也。雝，于勇反，字亦作壅，又于用反。"
                },
                {
                    "paragraph": "无思百忧，祇自重兮。",
                    "zhushu": "笺云：重犹累也。重，直龙反，又直用反。",
                    "type": 2
                },
                {
                    "paragraph": "无将大车三章，章四句。",
                    "zhushu": "",
                    "type": 2
                },
                {
                    "paragraph": "小明大夫悔仕于乱世也。",
                    "zhushu": "名篇曰小明者，言幽王曰小其明，损其政事，以至于乱。"
                },
                {
                    "paragraph": "明明上天，照临下土。",
                    "zhushu": "笺云：明明上天，喻王者当光明如日之中也。照临下土，喻王者当察理天下之事。据时幽王不能然，故举以刺之。"
                },
                {
                    "paragraph": "我征徂西，至于艽野。二月初吉，载离寒暑。",
                    "zhushu": "艽野，远荒之地。初吉，朔日也。笺云：征，行。徂，往也。我行往之西方，至于远荒之地，乃以二月朔日始行，至今则更夏暑冬寒矣，尚未得归。诗人，牧伯之大夫，使述其方之事，遭乱世劳苦而悔仕。艽音求。更音庚。"
                },
                {
                    "paragraph": "心之忧矣，其毒大苦。",
                    "zhushu": "笺云：忧之甚，心中如有毒药也。大音泰。"
                },
                {
                    "paragraph": "念彼共人，涕零如雨。",
                    "zhushu": "笺云：共人，靖共尔位，以待贤者之君。共音恭，注下皆同。"
                },
                {
                    "paragraph": "岂不怀归，畏此罪𦊙。",
                    "zhushu": "𦊙，网也。笺云：怀，思也。我诚思归，畏此刑罪罗网，我故不敢归尔。𦊙音古。"
                },
                {
                    "paragraph": "昔我往矣，日月方除。曷云其还？岁聿云莫。",
                    "zhushu": "除，除陈生新也。笺云：四月为除。昔我往至于艽野以四月，自谓其时将即归，何言其还，乃至岁晚尚不得归。除，直虑反，如字。案：郑云四月为除。若依尔雅，则宜、余、舒三音。莫音暮，注及下同。"
                },
                {
                    "paragraph": "念我独兮，我事孔庶。心之忧矣，惮我不暇。",
                    "zhushu": "惮，劳也。笺云：孔，甚。庶，众也。我事独甚众，劳我不暇。皆言王政不均，臣事不同也。惮，丁佐反，徐又音旦，亦作瘅。"
                },
                {
                    "paragraph": "念彼共人，眷眷怀顾。",
                    "zhushu": "笺云：眷眷，有往仕之志也。眷音眷。"
                },
                {
                    "paragraph": "岂不怀归？畏此谴怒。",
                    "zhushu": "谴，弃战反。怒，乃路反。"
                },
                {
                    "paragraph": "昔我往矣，日月方奥。",
                    "zhushu": "奥，煖也。奥，于六反。煖音暄，又奴缓反。"
                },
                {
                    "paragraph": "曷云其还？政事愈蹙。岁聿云莫，采萧获菽。",
                    "zhushu": "蹙，从也。笺云：愈犹益也。何言其还，乃至于政事更益蹙急，岁晚乃至，采萧获菽，尚不得归。蹙，子六反。获，户郭反。菽音叔。"
                },
                {
                    "paragraph": "心之忧矣，自诒伊戚。",
                    "zhushu": "戚，忧也。笺云：诒，遗也。我冒乱世而仕，自遗此忧，悔仕之辞。遗，唯季反，下同。冒，莫报反，又亡北反。"
                },
                {
                    "paragraph": "念彼共人，兴言出宿。",
                    "zhushu": "笺云：兴，起也。夜卧起宿于外，忧不能宿于内也。"
                },
                {
                    "paragraph": "岂不怀归？畏此反复。",
                    "zhushu": "笺云：反复，谓不以正罪见罪。覆，芳福反。"
                },
                {
                    "paragraph": "嗟尔君子，无恒安处。",
                    "zhushu": "笺云：恒，常也。嗟女君子，谓其女未仕者也。人之居无常安之处，谓当安安而能迁。孔子曰：鸟则择木。处，昌虑反。"
                },
                {
                    "paragraph": "靖共尔位，正直是与。神之听之，式榖以女。",
                    "zhushu": "靖，谋也。正直为正，能正人之曲曰直。笺云：共，具。式，用。榖，善也。有明君谋具女之爵位，其志在于与正直之人为治。神明若祐而听之，其用善人则必用女。是使听天任命，不汲汲求仕之辞。言女位者，位无常主，贤人则是。治，直吏反。祐音又，本或作右，又作佑，并同。"
                },
                {
                    "paragraph": "嗟尔君子，无恒安息。",
                    "zhushu": "息犹处也。"
                },
                {
                    "paragraph": "靖共尔位，好是正直。神之听之，介尔景福。",
                    "zhushu": "介、景，皆大也。笺云：好犹兴也。介，助也。神明听之，则将助女以大福。谓遭是明君，道施行也。好，呼报反，注同。介音界。",
                    "type": 2
                },
                {
                    "paragraph": "小明五章，三章章十二句，二章章六句。",
                    "zhushu": "",
                    "type": 2
                },
                {
                    "paragraph": "鼓钟刺幽王也。",
                    "zhushu": ""
                },
                {
                    "paragraph": "鼓钟将将，淮水汤汤，忧心且伤。",
                    "zhushu": "幽王用乐，不与德比，会诸侯于淮上，鼓其淫乐以示诸侯，贤者为之忧伤。笺云：为之忧伤者，嘉乐不野合，牺象不出门。今乃于淮水之上作先王之乐，失礼尤甚。将，七羊反。将将，声也，注同。汤音伤。汤汤，流盛也，下注同。比，毗志反。为，于伪反，下同。牺，素何反。牺、象皆罇名，王音羲。"
                },
                {
                    "paragraph": "淑人君子，怀允不忘。",
                    "zhushu": "笺云：淑，善。怀，至也。古者善人君子，其用礼乐各得其宜，至信不可忘。"
                },
                {
                    "paragraph": "鼓钟喈喈，淮水湝湝，忧心且悲。",
                    "zhushu": "喈喈，犹将将。湝湝，犹汤汤。悲犹伤也。喈音皆。湝，户皆反。"
                },
                {
                    "paragraph": "淑人君子，其德不囬。",
                    "zhushu": "回，邪也。邪，似嗟反。"
                },
                {
                    "paragraph": "鼓钟伐鼛，淮有三洲，忧心且妯。",
                    "zhushu": "鼛，大鼓也。三洲，淮上地。妯，动也。笺云：妯之言悼也。鼛，古毛反，鼓长丈二尺。妯，敕留反，徐又直留反，郭音尔雅卢叔反，又音迪。"
                },
                {
                    "paragraph": "淑人君子，其德不犹。",
                    "zhushu": "犹，若也。笺云：犹当作瘉。瘉，病也。犹如字。瘉，羊王反。"
                },
                {
                    "paragraph": "鼓钟钦钦，鼓瑟鼓琴，笙磬同音。",
                    "zhushu": "钦钦，言使人乐进也。笙磬，东方之乐也。同音，四县皆同也。笺云：同音者，谓堂上堂下八音克谐。乐音岳。县音玄。"
                },
                {
                    "paragraph": "以雅以南，以籥不僭。",
                    "zhushu": "为雅，为南也。舞四夷之乐，大德广所及也。东夷之乐曰昧，南夷之乐曰南，西夷之乐曰朱离，北夷之乐曰禁。以为籥舞，若是为和而不僣矣。笺云：雅，万舞也。万也，南也，籥也，三舞不僣，言进退之旅也。周乐尚武，故谓万舞为雅。雅，正也。籥舞，文乐也。籥，以灼反，乐器也。僣，七心反，沈又子念反，又楚林反。昧，本又作韎，音妹，又莫戒反。禁，居荫反。",
                    "type": 2
                },
                {
                    "paragraph": "鼓钟四章，章五句。",
                    "zhushu": "",
                    "type": 2
                },
                {
                    "paragraph": "楚茨刺幽王也。政烦赋重，田莱多荒。饥馑降丧，民卒流亡，𥙊祀不飨。故君子思古焉。",
                    "zhushu": "田莱多荒，茨棘不除也。饥馑，仓庾不盈也。降丧，神不与福助也。茨，徐咨反。莱音来。"
                },
                {
                    "paragraph": "楚楚者茨，言抽其棘。自昔何为？我艺黍稷。",
                    "zhushu": "楚楚，茨棘貌。抽，除也。笺云：茨，蒺䔧也。伐除蒺䔧与棘，自古之人何乃勤苦为此事乎？我将树黍稷焉。言古者先王之政，以农为本。茨言楚楚，棘言抽，互辞也。抽，敕留反，徐直留反。艺，鱼世反。蒺音疾。蔾音𥠖。"
                },
                {
                    "paragraph": "我黍与与，我稷翼翼。我仓既盈，我庾维亿。",
                    "zhushu": "露积曰庾，万万曰亿。笺云：黍与与，稷翼翼，蕃芜貌。阴阳和，风雨时，则万物成；万物成，则仓庾充满矣。仓言盈，庾言亿，亦互辞，喻多也。十万曰亿也。与音余，注同。积如字，又子赐反。蕃音烦。庑音无，又音武。"
                },
                {
                    "paragraph": "以为酒食，以享以祀。以妥以侑，以介景福。",
                    "zhushu": "妥，安坐也。侑，劝也。笺云：享，献。介，助。景，大也。以黍稷为酒食，献之以祀先祖。既又迎尸，使处神坐而食之，为其嫌不饱，祝以主人之辞劝之，所以助孝子受大福也。妥，汤果反。侑音又。坐，才卧反。为，于伪反。"
                },
                {
                    "paragraph": "济济跄跄，絜尔牛羊，以往烝尝。或剥或亨，或肆或将。",
                    "zhushu": "济济跄跄，言有容也。亨，饪之也。肆，陈。将，齐也。或陈于牙，或齐其肉。笺云：有容，言威仪敬慎也。冬𥙊曰烝，秋祭曰尝。𥙊祀之礼，各有其事，有觧剥其皮者，有煑熟之者，有肆其骨体于俎者，或奉持而进之者。済，子礼反。济济，大夫之容也。跄，七羊反。跄跄，士之容也。亨，普庚反。肆音四。饪，夲又作腍，而甚反。齐，才细反，下或齐同。觧，佳买反。剥，邦角反。肆，他历反，觧肆也。奉，芳勇反，又如字。"
                },
                {
                    "paragraph": "祝祭于祊，祀事孔明。",
                    "zhushu": "祊，门内也。笺云：孔，甚也。明犹俻也，絜也。孝子不知神之所在，故使祝博求之平生门内之旁，待宾客之处，祀礼于是甚明。祊，补彭反，说文作 ，云：门内祭先祖所彷徨也。处，昌虑反。"
                },
                {
                    "paragraph": "先祖是皇，神保是飨。",
                    "zhushu": "皇，大。保，安也。笺云：皇，暀也。先祖以孝子祀，礼甚明之故，精气归暀之，其鬼神又安而飨其祭祀。暀，于况反，下篇同。"
                },
                {
                    "paragraph": "孝孙有庆，报以介福，万寿无疆。",
                    "zhushu": "笺云：庆，赐也。疆，竟界也。疆，居良反，下篇同。竟音境。"
                },
                {
                    "paragraph": "执㸑踖踖，为俎孔硕，或燔或炙。",
                    "zhushu": "㸑，饔㸑、廪㸑也。踖踖，言㸑灶有容也。燔，取膟膋。炙，炙肉也。笺云：燔，燔肉也。炙，肝炙也。皆从献之俎也。其为之于㸑，必取肉也肝也肥硕羙者。㸑，七乱反，注唯言㸑灶一字七端反，余并同。踖，七夕反，又七略反。燔音烦。廪，力甚反。膟音律。膋音寮，脂膏。炙，之赦反。"
                },
                {
                    "paragraph": "君妇莫莫，为豆孔庶，为宾为客。",
                    "zhushu": "莫莫，言清静而敬至也。豆，谓肉羞、庶羞也。绎而宾尸及宾客。笺云：君妇，谓后也。凡适妻称君妇，事舅姑之称也。庶，䏧也。𥙊祀之礼，后夫人主共笾豆，必取肉物肥䏧羙者。莫音麦。肉羞，房中之羞，或作肉羞，非也。适音的。称，尺证反。䏧，字又作侈，昌纸反，何、沈都可反。共音恭，亦作供。"
                },
                {
                    "paragraph": "献醻交错，礼仪卒度，笑语卒获。",
                    "zhushu": "东西为交，邪行为错。度，法度也。获，得时也。笺云：始主人酌宾为献，宾既酌主人，主人又自饮酌宾，曰醻。至旅而爵交错以徧。卒，尽也。古者于旅也语。醻，市由反，又作醻。度如字，沈徒洛反。邪，似嗟反。徧音遍，下同。"
                },
                {
                    "paragraph": "神保是格，报以介福，万寿攸酢。",
                    "zhushu": "格，来。酢，报也。"
                },
                {
                    "paragraph": "我孔熯矣，式礼莫愆。工祝致告，徂赉孝孙。",
                    "zhushu": "熯，敬也。善其事曰工。赉，予也。笺云：我，我孝孙也。式，法。莫，无。愆，过。徂，往也。孝孙甚敬矣，于礼法无过者。祝以此故，致神意告主人使受嘏，既而以嘏之物往予主人。熯，而善反，又呼旦反。赉如字，徐音来。嘏，古雅反。"
                },
                {
                    "paragraph": "苾芬孝祀，神嗜饮食。卜尔百福，如几如式。",
                    "zhushu": "几，期。式，法也。笺云：卜，予也。苾苾芬芬，有馨香矣。女之以孝敬享祀也，神乃歆嗜女之饮食。今予女之百福，其来如有期矣，多少如有法矣。此皆嘏辞之意。苾，蒲蔑反，一音蒲必反，下篇同。芬，乎云反。嗜，市志反，毛巨之反，下章同。几音机。予，羊汝反，下同。歆，喜今反。女音汝，下同。"
                },
                {
                    "paragraph": "既齐既稷，既匡既敕。永锡尔极，时万时亿。",
                    "zhushu": "稷，疾。敕，固也。笺云：齐，减取也。稷之言即也。永，长。极，中也。嘏之礼，祝徧取黍稷牢肉鱼，擩于醢以授尸，孝孙前就尸受之。天子使宰夫受之以筐，祝则释嘏辟以敕之。又曰：长赐女以中和之福，是万是亿。言多无数。齐，王申毛如字，整齐也。郑音资，减取也。一音才细反，谓分齐也。筐，夲亦作匡，丘方反。擩，而专反，又音苪，又而纯反，何耳谁反。醢音海。"
                },
                {
                    "paragraph": "礼仪既备，钟鼓既戒。孝孙徂位，工祝致告。",
                    "zhushu": "致告，告利成也。笺云：钟鼓既戒，戒诸在庙中者。以祭礼毕，孝孙往位堂下西面位也。祝于是致孝孙之意，告尸以利成。礼毕，礼或作祀。"
                },
                {
                    "paragraph": "神具醉止，皇尸载起。鼓钟送尸，神保聿归。",
                    "zhushu": "皇，大也。笺云：具，皆也。皇，君也。载之言则也。尸，节神者也。神醉而尸谡，送尸而神归。尸出入，奏肆夏。尸称君，尊之也。神安归者，归于天也。谡，所六反，起也。夏，户雅反。"
                },
                {
                    "paragraph": "诸宰君妇，废彻不遟。",
                    "zhushu": "笺云：废，去也。尸出而可彻，诸宰彻去诸馔。君妇笾豆而已，不遟，以疾为敬也。废，方吠反。彻，直列反。去，起吕反，下同。"
                },
                {
                    "paragraph": "诸父兄弟，备言燕私。",
                    "zhushu": "燕而尽其私恩。笺云：𥙊祀毕，归宾客之俎，同姓则留与之燕，所以尊宾客，亲骨肉也。"
                },
                {
                    "paragraph": "乐具入奏，以绥后禄。尔殽既将，莫怨具庆。",
                    "zhushu": "绥，安也。安然后受福禄也。将，行也。笺云：燕而祭之之乐，复皆入奏，以安后曰之福禄。骨肉欢而君之福禄安。女之殽羞已行，同姓之臣无有怨者，而皆爱君，是其欢也。复，扶又反。"
                },
                {
                    "paragraph": "既醉既饱，小大稽首。神嗜饮食，使君寿考，",
                    "zhushu": "笺云：小大，犹长幼也。同姓之臣，燕已醉饱，皆再拜稽首曰：神乃歆嗜君之饮食，使君寿且考。此其庆辞。长，张丈反。"
                },
                {
                    "paragraph": "孔惠孔时，维其尽之。子子孙孙，勿替引之。",
                    "zhushu": "替，废。引，长也。笺云：惠，顺也。甚顺于礼，甚得其时，维君德能尽之，𩓑子孙勿废而长行之。替，天帝反。",
                    "type": 2
                },
                {
                    "paragraph": "楚茨六章，章十二句。",
                    "zhushu": "",
                    "type": 2
                },
                {
                    "paragraph": "信南山刺幽王也。不能修成王之业，疆理天下，以奉禹功，故君子思古焉。",
                    "zhushu": ""
                },
                {
                    "paragraph": "信彼南山，维禹甸之。畇畇原隰，曾孙田之。",
                    "zhushu": "甸，治也。畇畇，垦辟貌。曽孙，成王也。笺云：信乎彼南山之野，禹治而丘甸之。今原隰垦辟，则又成王之所佃。言成王乃远修禹之功，今王反不修其业乎？六十四井为甸，甸方八里，居一成之中。成方十里，出兵车一乘，以为赋法。甸，毛田见反，郑绳证反。畇音匀，又作𤱬，苏遵反，又音旬。垦，苦很反。辟，婢亦反。佃音田，夲亦作田。乘，绳证反。"
                },
                {
                    "paragraph": "我疆我理，",
                    "zhushu": "疆，画经界也。理，分地理也。"
                },
                {
                    "paragraph": "南东其𠭇。",
                    "zhushu": "或南或东。"
                },
                {
                    "paragraph": "上天同云，雨雪雰雰。",
                    "zhushu": "雰雰，雪貌。豊年之冬，必有积雪。雨，于付反，崔如字。雰，芳云反。"
                },
                {
                    "paragraph": "益之以霡霂，既优既渥。",
                    "zhushu": "小雨曰霡霂。笺云：成王之时，阴阳和，风雨时，冬有积雪，春而益之以小雨，润泽则饶洽。霡，亡革反。霂音木。优，说文作瀀，音忧。渥，乌学反。"
                },
                {
                    "paragraph": "既霑既足，生我百榖。",
                    "zhushu": ""
                },
                {
                    "paragraph": "疆场翼翼，黍稷彧彧。",
                    "zhushu": "埸，畔也。翼翼，让畔也。彧彧，茂盛貌。场音亦。彧，于六反。"
                },
                {
                    "paragraph": "曽孙之穑，以为酒食。𢌿我尸宾，寿考万年。",
                    "zhushu": "笺云：敛获曰穑。𢌿，予也。成王以黍稷之税为酒食，至祭祀斎戒，则以赐户与宾。尊尸与宾，所以敬神也。敬神则得寿考万年。𢌿，必寐反。斎，侧皆反。"
                },
                {
                    "paragraph": "中田有庐，疆场有瓜。是剥是菹，",
                    "zhushu": "剥瓜为菹也。笺云：中由，田中也。农人作庐焉，以便其田事。于畔上种瓜，瓜成又入其税。天子剥削淹渍以为菹，贵四时之异物。庐，力居反。剥，邦角反。菹，侧居反。便，毗战反。削，思约反。淹，英钳反。渍，子赐反。"
                },
                {
                    "paragraph": "献之皇祖。曽孙寿考，受天之祜。",
                    "zhushu": "笺云：皇，君。祜，福也。献瓜菹于先祖者，顺孝子之心也，孝子则获福。祜音户。"
                },
                {
                    "paragraph": "祭以清酒，从以骍牡，享于祖考。",
                    "zhushu": "周尚赤也。笺云：清，谓玄酒也。酒，郁鬯五齐三酒也。祭之礼，先以郁鬯降神，然后迎牲，享于祖考，纳亨时。骍，息营反，字林许营反。享，许两反，徐许亮反，注及下同。郁，雍勿反。齐，才细反。亨，普庚反。"
                },
                {
                    "paragraph": "执其鸾刀，以启其毛，取其血膋。",
                    "zhushu": "鸾刀，刀有鸾者，言割中节也。笺云：毛以告纯也。膋，脂膏也。血以告杀，膋以升臭。台之黍稷，实之于䔥，合馨香也。膋音聊。中，丁仲反。臭，昌救反。"
                },
                {
                    "paragraph": "是烝是享，苾苾芬芬。祀事孔明。",
                    "zhushu": "烝，进也。笺云：既有牲物而进献之，苾苾芬芬然香，祀礼于是则甚明也。"
                },
                {
                    "paragraph": "先祖是皇，报以介福，万寿无疆。",
                    "zhushu": "笺云：皇之言暀也。先祖之灵归暀是孝孙，而报之以福。强，居良反。",
                    "type": 2
                },
                {
                    "paragraph": "信南山六章，章六句。",
                    "zhushu": "",
                    "type": 2
                },
                {
                    "paragraph": "谷风之什十篇，五十四章，三百五十六句。",
                    "zhushu": ""
                }
            ]
        },
        {
            "name": "小雅甫田之什诂训传第二十一",
            "paragraphs": [
                {
                    "paragraph": "甫田之什诂训传第二十一",
                    "zhushu": "",
                    "type": 1
                },
                {
                    "paragraph": "毛诗小雅",
                    "zhushu": "",
                    "type": 2
                },
                {
                    "paragraph": "甫田刺幽王也。君子伤今而思古焉。",
                    "zhushu": "刺者，刺其仓廪空虚，政烦赋重，农人失职。"
                },
                {
                    "paragraph": "倬彼甫田，岁取十千。",
                    "zhushu": "倬，明貌。甫田，天下田也。十千，言多也。笺云：甫之言丈夫也，明乎彼大古之时，以丈夫税田也。岁取十千，于井田之法，则一成之数也。九夫为井，井税一夫，其田百𠭇。井十为通，通税十夫，其田千𠭇。通十为成，成方十里。成税百夫，其田万𠭇。欲见其数，从井通起，故言十千。上地榖𠭇一钟。倬，陟角反，韩诗作箌，音同。箌，卓也。丈，直两反，依义丈夫是也，夲又作大夫，一夲甫之言夫也，一夲甫之言大也。大，古音泰。见，贤遍反。"
                },
                {
                    "paragraph": "我取其陈，食我农人，自古有年。",
                    "zhushu": "尊者食新，农夫食陈。笺云：仓廪有余，民得賖贳取食之，所以纾官之蓄滞，亦使民爱存新榖，自古者丰年之法如此。食音嗣。賖音奢。贳音世，又食夜反，说文云：贷也。纾音舒，何常汝反。蓄，敕六反。"
                },
                {
                    "paragraph": "今适南𠭇，或耘或耔，黍稷薿薿，",
                    "zhushu": "耘，除也。耔，雝夲也。笺云：今者，今成王之法也。使农人之南𠭇，治其禾稼，功至力尽，则薿薿然而茂盛。于古言税去，今言治田，互辞。耘音云，沈又音运，夲又作芸，音同。耔音子，沈音兹。薿，鱼起反，徐又鱼力反。"
                },
                {
                    "paragraph": "攸介攸止，烝我髦士。",
                    "zhushu": "烝，进。髦，俊也。治田得榖，俊士以进。笺云：介，舍也。礼，使民锄作耘耔，闲暇则于庐舍及所止息之处，以道艺相讲肄，以进其为俊士之行。介音界，王大也。烝，之承反。髦音毛。锄，夲又作助，同，仕鱼反。处，昌虑反。肄，以四反，字亦作肆，同。行，下孟反。"
                },
                {
                    "paragraph": "以我齐明，与我牺羊，以社以方。",
                    "zhushu": "器实曰齐，在器曰盛。社，后士也。方，迎四方气于郊也。笺云：以絜齐丰盛，与我纯色之羊，秋祭社与四方，为五榖成熟，报其功也。齐，夲作赍，又作齍，同音资。犠，许宜反。为，于伪反，下为农、亲为、为之皆同。"
                },
                {
                    "paragraph": "我田既臧，农夫之庆。",
                    "zhushu": "笺云：臧，善也。我田事已善，则庆赐农夫。谓大蜡之时，劳农以休息之也。年不顺成，则大蜡不通。蜡，仕诈反。劳，力报反。篇末劳赐同。"
                },
                {
                    "paragraph": "琴瑟击鼓，以御田祖。以祈甘雨，以介我稷黍，以榖我士女。",
                    "zhushu": "田祖，先啬也。榖，善也。笺云：御，迎。介，助。榖，养也。设乐以迎祭先啬，谓郊后始耕也。以求甘雨，佑助我禾稼，我当以养士女也。周礼曰：凡国祈年于田祖，吹豳雅，击士鼓，以乐田畯。御，牙嫁反，注同。豳，彼贫反，夲亦作邠。乐音洛。"
                },
                {
                    "paragraph": "曽孙来止，以其妇子。馌彼南𠭇，田畯至喜。攘其左右，尝其旨否。",
                    "zhushu": "笺云：曽孙，谓成王也。攘读当为饟。馌、饟，馈也。田畯，司啬，今之啬夫也。喜读为饎。饎，酒食也。成王来止，谓出观农事也，亲与后、世子行，使知稼穑之艰难也。为农人之在南𠭇者，设馈以劝之。司啬至，则又加之以酒食，饟其左右从行者。成王亲为尝其馈之美否，示亲之也。馌，于辄反。畯，子峻反，夲又作俊，后篇同。喜，毛如字，郑为饎，尺志反，下篇同。攘，如羊反，郑读为饟，式尚反，王如字。馈，巨愧反。从，才用反。"
                },
                {
                    "paragraph": "禾易长𠭇，终善且有。",
                    "zhushu": "易，治也。长𠭇，竟𠭇也。易，以豉反，徐以赤反。"
                },
                {
                    "paragraph": "曽孙不怒，农夫克敏。",
                    "zhushu": "敏，疾也。笺云：禾治而竟𠭇，成王则无所责怒，谓此农夫能且敏也。"
                },
                {
                    "paragraph": "曽孙之稼，如茨如梁。曽孙之庾，如坻如京。",
                    "zhushu": "茨，积也。梁，车梁也。京，髙丘也。笺云：稼，禾也，谓有藁者也。茨，屋盖也。上古之税法，近者纳㥎，远者纳粟米。庾，露积榖也。坻，水中之髙地也。茨，徐私反。庾，羊主反。坻，直基反。积如字，又子赐反，下皆同。藁，古老反，作孔反。"
                },
                {
                    "paragraph": "乃求千斯仓，乃求万斯箱。",
                    "zhushu": "笺云：成王见禾榖之税，委积之多，于是求千仓以处之，万车以载之，是言年丰，収入逾前也。委如字，又于伪反。収，手又反，又如字。"
                },
                {
                    "paragraph": "黍稷稻粱，农夫之庆。报以介福，万寿无疆。",
                    "zhushu": "笺云：庆，赐也。年丰则劳赐农夫益厚，既有黍稷，加以稲粱。报者为之求福助于八蜡之神，万寿无疆竟也。强，君良反。竟如字。",
                    "type": 2
                },
                {
                    "paragraph": "甫田四章，章十句。",
                    "zhushu": "",
                    "type": 2
                },
                {
                    "paragraph": "大田刺幽王也。言矜寡不能自存焉。",
                    "zhushu": "幽王之时，政烦赋重，而不务农事，虫毒害榖，风雨不时，万民饥馑，矜寡无所取活，故时臣思古以刺之。矜，古顽反，注皆同，字或又作鳏。"
                },
                {
                    "paragraph": "大田多稼，既种既戒，既备乃事，",
                    "zhushu": "笺云：大田，谓地肥羙可垦耕，多为稼，可以授民者也。将稼者，必先相地之宜而择其种。季冬，命民出五种，计耦耕事，修耒耜，具田器，此之谓戒，是既备矣。至孟春，土长冒橛，陈根可拔而事之。种，章勇反，此注及下注择种并同。垦，苦很反。相，息亮反。长，张丈反。冒，莫报反。橛，其月反。"
                },
                {
                    "paragraph": "以我覃耜，俶载南𠭇。",
                    "zhushu": "覃，利也。笺云：俶读为炽，戴读为菑栗之菑。时至，民以其利耜炽菑发所受之地，趋农急也。田一𡻕曰菑。覃，以冉反，徐又以廉反。俶载，众家并如字。俶，尺叔反，始也。载，事也，郑读为炽菑。炽，尺志反。菑音缁。栗音烈。郑注周礼云：读如裂繻之裂。"
                },
                {
                    "paragraph": "播厥百谷，既庭且硕，曽孙是若。",
                    "zhushu": "庭，直也。笺云：硕，大。若，顺也。民既炽菑，则种其众谷。众谷生，尽条直茂大，成王于是则止力役，以顺民事，不夺其时。"
                },
                {
                    "paragraph": "既方既皂，既坚既好，不稂不莠。",
                    "zhushu": "实未坚熟曰皂。稂，童梁也。莠，似苗也。笺云：方，房也，谓孚甲始生而未合时也。尽生房矣，尽成实矣，尽坚熟矣，尽齐好矣，而无稂莠，择种之善，民力之専，时气之和所致之。皂，才老反。稂音郎，又音粱，童梁草也，说文作蓈，云：稂或字也。禾粟之莠生而不成者，谓之童莭也。莠，余久反。"
                },
                {
                    "paragraph": "去其螟螣，及其蟊贼，无害我田稺。",
                    "zhushu": "食心曰螟，食叶曰螣，食根曰蟊，食节曰贼。笺云：此四虫者，尝害我田中之稺禾，故明君以正己而去之。去，起吕反，注同。螟，莫庭反。螣，字亦作𧈱，徒得反，说文作𤃭。蟊，夲又作蛑，莫侯反。稺音稚，下同。"
                },
                {
                    "paragraph": "田祖有神，秉𢌿炎火。",
                    "zhushu": "炎火，盛阳也。笺云：螟螣之属，盛阳气嬴则生之。今明君为政，田祖之神不受此害，持之付与炎火，使自消亡。秉如字，执特也，韩诗作卜。卜，报也。𢌿，必二反。炎，于沾反，沈于凡反。嬴音盈。"
                },
                {
                    "paragraph": "有渰萋萋，兴雨祁祁。雨我公田，遂及我私。",
                    "zhushu": "渰，雩兴貌。萋萋，云行貌。祁祁，徐也。笺云：古者阴阳和，风雨时，其来祁祁然而不暴疾。其民之心，先公后私。今天正雨于公田，因及私田尔。此言民怙君德，蒙其余惠。渰，夲又作弇，于捡反，汉书作黤。萋，七西反。兴雨如字，本或作兴云，非也。祁，巨移反。雨我，干付反，注内主雨司，一夲主作注，雨如字。"
                },
                {
                    "paragraph": "彼有不获稺，此有不敛穧。彼有遗秉，此有滞穗。伊寡妇之利。",
                    "zhushu": "秉，把也。笺云：成王之时，百榖既多，种同齐熟，叔刈促遽，力皆不足，而有不获不敛，遗秉滞穗，故听矜寡取之以为利。获，户郭反。敛，力捡反。穧，才计反，又子计反，穧，获也。穗音遂。把，巴马反。矜音鳏。"
                },
                {
                    "paragraph": "曽孙来止，以其妇子。馌彼南𠭇，田畯至喜。",
                    "zhushu": "笺云：喜读为饎。饎，酒食也。成王出观农事，馈食耕者以劝之也。司啬至，则又加之以酒食，劳倦之尔。馈食音嗣。劳，力报反。"
                },
                {
                    "paragraph": "来方禋祀，以其骍黑，与其黍稷，以享以祀，以介景福。",
                    "zhushu": "骍，牛也。黑，羊豕也。笺云：成王之来，则又禋祀四方之神祈报焉。阳化用骍牲，阴祀用黝牲。禋音因。享，许两反，徐又许亮反。黝，于纠反，黑也。",
                    "type": 2
                },
                {
                    "paragraph": "大田四章，二章章八句，二章章九句。",
                    "zhushu": "",
                    "type": 2
                },
                {
                    "paragraph": "瞻彼洛矣刺幽王也。思古明王能爵命诸侯，赏善罚恶焉。",
                    "zhushu": "洛，水名。"
                },
                {
                    "paragraph": "瞻彼洛矣，维水泱泱。",
                    "zhushu": "兴也。洛，宗周漑浸水也。泱泱，深广貌。笺云：瞻，视也。我视彼洛水，灌漑以时，其泽浸润，以成嘉榖。兴者，喻古明王恩泽加于天下，爵命赏赐，以成贤者也。泱，于良反。漑，古爱反。浸，子鸩反。灌，工乱反。"
                },
                {
                    "paragraph": "君子至止，福禄如茨。",
                    "zhushu": "笺云：君子至止者，谓来受爵命者也。爵命为福，赏赐为禄。茨，屋盖也。如屋盖，喻多也。"
                },
                {
                    "paragraph": "韎韐有奭，以作六师。",
                    "zhushu": "韎韐者，茅搜梁草也。一曰韎韐，所以代韠也。天子六军。笺云：此诸侯世子也。除三年之丧，服士服而来。未遇爵命之时，时有征伐之事。天子以其贤，任为军将，使代卿士将六军而出。韎韐者，茅搜染也。茅搜，韎韐声也。韎韐，𥙊服之韠，合韦为之。其服爵弁服，䌶衣纁裳者也。韎音昧，又亡界反。韐音合，又古洽反。奭，许力反，赤貌。茅如字。搜，所留反。韠音毕。任音壬。将，子匠反，下同。䌶音缁。纁，许云反。"
                },
                {
                    "paragraph": "瞻彼洛矣，维水泱泱。君子至止，鞸琫有珌。",
                    "zhushu": "鞸，容刀鞸也。琫，上饰；珌，下饰也。天子玉琫而珧珌，诸侯璗琫而璆珌，大夫镣琫而镠珌，士珕琫而珕珌。笺云：此人世子之贤者也。既受爵命赏赐，而加赐容刀有饰，显其能制断。鞸，字或作琕，补顶反，说文云：刀室也。琫，字又作䩬，必孔反。珌，字又作㻫，宾一反。珧音遥，以蜃者谓之珧。璗，徒党反，字又作玚，音同。尔雅云：黄金谓之璗。璆音虬，又巨樛反，又旧周反，玉也。沈举彪反，又与彪反，又张畴反。镣音辽，尔雅云：白金谓之银，其美者谓之镣。徐、何卢到反，又力吊反。夲又作璙，亦音辽，又力小反，说文云：王也。字书力召反。镠，力幽反，又力幼反，沈又力虬反，黄金之美者，郭云：紫磨金。珕，力计反，说文云：蜃属。断，可乱反。"
                },
                {
                    "paragraph": "君子万年，保其家室。",
                    "zhushu": "笺云：德如是，则能长安其家室亲。家室亲，安之尤难，安则无篡杀之祸也。篡，初患反。杀，夲亦作弑，同，音试。"
                },
                {
                    "paragraph": "瞻彼洛矣，维水泱泱。君子至止，福禄既同。",
                    "zhushu": "笺云：此人世子之能继世位者也。其爵命赏赐，尽与其先君受命者同而已，无所加也。"
                },
                {
                    "paragraph": "君子万年，保其家邦。",
                    "zhushu": "",
                    "type": 2
                },
                {
                    "paragraph": "瞻彼洛矣三章，章六句。",
                    "zhushu": "",
                    "type": 2
                },
                {
                    "paragraph": "裳裳者华刺幽王也。古之仕者世禄，小人在位，则谗謟并进，弃贤者之类，绝功臣之世焉。",
                    "zhushu": "古者，古昔明王时也。小人，斥今幽王也。謟，敕捡反。"
                },
                {
                    "paragraph": "裳裳者华，其叶湑兮。",
                    "zhushu": "兴也。裳裳，犹堂堂也。湑，盛貌。笺云：兴者，华堂堂于上，喻君也；叶湑然于下，喻臣也。明王贤臣以德相承而治道兴，则谗謟远矣。湑，思叙反。治，直吏反。远，于万反，又如字。"
                },
                {
                    "paragraph": "我觏之子，我心写兮。我心写兮，是以有誉处兮。",
                    "zhushu": "笺云：觏，见也。之子，是子也，谓古之明王也。言我得见古之明王，则我心所忧写而去矣。我心所忧既写，是则君臣相与，声誉常处也。忧者，忧谗謟并进。觏，古豆反。"
                },
                {
                    "paragraph": "裳裳者华，芸其黄矣。",
                    "zhushu": "芸，黄盛也。笺云：华芸然而黄，兴明王德之盛也。不言叶，微见无贤臣也。芸音云，徐音运。见，贤遍反。"
                },
                {
                    "paragraph": "我觏之子，维其有章矣。维其有章矣，是以有庆矣。",
                    "zhushu": "笺云：章，礼文也。言我得见古之明王，虽无贤臣，犹能使其政有礼文法度。政有礼文法度，是则我有庆赐之荣也。"
                },
                {
                    "paragraph": "裳裳者华，或黄或白。",
                    "zhushu": "笺云：华或有黄者，或有白者，兴明王之德时有駇而不纯。驳，邦角反。"
                },
                {
                    "paragraph": "我觏之子，乘其四骆。乘其四骆，六辔沃若。",
                    "zhushu": "言世禄也。笺云：我得见明王德之駇者，虽无庆誉，犹能免于谗謟之害。守我先人之禄位，乘其四骆之马，六辔沃若然。骆音洛。沃如字，徐于缚反。"
                },
                {
                    "paragraph": "左之左之，君子宜之。右之右之，君子有之。",
                    "zhushu": "左，阳道，朝祀之事。右，阴道，丧戎之事。笺云：君子，斥其先人也。多才多艺，有礼于朝，有功于国。朝，直遥反，下及下篇同。"
                },
                {
                    "paragraph": "维其有之，是以似之。",
                    "zhushu": "似，嗣也。笺云：维我先人有是二德，故先王使之世禄，子孙嗣之。今遇谗謟并进而见弃绝。",
                    "type": 2
                },
                {
                    "paragraph": "裳裳者华四章，章六句。",
                    "zhushu": "",
                    "type": 2
                },
                {
                    "paragraph": "桑扈刺幽王也。君臣上下，动无礼文焉。",
                    "zhushu": "动无礼文，举事而不用先王礼法威仪也。扈音户。"
                },
                {
                    "paragraph": "交交桑扈，有莺其羽。",
                    "zhushu": "兴也。莺然有文章。笺云：交交，犹佼佼，飞往来貌。桑扈，窃脂也。兴者，窃脂飞而往来有文章，人观视而爱之。喻君臣以礼法威仪升降于朝廷，则天下亦观视而仰乐之。莺，于耕反。佼，交夘反。"
                },
                {
                    "paragraph": "君子乐胥，受天之祜。",
                    "zhushu": "胥，皆也。笺云：胥，有才知之名也。祜，福也。王者乐臣下有才知文章，则贤人在位，庶官不旷，政和而民安，天子之以福禄。胥，毛如字，郑、徐患叙反。怙音户。知音智，下同。"
                },
                {
                    "paragraph": "交交桑扈，有莺其领。",
                    "zhushu": "领，颈也。"
                },
                {
                    "paragraph": "君子乐胥，万邦之屏。",
                    "zhushu": "屏，蔽也。笺云：王者之德，乐贤知在位，则能为天下蔽捍四表患难也。蔽捍之者，谓蛮夷率服，不侵㫠。屏，卑郢反。为，于伪反。捍音汗。难，乃且反，下患难同。"
                },
                {
                    "paragraph": "之屏之翰，百辟为宪。",
                    "zhushu": "翰，干。宪，法也。笺云：辟，君也。王者德，外能蔽捍四表之患难，内能立功立事，为之稹干，则百辟卿士莫不修职而法象之。翰，户旦反。辟音璧。桢音贞。"
                },
                {
                    "paragraph": "不戢不难，受福不那。",
                    "zhushu": "戢，聚也。不戢，我也。不难，难也。那，多也。不多，多也。笺云：王者位至尊，天所子也。然而不自敛以先王之法，不自难以亡国之戒，则其受福禄亦不多也。戢，庄立反。"
                },
                {
                    "paragraph": "兕觥其觩，旨酒思柔。",
                    "zhushu": "笺云：兕觥，罚爵也。古之王者与群臣燕饮，上下无失礼者，其罚爵徒觩然陈设而已。其饮美酒，思得柔顺中知，与共其乐。言不抚敖自淫恣也。兕，徐履反，兽名。觥，古横反。觩音虬，夲或作㓩。乐音洛。抚，大吴反。敖，五报反，下文同。"
                },
                {
                    "paragraph": "彼交匪敖，万福来求。",
                    "zhushu": "笺云：彼，彼贤者也。贤者居处恭，执事敬，与人交必以礼，则万福之禄就而求之。谓登用爵命，加以庆赐。",
                    "type": 2
                },
                {
                    "paragraph": "桑扈四章，章四句。",
                    "zhushu": "",
                    "type": 2
                },
                {
                    "paragraph": "鸳鸯刺幽王也。思古明王交于万物有道，自奉养有节焉。",
                    "zhushu": "交于万物有道，谓顺其性，取之以时，不暴夭也。鸳，于袁反，沈又音温。鸯，于岗反，又于良反。"
                },
                {
                    "paragraph": "鸳鸯于飞，毕之罗之。",
                    "zhushu": "兴也。鸳鸯，匹鸟，太平之时，交于万物有道，取之以时，于其飞乃毕掩而罗之。笺云：匹鸟，言其止则相耦，飞则为双，性驯耦也。此交万物之实也。而言兴者，广其义也。獭祭鱼而后渔，豺祭兽而后田，此亦皆其将纵散时也。掩，于检反。驯音巡，又音唇。獭，敕辖反，又他末反。"
                },
                {
                    "paragraph": "君子万年，福禄宜之。",
                    "zhushu": "笺云：君子，谓明王也。交于万物，其德如是，则宜寿考，受福禄也。"
                },
                {
                    "paragraph": "鸳鸯在梁，戢其左翼。",
                    "zhushu": "言休息。笺云：梁，石绝水之梁。戢，敛也。鸳鸯休息于梁，明王之时，人不惊骇。敛其左翼，以右翼掩之，自若无恐惧。戢，庄立反，韩诗云：捷也。捷其蜀于左也。恐，丘勇反。"
                },
                {
                    "paragraph": "君子万年，宜其遐福。",
                    "zhushu": "笺云：遐，远也。远犹久也。"
                },
                {
                    "paragraph": "乘马在廐，摧之秣之。",
                    "zhushu": "摧，莝也。秣，粟也。笺云：摧，今莝字也。古者明王所乘之马系于廐，无事则委之以莝，有事乃予之榖，言爱国用也。以兴于其身亦犹然。齐而后三举，设盛馔，恒日则减焉。此之谓有节也。乘，王、徐绳证反，四马也，郑如字，下同。廐音救。摧，采卧反，刍也。秣音末，榖马也。刍，楚俱反。莝，采卧反，韩诗云：委也。委，食也，纡伪反。齐，侧皆反。"
                },
                {
                    "paragraph": "君子万年，福禄艾之。",
                    "zhushu": "艾，养也。笺云：明王爱国用，自奉养之节如此，故宜久为福禄所养也。艾，鱼盖反，徐音刈。"
                },
                {
                    "paragraph": "乘马在廐，秣之摧之。君子万年，福禄绥之。",
                    "zhushu": "笺云：绥，安也。绥，士果反，又如字。",
                    "type": 2
                },
                {
                    "paragraph": "鸳鸯四章，章四句。",
                    "zhushu": "",
                    "type": 2
                },
                {
                    "paragraph": "頍弁诸公刺幽王也。暴戾无亲，不能宴乐同姓，亲睦九族，孤危将亡，故作是诗也。",
                    "zhushu": "戾，虐也。暴虐，谓其政教如雨雪也。頍，缺婢反，说文云：举头貌。乐音洛，卒章同。雨，于付反，卒章同。"
                },
                {
                    "paragraph": "有頍者弁，实维伊何？",
                    "zhushu": "兴也。頍，弁貌。弁，皮弁也。笺云：实犹是也。言幽王服是皮弁之冠，是维何为乎？言其宜以宴而弗为也。礼，天子诸侯朝服以宴。天子之朝，皮弁以日视朝。朝，直遥反，下皆同。"
                },
                {
                    "paragraph": "尔酒既𣅀，尔殽既嘉。",
                    "zhushu": "笺云：旨、嘉，皆美也。女酒已美矣，女殽已美矣，何以不用与族人宴也？言其知其其礼而弗为也。"
                },
                {
                    "paragraph": "岂伊异人？兄弟匪他。",
                    "zhushu": "笺云：此言王当所与宴者，岂有异人疏远者乎？皆兄弟与王无他，言至亲。又刺其弗为也。"
                },
                {
                    "paragraph": "茑与女萝，施于松栢。",
                    "zhushu": "茑，寄生也。女萝，兔丝松萝也。喻诸公非自有尊，托王之尊。笺云：托王之尊者，王明则荣，王衰则微。刺王不亲九族，孤特自恃，不知己之将危亡也。茑音鸟，说文音吊，尔雅云：寓木宛童是也。萝，力多反。在草曰兔丝，在木曰松萝，又唐蒙。施，以豉反，下同。"
                },
                {
                    "paragraph": "未见君子，忧心弈弈。既见君子，庶几说怿。",
                    "zhushu": "弈弈然，无所薄也。笺云：君子斥幽王久不与诸公宴。诸公未得见幽王之时，惧其将危亡，已无所依怙，故忧而心弈弈然。故言我若已得见幽王，谏正之，则庶几其变改。意觧怿也。弈音亦。说音悦。怿音亦，夲又作绎。怙音户。解音蟹。"
                },
                {
                    "paragraph": "有頍者弁，实维何期？",
                    "zhushu": "笺文：何期，犹伊何也。期，辞也。期，夲又作其，音基。王如字。"
                },
                {
                    "paragraph": "尔酒既𣅀，尔殽既时。",
                    "zhushu": "时，善也。"
                },
                {
                    "paragraph": "岂伊异人？兄弟具来。",
                    "zhushu": "笺云：具犹皆也。"
                },
                {
                    "paragraph": "茑与女萝，施于松上。未见君子，忧心怲怲。既见君子，庶几有臧。",
                    "zhushu": "怲怲，忧盛满也。臧，善也。怲，兵命反。"
                },
                {
                    "paragraph": "有頍者弁，实维在首。尔酒既𣅀，尔殽既阜。岂伊异人？兄弟甥舅。",
                    "zhushu": "笺云：阜犹多也。谓吾舅者，吾谓之甥也。"
                },
                {
                    "paragraph": "如彼雨雪，先集维霰。",
                    "zhushu": "霰，暴雪也。笺云：将大雨雪，始必微温，雪自上下，遇温气而抟谓之霰。久而寒胜，则大雪矣。喻幽王之不亲九族亦有渐，自微至甚，如先霰后大雪。霰，苏荐反，消雪也，字亦作䨘。抟，徒端反。"
                },
                {
                    "paragraph": "死丧无日，无几相见。乐酒今夕，君子维宴。",
                    "zhushu": "笺云：王政既衰，我无所依怙，死亡无有日数，能复几何与王相见也？且今夕喜乐此酒，此乃王之宴礼也。刺幽王将丧亡，哀之也。乐音洛。丧，息浪反。几，居岂反，注同。复，扶又反。",
                    "type": 2
                },
                {
                    "paragraph": "頍弁三章，章十二句。",
                    "zhushu": "",
                    "type": 2
                },
                {
                    "paragraph": "车舝大夫刺幽王也。襃姒嫉妬，无道并进。谗巧败国，德泽不加于民。周人思得贤女以配君子，故作是诗也。",
                    "zhushu": "舝，胡瞎反，车轴头铁也。嫉音疾，又音自。妬，丁故反。败，必迈反，又如字，下注同。"
                },
                {
                    "paragraph": "间关车之舝兮，思娈季女逝兮。",
                    "zhushu": "兴也。间关，设舝也。娈，美貌。季女，谓有齐季女也。笺云：逝，往也。大夫嫉襃姒之为恶，故严车设其舝，思得娈然美好之少女，有齐庄之德者，往迎之以配幽王，代襃姒也。既幼而美，又齐庄，庶其当王意。娈，力兖反。齐，则皆反，下同。少，诗照反，夲又作季。"
                },
                {
                    "paragraph": "匪饥匪渴，德音来括。",
                    "zhushu": "括，会也。笺云：时谗巧败国，下民离散，故大夫汲汲欲迎季女。行道虽饥不饥，虽渴不渴，觊得之而来，使我王更修德教，合会离散之人。括，夲又作恬，音活，徐古阔反。觊音冀。"
                },
                {
                    "paragraph": "虽无好友，式燕且喜。",
                    "zhushu": "笺云：式，用也。我得德音而来，虽无同好之贤友，我犹用是燕饮，相庆且喜。好，呼报反，注下并同。"
                },
                {
                    "paragraph": "依彼平林，有集维鷮。辰彼硕女，令德来教。",
                    "zhushu": "依，茂木貌。平林，林木之在平地者也。鷮，雉也。辰，时也。笺云：平林之木茂，则耿介之鸟往集焉。喻王若有茂美之德，则其时贤女来配之，与相训告，改修德教。鷮音骄。"
                },
                {
                    "paragraph": "式燕且誉，好尔无射。",
                    "zhushu": "笺云：尔，女，女王也。射，厌也。我于硕女来教，则用是燕饮酒，且称王之声誉。我爱好王无有猒也。射音亦，注同。猒，于艳反，下同。"
                },
                {
                    "paragraph": "虽无𣅀酒，式饮庶几。虽无嘉殽，式食庶几。虽无德与女，式歌且舞。",
                    "zhushu": "笺云：诸大夫觊得贤女以配王，于是酒虽不美，犹用之燕饮，殽虽不美，犹食之。人皆庶几于王之变改，得辅佐之，虽无其德，我与女用是歌舞相乐，喜之至也。乐音洛。"
                },
                {
                    "paragraph": "陟彼髙冈，析其柞薪。析其柞薪，其叶湑兮。",
                    "zhushu": "笺云：陟，登也。登髙冈者，必析其木以为薪。析其木以为薪者，为其叶茂盛，蔽冈之髙也。此喻贤女得在王后之位，则必辟徐嫉妬之女，亦为其蔽君之明。析，星历反。柞，子洛反。湑，思叙反。为其，于伪反，下亦为同。辟，婢亦反，又音壁。"
                },
                {
                    "paragraph": "鲜我觏尔，我心写兮。",
                    "zhushu": "笺云：鲜，善。觏，见也。善乎我得见女如是，则我心中之忧除去也。鲜，息浅反，徐音仙。觏，古候反。女音汝，一夲作见女行如是。"
                },
                {
                    "paragraph": "髙山仰止，景行行止。四牡騑騑，六辔如琴。",
                    "zhushu": "景，大也。笺云：景，明也。诸大夫以为贤女既进，则王亦庶几古人有髙德者则慕仰之，有明行者则而行之。其御群臣，使之有礼，如御四马騑騑然。持其教令，使之调均，亦如六辔缓急有和也。○仰止，夲或作仰之。景行，下孟反，注有明行同。牡，茂口反。騑，孚非反。调音条。和，胡卧反。"
                },
                {
                    "paragraph": "觏尔新昏，以慰我心。",
                    "zhushu": "慰，安也。笺云：我得见女之新昏如是，则以慰除我心之忧也。新昏，谓季女也。慰，怨也。怨，于愿反，王申为怨恨之义，韩诗作以愠我心。愠，恚也，夲或作慰，安也，是马融义。马融、张昭论之详矣。",
                    "type": 2
                },
                {
                    "paragraph": "车舝五章，章六句。",
                    "zhushu": "",
                    "type": 2
                },
                {
                    "paragraph": "青蝇大夫刺幽王也。",
                    "zhushu": "蝇，余仍反。"
                },
                {
                    "paragraph": "营营青蝇，止于樊。",
                    "zhushu": "兴也。营营，往来貌。燓，藩也。笺云：兴者，蝇之为虫污白，使黑使白，喻佞人变乱善恶也。言止于藩，欲外之令远物也。营如字，说文作𮘠，云：小声也。樊音烦。藩，方元反，一夲甫烦反。污，污辱之。污，乌路反。令，力成反。远，于万反。"
                },
                {
                    "paragraph": "岂弟君子，无信谗言。",
                    "zhushu": "笺云：岂弟，乐易也。岂，开在反。弟如字。乐音洛。易，以豉反。"
                },
                {
                    "paragraph": "营营青蝇，止于棘。谗人罔极，交乱四国。",
                    "zhushu": "笺云：极，犹已也。"
                },
                {
                    "paragraph": "营营青蝇，止于榛。",
                    "zhushu": "榛，所以为藩也。榛，士巾反，又侧巾反。"
                },
                {
                    "paragraph": "谗人罔极，构我二人。",
                    "zhushu": "笺云：构，合也。合犹交乱也。构，古豆反。韩诗：构，乱也。",
                    "type": 2
                },
                {
                    "paragraph": "青蝇三章，章四句。",
                    "zhushu": "",
                    "type": 2
                },
                {
                    "paragraph": "宾之卫武公刺时也。幽王荒废，媟近小人，饮酒无度，天下化之。君臣上下，沈湎淫液。武公既入，而作是诗也。",
                    "zhushu": "淫液者，饮酒时情态也。武公入者，入为王卿土。筵音延。媟，息列反。近，附近之近，沈直林反，或作耽，都南反。湎，莫衍反，饮酒齐其色曰湎，徐莫显反。液音亦。态，他代反。"
                },
                {
                    "paragraph": "宾之初筵，左右秩秩。",
                    "zhushu": "秩秩然，肃敬也。笺云：筵，席也。左右，谓折旋揖让也。秩秩，知也。先王将祭，必射以择士。大射之礼，宾初入门，登堂即席，其趋翔威仪甚审知，言不失礼也。射礼有三：有大射，有宾射，有燕射。秩，直乙反。折，之舌反。知音智，下同。"
                },
                {
                    "paragraph": "笾豆有楚，殽核维旅。",
                    "zhushu": "楚，列貌。殽，豆实也。核，加笾也。旅，陈也。笺云：豆实，𦵔醢也。笾实，有桃梅之属。凢非榖而食之曰殽。殽，户交反。核，户革反。𦵔，侧居反。"
                },
                {
                    "paragraph": "酒既和𣅀，饮酒孔偕。",
                    "zhushu": "笺云：和旨，犹调美也。孔，甚也。王之酒已调羙，众宾之饮酒又威仪齐一，言主人敬其事，而众宾粛慎也。偕音皆。"
                },
                {
                    "paragraph": "钟鼓既设，举醻逸逸。",
                    "zhushu": "逸逸，往来次序也。笺云：钟鼓于是言既设者，将射改县也。醻，市由反。县音玄。"
                },
                {
                    "paragraph": "大侯既抗，弓矢斯张。",
                    "zhushu": "大侯，君侯也。抗，举也。有燕射之礼。笺云：举者，举鹄而栖之于侯也。周礼梓人：张皮侯而栖鹄。天子诸侯之射，皆张三侯，故君侯谓之大侯，大侯张而弓矢亦张，节也。将祭而射，谓之大射。下章言烝衎烈祖，其非祭与？抗，苦浪反。张如字。鹄，古沃反，鸣鹄也。说文云：即鹊也，小而难中。又云：鹄者，觉也，直也，射者直己志。栖音西，著也。梓音子。衎，苦且反。与音余，夲作乎，又作也，并非。"
                },
                {
                    "paragraph": "射夫既同，献尔发功。",
                    "zhushu": "笺云：射夫，众射者也。献犹奏也。既此众耦，乃诱射，射者乃登射，各奏其发矢中的之功。发如字，徐音废。比，毗志反。中，丁仲反。"
                },
                {
                    "paragraph": "发彼有的，以祈尔爵。",
                    "zhushu": "的，质也。祈，求也。笺云：发，发矢也。射者与其耦拾发，发矢之时，各心竞云：我以此求爵女。爵，射爵也。射之礼，胜者饮不胜，所以飬病也。故论语曰：下而饮，其争也君子。的，夲亦作勺，同，音的。祈音其。拾，其劫反，更也。饮，于鸩反，下同。争，争斗之争。"
                },
                {
                    "paragraph": "籥舞笙鼓，乐既和奏。烝衎烈祖，以洽百礼。",
                    "zhushu": "秉籥而舞，与笙鼓相应。笺云：籥，管也。殷人先求诸阳，故𥙊祀先奏乐，涤荡其声也。烝，进。衎，乐。烈，美。洽，合也。奏乐和，必进乐其先祖，于是又合见天下诸侯所献之礼。籥，余若反。衎，苦且反。洽，户夹反。应，应对之应。涤，徙历反。乐音洛，下乐其、湛乐、喜乐、下文曰乐并同。"
                },
                {
                    "paragraph": "百礼既至，有壬有林。",
                    "zhushu": "壬，大。林，君也。笺云：壬，任也。谓卿大夫也。诸侯所献之礼，既陈于庭，有卿大夫，又有国君，言天下徧至，得万国之欢心。徧音遍。"
                },
                {
                    "paragraph": "锡尔纯嘏，子孙其湛。",
                    "zhushu": "嘏，大也。笺云：纯，大也。嘏，谓尸与主人以福也。湛，乐也。王受神之福于户，则王之子孙皆喜乐也。锡音析。嘏，古雅反。湛，答南反。"
                },
                {
                    "paragraph": "其湛曰乐，各奏尔能。宾载手仇，室人入又。",
                    "zhushu": "手，取也。室人，主人也。主人请射于宾，宾许诺，自取其匹而射。主人亦入于次，又射以耦宾也。笺云：子孙各奏尔能者，谓既湛之后，各酌献尸，尸酢而卒爵也。士之祭礼，上嗣举奠，因而酌尸。天子则有子孙献尸之礼。文王世子曰：其登馂献受爵，则以上嗣，是也。仇读曰𣂏。室人，有室中之事者，谓佐食也。又，复也。宾手挹酒，室人复酌为加爵。能如字，徐奴代反，又奴来反。仇，毛音求，郑读为𣂏，音俱。馂，子峻反。复，扶又反，下皆同。挹，一入反。"
                },
                {
                    "paragraph": "酌彼康爵，以奏尔时。",
                    "zhushu": "酒所以安体也。时，中者也。笺云：康，虚也。时，谓心所尊者也。加爵之间，宾与兄弟交错相醻，卒爵者，酌之以其所尊，亦交错而已，又无次也。中，张仲反，又一夲作人。"
                },
                {
                    "paragraph": "宾之初筵，温温其恭。",
                    "zhushu": "笺云：此复言初筵者，既祭，王与族人燕之筵也。王与族人燕，以异姓为宾。温温，柔和也。"
                },
                {
                    "paragraph": "其未醉止，威仪反反。曰既醉止，威仪幡幡。舍其坐迁，屡舞仙仙。",
                    "zhushu": "反反，言重慎也。幡幡，失威仪也。迁，徙。屡，数也。仙仙然。笺云：此言宾初即筵之时，能自敕戒以礼，至于旅酬，而小人之态出。言王既不得君子以为宾，又不得有恒之人，所以败乱天下，率如此也。反如字，韩诗作眅，眅，蒲板反，善貌。曰音越，下是曰皆同，下章放此。幡，孚袁反。舍音舍。坐如字，徐才卧反。屡，力具反，注及下同，夲作娄。仙音仙。数音朔。熊，他代反。率音类，又所律反。"
                },
                {
                    "paragraph": "其未醉止，威仪抑抑。曰既醉止，威仪怭怭。是曰既醉，不知其秩。",
                    "zhushu": "抑抑，慎宻也。怭怭，媟嫚也。秩，常也。抑，于力反。怭，毗必反，又符笔反，说文作怭，平一反。媟，息列反。嫚音慢。"
                },
                {
                    "paragraph": "宾既醉止，载号载呶。乱我笾豆，屡舞僛僛。是曰既醉，不知其邮。侧弁之俄，屡舞傞傞。",
                    "zhushu": "号、呶，号呼、谨呶也。僛僛，舞不能自正也。傞傞，不止也。笺云：邮，过。侧，倾也。俄，倾貌。此更言宾既醉而异章者，善为无算爵以后也。傞，素多反，一音仓柯反。呶，女交反。"
                },
                {
                    "paragraph": "既醉而出，并受其福。醉而不出，是谓伐德。饮酒孔嘉，维其令仪。",
                    "zhushu": "笺云：出犹去也。孔，甚。令，善也。宾醉则出，与主人俱有美誉。醉至若此，是诛伐其德也。饮酒而诚得嘉宾，则于礼有善威仪。武公见王之失礼，故以此言箴之。箴，之林反。"
                },
                {
                    "paragraph": "凡此饮酒，或醉或否。既立之监，或佐之史。彼醉不臧，不醉反耻。",
                    "zhushu": "立酒之监，佐酒之史。笺云：凡此者，凡此时天下之人也。饮酒于有醉者，有不醉者，则立监使视之，又助以史使督酒，欲令皆醉也。彼醉则已不善，人所非恶，反复取未醉者耻罚之。言此者，疾之也。令，力呈反。恶，乌路反。否，协音补美切。史如字。疾音习，恶也。"
                },
                {
                    "paragraph": "式勿从谓，无俾大怠。匪言勿言，匪由勿语。",
                    "zhushu": "笺云：式读曰慝。勿犹无也。俾，使。由，从也。武公见时人多说醉者之状，或以取怨致讐，故为设禁。醉者有恶过，女无就而谓之也。当防䕶之，无使颠仆至于怠慢也。其所陈说，非所当说，无为人说之也，亦无从而行之也，亦无以语人也，皆为其闻之将恚怒也。式如字，又云用也，郑读作慝，他得反。怠音太，徐敕佐反。语，鱼据反。为，于伪反。颠，都田反。仆，何音赴，一音蒲。恚，一瑞反。"
                },
                {
                    "paragraph": "由醉之言，俾出童羖。",
                    "zhushu": "羖，羊不童也。笺云：女从行醉者之言，使女出无角之羖羊，胁以无然之物，使戒深也。羖羊之牲，牝牡有角。出如字，徐尺遂反。羖音古。胁，许业反。"
                },
                {
                    "paragraph": "三爵不识，矧敢多又？",
                    "zhushu": "笺云：矧，况。又，复也。当言我于此醉者，饮三爵之不知，况能知其多复饮乎？三爵者，献也，酬也，酢也。矧，失忍反，音申。",
                    "type": 2
                },
                {
                    "paragraph": "宾之初筵五章，章十四句。",
                    "zhushu": "",
                    "type": 2
                },
                {
                    "paragraph": "甫田之什十篇，三十九章，二百九十六句。",
                    "zhushu": ""
                }
            ]
        },
        {
            "name": "小雅鱼藻之什诂训传第二十二",
            "paragraphs": [
                {
                    "paragraph": "鱼藻之什诂训传第二十二",
                    "zhushu": "",
                    "type": 1
                },
                {
                    "paragraph": "毛诗小雅",
                    "zhushu": "",
                    "type": 2
                },
                {
                    "paragraph": "鱼藻刺幽王也。言万物失其性，王居镐京，将不能以自乐，故君子思古之武王焉。",
                    "zhushu": "笺云：万物失其性者，王政教衰，阴阳不和，群生不得其所也。将不能以自乐，言必自是有危亡之祸也。藻音早。镐，胡老反。乐音洛，篇内注八音之乐一字音岳，余并同。"
                },
                {
                    "paragraph": "鱼在在藻，有颁其首。",
                    "zhushu": "颁，大首貌。鱼似依蒲藻，为得其性。笺云：藻，水草也。鱼之依水草，犹人之依明王也。明王之时，鱼何所处乎？处于藻。既得，其性则肥充，其首颁然。此时人物皆得其所，正言鱼者，以潜逃之类信其著见。颁，符云反，说文注同。见音现。"
                },
                {
                    "paragraph": "王在在镐，岂乐饮酒。",
                    "zhushu": "笺云：岂亦乐也。天下平安，万物得其性，武王何所处乎？处于镐京，乐八音之乐，与群臣饮酒而已。今幽王惑于襃姒，万物失其性，方有危亡之祸，而亦岂乐饮酒于镐京而无悛心？故以此刺焉。岂，本亦作恺，同，苦在反，乐也。悛，漆全反，改也，沈又七旬反。"
                },
                {
                    "paragraph": "鱼在在藻，有莘其尾。",
                    "zhushu": "莘，所巾反，笺云：长貌。"
                },
                {
                    "paragraph": "王在在镐，饮酒乐岂。",
                    "zhushu": ""
                },
                {
                    "paragraph": "鱼在在藻，依于其蒲。王在在镐，有那其居。",
                    "zhushu": "那，安貌。天下平安，王无四方之虞，故其居处那然安也。那，乃多反。",
                    "type": 2
                },
                {
                    "paragraph": "鱼藻三章，章四句。",
                    "zhushu": "",
                    "type": 2
                },
                {
                    "paragraph": "采菽刺幽王也。侮慢诸侯，诸侯来朝，不能锡命以礼，数征会之而无信义。君子见微而思古焉。",
                    "zhushu": "笺云：幽王征会诸侯，为合义兵征讨有罪，既往而无之，是于义事不信也。君子见其如此，知其后必见攻伐，将无救也。菽，本亦作叔。侮，亡甫反。朝，直遥反，篇内皆同。数，色角反，音朔。会如字。为，于伪反。"
                },
                {
                    "paragraph": "采菽采菽，筐之筥之。",
                    "zhushu": "兴也。菽，所以芼太牢而待君子也。羊则苦，豕则薇。笺云：菽，大豆也。采之者，采其叶以为藿。三牲：牛、羊、豕，芼以藿。王飨宾客，有生俎，乃用铏羹，故使采之。筐音匡。筥音举。芼，亡报反。薇音微。藿，火郭反。"
                },
                {
                    "paragraph": "君子来朝，何钖予之？虽无予之，路车乘马，",
                    "zhushu": "君子，谓诸侯也。笺云：赐诸侯以车马，言虽无予之，尚以为薄。乘，纯政反，下注同。"
                },
                {
                    "paragraph": "又何予之？玄衮及黼。",
                    "zhushu": "玄衮，卷龙也。白与黑谓之黼。笺云：及，与也。玄衮，玄衣而画以卷龙也。黼，黼黻，谓絺衣也。诸公之服自衮冕而下，侯伯自鷩冕而下，子男自毳冕而下。王之赐，维用有文章者。衮，古本反。玄衮，冕服。黼音斧。卷，卷免反，下同，本又作衮。黻音弗。絺，知里反，本又作黹，同，雉知反。鷩，必灭反，冕也。毳，尺锐反，音遂。"
                },
                {
                    "paragraph": "觱沸槛泉，言采其芹。",
                    "zhushu": "觱沸，泉出貌，槛泉，正出也。笺云：言，我也。芹，菜也，可以为菹，亦所用待君子也。我使采其水中芹者，尚洁清也。周礼：芹菹，鴈醢。觱音必。沸音弗。槛，衔覧反，徐下斩反。尔雅云：槛泉正出。正出，涌出也。芹，巨斤反。菹，侧鱼反。清如字，一音才性反。鴈音雁，如字。"
                },
                {
                    "paragraph": "君子来朝，言观其旗。其旗淠淠，鸾声嘒嘒。载骖载驷，君子所届。",
                    "zhushu": "淠淠，动也。嘒嘒，中节也。笺云：届，极也。诸侯来朝，王使人迎之，因观其衣服车乘之威仪，所以为敬，且省祸福也。诸侯将朝于王，则骖乘乘四马而往。此之服饰，君子法制之极也。言其尊，而王今不尊也。旗，巨几反。淠，匹弊反，徐孚葢反，又芳计反。嘒，呼惠反。骖，七南反，騑马曰骖。驷音四。届音界。中，丁仲反，音众。诸侯将朝于王，一本无于字，皆以王字绝句，一读诸侯将朝绝句，以王字下属。乘乘，上音承证反，下音绳。往如字。极，纪力反。"
                },
                {
                    "paragraph": "赤芾在股，邪幅在下。彼交匪纾，天子所予。",
                    "zhushu": "诸侯赤芾邪幅。幅，逼也，所以自逼束也。纾，缓也。笺云：芾，大古蔽膝之象也。冕服谓之芾，其他服谓之韠，以韦为之，其制上广一尺，下广二尺，长三尺，其颈五寸，肩革𢃄博二寸。胫本曰股。邪幅，如今行縢也。逼束其胫，自足至膝，故曰在下。彼与人交接，自逼束如此，则非有觧怠纾缓之心。天子以是故赐予之。芾音弗。股音古。邪，似嗟反，注同。幅音福。纾音舒。予音与。逼，彼力反。大音泰。韠音必。广，光旷反，下同。长，直亮反。胫，胡定反。縢，徒登反。觧怠，古卖反。心如字。"
                },
                {
                    "paragraph": "乐只君子，天子命之。乐只君子，福禄申之。",
                    "zhushu": "申，重也。笺云：只之言是也。古者天子赐诸侯也，以礼乐乐之，乃后命予之也。天子赐之，神则以福禄申重之，所谓神谋鬼谋也。刺今王不然。乐音洛。只音止。重，直用反，下同。礼乐乐之，上音岳，下音洛。"
                },
                {
                    "paragraph": "维柞之枝，其叶蓬蓬。",
                    "zhushu": "蓬蓬，盛貌。笺云：此兴也。柞之干犹先祖也，枝犹子孙也。其叶蓬蓬，喻贤才也。正以柞为兴者，柞之叶新将生，故乃落于地，以喻继世以德相承者明也。柞，子洛反，又音昨，木名。蓬，步公反，注同。"
                },
                {
                    "paragraph": "乐只君子，殿天子之邦。乐只君子，万福攸同。",
                    "zhushu": "殿，镇也。殿，多见反，注同。镇，陟慎反，又音珍，本作填。"
                },
                {
                    "paragraph": "平平左右，亦是率从。",
                    "zhushu": "平平，辩治也。笺云：率，循也。诸侯之有贤才之德，能辩治其连属之国，使得其所，则连属之国亦循顺之。平，婢延反，韩诗作便便，云：闲雅之貌。"
                },
                {
                    "paragraph": "泛泛杨舟，绋纚维之。",
                    "zhushu": "绋，繂也。纚，緌也。明王能维持诸侯也。笺云：杨木之舟，浮于水上，泛泛然东西无所定，舟人以绋系其緌以制行之，犹诸侯之治民，御之以礼法。泛，芳剑反。绋音弗。纚，力池反，韩诗云：筰也。筰音才各反。緌，如谁反。"
                },
                {
                    "paragraph": "乐只君子，天子蔡之。乐只君子，福禄膍之。",
                    "zhushu": "葵，揆也。膍，厚也。葵，其维反。膍，频尸反，韩诗作肶，注同。"
                },
                {
                    "paragraph": "优哉游哉，亦是戾矣。",
                    "zhushu": "戾，至也。诸侯有盛德者，亦优㳺自安止于是，言思不出其位。笺云：戾，止也。",
                    "type": 2
                },
                {
                    "paragraph": "采菽五章，章八句。",
                    "zhushu": "",
                    "type": 2
                },
                {
                    "paragraph": "角弓父兄刺幽王也。不亲九族，而好谗佞。骨肉相怨，故作是诗也。",
                    "zhushu": "好，呼报反。"
                },
                {
                    "paragraph": "骍骍角弓，翩其反矣。",
                    "zhushu": "兴也。骍骍，调和也。不善绁檠巧用，则翩然而反。笺云：兴者，喻王与九族不以恩礼御待之，则使之多怨也。骍，息营反，沈又许荣反，说文作弲，音火全反。翩，匹然反。绁，息列反，弓䩛也。檠音景，弓匣也。说文云：榜也，谓辅也。怨如字。"
                },
                {
                    "paragraph": "兄弟昏姻，无胥远矣。",
                    "zhushu": "笺云：胥，相也。骨肉之亲，当相亲信，无相疏远，则以亲亲之望，易以成怨。弓之为物，张之则内向而来，弛之则外反而去，有似兄弟昏姻亲疎远近之意。又云：骍骍角弓，既翩然而反矣。兄弟昏姻，则岂可以相远哉？胥音息徐反。"
                },
                {
                    "paragraph": "尔之远矣，民胥然矣。尔之教矣，民胥傚矣。",
                    "zhushu": "笺云：尔，女，女幽王也。胥，皆也。言王女不亲骨肉，则天下之人皆知之。见女之教令无善无恶，所尚者天下之人皆学之。言上之化下，不可不慎。俲，户教反。"
                },
                {
                    "paragraph": "此令兄弟，绰绰有𥙿。不令兄弟，交相为瘉。",
                    "zhushu": "绰绰，宽也。𥙿，饶。瘉，病也。笺云：令，善也。绰，处若反。𥙿，羊树反。瘉，羊主反。"
                },
                {
                    "paragraph": "民之无良，相怨一方。",
                    "zhushu": "笺云：良，善也。民之意不获，当反侧之于身，思彼所以然者而恕之。无善心之人，则徙居一処怨恚之。处，昌虑反。恚，一瑞反。"
                },
                {
                    "paragraph": "受爵不让，至于己斯亡。",
                    "zhushu": "爵禄不以相让，故怨祸及之。比周而党愈少，鄙争而名愈辱，求安而身愈危。笺云：斯，此也。比，毗志反。"
                },
                {
                    "paragraph": "老马反为驹，不顾其后。",
                    "zhushu": "己老矣，而孩童慢之。笺云：比喻幽王见老人反悔慢之，遇之如幼稚，不自顾念后至年老，人之遇己亦将然。驹音拘。争，争斗之争。孩，本作咳，户才反。许慎云：小儿笑也。稚音稺。"
                },
                {
                    "paragraph": "如食宜饇，如酌孔取。",
                    "zhushu": "饇，饱也。笺云：王如食老者，则宜令之饱；如饮老者，则当孔取。孔取，谓度其所胜多少。凡器之孔，其量大小不同，老者气力弱，故取义焉。王有族食、族燕之礼。食音嗣，注同。宜如字，注同，夲作仪，韩诗云：仪，我也。饇，于据反，徐又于具反。取如字，沈又音娶。令，力呈反。饮，于鸩反。度，待洛反。胜音升。量音量。"
                },
                {
                    "paragraph": "毋教猱升木，如涂涂附。",
                    "zhushu": "猱，猿属。涂，泥。附，著也。笺云：毋，禁辞。猱之性善登木，若教使其为之，必也。附，木桴也。涂之性善著，若以涂附，其著亦必也。以喻人之心皆有仁义，教之则进。猱，乃刀反，沈乃遘反。附如字。猿音袁，字或作猿。著，直略反，下同。桴音孚。"
                },
                {
                    "paragraph": "君子有徽猷，小人与属。",
                    "zhushu": "徽，美也。笺云：猷，道也。君子有美道以得声誉，则小人亦乐与之而自连属焉。令无良之人相怨，王不教之。徽音晖。属音蜀，注同，读者亦音树。乐音洛，又音岳，又五教反，下乐善同。"
                },
                {
                    "paragraph": "雨雪瀌瀌，见晛曰消。",
                    "zhushu": "晛，日气也。笺云：雨雪之盛瀌瀌然，至日将出，其气始见，人则皆称曰：雪今消释矣。喻小人虽多，王若欲兴善政，则天下闻之，莫不曰：小人今诛灭矣。其所以然者，人心皆乐善，王不启教之。雨，于付反，注及下同。瀌，符娇反，徐符彪反，又方苗反。见如字，下文同。韩诗作曣，音于见反，云：曣见，日出也。晛，乃见反。曰音𧻗，下同，韩诗作聿，刘向同。始见，贤遍反，又如字。"
                },
                {
                    "paragraph": "莫肯下遗，式居娄骄。",
                    "zhushu": "笺云：莫，无也。遗读曰随。式，用也。娄，敛也。今王不以善政启小人之心，则无贵谦虚，以礼相卑下，先人而后己。用比自居处，敛其骄慢之过者。娄，王力住反，数也。徐云：郑音楼。尔雅云：哀、鸠、楼，聚也。沈力俱反。"
                },
                {
                    "paragraph": "雨雪浮浮，见晛曰流。",
                    "zhushu": "浮浮，犹瀌瀌也。流，流而去也。"
                },
                {
                    "paragraph": "如蛮如髦，我是用忧。",
                    "zhushu": "蛮，南蛮也。髦，夷髦也。笺云：今小人之行如夷狄，而王不能变化之，我用是为大忧也。髦，西夷别名。武王伐纣，其等有八国从焉。髦，旧音毛，寻毛、郑之意，当与尚书同，音莫侯反。行，下孟反。",
                    "type": 2
                },
                {
                    "paragraph": "角弓八章，章四句。",
                    "zhushu": "",
                    "type": 2
                },
                {
                    "paragraph": "菀柳刺幽王也。暴虐无亲，而刑罚不中，诸侯皆不欲朝。言王者之不可朝事也。",
                    "zhushu": "菀音郁，徐于阮反。中，丁仲反，下注不中同。朝，直遥反，篇内同。"
                },
                {
                    "paragraph": "有菀者柳，不尚息焉。",
                    "zhushu": "兴也。菀，茂木也。笺云：尚，庶几也。有菀然枝叶茂盛之柳，行路之人岂有不庶几欲就之止息乎？兴者，喻王有盛德，则天下皆庶几愿往朝焉，忧今不然。"
                },
                {
                    "paragraph": "上帝甚蹈，无自暱焉。",
                    "zhushu": "蹈，动。暱，近也。笺云：蹈读曰悼。上帝乎者，愬之也。今幽王暴虐，不可以朝事，甚使我心中悼病，是以不从而近之。释己所以不朝之意。蹈音悼。暱，女栗反，又女笔反，徐乃吉反。"
                },
                {
                    "paragraph": "俾予靖之，后予极焉。",
                    "zhushu": "靖，治。极，至也。笺云：靖，谋。俾，使。极，诛也。假使我朝王，王留我，使我谋政事。王信谗，不察功考绩，后反诛放我。是言王刑罚不中，不可朝事也。俾，必尔反，夲作卑，后皆同。极，毛如字，郑音棘。"
                },
                {
                    "paragraph": "有菀者柳，不尚愒焉。",
                    "zhushu": "愒，息也。愒，欺例反，徐丘丽反。"
                },
                {
                    "paragraph": "上帝甚蹈，无自瘵焉。",
                    "zhushu": "瘵，病也。笺云：瘵，接也。瘵，则界反，郑音际。"
                },
                {
                    "paragraph": "俾予靖之，后予迈焉。",
                    "zhushu": "笺云：迈，行也。行亦放也。春秋传曰：予将行之。"
                },
                {
                    "paragraph": "有鸟髙飞，亦傅于天。彼人之心，于何其臻？",
                    "zhushu": "笺云：傅、臻，皆至也。彼人，斥幽王也。鸟之髙飞，极至于天耳。幽王之心，于何所至乎？言其转侧无常，人不知其所届。传音附。"
                },
                {
                    "paragraph": "曷予靖之？居以㓙矜。",
                    "zhushu": "曷，害。矜，危也。笺云：王何为使我谋之，随而罪我，居我以凶危之地？谓四𧜟也。𧜟，延世反。",
                    "type": 2
                },
                {
                    "paragraph": "菀柳三章，章六句。",
                    "zhushu": "",
                    "type": 2
                },
                {
                    "paragraph": "都人士周人刺衣服无常也。古者长民，衣服不贰，从容有常，以齐其民，则民德归壹。伤今不复见古人也。",
                    "zhushu": "服，谓冠弁衣裳也。古者，明王时也。长民，谓凡在民上倡率者也。变易无常谓之贰。从容，谓休燕也。休燕犹有常，则朝夕明矣。一者，专也，同也。长，张丈反，注同。贰音二。从，七容反。复，扶又反，下住同。率，色类反。朝，直遥反。"
                },
                {
                    "paragraph": "彼都人士，狐裘黄黄，其容不改。出言有章。",
                    "zhushu": "彼，彼明王也。笺云：城郭之域曰都。古明王时，都人之有土行者，冬则衣狐裘黄黄然，取温𥙿而已。其动作容貌既有常，吐口言语又有法度文章。疾今奢淫，不自责以过差。出如字。行，下孟反，下文行归、注操行同。衣，于既反。差，初卖反，又如字。"
                },
                {
                    "paragraph": "行归于周，万民所望。",
                    "zhushu": "周，忠信也。笺云：于，于也。都人之土，所行要归于忠信。其余万民寡识者，咸瞻望而法俲之。又疾今不然。所望如字，协韵音亡。"
                },
                {
                    "paragraph": "彼都人士，台笠缁撮。",
                    "zhushu": "台所以御暑，笠所以御雨也。缁撮，缁布冠也。笺云：台，夫湏也。都人之士，以台皮为笠，缁布为冠，古明王之时，俭且节也。台如字，尔雅作苔，草名。笠音立。缁，侧其反。撮，七活反。夫音符，夲亦作扶。"
                },
                {
                    "paragraph": "彼君子女，绸直如发。",
                    "zhushu": "密直如发也。笺云：彼君子女者，谓都人之家女也。其情性密致，操行正直，如发之夲末无隆杀也。绸，直留反。致，直置反，本亦作致。隆，俗作降。杀，所界反，又所例反。"
                },
                {
                    "paragraph": "我不见兮，我心不说。",
                    "zhushu": "笺云：疾时皆奢淫，我不复见今士女之然者，心思之而忧也。○我不见，第二章作不见，后三章作弗见，一夲四章同作不见。说音悦。"
                },
                {
                    "paragraph": "彼都人士，充耳琇实。",
                    "zhushu": "琇，美石也。笺云：言以美石为瑱。瑱，塞耳。琇音秀，徐音诱。瑱，他见反。"
                },
                {
                    "paragraph": "彼君子女，谓之尹吉。",
                    "zhushu": "尹，正也。笺云：吉读为姞。尹氏、姞氏，周室昏𡛸之旧姓也。人见都人之家女，咸谓之尹氏、姞氏之女，言有礼法。吉，毛如字，郑读为姞，其吉反，又其乙反。"
                },
                {
                    "paragraph": "我不见兮，我心苑结。",
                    "zhushu": "笺云：苑犹屈也，积也。苑，于粉反，徐音欎，又于阮反。"
                },
                {
                    "paragraph": "彼都人士，垂带而厉。彼君子女，卷发如虿。",
                    "zhushu": "厉，带之垂者。笺云：而亦如也。而厉，如鞶厉也。鞶必垂厉以为饰。厉，子当作裂。虿，螫虫，尾末揵然，似妇人发末曲上卷然者也。带，夲亦作蔕，音带。厉，毛如字，郑作裂，音列。卷音权，注及下同。虿，𠡠迈反，又𠡠界反。通俗文云：长尾为虿，短尾为蝎。蝎，虚伐反。鞶，薄寒反。螫音释，夲又作蠚，呼莫反。揵，其言反，又音虞。汉书音义云：㪯也。又渠偃反，一音其蹇反。上，时掌反。"
                },
                {
                    "paragraph": "我不见兮，言从之迈。",
                    "zhushu": "笺云：言亦我也。迈，行也。我今不见士女此饰，心思之，欲从之行。言已忧闷欲自杀，求从古人。"
                },
                {
                    "paragraph": "匪伊垂之，带则有余。匪伊卷之，发则有旟。",
                    "zhushu": "旟，扬也。笺云：伊，垂也。此言士非故垂此带也，带于礼自当有余也。女非故卷此发也，发于礼自当有旟也。旟，枝旟扬起也。旟音余。"
                },
                {
                    "paragraph": "我不见兮，云何盱矣。",
                    "zhushu": "笺云：盱，病也。思之甚，云何乎我今已病也。盱，喜俱反。",
                    "type": 2
                },
                {
                    "paragraph": "都人士五章，章六句。",
                    "zhushu": "",
                    "type": 2
                },
                {
                    "paragraph": "采绿刺怨旷也。幽王之时多怨旷者也。",
                    "zhushu": "怨旷者，君子行役过时之所由也。而刺之者，讥其不但忧思而已，欲从君子于外，非礼也。思，息嗣反，下皆同。"
                },
                {
                    "paragraph": "终朝采绿，不盈一匊。",
                    "zhushu": "兴也。自旦及食时为终朝。两手曰匊。竿云：绿，王刍也，易得之菜也。终朝采之而不满手，怨旷之深，忧思不专于事。匊，弓六反，注本或一手曰匊。王刍，楚俱反，草也。易，以豉反。"
                },
                {
                    "paragraph": "予发曲局，薄言归沐。",
                    "zhushu": "局，卷也。妇人夫不在则不容饰。笺云：言，我也。礼，妇人在夫家，笄象笄。今曲卷其发，忧思之甚也。有云君子将歸者，我则沐以待之。局，其玉反。卷音权，下同，又眷勉反，沈其言反。"
                },
                {
                    "paragraph": "终朝采蓝，不盈一䄡。",
                    "zhushu": "衣蔽前谓之䄡。笺云：蓝，染草也。䄡，尺占反。郭璞云：今之蔽膝。"
                },
                {
                    "paragraph": "五日为期，六日不詹。",
                    "zhushu": "詹，至也。妇人五日一御。笺云：妇人过于时乃怨旷。五日、六日者，五月之日，六月之日也。期至五月而歸，今六月犹不至，是以忧思。詹音占。"
                },
                {
                    "paragraph": "之子于狩，言韔其弓。之子于钓，言纶之绳。",
                    "zhushu": "笺云：之子，是子也，谓其君子也。于，往也。纶，钓缴也。君子往狩与？我当从之，为之韔弓；其往钓与？我当从之，为之绳缴。今怨旷，自恨初行时不然。狩，尺救反。韔，敕亮反，㢰也，沈治亮反，夲亦作鬯。钓音吊。纶音伦。缴音灼，亦作𦅾，同。与音余，下同。为，于伪反，下同。"
                },
                {
                    "paragraph": "其钓维何？维鲂及鱮。维鲂及鱮，薄言观者。",
                    "zhushu": "笺云：观，多也。此羙其君子有技艺也。钓必得鲂、鱮，鲂、鱮是云其多者耳。其众杂鱼乃众多矣。○鲂音防。鱮音叙。观，古玩反，韩诗作睹。技，其绮反。",
                    "type": 2
                },
                {
                    "paragraph": "采绿四章，章四句。",
                    "zhushu": "",
                    "type": 2
                },
                {
                    "paragraph": "黍苗刺幽王也。不能膏润天下，卿士不能行召伯之职焉。",
                    "zhushu": "陈宣王之德，召伯之功，以刺幽王及其群臣废此恩泽事业也。膏，古报反，下同。召，上照反，注及下同。"
                },
                {
                    "paragraph": "芃芃黍苗，阴雨膏之。",
                    "zhushu": "兴也。芃芃，长大貌。笺云：兴者，喻天下之民如黍苗然，宣王能以恩泽育飬之，亦如天之有阴雨之润。芃，蒲东反，一音扶雄反。长，张丈反。"
                },
                {
                    "paragraph": "悠悠南行，召伯劳之。",
                    "zhushu": "悠悠，行貌。笺云：宣王之时，使召伯营谢邑，以定申伯之国。将徒役南行，众多悠悠然，召伯则能劳来劝说以先之。劳，力报反，注及下篇注同。将徒役，一夲作将师旅。来音赉。说音悦，又始锐反。"
                },
                {
                    "paragraph": "我任我辇，我车我牛。我行既集，盖云归哉。",
                    "zhushu": "任者，辇者，车者，牛者。笺云：集犹成也。盖犹皆也。营谢转餫之役，有负任者，有挽辇者，有将车者，有牵傍牛者。其所为南行之事既成，召伯则皆告之云：可歸哉！刺今王使民行役，曽无休止时。任音壬，注同。辇，力展反，沈连典反。餫音运，本又作运。挽音晚。傍，薄浪反。为，于伪反。"
                },
                {
                    "paragraph": "我徒我御，我师我旅。我行既集，盖云归处。",
                    "zhushu": "徒行者，御车者，师者，旅者。笺云：步行曰徒。召伯营谢邑，以兵众行。其士卒有步行者，有御兵车者。五百人为旅，五旅为师。春秋传曰：诸侯之制，君行师从，卿行旅从。卒，尊忽反，一夲作众。从，才用反，下同。"
                },
                {
                    "paragraph": "肃肃谢功，召伯营之。烈烈征师，召伯成之。",
                    "zhushu": "谢，邑也。笺云：肃肃，严正之貌。营，治也。烈烈，威武貌。征，行也。美召伯治谢邑则使之严正，将师旅行则有威武。治，直吏反，下同。"
                },
                {
                    "paragraph": "原隰既平，泉流既清。召伯有成，王心则寜。",
                    "zhushu": "土治曰平，水治曰清。笺云：召伯营谢邑，相其原隰之宜，通其水泉之利。此功既成，宣王之心则安也。又刺今王臣无成功而亦心安。相，息亮反。",
                    "type": 2
                },
                {
                    "paragraph": "黍苗五章，章四句。",
                    "zhushu": "",
                    "type": 2
                },
                {
                    "paragraph": "隰桑刺幽王也。小人在位，君子在野。思见君子，尽心以事之。",
                    "zhushu": ""
                },
                {
                    "paragraph": "隰桑有阿，其叶有难。",
                    "zhushu": "兴也。阿然，羙貌。难然，盛貌。有以利人也。笺云：隰中之桑，枝条阿阿然长美，其叶又茂盛，可以庇荫人。兴者，喻时贤人君子不用而野处，有覆养之德也。正以隰桑兴者，反求此义，则原上之桑枝叶不能然，以刺时小人在位，无德于民。难，乃多反。庇，必利反，又彼备反。荫，于鸩反。"
                },
                {
                    "paragraph": "既见君子，其乐如何。",
                    "zhushu": "笺云：思在野之君子，而得见其在位，喜乐无度。乐音洛，注下皆同。"
                },
                {
                    "paragraph": "隰桑有阿，其叶有沃。",
                    "zhushu": "沃，柔也。沃，乌酷反。"
                },
                {
                    "paragraph": "既见君子，云何不乐？",
                    "zhushu": ""
                },
                {
                    "paragraph": "隰桑有阿，其叶有幽。",
                    "zhushu": "幽，黑色也。幽，于纠反。"
                },
                {
                    "paragraph": "既见君子，德音孔胶。",
                    "zhushu": "胶，固也。笺云：君子在位，民附仰之，其教令之行，甚坚固也。胶音交。"
                },
                {
                    "paragraph": "心乎爱矣，遐不谓矣。中心藏之，何日忘之。",
                    "zhushu": "笺云：遐，远。谓，勤。藏，善也。我心爱此君子，君子虽远在野邑，能不勤思之乎？宜思之也。我心善此君子，又诚不能忘也。孔子曰：爱之能勿劳乎？忠焉能勿诲乎？藏，郑子郎反，王才郎反。",
                    "type": 2
                },
                {
                    "paragraph": "隰桑四章，章四句。",
                    "zhushu": "",
                    "type": 2
                },
                {
                    "paragraph": "白华周人刺幽后也。幽王取申女以为后，又得襃姒而黜申后，故下国化之，以妾为妻，以孽代宗，而王弗能治。周人为之作是诗也。",
                    "zhushu": "申，姜姓之国也。襃姒，襃人所入之女，姒其字也，是谓幽后。孽，支庶也。宗，适子也。王不能治，已不正故也。华音花。取，七与反。孽，鱼列反。为，于伪反。适音的。"
                },
                {
                    "paragraph": "白华菅兮，白茅束兮。",
                    "zhushu": "兴也。白华，野菅也。已沤为菅。笺云：白华于野，已沤名之为菅。菅柔忍中用矣，而更取白茅収束之，茅彼于白华为脆。兴者，喻王取于申，申后礼仪备，任妃后之事，而更纳襃姒。襃姒为孽，将至灭国。菅音奸。沤，乌候反。忍音刃。脆，七岁反，又音毳。任音壬，一夲作任三后。"
                },
                {
                    "paragraph": "之子之远，俾我独兮。",
                    "zhushu": "笺云：之子，斥幽王也。俾，使也。王之远外我，不复答耦我，意欲使我独也。老而无子曰独。后襃姒譛申后之子宜咎，宜咎奔申。远，于愿反，下注远善同，又如字，注及下皆同。俾，必尔反。复，扶又反。譛，侧鸩反。咎音柩。"
                },
                {
                    "paragraph": "英英白云，露彼菅茅。",
                    "zhushu": "英英，白云貌。露亦白云。言天地之气无微不著，无不覆养。笺云：白云下露，飬彼可以为菅之茅，使与白华之菅相乱易，犹天下妖气生襃姒，使申后见黜。英英如字，韩诗作泆泆，同。"
                },
                {
                    "paragraph": "天步艰难，之子不犹。",
                    "zhushu": "步，行。犹，可也。笺云：犹，图也。天行此艰难之妖久矣，王不图其变之所由尔。昔夏之衰，有二龙之妖，卜藏其漦。周厉王发而观之，化为玄鼋。童女遇之，当宣王时而生女，惧而弃之。后襃人有狱而入之幽王，幽王嬖之，是谓襃姒。夏，户雅反。漦，士其反，沬也，又户医反，尔雅云：漦，盝也。盝音鹿。鼋音元。嬖，补悌反，又必计反。"
                },
                {
                    "paragraph": "滮池北流，浸彼稻田。",
                    "zhushu": "滮，流貌。笺云：池水之泽，浸润稲田，使之生殖，喻王无恩章于申后，彪池之不如也。豊镐之间水北流。滮，符彪、皮流二反。浸，子鸩反，字亦作寖。殖，市力反。镐，胡老反。"
                },
                {
                    "paragraph": "啸歌伤怀，念彼硕人。",
                    "zhushu": "笺云：硕，大也。妖大之人，谓襃姒也。申后见黜，襃姒之所为，故忧伤而念之。啸，本亦作歗。"
                },
                {
                    "paragraph": "樵彼桑薪，卬烘于煁。",
                    "zhushu": "卬，我。烘，燎也。煁，烓灶也。桑薪，宜以养人者也。笺云：人之樵取彼桑薪，宜以炊饔饎之㸑以养食人。桑薪，薪之善者也。我反以燎于烓灶，用炤事物而已。喻王始以礼取申后，申后礼仪备，今反黜之，使为卑贱之事，亦由是。樵，徂焦反。卬，五网反。烘，火东反，徐又音洪，说文巨凶、甘凶二反，孙炎音恭。煁，市林反。燎音了，又力吊、力召二反。烓灶，烓音恚，又丘弭反。郭云：三隅灶也。说文云：行灶也。吕、沈同音口颕反，何康莹反。顾野王口井、乌携二反。炊，昌垂反。饔，于恭反。饎，尺志反。㸑，七乱反。食音嗣。炤音照。卑贱如字，下文卑兮并注同。"
                },
                {
                    "paragraph": "维彼硕人，实劳我心。",
                    "zhushu": ""
                },
                {
                    "paragraph": "鼓钟于宫，声闻于外。",
                    "zhushu": "有诸宫中，必形见于外。笺云：王失礼于内，而下国闻知而化之。王弗能治，如鸣鼓钟于宫中，而欲外人不闻，亦不可止。闻音问。见，贤遍反。"
                },
                {
                    "paragraph": "念子懆懆，视我迈迈。",
                    "zhushu": "迈迈，不说也。笺云：此言申后之忠于王也，念之懆懆然，欲谏正之，王反不说于其所言。操，七感反，说文七倒反，云：愁不申也，亦作𢡖惨。迈如字，韩诗及说文并作㤄。㤄，孚吠反，又孚葛反，又匹代反。韩诗云：意不说好也。许云：很怒也。说音悦，下同。"
                },
                {
                    "paragraph": "有鹙在梁，有鹤在林。",
                    "zhushu": "鹙，秃鹙也。笺云：鹙也，鹤也，皆以鱼为美食者也。鹙之性贪恶而今在梁，鹤絜白而反在林。兴王养襃姒而馁申后，近恶而远善。鹙音秋。鹤，呼各反。秃，吐木反。絜音结。馁，奴罪反。近，附近之近。"
                },
                {
                    "paragraph": "维彼硕人，实劳我心。",
                    "zhushu": ""
                },
                {
                    "paragraph": "鸳鸯在梁，戢其左翼。",
                    "zhushu": "笺云：戢，敛也。敛左翼者，谓右掩左也。鸟之雌雄不可别者，以翼右掩左，雄；左掩右，雌。阴阳相下之义也。夫妇之道，亦以礼义相下，以成家道。别，彼列反。下，遐嫁反，下同。"
                },
                {
                    "paragraph": "之子无良，二三其德。",
                    "zhushu": "笺云：良，善也。王无答耦已之善意，而変移其心志，令我怨旷。令，力成反。"
                },
                {
                    "paragraph": "有扁斯石，履之卑兮。",
                    "zhushu": "扁扁，乘石貌。王乘车履石。笺云：王后出入之礼与王同，其行登车亦履石。申后始时亦然，今见黜而卑贱也。扁，边𩔰反。"
                },
                {
                    "paragraph": "之子之远，俾我疧兮。",
                    "zhushu": "疧，病也。笺云：王之远外我，欲使我困病。疧，徐都礼反，又祁攴反。",
                    "type": 2
                },
                {
                    "paragraph": "白华八章，章四句。",
                    "zhushu": "",
                    "type": 2
                },
                {
                    "paragraph": "绵蛮微臣刺乱也。大臣不用仁心，遗忘微贱，不肯饮食教载之，故作是诗也。",
                    "zhushu": "微臣，谓士也。古者卿大夫出行，士为末介。士之禄薄，或困乏于资财，则当赒赡之。幽王之时国乱，礼废恩薄，大不念小，尊不恤贱，故夲其乱而刺之。绵，面延反。蛮如字。饮，于鸩反。食音嗣，篇内皆同，注如字。介音界。赡，市艳反。"
                },
                {
                    "paragraph": "绵蛮黄鸟，止于丘阿。",
                    "zhushu": "兴也。绵蛮，小鸟貌。丘阿，曲阿也。鸟止于阿，人止于仁。笺云：止，谓飞行所止托也。兴者，小鸟知止于丘之曲阿静安之处而托息焉，喻小臣择卿大夫有仁厚之德者而依属焉。处，昌虑反。"
                },
                {
                    "paragraph": "道之云远，我劳如何？饮之食之，教之诲之。命彼后车，谓之载之。",
                    "zhushu": "笺云：在国依属于卿大夫之仁者，至于为未介从而行，道路远矣。我罢劳，则卿大夫之恩宜如何乎？渴则与之饮，饥则与之食，事未至则豫教之，临事则诲之。车败则命后车载之。后车，倅车也。罢音皮，下同。倅车，副车。倅，七对反。"
                },
                {
                    "paragraph": "绵蛮黄鸟，止于丘隅。",
                    "zhushu": "笺云：丘隅，丘角也。"
                },
                {
                    "paragraph": "岂敢惮行，畏不能趋。",
                    "zhushu": "笺云：惮，难也。我罢劳，车又败，岂敢难徒行乎？畏不能及尔疾至也。惮，徒旦反，下同。难，乃旦反，下同。"
                },
                {
                    "paragraph": "饮之食之，教之诲之。命彼后车，谓之载之。",
                    "zhushu": ""
                },
                {
                    "paragraph": "绵蛮黄鸟，止于丘侧。",
                    "zhushu": "笺云：丘侧，丘傍也。"
                },
                {
                    "paragraph": "岂敢惮行，畏不能极。",
                    "zhushu": "笺云：极，至也。极如字。"
                },
                {
                    "paragraph": "饮之食之，教之诲之。命彼后车，谓之载之。",
                    "zhushu": "",
                    "type": 2
                },
                {
                    "paragraph": "绵蛮三章，章八句。",
                    "zhushu": "",
                    "type": 2
                },
                {
                    "paragraph": "瓠叶大夫刺幽王也。上弃礼而不能行，虽有牲牢𩟷饩，不肯用也。故思古之人，不以微薄废礼焉。",
                    "zhushu": "牛羊豕为牲。系养者曰牢。熟曰𩟷，腥曰饩，生曰牵。不肯用者，自养厚而薄于宾客。瓠，户故反。牢，老刀反。𩟷，于恭反。饩，许气反。腥音星。"
                },
                {
                    "paragraph": "幡幡瓠叶，采之亨之。君子有酒，酌言尝之。",
                    "zhushu": "幡幡，瓠叶貌。庶人之菜也。笺云：亨，熟也。熟瓠叶者，以为饮酒之葅也。此君子谓庶人之有贤行者也。其农功毕，乃为酒浆，以合朋友，习礼讲道艺也。酒食成，先与父兄室人亨瓠叶而饮之，所以急和亲亲也。饮酒而曰尝者，以其为之主于宾客，宾客则加之以羞。易兑象曰：君子以朋友讲习。幡，孚烦反。亨，普庚反，注同。𦵔，庄鱼反。行，下孟反。兑，徒外反，易卦名也，训悦。"
                },
                {
                    "paragraph": "有兔斯首，炮之燔之。君子有酒，酌言献之。",
                    "zhushu": "毛曰炮，加火曰燔。献，奏也。笺云：斯，白也。今俗语斯白之字作鲜，齐鲁之间声近斯。有兔白首者，兔之小者也。炮之燔之者，将以为饮酒之羞也。饮酒之礼，既奏酒于宾，乃荐羞。每酌言言者，礼不下庶人。庶人依士礼立宾主，为酌名。兔，他故反，下同。斯，毛如字，郑作鲜，音仙。炮，夲作炰，白交反。燔音烦。近，附近之近。下，遐嫁反。"
                },
                {
                    "paragraph": "有兔斯首，燔之炙之。君子有酒，酌言酢之。",
                    "zhushu": "炕火曰炙。酢，报也。笺云：报者，宾既卒爵，洗而酌主人也。凡治兔之宜，鲜者毛炮之，柔者炙之，乾者燔之。炙音只。酢，才洛反。炕，苦浪反，何、沈苦郎反。"
                },
                {
                    "paragraph": "有兔斯首，燔之炮之。君子有酒，酌言醻之。",
                    "zhushu": "醻，道饮也。笺云：主人既卒酢爵，又酌自饮，卒爵，复酌进宾，犹今俗人劝酒。道，徒报反，本亦作导，同。复，扶又反。",
                    "type": 2
                },
                {
                    "paragraph": "瓠叶四章，章四句。",
                    "zhushu": "",
                    "type": 2
                },
                {
                    "paragraph": "渐渐之石下国刺幽王也。戎狄叛之，荆舒不至。乃命将率东征，役久病于外，故作是诗也。",
                    "zhushu": "荆谓楚也。舒，舒鸠、舒鄝、舒庸之属。役，谓士卒也。渐，士衔反，沈时衔反，亦作嶃嶃，下同。狄，徒历反，夲或作翟。叛音畔。将，子亮反。率，所类反，注及后篇将帅放此。鄝音了，夲又作蓼。卒，尊忽反，下篇士卒同。"
                },
                {
                    "paragraph": "渐渐之石，维其髙矣。山川悠远，维其劳矣。",
                    "zhushu": "渐渐，山石髙峻。笺云：山石渐渐然髙峻，不可登而上，喻戎狄众强而无礼义，不可得而伐也。山川者，荆、舒之国所处也。其道理长远，邦域又劳劳广阔，言不可卒服。劳如字，孙毓云：郑音辽。上，时掌反。卒，寸忽反。"
                },
                {
                    "paragraph": "武人东征，不皇朝矣。",
                    "zhushu": "笺云：武人，谓将帅也。皇，正也。将率受王命东行而征伐，役人罢病，心不能正荆、舒，使之朝于王。朝，直遥反，注同。罢音皮。"
                },
                {
                    "paragraph": "渐渐之石，维其卒矣。山川悠远，曷其没矣。",
                    "zhushu": "卒，竟。没，尽也。笺云：卒者，崔嵬也，谓山巓之末也。曷，何也。广阔之处，何时其可尽服？卒，毛子恤反，郑在律反。崔，罪囬反。嵬，五囬反，夲作峞。处，昌虑反，下同。"
                },
                {
                    "paragraph": "武人东征，不皇出矣。",
                    "zhushu": "笺云：不能正之，令出使聘问于王。令，力呈反，下注同。使，所吏反。"
                },
                {
                    "paragraph": "有豕白蹢，烝涉波矣。",
                    "zhushu": "豕，猪也。蹢，蹄也。将久雨，则豕进涉水波。笺云：烝，众也。豕之性能水，又唐突难禁制。四蹄皆白曰骇，则白蹄其尤躁疾者。今离其缯収之处，与众豕涉入水之波涟矣。喻荆、舒之人勇悍捷敏，其君犹白蹄之豕也，乃率民去礼义之安，而居乱亡之危。贱之，故比方于豕。蹢音的。烝，之丞反。将久雨，一夲作天将雨。能，奴代反，夲又作耐。骇，户楷反，尔雅、说文皆作豥，古哀反。躁，子到反。离，力智反。缯，在陵反，尔雅：豕所寝曰缯。方言作橧，从木，音同。连音连，一夲作澜，力安反。悍，卞旦反。"
                },
                {
                    "paragraph": "月离于毕，俾滂沱矣。",
                    "zhushu": "毕，噣也。月离阴星则雨。笺云：将有大雨，征气先见于天，以言荆、舒之叛，萌渐亦由王出也。豕既涉波，今又雨使之滂沱，疾王甚也。滂，普郎反。沱，徒何反，注同。噣，直角反，又音昼，夲又作浊。见，贤遍反。"
                },
                {
                    "paragraph": "武人东征，不皇他矣。",
                    "zhushu": "笺云：不能正之，令其守职，不干王命。",
                    "type": 2
                },
                {
                    "paragraph": "渐渐之石三章，章六句。",
                    "zhushu": "",
                    "type": 2
                },
                {
                    "paragraph": "苕之华大夫闵时也。幽王之时，西戎东夷交侵中国，师旅并起，因之以饥馑。君子闵周室之将亡，伤己逢之，故作是诗也。",
                    "zhushu": "师旅并起者，诸侯或出师，或出旅，以助王距戎与夷也。大夫将师出，见戎夷之侵周而闵之。今当其难，自伤近危亡。苕音条，徐音韶。华音花。距音巨。难，乃旦反，下之难同。近，附近之近。"
                },
                {
                    "paragraph": "苕之华，芸其黄矣。",
                    "zhushu": "兴也。苕，陵苕也。将落则黄。笺云：陵苕之华，紫赤而繁。兴者，陵苕之干，喻如京师也。其华犹诸夏也，故或谓诸夏为诸华。华衰则黄，犹诸侯之师旅罢病将败，则京师孤弱。芸音云，沈音运。夏，户雅反，下同。罢音皮。"
                },
                {
                    "paragraph": "心之忧矣，维其伤矣。",
                    "zhushu": "笺云：伤者，谓国日见侵削。"
                },
                {
                    "paragraph": "苕之华，其叶青青。",
                    "zhushu": "华落，叶青青然。笺云：京师以诸夏为障蔽，今陵苕之华衰，而叶见青青然，喻诸侯微弱，而王之臣当出见也。青，子零反，注同。障，章亮反。见，贤遍反，下同。"
                },
                {
                    "paragraph": "知我如此，不如无生。",
                    "zhushu": "笺云：我，我王也。知王之为政如此，则已之生不如不生也。自伤逢今世之难，忧闵之甚。"
                },
                {
                    "paragraph": "牂羊坟首，三星在罶。",
                    "zhushu": "牂羊，牝羊也。坟，大也。罶，曲梁也，寡妇之笱也。牂羊坟首，言无是道也。三星在罶，言不可久也。笺云：无是道者，喻周已衰，求其复兴不可得也。不可久者，喻周将亡，如心星之光耀见于鱼笱之中，其去湏臾也。牂，子桑反。坟，扶云反。罶音柳。牝，类忍反。笱音苟。复，扶又反。"
                },
                {
                    "paragraph": "人可以食，鲜可以饱。",
                    "zhushu": "治日少而乱日多。笺云：今者士卒人人于晏早皆可以食矣。时饥馑军兴乏少，无可以饱之者。鲜，息浅反。治，直吏反。卒，子忽反。",
                    "type": 2
                },
                {
                    "paragraph": "苕之华三章，章四句。",
                    "zhushu": "",
                    "type": 2
                },
                {
                    "paragraph": "何草不黄下国刺幽王也。四夷交侵，中国背叛，用兵不息，视民如禽兽。君子忧之，故作是诗也。",
                    "zhushu": "背音佩。"
                },
                {
                    "paragraph": "何草不黄？何日不行？",
                    "zhushu": "笺云：用兵不息，军旅自𡻕始草生而出，至𡻕晚矣，何草而不黄乎？言草皆黄也。于是之间，将率何日不行乎？言常行劳苦之甚。黄音皇。行，户郎反。"
                },
                {
                    "paragraph": "何人不将？经营四方。",
                    "zhushu": "言万民无不从役。"
                },
                {
                    "paragraph": "何草不玄？何人不矜？",
                    "zhushu": "笺云：玄，赤黑色，始春之时，草牙孽者，将生必玄。于此时也，兵犹复行。无妻曰矜。从役者皆过时不得归，故谓之矜。矜，古顽反，注同。复，扶又反。"
                },
                {
                    "paragraph": "哀我征夫，独为匪民，",
                    "zhushu": "笺云：征夫，从役者也。古者师出不喻时，所以厚民之性也。今则草玄至于黄，黄至于玄，此岂非民乎？孽，鱼列反，同蘖。"
                },
                {
                    "paragraph": "匪兕匪虎，率彼旷野。",
                    "zhushu": "兕、虎，野兽也。旷，空也。笺云：兕、虎，比战士也。兕，徐履反，注同。"
                },
                {
                    "paragraph": "哀我征夫，朝夕不暇。",
                    "zhushu": ""
                },
                {
                    "paragraph": "有芃者狐，率彼幽草，有栈之车，行彼周道。",
                    "zhushu": "芃，小兽也。栈车，役车也。笺云：狐草行草止，故以比栈车辇者。芃，薄红反，小兽貌，沈又扶东反。栈，士板反。辇，一本作辇车。",
                    "type": 2
                },
                {
                    "paragraph": "何草不黄四章，章四句。",
                    "zhushu": "",
                    "type": 2
                },
                {
                    "paragraph": "鱼藻之什十四篇，六十二章，三百二句。",
                    "zhushu": ""
                }
            ]
        },
        {
            "name": "大雅文王之什诂训传第二十三",
            "paragraphs": [
                {
                    "paragraph": "文王之什诂训传第二十三",
                    "zhushu": "自此以下至卷阿十八篇，是文王、武王、成王、周公之正大雅。据盛隆之时而推序天命，卜述祖考之美，皆国之大事，故为正大雅焉。文王至灵台八篇，是文王之大雅；下武、文王有声二篇，是武王之大雅。",
                    "type": 1
                },
                {
                    "paragraph": "毛诗大雅",
                    "zhushu": "",
                    "type": 2
                },
                {
                    "paragraph": "文王文王受命作周也。",
                    "zhushu": "笺云：受命，受天命而王天下，制立周邦。王，于况反。"
                },
                {
                    "paragraph": "文王在上，于昭于天。",
                    "zhushu": "在上，在民上也。于，叹辞。昭，见也。笺云：文王初为西伯，有功于民，其德著见于天，故天命之以为王，使君天下也。崩，谥曰文。于音乌，注及下于缉并注皆同。见，贤遍反，下著见同。著，珍虑反。谥音示，慎也，悉也。生存之行，终始悉录之以为谥也。○"
                },
                {
                    "paragraph": "周虽旧邦，其命维新。",
                    "zhushu": "乃新在文王也。笺云：大王聿来胥宇而国于周，王迹起矣，而未有天命，至文王而受命。言新者，美之也。大音泰，后大王皆同。"
                },
                {
                    "paragraph": "有周不显，帝命不时。",
                    "zhushu": "有周，周也。不𩔰，𩔰也。𩔰，光也。不时，时也。时，是也。笺云：周之德不光明乎？光明矣。天命之不是乎？又是矣。光音晃。"
                },
                {
                    "paragraph": "文王陟降，在帝左右。",
                    "zhushu": "言文王升接天，下接人也。笺云：在，察也。文王能观知天意，顺其所为，从而行之。陟音涉，升也。右，羽轨反。"
                },
                {
                    "paragraph": "亹亹文王，令闻不已。陈锡哉周，侯文王孙子。文王孙子，本支百世。",
                    "zhushu": "亹亹，勉也。哉，载。侯，维也。本，本宗也。支，支子也。笺云：令，善。哉，始。侯，君也。勉勉乎不倦，文王之勤用明德也。其善声闻，日见称歌，无止时也。乃由能敷恩惠之施，以受命造始周国，故天下君之。其子孙适为天子，庶为诸侯，皆百世。亹音尾。问，本作闻，注同。哉如字，郑：始也。左传作载，本又作载，同。敷音孚。施，始豉反。适音的，字或作嫡。"
                },
                {
                    "paragraph": "凡周之士，不显亦世。",
                    "zhushu": "不世𩔰德乎也者，世禄也。笺云：凡周之士，谓其臣有光明之德者，亦得世世在位，重其功也。"
                },
                {
                    "paragraph": "世之不显，厥犹翼翼。思皇多士，生此王国。王国克生，维周之桢。",
                    "zhushu": "笺：犹，谋。思，愿也。周之臣既世世光明，其为君之谋事，忠敬翼翼然。又愿天多生贤人于此邦，此邦能生之，则是我周家干事之臣。桢音贞。为，于伪反，下天为此同。"
                },
                {
                    "paragraph": "济济多士，文王以寜。",
                    "zhushu": "济济，多威仪也。济，子礼反，后济皆同。"
                },
                {
                    "paragraph": "穆穆文王，于缉熙敬止。假哉天命，有商孙子。",
                    "zhushu": "穆穆，美也。缉熙，光明也。假，固也。笺云：穆穆乎文王有天子之容，于美乎，又能敬其光明之德。坚固哉，天为比命之，使臣有殷之子孙。缉，七入反。熙，许其反。假，古雅反。"
                },
                {
                    "paragraph": "商之孙子，其丽不亿。上帝既命，侯于周服。",
                    "zhushu": "丽，数也。盛德不可为众也。笺云：于，于也。摘之孙子，其数不徒亿，多言之也。至天已命文王之后，乃为君于周之九服之中，言众之不如德也。丽，力计反，沈又力知反。"
                },
                {
                    "paragraph": "侯服于周，天命靡常。",
                    "zhushu": "则见天命之无常也。笺云：无常者，善则就之，恶则去之。"
                },
                {
                    "paragraph": "殷士肤敏，祼将于京。厥作祼将，常服黼𠳲。",
                    "zhushu": "殷士，殷侯也。肤，美。敏，疾也。祼， 鬯也。周人尚𦤀。将，行。京，大也。黼，白与黑也。𠳲，殷冠也。夏后氏曰牧，周曰冕。笺云：殷之臣壮美而敏，来助𥙊，其助𥙊自服殷之服，明文王以德不以疆。祼，古乱反。黼音甫。𠳲，况甫反，字林作 ，又火于反。鬯，敕亮反。夏，户雅反。"
                },
                {
                    "paragraph": "王之荩臣，无念尔祖。",
                    "zhushu": "荩，进也。无念，念也。笺云：今王之进用臣，当念女祖为之法。王，斥成王。荩，才刃反。法，一夲作为之法度。"
                },
                {
                    "paragraph": "无念尔祖，聿修厥德。永言配命，自求多福。",
                    "zhushu": "聿，述。永，长。言，我也。我长配天命而行，尔庶国亦当自求多福。笺云：长犹常也。王既述修祖德，常言当配天命而行，则福禄自来。聿，平必反。"
                },
                {
                    "paragraph": "殷之未丧师，克配上帝。",
                    "zhushu": "帝乙巳上也。笺云：师，众也。殷自纣父之前，未丧天下之时，皆能配天而行，故不忘也。丧，息浪反，注同。巳，夲作以。上，时掌反。纣，直久反。"
                },
                {
                    "paragraph": "宜鉴于殷，骏命不易。",
                    "zhushu": "骏，大也。笺云：宜以殷王贤愚为镜，天之大命不可改易。骏音峻，又音俊。易，毛以豉反。不易，言其难也。郑音亦，下文及后不易维王同。"
                },
                {
                    "paragraph": "命之不易，无遏尔躬。宣昭义问，有虞殷自天。",
                    "zhushu": "遏，止。义，善。虞，度也。笺云：宣，徧。有，又也。天之大命已不可改易矣，当使子孙长行之，无终女身则止。徧明以礼义问老成人，又度殷所以顺天之事而施行之。遏，于葛反，或作谒，音同。韩诗：遏，病也。义，毛音仪，郑如字。度，待洛反，下同。徧音遍，下同。"
                },
                {
                    "paragraph": "上天之载，无声无𦤀。仪刑文王，万邦作孚。",
                    "zhushu": "载，事。刑，法。孚，信也。笺云：天之道难知也，耳不闻声音，鼻不闻香臭，仪法文王之事，则天下咸信而顺之也。孚音浮。",
                    "type": 2
                },
                {
                    "paragraph": "文王七章，章八句。",
                    "zhushu": "",
                    "type": 2
                },
                {
                    "paragraph": "大明文王有明德，故天复命武王也。",
                    "zhushu": "笺云：二圣相承，其明德日以广大，故云曰大明。复，扶又反。"
                },
                {
                    "paragraph": "明明在下，赫赫在上。",
                    "zhushu": "明明，察也。文王之德明明于下，故赫赫然著见于天。笺云：明明者，文王、武王施明德于天下，其征应炤晢见于天，谓三辰效騐。赫，呼伯反，恐也。应，应对之应。炤，章遥反，本或作灼。晢，之设反。见，贤遍反。"
                },
                {
                    "paragraph": "天难忱斯，不易维王。天位殷适，使不挟四方。",
                    "zhushu": "忱，信也。纣居天位，而殷之正适也。挟，达也。笺云：天之意难信矣，不可改易者，天子也。今纣居天位，而又殷之正适，以其为恶，乃弃绝之，使教令不行于四方，四方共叛之。是天命无常，维德是予耳。言此者，厚美周也。忱，市林反。适音的，注同。挟，子燮反，达也，一作子协反。"
                },
                {
                    "paragraph": "挚仲氏任，自彼殷摘，来嫁于周，曰嫔于京。乃及王季，维德之行。",
                    "zhushu": "挚国，任姓之中女也。嫔，妇。京，大也。王季，大王之子，文王之父也。笺云：京，周国之地小别名也。及，与也。挚国中女曰大任，从殷周之畿内嫁为妇于周之京，配王季而与之共行仁义之德，同志意也。挚音至。任音壬，注同，下大任皆放此。嫔，毗申反。中，丁仲反，下同。大音泰，后大任、大姒、大姜皆同音。"
                },
                {
                    "paragraph": "大任有身，生此文王。",
                    "zhushu": "大任，中任也。身，重也。笺云：重，谓怀孕也。重，直勇反，又直龙反。广雅云：身、重，有娠也。下同。怀音淮。孕，以证反。"
                },
                {
                    "paragraph": "维此文王，小心翼翼。昭事上帝，聿懐多福。厥德不囘，以受方国。",
                    "zhushu": "囘，违也。笺云：小心翼翼，恭慎貌。昭，明。聿，述。怀，思也。方国，四方来附者。此言文王之有德，亦由父母也。"
                },
                {
                    "paragraph": "天监在下，有命既集。",
                    "zhushu": "叶徂合反。"
                },
                {
                    "paragraph": "文王初载，天作之合。在洽之阳，在渭之涘。",
                    "zhushu": "集，就也。载，识。合，配也。洽，水名，在今同州郃阳夏阳县。洽，水也。渭，水也。涘，厓也。笺云：天监视善恶于下，其命将有所依就，则豫福助之。于文王生，适有所识，则为之生配于气势之处，使必有贤才，谓生大姒。洽，户夹反，一音庚合反。案：冯翊有郃阳县，应劭曰：在郃水之阳。郃，户答反。渭音谓。涘音士。妃音配，字亦作配，下皆同。为，于伪反，下天为、亦为同。处，昌虑同。"
                },
                {
                    "paragraph": "文王嘉止，大邦有子。",
                    "zhushu": "嘉，美也。笺云：文王闻大姒之贤，则美之曰：大邦有子女，可以为妃。乃求昏。"
                },
                {
                    "paragraph": "大邦有子，伣天之妹。",
                    "zhushu": "伣，磬也。笺云：既使问名，还则卜之。又知大姒之贤，尊之如天有女弟。伣，牵遍反，徐又下显反，说文云：譬誉也，韩诗作磬。磬，譬也。"
                },
                {
                    "paragraph": "文定厥祥，",
                    "zhushu": "言大姒之有文徳也。祥，善也。笺云：问名之后，卜而得吉，则文王以礼定其吉祥，谓使纳币也。"
                },
                {
                    "paragraph": "亲迎于渭。",
                    "zhushu": "言贤圣之配也。笺云：贤女配圣人，得其宜，故备礼也。迎，鱼敬反。"
                },
                {
                    "paragraph": "造舟为梁，不显其光。",
                    "zhushu": "言受命之宜，王基乃始于是也。天子造舟，诸侯维舟，大夫方舟，士特舟。造舟然后可以显其光辉。笺云：迎大姒而更为梁者，欲其昭著，示后世敬昏礼也。不明乎其礼之有光辉？美之也。天子造舟，周制也。殷时未有等制。造，七报反，又七道反，方言云：浮梁也。广雅作艁，音同。说文：艁，古造字，一音才早反。辉音晖。"
                },
                {
                    "paragraph": "有命自天，命此文王，于周于京。纉女维莘，长子维行，",
                    "zhushu": "纉，继也。莘，大姒国也。长子，长女也，能行大任之德焉。笺云：天为将命文王君天下于周京之地，故亦为作合，使继大任之女事于莘国。莘国之长女大姒则配文王，维德之行。纉，子管反。萃，所巾反。长，张丈反，注同。"
                },
                {
                    "paragraph": "笃生武王。保右命尔，爕伐大商。",
                    "zhushu": "笃，厚。右，助。爕，和也。笺云：天降气于大姒，厚生圣子武王。安而助之，又遂命之尔，使恊和伐殷之事。恊和伐殷之事，谓合位三五也。右音佑，字亦作佑，注同。爕，苏接反。恊，户颊反。"
                },
                {
                    "paragraph": "殷摘之旅，其会如林。矢于牧野，维予侯兴。",
                    "zhushu": "旅，众也。如林，言众而不为用也。矢，陈。兴，起也。言天下之望周也。笺云：殷盛合其兵众，陈于摘郊之牧野，而天乃予诸侯有德者，当起为天子。言天去纣，周师胜也。会，古外反。牧，刍牧之牧，徐音目，在朝歌南七十里，是周武王与纣战于牧野之地。予，毛羊藘反，郑羊吕反。为，于伪反，又如字。陈如字，又直刃反。"
                },
                {
                    "paragraph": "上帝临女，无贰尔心。",
                    "zhushu": "言无敢怀贰心也。笺云：临，视也。女，女武王也。天护视女，伐纣必克，无有疑心。"
                },
                {
                    "paragraph": "牧野洋洋，檀车煌煌，驷騵彭彭。",
                    "zhushu": "洋洋，广也。煌煌，明也。駵马白腹曰騵。言上周下殷也。笺云：言其战地宽广，明不用权诈也。兵车鲜明，马又强，则暇且整。洋音羊。檀，徒丹反。望音皇。騵音元。駵音留。"
                },
                {
                    "paragraph": "维师尚父，时维鹰扬，凉彼武王。",
                    "zhushu": "师，大师也。尚父，可尚可父。鹰扬，如鹰之飞扬也。凉，左也。笺云：尚父，吕望也，尊称焉。鹰，鸷鸟也。佐武王者，为之上将。凉，本亦作谅，同，力尚反，韩诗作亮，云：相也。大音泰。鸷，之利反。将，子匠反。"
                },
                {
                    "paragraph": "肆伐大摘，会朝清明。",
                    "zhushu": "肆，疾也。会，甲也。不崇朝而天下清明。笺云：肆，故今也。会，合也。以天期已至，兵甲之疆，师率之武，故今伐殷，合兵以清明。书牧誓曰：时甲子昧爽，武王朝至干商郊牧野，乃誓。肆音四。帅，所类反，亦作率。牧音木，本亦作㙁。昧音妹。",
                    "type": 2
                },
                {
                    "paragraph": "大明八章，四章章六句，四章章八句。",
                    "zhushu": "",
                    "type": 2
                },
                {
                    "paragraph": "绵文王之兴，夲由大王也。",
                    "zhushu": "绵，弥延反。本由，一本无由字。大王也，序旧无注，本或有注者，非。"
                },
                {
                    "paragraph": "绵绵瓜瓞，民之初生，自土沮漆。",
                    "zhushu": "兴也。绵绵，不绝貌。瓜，绍也。瓞，瓝也。民，周民也。自，用。土，居也。沮，水。漆，水也。笺云：瓜之夲实，継先岁之爪必小，状似瓝，故谓之瓞。绵绵然若将无长大时。兴者，喻后稷乃帝喾之胄，对于邰。其后云刘失职，迁于豳，居沮漆之地，历世亦绵绵然，至大王而德益盛，得其民心而生王业，故本周之兴，云于沮漆也。瓜，古花反。瓞，田节反，韩诗：瓞，小瓜也。沮，七余反。漆音七。瓝，蒲剥反。长，张文反。喾，苦毒反，髙辛氏也。胄，直又反。邰，他来反。王业，于况反，又如字，后王业同。"
                },
                {
                    "paragraph": "古公亶父，陶复陶穴，未有家室。",
                    "zhushu": "古公，豳公也。古言久也。亶父，字，或殷以名言，质也。古公处豳，狄人俊之。事之以皮币，不得免焉。事之以犬马，不得免焉。事之以珠王，不得免焉。乃属其耆老而告之曰：狄人之所欲，吾士地。吾闻之，君子不以其所养人而害人。二三子何患无君？去之，逾梁山，邑乎歧山之下。豳人曰：仁人之君，不可失也。从之如归市。陶其土而复之，陶其壤而穴之。室内曰家，未有寝庙，亦未敢有家室。笺云：古公，据文王本其祖也。诸侯之臣称君曰公。复者，复于土上，凿地曰穴，皆如陶然，本其在豳时也。传自古公处豳而下，为二章发。亶，都但反。父音甫，本亦作甫。陶音桃。复音福，注同。累土于地上也，说文作覆。翟音狄。属音烛。岐，其宜反。壤，而丈反。凿，在洛反。为，于伪反。"
                },
                {
                    "paragraph": "古公亶父，来朝走马。率西水浒，至于岐下。爰及姜女，聿来胥宇。",
                    "zhushu": "率，循也。浒，水涯也。姜女，大姜也。胥，相。宇，居也。笺云：来朝走马，言其辟恶早且疾也。循西水厓，沮漆水测也。爰，于。及，与。聿，自也。于是与其妃大姜自来湘可居者，著大姜之贤知也。朝，直遥反。浒，呼五反。辟音避，后放此。相，息亮反。居音俱。大音汰，如字。知音智。"
                },
                {
                    "paragraph": "周原膴膴，堇荼如饴。爰始爰谋，爰契我龟。",
                    "zhushu": "周原，沮、漆之间也。膴膴，美也。堇，菜也。荼，苦菜也。契，开也。笺云：广平曰原。周之原地在岐山之南，膴膴然肥美，其所生菜虽有性苦者，甘如饴也。此地将可居，故于是始与豳人之从已者谋。谋从，又于是契灼其亀而卜之，卜之则又从矣。膴音武，韩诗同。堇音谨。案：广雅云：堇，藋也，今三辅之言犹然。藋音徒吊反。荼音徒。饴音移。契，苦计反，本又作挈，一音苦结反。卜音北。灼音勺。"
                },
                {
                    "paragraph": "曰止曰时，筑室于兹。",
                    "zhushu": "笺云：时，是。兹，此也。卜从则曰可止居于是，可作室家于此，定民心也。筑，之六反。"
                },
                {
                    "paragraph": "廼慰廼止，廼左廼右。廼疆廼理，廼宣廼畆。自西徂东，周爰执事。",
                    "zhushu": "慰，安。爰，于也。笺云：时耕曰宣。徂，往也。民心定，乃安隐其居，乃左右而处之，乃疆理其经界，乃时耕其田畆。于是从西方而往东之人，皆于周执事出力也。豳与周原不能为西东，据至时从水浒言也。疆，居良反。宣如字，王云：徧也。"
                },
                {
                    "paragraph": "乃召司空，乃召司徒，俾其室家。",
                    "zhushu": "俾，使也。司空、司徒，卿官也。司空掌营国邑，司徒掌徒役之事，故召之使立室家之位处。俾音卑。处，昌虑反。"
                },
                {
                    "paragraph": "其绳则直，缩版以载，作庙翼翼。",
                    "zhushu": "言不失绳直也。乘谓之缩。君子将营宫室，宗庙为先，廐库为次，居室为后。笺云：绳者，营其广轮方制之正也。既正，则以索缩其筑版，上下相承而起，庙成则严显翼翼然。乘，声之误，当为绳也。绳如字，本或作乘。案：经作绳，传作乘，笺云传破之乘字，后人遂误改経文。缩，色六反。廐音救。广，光浪反。索，桑落反。当如字。"
                },
                {
                    "paragraph": "捄之陾陾，度之薨薨。筑之登登，削屡冯冯。",
                    "zhushu": "捄，蔂也。陾陾，众也。度，居也。言百姓之劝勉也。登登，用力也。削墙鍜屡之声冯冯然。笺云：捄，捊也。度犹投也。筑墙者捊聚壤土，盛之以蔂，而投诸版中。捄音俱，吕、沈同，蔂也，徐又音鸠。陾，耳升反，又如之反，众也，说文云：筑墙声也，音而。度，待洛反，注同，郑：投也，韩诗云：填也。薨，呼弘反，沈呼萌反。尔雅云：薨薨，众也。王云：亟，疾也。屡，力注反，又力朱反，注同。冯，扶氷反，注同。蔂，力追反，沈力戈反，字或作樏，或作蘲，音同，刘熙云：盛土笼也。捊，簿侯反，尔雅云：聚也，说文云：引取土。鍜，丁乱反。土音吐，如字。盛音成。投音头。诸音绪，众也。"
                },
                {
                    "paragraph": "百堵皆兴，鼛鼓弗胜。",
                    "zhushu": "皆，俱也。鼛，大鼓也，长一文二尺。或鼛或鼓，言劝事乐功也。笺云：五版为堵。兴，起也。百堵同时起，鼛鼓不能止之使休息也。凡大鼓之侧有小鼓，谓之应鼙、朔鼙。周礼曰：以鼛鼓鼓役事。堵，丁古反。鼛音羔。胜音升。应，应对之应。鼙，薄迷反。"
                },
                {
                    "paragraph": "廼立皋门，皋门有伉。廼立应门，应门将将。",
                    "zhushu": "王之郭门曰皐门。伉，高貌。王之正门曰应门。将将，严正也。美大王作郭门以致皋门，作正门以致应门焉。笺云：诸侯之宫，外门曰皋门，朝门曰应门，内有路门。天子之宫，加以库雉。皋音羔。伉，本又作亢，苦浪反，韩诗作闶，云：盛貌。将，七羊反，音鎗，注同。"
                },
                {
                    "paragraph": "廼立蒙土，戎丑攸行。",
                    "zhushu": "蒙，大。戎，大。丑，众也。众土，大社也。起大事，动众大，必先有事乎社而后出，谓之宜。美大王之社，遂为大社也。笺云：大社者，出大众，将所告而行也。春秋传曰：蜃，宜社之肉。蜃，市轸反。大音泰，下大社同。"
                },
                {
                    "paragraph": "肆不殄厥愠，亦不陨厥问。柞棫拔矣，行道兑矣。",
                    "zhushu": "肆，故今也。愠，恚。陨，坠也。兑，成蹊也。笺云：小聘曰问。柞，栎也。棫，白桵也。文王见太王立蒙土，有用大众之义，故不绝去其恚恶恶人之心，亦不废其聘问邻国之礼。今以柞棫生柯叶之时，使大夫将师旅出聘问，其行道士众兑然不有征伐之意。殄，田典反。愠，纡问反。陨，韵谨反。柞，子洛反。栎音历。棫音域，后同。三苍云：棫即柞也，字林于目反。拔，蒲贝反，又蒲盖反，下同。兑，吐外反，又徒外反。恚，一遂反。坠，直𩔗反。蹊音兮。桵，如谁反，后同。绝去，羌吕反。恚恶，乌路反。恶人恶，如字。兑，通外反，本亦作脱。征，如字。"
                },
                {
                    "paragraph": "混夷駾矣，维其喙矣。",
                    "zhushu": "駾，突。喙，困也。笺云：混夷，夷狄国也。见文王之使者将士众过已国，则惶怖惊走，奔突入此柞棫之中而逃，甚困剧也。是之谓一年伐混夷，成道兴国，其志一也。混，一音昆。夷音彜。狄如字。○又云：大王始至此岐山之时，林木深阻，人物鲜少。至于其后，生齿渐系，归附日众，则木柭道通，混夷畏之而奔突窜伏，维其喙息而已。言德盛而混夷自服也，盖已为文王之时矣。駾，徒对反。喙，许秽反，困也，徐又音尺锐反。困，昆去声。使，所吏反。己音几上声，自己之己。惶，一音皇。怖，普故反。"
                },
                {
                    "paragraph": "虞芮质厥成，文王蹶厥生。",
                    "zhushu": "质，成也。成，平也。蹶，动也。虞芮之君相与争田，久而不平，乃相谓曰：西伯仁人也，盍往质焉？乃相与朝周。入其境，则耕者让畔，行者让路。入其邑，男女异路，班白不提挈。入其朝，士让为大夫，大夫让为卿。二国之君感而相谓曰：我等小人，不可以履君子之庭。乃相让，以其所争田为间田而退。天下闻之而归者四十余国。笺云：虞、芮之质平，而文王动其绵绵民初生之道，谓广其德而王业大。虞芮，如锐反，二国名。蹶，俱卫反。盍，胡腊反。竟音㬌。挈，苦结反。间音闲。"
                },
                {
                    "paragraph": "予曰有疏附，予曰有先后。予曰有奔奏，予曰有御侮。",
                    "zhushu": "率下亲上曰疏附，相道前后曰先后。喻德宣誉曰奔奏，武臣折冲曰御侮。笺云：予，我也，诗人自我也。文王之德所以至然者，我念曰：此亦由有疏附、先后、奔奏、御侮之臣力也。疏附，使疏者亲也。奔奏，使人归趋之。先，苏荐反，注同。后，胡豆反，注先后同。奔音奔，本亦作本，注同。奏如字，本又作走，音同，注同。御，鱼吕反，本又作御，音同。侮，亡甫反。相，息亮反。道音导，夲亦作导。折，之设反。冲，昌容反。",
                    "type": 2
                },
                {
                    "paragraph": "绵九章，章六句。",
                    "zhushu": "",
                    "type": 2
                },
                {
                    "paragraph": "棫朴文王能官人也。",
                    "zhushu": "棫，雨逼反。朴音卜，沈又符卜反。"
                },
                {
                    "paragraph": "芃芃棫朴，薪之槱之。",
                    "zhushu": "兴也。芃芃，木盛貌。棫，白桵也。朴，抱木也。槱，积也。山木茂盛，万民得而薪之；贤人众多，国家得用蕃兴。笺云：白桵相朴属而生者，枝条芃芃然，豫斫以为薪，至祭皇天上帝及三辰，则聚积以燎之。芃，薄红反。槱音酉，字亦作楢，弋九反，云：积木烧也。枹，必茅反。蕃音烦。属，之欲反。斫，一夲作斩。燎，力召反。"
                },
                {
                    "paragraph": "济济辟王，左右趣之。",
                    "zhushu": "趣，趋也。笺云：辟，君也。君王谓文王也。文王辟𥙊祀，其容济济然敬，左右之诸臣皆促疾于事，谓相助积薪。辟音壁，注及下同。趣，七喻反，趋也。"
                },
                {
                    "paragraph": "济济辟王，左右奉璋。",
                    "zhushu": "半圭曰璋。笺云：璋，璋瓉也。𥙊祀之礼，王祼以圭璋，诸臣助之，亚祼以璋瓉。璋音章。瓉，在但反，干或作賛。祼，古乱反。"
                },
                {
                    "paragraph": "奉璋峨峨，髦士攸宜。",
                    "zhushu": "峨峨，盛壮也。髦，俊也。笺云：士，卿士也。奉璋之仪峩峩然，故今俊士之所宜。峨，夲又作俄，五哥反。髦音毛。"
                },
                {
                    "paragraph": "淠彼泾舟，烝徒楫之。",
                    "zhushu": "淠，舟行貌。楫，櫂也。笺云：烝，众也。淠淠然泾水中之舟顺流而行者，乃众徒船人以楫櫂之故也。兴众臣之贤者行君政令。淠，四世反，沈孚计反。泾音经。烝，之丞反。楫音接，櫂也，徐音集。方言云：楫谓之桡，或谓之櫂。郭注云：楫，桡头索也，所以县櫂谓之楫。说文云：楫，舟棹也。释名云：在傍拨水曰櫂，又谓楫。櫂，直教反。"
                },
                {
                    "paragraph": "周王于迈，六师及之。",
                    "zhushu": "天子六军。笺云：于，往。迈，行。及，与也。周王往行，谓出兵征代也。二千五百人为师。今王兴师行者，殷未之制，未有周礼。周礼：五师为军，军万一千五百人。"
                },
                {
                    "paragraph": "倬彼云汉，为章于天。",
                    "zhushu": "倬，大也。云汉，天河也。笺云：云汉之在天，其为文章，譬犹天子为法度于天下。倬，陟角反。"
                },
                {
                    "paragraph": "周王寿考，遐不作人。",
                    "zhushu": "遐，远也。远不为人也。笺云：周王，文王也。文王是时九十余矣，故云寿考。不作人者，其政変化，经之恶俗，近如新作人也。"
                },
                {
                    "paragraph": "追琢其章，金玉其相。",
                    "zhushu": "追，雕也。金曰雕，玉曰琢。相，质也。笺云：周礼：追师掌追衡笄，则追亦治玉也。相，视也，犹观视也。追琢玉使成文章，喻文王为政，先以心研精，合于礼义，然后施之，万民视而观之，其好而乐之，如睹金玉然。言其政可乐也。追，对回反，郑云：亦治玉也，注同。琢，陟角反，注同。雕，都挑反。相如字，一云：郑音息亮反。研，倪延反。好，呼报反。乐音洛，下同。"
                },
                {
                    "paragraph": "勉勉我王，网纪四方。",
                    "zhushu": "笺云：我王，谓文王也。以罔𦊙喻为政，张之为网，理之为纪。𦊙音古。",
                    "type": 2
                },
                {
                    "paragraph": "棫朴五章，章四句。",
                    "zhushu": "",
                    "type": 2
                },
                {
                    "paragraph": "旱麓受祖也。周之先祖，世修后稷、公刘之业。大王、王季申以百福干禄焉。",
                    "zhushu": ""
                },
                {
                    "paragraph": "瞻彼旱麓，榛楛济济。",
                    "zhushu": "旱，山名也。麓，山足也。济济，众多也。笺云：旱山之足，林木茂盛者，得山云雨之润泽也。喻周邦之民独丰乐者，被其君德教。旱，户旦反。榛，侧巾又，字林云：木丛，又仕人反。楛音户，草木疏云：楛木茎似荆而赤，其叶如蓍，上党人篾以为筥箱，又屈以为钗也。乐音洛，下注同。被，皮伪反。"
                },
                {
                    "paragraph": "岂弟君子，干禄岂弟。",
                    "zhushu": "干，求也。言阴阳和，山数殖，故君子得以于禄乐易。笺云：君子，谓大王、王季。以有乐易之德施于民，故其求禄亦得乐易。岂，夲亦作凯，苦亥反。弟，亦作悌，徒礼反，一音待。岂，乐也；弟，易也，后岂弟皆同。易，以豉反，下同。"
                },
                {
                    "paragraph": "瑟彼玉瓉，黄流在中。",
                    "zhushu": "玉瓉，圭瓉也。黄金所以饰。流，鬯也。九命然后锡以秬鬯圭瓉。笺云：瑟，絜鲜貌。黄流，秬鬯也。圭瓉之状，以圭为柄，黄金为勺，青金为外，朱中央矣。殷王帝乙之时，王季为西伯，以功德受此赐。瑟，所乙反，字又作璱。秬音巨，黑黍也。鬯，敕亮反，以黑黍米捣郁金草，取沫而煑之，和酿其酒，其气芬香调畅，故谓之秬鬯。勺，上灼反，字或作杓。"
                },
                {
                    "paragraph": "岂弟君子，福禄攸降。",
                    "zhushu": "笺云：攸，所。降，下也。降如字，下也，又户江反，注同。"
                },
                {
                    "paragraph": "鸢飞戾天，鱼跃于渊。",
                    "zhushu": "言上下察也。笺云：鸢，鸱之类，鸟之贪恶者也。飞而至天，喻恶人远去，不为民害也。鱼跳跃于渊中，喻民喜得所。鸢，悦宣反。鸱，尺尸反。"
                },
                {
                    "paragraph": "岂弟君子，遐不作人。",
                    "zhushu": "笺云：遐，远也。言大王、王季之德近于变化，使如新作人。"
                },
                {
                    "paragraph": "清酒既载，骍牡既备。",
                    "zhushu": "言年丰畜硕也。笺云：既载，谓已在尊中也。祭祀之事，先为清酒，其次择牲，故举二者。骍，息营反，字林火营反。畜，香乂反。"
                },
                {
                    "paragraph": "以享以祀，以介景福。",
                    "zhushu": "言祀所以得福也。笺云：介，助。景，大也。享，许又反，徐许亮反。介音界，后同。"
                },
                {
                    "paragraph": "瑟彼柞棫，民所燎矣。",
                    "zhushu": "瑟，众貌。笺云：柞棫之所以茂盛者，乃人熂燎除其旁草，养治之使无害也。燎，力召反，又力吊反，说文作尞，云：柴祭天也。又云：燎，放火也。字林同。尞，力召反。燎，力小反。熂，许气反，芟草烧之曰熂，何、沈虚刈反。"
                },
                {
                    "paragraph": "岂弟君子，神所劳矣。",
                    "zhushu": "笺云：劳，劳来，犹言佑助。来，力代反，夲亦作俫，同。佑音又。"
                },
                {
                    "paragraph": "莫莫葛藟，施于条枚。",
                    "zhushu": "莫莫，施貌。笺云：葛也，藟也，延蔓于木之枝本而茂盛，喻子孙依缘先人之功而起。藟，力轨反，字又作蔂，同。施，以豉反，注同。枚，亡回反。蔓音万。"
                },
                {
                    "paragraph": "岂弟君子，求福不回。",
                    "zhushu": "笺云：不囬者，不违先祖之道。",
                    "type": 2
                },
                {
                    "paragraph": "旱麓六章，章四句。",
                    "zhushu": "",
                    "type": 2
                },
                {
                    "paragraph": "思齐文王所以圣也。",
                    "zhushu": "言非但天性，德有所由成。齐，侧皆反，夲亦作斋。"
                },
                {
                    "paragraph": "思斋大任，文王之母。思媚周姜，京室之妇。",
                    "zhushu": "斋，庄。媚，爱也。周姜，大姜也。京室，王室也。笺六：京，周地名也。常思庄敬者，大任也，乃为文王之母，又常思爱大姜之配大王之礼，故能为京室之妇。言其德行纯备，故生圣子也。大姜言周，大任言京，见其谦恭自卑小也。媚，美记反，后同。洗音眉。行，下孟反。见，贤遍反。"
                },
                {
                    "paragraph": "大姒嗣徽音，则百斯男。",
                    "zhushu": "大姒，文王之妃也。大姒十子，众妾则宜百子也。笺云：徽，美也。嗣大任之美音，谓续行其善教令。徽，许韦反。"
                },
                {
                    "paragraph": "惠于宗公，神罔时怨，神罔时恫。",
                    "zhushu": "宗公，宗神也。恫，痛也。笺云：惠，顺也。宗公，大臣也。文王为政，咨于大臣，顺而行之，故能当于神明。神明无是怨恚，其所行者无是痛伤，其将无有凶祸。恫音通。凶音凶，夲又作汹。"
                },
                {
                    "paragraph": "刑于寡妻，至于兄弟，以御于家邦。",
                    "zhushu": "刑，法也。寡妻，适妻也。御，迎也。笺云：寡妻，寡有之妻，言贤也。御，治也。文王以礼法接待具妻，至千宗族，以此又能为政治于家邦也。书曰：乃寡兄朂。又曰：越乃御事刑。韩诗云：刑，正也。御，毛牙嫁反，郑鱼据反。适，丁历反。勗，许王反，下同。"
                },
                {
                    "paragraph": "雝雝在宫，肃肃在庙。",
                    "zhushu": "雝雝，和也。肃肃，敬也。笺云：宫，谓辟雝宫也。群臣助文王养老则尚和，助𥙊于庙则尚敬，言得礼之宜也。辟，必亦反，下同。雝，于容反。"
                },
                {
                    "paragraph": "不显亦临，无射亦保。",
                    "zhushu": "以显临之，保安无厌也。笺云：临，视也。保犹居也。文王之在辟雝也，有贤才之质而不明者，亦得观于礼；于六艺无射才者，亦得居于位。言飬善，使之积小致髙大。射，毛音亦，厌也；郑食夜反。射艺保安无猒也，于艳反，下同，一夲作“保，安也。射，猒也”，非矣。"
                },
                {
                    "paragraph": "肆戎疾不殄，烈假不瑕。",
                    "zhushu": "肆，故今也。戎，大也。故今大疾害人者，不绝之而自绝也。烈，业。假，大也。笺云：厉、假，皆病也。瑕，已也。文王于辟廱德如此，故大疾害人者，不绝之而自绝。为厉假之行者，不已之而自已。言化之深也。烈，毛如字，郑作厉，力世反，又音赖，病也。假，古雅反。瑕，毛音遐，远也，郑古雅反。"
                },
                {
                    "paragraph": "不闻亦式，不谏亦入。",
                    "zhushu": "言性与天合也。笺云：式，用也。文王之祀于宗庙，有仁义之行而不闻达者，亦用之助祭；有孝悌之行而不能谏争者，亦得入。言其使人器之，不求备也。行，下孟反，下皆同。悌音弟，夲亦作弟。争，争斗之争。"
                },
                {
                    "paragraph": "肆成人有德，小子有造。",
                    "zhushu": "造，为也。笺云：成人，谓大夫士也。小子，其弟子也。文王在于宗庙，德如此，故大夫上皆有德，子弟皆有所造成。"
                },
                {
                    "paragraph": "古之人无斁，誉髦斯士。",
                    "zhushu": "古之人无猒于有名誉之俊士。笺云：古之人，谓圣王明君也。口无择言，身无择行，以身化其臣下，故令此士皆有名誉于天下，成其俊乂之美也。髦，毛音亦，郑作择。髦，俊也，一夲此下更有古之人无猒于有誉之俊士也。此王肃语。令，力成反。乂音刈。",
                    "type": 2
                },
                {
                    "paragraph": "思齐四章，章六句。故言五章，二章章六句，三章章四句。",
                    "zhushu": "",
                    "type": 2
                },
                {
                    "paragraph": "皇矣羙周也。天监代殷莫若周，周世世修德，莫若文王。",
                    "zhushu": "监，视也。天视四方，可以代殷主天下者，维有周尔。世世修行道德，维有文王盛尔。○皇矣，一夲无矣字。天监代殷莫若周，绝句，周世世修德。一读莫若周世，绝句，周世修德为一句。一夲无下一世字，义并通。崔集注：莫若周也世世修德。王天下，往况反，下追王、当王同。"
                },
                {
                    "paragraph": "皇矣上帝，临下有赫。监观四方，求民之莫。",
                    "zhushu": "皇，大。莫，定也。笺云：临，视也。大矣天之视天下，赫然甚明。以殷纣之暴乱，乃监察天下之众国，求民之定，谓所归就也。"
                },
                {
                    "paragraph": "维此二国，其政不获。维彼四国，爰究爰度。",
                    "zhushu": "二国，殷、夏也。彼，彼有道也。四国，四方也。究，谋。度，居也。笺云：二国，谓今殷纣及崇侯也。正，长。获，得也。四国，谓密也、阬也、徂也、共也。度亦谋也。殷、崇之君，其行暴乱，不得于天心，宻、阬、徂、共之君，于是又助之谋。言同于恶也。○政如字。政，政教也，郑作正。究，九又反。度，待洛反，篇内皆同。夏，户雅反，下文长夏并注同。长，张丈反，篇内皆同。共音恭，下同。行，下孟反。"
                },
                {
                    "paragraph": "上帝耆之，憎其式廓。乃眷西顾，此维与宅。",
                    "zhushu": "耆，恶也。廓，大也。憎其用大位，行大政。顾，顾西士也。宅，居也。笺云：耆，老也。天湏暇此二国，养之至老，犹不变改，憎其所用为恶者浸大也。乃眷然运视西顾，见文王之德而与之居。言天意常在文王所。耆，巨夷反。廓，苦霍反，又如字，夲又作郭。春，夲又作眷，又作劵，并音卷，同。假，户嫁反，夲又作暇。浸，子鸩反。"
                },
                {
                    "paragraph": "作之屏之，其葘其翳。修之平之，其灌其栵。启之辟之，其柽其椐。攘之剔之，其檿其柘。",
                    "zhushu": "木立死曰葘，自毙为翳。灌，聚生也。栵，栭也。柽，河柳也。𥚑，樻也。檿，山桑也。笺云：天既顾文王，四方之民则大归往之。歧周之地险隘多树木，乃竞刋除而自居处，言乐就有德之甚。屏，必领反，除也。葘，夲又作甾，侧吏反，又音缁，韩诗云：反草也。翳，于计反，尔雅云：木自毙，神；蔽者，翳。郭云：相覆蔽。韩诗作殪，云：因也，因高填下也。神音申。灌，古乱反。栵音例，又音列，栭也。辟，婢亦反，沈必亦反。柽，敕贞反。椐，羌居反，字林纪庶反，又音举。攘，如羊反。剔，他历反，字或作鬄，又作𢱦，同。檿，乌簟反。柘，章夜反。毙，婢世反，本或作蔽，必世反。栭音而，舍人注尔雅云：江淮之间呼小栗为栭栗。樻，去愧反，又去轨反，何音匮。草木疏云：节中肿以扶老，即今𤫊寿是也。今人以为马鞭及杖。隘，于懈反。刋，苦干反。除如字。"
                },
                {
                    "paragraph": "帝迁明德，串夷载路。",
                    "zhushu": "徙就文王之德也。串，习。夷，常。路，大也。笺云：串夷即昆夷，西戎国名也。路，应也。天意去殷之恶，就周之德，文王则侵伐混夷以应之。串，古患反。郑云：串夷，混夷也，一本作患，或云郑音患。混音昆。应，应对之应，下应和同。"
                },
                {
                    "paragraph": "天立厥配，受命既固。",
                    "zhushu": "配，嫓也。笺云：天既顾文王，又为之生贤妃，谓大姒也。其受命之道已坚固也。配，本亦作妃，音同，注同。嫓，普惠反，配也，郭璞音譬，字林匹地反。为，于伪反，下为生明君、为之立后同。"
                },
                {
                    "paragraph": "帝省其山，柞棫斯拔，松栢斯兑。",
                    "zhushu": "兑，易直也。笺云：省，善也。天既顾文王，乃和其国之风雨，使其山树木茂盛。言非徒养其民人而已。省，昔耕反。拔音蒲贝反。兑，徒外反。易，以豉反，下施易同。"
                },
                {
                    "paragraph": "帝作邦作对，自大伯王季。",
                    "zhushu": "对，配也。从大伯之见王季也。笺云：作，为也。天为邦，谓兴周国也。作配，谓为生明君也。是乃自大伯、王季时则然矣。大伯让于王季，而文王起。大伯音泰，注大伯同。"
                },
                {
                    "paragraph": "维此王季，因心则友，则友其兄。则笃其庆，载钖之光。",
                    "zhushu": "因，亲也。善兄弟曰友。庆，善。光，大也。笺云：笃，厚。载，始也。王季之心亲亲而又善于宗族，又善于兄大伯，乃厚明其功美，始使之显著也。大伯以让为功美，王季乃能厚明之，使传世称之，光亦其德也。著，珍虑反。功如字。传，直占反。"
                },
                {
                    "paragraph": "受禄无丧，",
                    "zhushu": "平声。"
                },
                {
                    "paragraph": "奄有四方。",
                    "zhushu": "丧，亡。奄，大也。笺云：王季以有因心则友之德，故世世受福，至于覆有天下也。"
                },
                {
                    "paragraph": "维此王季，帝度其心。貊其德音，其德克明。克明克类，克长克君。",
                    "zhushu": "心能制义曰度。貊，静也。笺云：德正应和曰貊。照临四方曰明。类，善也。勤施无私曰类。教诲不倦曰长。赏庆刑威曰君。貊，本又作貉，武伯反，左传作莫，音同。韩诗同，云：莫，定也。克如字。"
                },
                {
                    "paragraph": "王此大邦，克顺克比。",
                    "zhushu": "慈和徧服曰顺。择善而从曰比。笺云：王，君也。王季称王，追王也。王如字，徐于况反。徧音遍，注同。"
                },
                {
                    "paragraph": "比于文王，其德靡悔。",
                    "zhushu": "经天纬地曰文。笺云：靡，无也。王季之德，比于文王，无有所悔也。必比于文王，盛德以圣人为匹。比，必里反。悔，虎猥反。"
                },
                {
                    "paragraph": "既受帝祉，施于孙子。",
                    "zhushu": "帝，天也。祉，福也。施犹易也，延也。祉音耻。施，以豉反，注同。"
                },
                {
                    "paragraph": "帝谓文王，无然畔援，无然歆羡，诞先登于岸。",
                    "zhushu": "无是畔道，无是援取，无是贪羡。岸，高位也。笺云：畔援，犹跋扈也。诞，大。登，成。岸，讼也。天语文王曰：女无如是跋扈者，妄出兵也。无如是贪羡者，侵人土地也。欲广大德美，当先平狱讼，正曲直也。援，毛音袁，又于愿反，郑胡唤反。韩诗云：畔援，武强也。歆，许金反。羡，钱面反。诞，但旦反。拔，蒲末反，下同，字或作跋。扈音户。"
                },
                {
                    "paragraph": "密人不恭，敢距大邦，侵阮徂共。",
                    "zhushu": "国有密须氏，侵阮，遂往侵共。笺云：阮也，徂也，共也，三国犯周，而文王伐之，密须之人乃敢距其义兵，违正道，是不直也。阮，鱼宛反。共音公，国名，注同。"
                },
                {
                    "paragraph": "王赫斯怒，爰整其旅，以按徂旅。以笃于周祜，以对于天下。",
                    "zhushu": "旅，师。按，止也。旅，地名也。对，遂也。笺云：赫，怒意。斯，尽也。五百人为旅。对，答也。文王赫然与其群臣尽怒，曰：整其军旅而出，以却止徂国之兵众，以厚周当王之福，以答天下乡周之望。赫，虎格反。斯如字，此也，郑音四。按，安旦反，本又作遏，安葛反，此二字俱训止也。祜音户。乡，本又作向，许亮反，下同。"
                },
                {
                    "paragraph": "依其在京，侵自阮疆。陟我高冈，无矢我陵，我陵我阿。无饮我泉，我泉我池。",
                    "zhushu": "京，大阜也。矢，陈也。笺云：京，周地名。陟，登也。矢犹当也。大陵曰阿。文王但𤼵其依居京地之众，以往侵阮国之疆，登其山脊而望阮之兵，兵无敢当其陵及阿者，又无敢饮食于其泉及池水者。小出兵而令惊怖如此。此以德攻，不以众也。陵、泉重言者，美之也。每言我者，据后得而有之而言。疆，居良反，注同。脊，井亦反。令，力成反。阿音乌。怖音布，恐也。攻音恭，如字。重，直用反。言，于焉反。美如字。每音美。有如字。"
                },
                {
                    "paragraph": "度其鲜原，居岐之阳，",
                    "zhushu": "岐音祁。岐山之阳。"
                },
                {
                    "paragraph": "在渭之将。万邦之方，下民之王。",
                    "zhushu": "小山别大山曰鲜。将，侧也。方，则也。笺云：度，谋也。鲜，善也。方犹乡也。言文王见侵阮而兵不见敌，知已德盛而威行，可以迁居，以定天下之人心也，于是乃始谋居善原广平之地，亦在岐山之南隅也。而居渭水之侧，为万国之所郷，作下民之君，后竟徙都于丰。鲜，息浅反，又音仙。别，彼列反。"
                },
                {
                    "paragraph": "帝谓文王，予怀明德，不大声以色，不长夏以革，不识不知，顺帝之则。",
                    "zhushu": "怀，帰也。不大声见于色。革，更也。不以长大有所更。笺云：夏，诸夏也。天之言云：我帰人君有光明之德，而不虚广言语，以外作容貌，不长诸夏以变更王法者。其为人不识古，不知今，顺天之法而行之者。此言天之道尚诚实，贵性自然。见，贤遍反。"
                },
                {
                    "paragraph": "帝谓文王，询尔仇方，同尔兄弟，以尔钩援，与尔临冲，以伐崇墉。",
                    "zhushu": "仇，匹也。钩，钩梯也，所以钩引上城者。临，临车也。冲，冲车也。墉，城也。笺云：询，谋也。怨耦曰仇。仇方，谓旁国诸侯为暴乱大恶者，女当谋征讨之，以和恊女兄弟之国，率与之往。亲亲则多志齐心壹也。当此之时，崇侯虎倡纣为无道，罪尤大也。询音荀。钩，古候反，又古侯反。援音袁。临如字，韩诗作隆。冲，昌容反，说文作䡴。䡴陷，阵车也。墉音容。梯，他兮反。"
                },
                {
                    "paragraph": "临冲闲闲，崇墉言言。执讯连连，攸馘安安。是类是祃，是致是附，四方以无侮。",
                    "zhushu": "闲闲，动摇也。言言，髙大也。连连，徐也。攸，所也。馘，获也。不服者，杀而献其左耳曰馘。于内曰类，于野曰祃。致，致其社稷群神。附，附其先祖，为之立后，尊其尊而亲其亲。笺云：言言犹孽孽，将坏貌。讯，言也。执所生得者而言问之，及献所馘，皆徐徐以礼为之，不尚促速也。类也，祃也，师祭也。无侮者，文王伐崇而无复敢侮慢周者。讯音信，字又作讯，又作谇，并同。馘，古获反，字又作聝，字林：截耳则作耳傍，献首则作首傍，是。类如字，本或依说文作禷。祃，马嫁反。摇如字，一音羊照反。致其社稷群臣，本或作群臣。孽，鱼列反，又五葛反。"
                },
                {
                    "paragraph": "临冲茀茀，崇墉仡仡。是伐是肆，是绝是忽，四方以无拂。",
                    "zhushu": "茀茀，强盛也。仡仡犹言言也。肆，疾。忽，灭也。笺云：伐谓击刺之。肆，犯突也。春秋传曰：使勇而无刚者肆之。拂犹佹也，言无复佹戾文王者。茀音弗。仡，鱼乙反，韩诗云：摇也，说文作圪。肆音四。拂，符弗反，三违也。刺，七亦反。佹，九委反，戾也。复，扶又反。",
                    "type": 2
                },
                {
                    "paragraph": "皇矣八章，章十二句。",
                    "zhushu": "",
                    "type": 2
                },
                {
                    "paragraph": "灵台民始附也。文王受命，而民乐其有灵德，以及鸟兽昆虫焉。",
                    "zhushu": "民者，冥也。其见仁道遟，故于是乃附也。天子有灵台者，所以观侵象，察气之妖祥也。文王受命而作邑于丰，立灵台。春秋传曰：公既视朔，遂登观台以望，而书云物，为备故。○杜预注左传云：霊台在始平鄠县，今属京兆府所管。昆，古门反，郑注礼记云：明也。虫，直弓反，本或作虫，非。冥，亡丁反。冥冥，无知貌，字林云：幽也，又亡定反。祲，子鸩反，阴阳气相侵，渐成祥。观，古乱反，下观台、节观同。"
                },
                {
                    "paragraph": "经始灵台，经之营之。庶民攻之，不日成之。",
                    "zhushu": "神之精明者称灵。四方而髙曰台。经，度之也。攻，作也。不日有成也。笺云：文王应天命，度始灵台之基止，营表其位，众民则筑作，不设期日而成之。言说文王之德，劝其事，忘己劳也。观台而曰灵者，文王化行，似神之精明，故以名焉。度，待洛反，下同。应，应对之应。说音悦。"
                },
                {
                    "paragraph": "经始勿亟，庶民子来。",
                    "zhushu": "笺云：亟，急也。度始灵台之基止，非有急成之意，众民各以子成父事而来攻之。亟，居力反。"
                },
                {
                    "paragraph": "王在灵囿，麀鹿攸伏。",
                    "zhushu": "囿，所以域养禽兽也。天子百里，诸侯四十里。灵囿，言灵道行于囿。麀，牝也。笺云：攸，所也。文王亲至灵囿，视牝鹿所游伏之处，言爱物也。囿音又，徐于目反。麀音忧。牝，频刃反。处，昌虑反。"
                },
                {
                    "paragraph": "麀鹿濯濯，白鸟翯翯。",
                    "zhushu": "濯濯，娱游也。翯翯，肥泽也。笺云：鸟兽肥盛喜乐，言得其所。濯，直角反。翯，户角反，又下沃反。乐音洛，下文于乐、注喜乐同。"
                },
                {
                    "paragraph": "王在灵沼，于牣鱼跃。",
                    "zhushu": "沼，池也。灵沼，言灵道行于沼也。牣，蒲也。笺云：灵沼之也，鱼盈满其中，皆跳跃，亦言其得所。沼，之邵反。牣音刃。跃，羊略反。跳，徒雕反。"
                },
                {
                    "paragraph": "虡业维枞，贲鼓维镛。于论鼓钟，于乐辟廱。",
                    "zhushu": "植者曰虡，横者曰栒。业，大版也。枞，崇牙也。贲，大鼓也。镛，大钟也。论，思也。水旋丘如璧曰辟廱，以节观者。笺云：论之言伦也。虡也，栒也，所以县钟鼓也。设大版于上，刻画以为饰。文王立灵台而知民之帰附，作灵囿、灵沼而知鸟兽之得其所，以为音声之道与政通，故合乐以详之。于得其伦理乎鼓与钟也，于喜乐乎诸在辟廱中者，言感于中和之至。虡音巨。枞，徐七凶反，又音冲。冲，沈又音子容反。贲，符云反，字亦作鼖。镛音容。于音乌，郑如字，下于乐、于论皆同。论，卢门反，一云：郑音伦，下同。辟音璧，注同。植，持职反。栒，旬尹反。县音玄。"
                },
                {
                    "paragraph": "于论鼓钟，于乐辟廱。鼍鼓逢逢，蒙瞍奏公。",
                    "zhushu": "鼍，鱼属。逢逢，和也。有眸子而无见曰蒙，无眸子曰瞍。公，事也。笺云：凡声，使瞽蒙为之。鼍，徒何反，沈又音檀，草木疏云：形似𧋍蜴，四足，长丈余，甲如铠，皮坚厚，宜冒鼓。逢，薄红反，埤苍云：鼓声也，字作韸，徐音丰。蒙音蒙。瞍，依字作叟，苏口反，说文云：无目也。字林先公反，云：目有眸无珠子也。眸，莫侯反。",
                    "type": 2
                },
                {
                    "paragraph": "灵台五章，章四句。",
                    "zhushu": "",
                    "type": 2
                },
                {
                    "paragraph": "下武继文也。武王有圣德，复受天命，能昭先人之功焉。",
                    "zhushu": "继文者，継文王之王业而成之。昭，明也。复，扶又反。王，于况反。"
                },
                {
                    "paragraph": "下武维周，世有哲王。",
                    "zhushu": "武，继也。笺云：下犹后也。哲，知也。后人能继先祖者，维有周家最大，世世益有明知之王，谓大王、王季、文王，稍就盛也。哲，张列反，夲又作悊，又作喆，皆同。知音智，下同。"
                },
                {
                    "paragraph": "三后在天，王配于京。",
                    "zhushu": "三后，大王、王季、文王也。笺云：此三后既没登遐，精气在天矣。武王文能配行其道于京，谓镐京也。"
                },
                {
                    "paragraph": "王配于京，世德作求。",
                    "zhushu": "笺云：作，为。求，终也。武王配行三后之道于镐京者，以其世世积徳，庶为终成其大功。"
                },
                {
                    "paragraph": "永言配命，成王之孚。",
                    "zhushu": "笺云：永，长。言，我也。命犹教令也。孚，信也。此为武王言也。今长我之配行三后之教令者，欲成我周家王道之信也。王德之道成于信。论语曰：民无信不立。王如字，又子况反。"
                },
                {
                    "paragraph": "成王之孚，下士之式。",
                    "zhushu": "式，法也。笺云：王道尚信，则天下以为法，勤行之。"
                },
                {
                    "paragraph": "永言孝思，孝思维则。",
                    "zhushu": "则其先人也。笺云：长我孝心之所思。所思者其维则三后之所行。子孙以顺祖考为孝。"
                },
                {
                    "paragraph": "媚兹一人，应侯顺德。",
                    "zhushu": "一人，天子也。应，当。侯，维也。笺云：媚，爱。兹，此也。可爱乎武王，能当此顺德，谓能成其祖考之功也。易曰：君子以顺德，积小以髙大。"
                },
                {
                    "paragraph": "永言孝思，昭哉嗣服。",
                    "zhushu": "笺云：服，事也。明哉武王之嗣行祖考之事，谓伐纣定天下。"
                },
                {
                    "paragraph": "昭兹来许，绳其祖武。",
                    "zhushu": "许，进。绳，戒。武，迹也。笺云：兹，此。来，勤也。武王能明此勤行，进于善道，戒慎其祖考所践履之迹，美其终成之。来许如字，郑音赉，下篇来孝同。"
                },
                {
                    "paragraph": "于万斯年，受天之祜。",
                    "zhushu": "笺云：祐，福也。天下楽仰武王之德，欲其寿考之言。祜音户，下同。"
                },
                {
                    "paragraph": "受天之祜，四方来贺。于万斯年，不遐有佐。",
                    "zhushu": "远夷来佐也。笺云：武王受此万年之寿，不远有佐。言其辅佐之目，亦宜蒙其余福也。书曰：公其以予万亿年，亦君臣同福禄也。",
                    "type": 2
                },
                {
                    "paragraph": "下武六章，章四句。",
                    "zhushu": "",
                    "type": 2
                },
                {
                    "paragraph": "文王有声継伐也。武王能广文王之声，卒其伐功也。",
                    "zhushu": "继伐者，文王伐崇而武王伐纣。"
                },
                {
                    "paragraph": "文王有声，遹骏有声。遹求厥寜，遹观厥成。",
                    "zhushu": "笺云：遹，述。骏，大。求，终。观，多也。文王有令闻之声者，乃述行有令闻之声之道所致也。所述者，谓大王、王季也。又于述行终其安民之道，又述行多其成民之德，言周德之世益盛。遹，尹橘反，又音述。骏音峻。观，古乱反，注同。闻音问，本亦作问。"
                },
                {
                    "paragraph": "文王烝哉！",
                    "zhushu": "烝，君也。笺云：君哉者，言其诚得人君之道。烝，之丞反，韩诗云：美也。"
                },
                {
                    "paragraph": "文王受命，有此武功。既伐于崇，作邑于丰。",
                    "zhushu": "笺云：武功，谓伐四国及崇之功也。作邑者，徒都于丰，以应天命。应，应对之应。"
                },
                {
                    "paragraph": "文王烝哉！",
                    "zhushu": ""
                },
                {
                    "paragraph": "筑城伊淢，作丰伊匹。匪棘其欲，遹追来孝。",
                    "zhushu": "或，成沟也。匹，配也。笺云：方十里曰成淢，其沟也广深各八尺。棘，急。来，勤也。文王受命而犹不自足，筑丰邑之城，大小适与成偶。大于诸侯，小于天子之制。此非以急成従己之欲，欲广都邑，乃述追王季勤孝之行，进其业也。淢，况域反，字又作洫。韩诗云：洫，深也。棘，居力反，下亟同，或作亟。欲音欲，夲亦作欲。广，古旷反。深，户鸩反。行，下孟反。"
                },
                {
                    "paragraph": "王后烝哉！",
                    "zhushu": "后，君也。笺云：变谥言王后者，非其盛事，不以义谥。"
                },
                {
                    "paragraph": "王公伊濯，维丰之垣。四方攸同，王后维翰。",
                    "zhushu": "濯，大。翰，干也。笺云：公，事也。文王述行大王、王季之王业，其事益大。作邑于凡，城之既成，又垣之，立宫室，乃为天下所同心而归之。王后为之干者，正其政教，定其法度。濯，直角反，韩诗云：美也。垣音表。翰，尸旦反，徐音寒。"
                },
                {
                    "paragraph": "王后烝哉！",
                    "zhushu": ""
                },
                {
                    "paragraph": "丰水东注，维禹之绩。四方攸同，皇王维辟。",
                    "zhushu": "绩，业。皇，大也。笺云：绩，功。辟，君也。昔尧时洪水，而丰水亦汜滥为害，禹治之，使入渭，东注于河，禹之功也。文王、武王今得作邑于其旁地，为天下所同心而归。大王为之君，乃由禹之功政，引美之。丰邑在丰水之西，镐京在丰水之东。辟音璧，注及下皆同，又音婢亦反，法也。汜，芳剑反，字亦作泛。滥，力暂反。"
                },
                {
                    "paragraph": "皇王烝哉！",
                    "zhushu": "笺云：变王后言大王者，武王之事又益大。大，此及下言大者，并如字。"
                },
                {
                    "paragraph": "镐京辟廱，自西自东，自南自北，无思不服。",
                    "zhushu": "武王作邑于镐京。笺云：自，由也。武王于镐京行辟廱之礼，自四方来观者，皆感化其德，心无不归服者。"
                },
                {
                    "paragraph": "皇王烝哉！",
                    "zhushu": ""
                },
                {
                    "paragraph": "考卜维王，宅是镐京。维龟正之，武王成之。",
                    "zhushu": "笺云：考犹稽也。宅，居也。稽疑之法，必契灼龟而卜之。武王卜居是镐京之地，龟则正之，谓得吉兆，武王遂居之。修三后之德，以伐纣，定天下，成龟兆之占，功莫大于此。契，苦计反，夲又作挈，或苦结反。"
                },
                {
                    "paragraph": "武王烝哉！",
                    "zhushu": ""
                },
                {
                    "paragraph": "丰水有𦬊，武王岂不仕？诒厥孙谋，以燕翼子。",
                    "zhushu": "𦬊，草也。仕，事。燕，安。翼，敬也。笺云：诒犹传也。孙，顺也。丰水犹以其润泽生草，武王岂不以其功业为事乎？以为事，故传其所以顺天下之谋，以安其敬事之子孙，谓使行之也。书曰：厥考翼，其肯曰：我有后，弗弃基！芑音起。诒，以之反。孔、王申毛如字，郑音逊。传，直专反，下同。"
                },
                {
                    "paragraph": "武王烝哉！",
                    "zhushu": "上言皇王而变言武王者，皇，大也，始大其业，至武王伐纣成之，故言武王也。",
                    "type": 2
                },
                {
                    "paragraph": "文王有声八章，章五句。",
                    "zhushu": "",
                    "type": 2
                },
                {
                    "paragraph": "文王之什十篇，六十六章，四百一十四句。",
                    "zhushu": ""
                }
            ]
        },
        {
            "name": "大雅生民之什诂训传第二十四",
            "paragraphs": [
                {
                    "paragraph": "生民之什诂训传第二十四",
                    "zhushu": "自生民至卷阿八篇，成王、周公之正大雅。",
                    "type": 1
                },
                {
                    "paragraph": "毛诗大雅",
                    "zhushu": "",
                    "type": 2
                },
                {
                    "paragraph": "生民尊祖也。后稷生于姜嫄，文、武之功起于后稷，故推以配天焉。",
                    "zhushu": ""
                },
                {
                    "paragraph": "厥初生民，时维姜嫄。",
                    "zhushu": "生民，夲后稷也。姜，姓也。后稷之毋配高辛氏帝焉。笺云：厥，其。初，始。时，是也。言周之始祖，其生之者，是姜嫄也。姜姓者，炎帝之后，有女名嫄，当尧之时，为高辛氏之世妃。夲后稷之初生，故谓之生民。嫄音原。姜，姓；嫄，名，有邰氏之女。"
                },
                {
                    "paragraph": "生民如何？克禋克祀，以弗无子。",
                    "zhushu": "禋，敬。弗，去也。去无子，求有子。古者必立郊禖焉。玄鸟至之日，以大牢祠于郊禖，天子亲往，后妃率九嫔御，乃礼天子所御，𢃄以弓韣，授以弓矢，于郊禖之前。笺云：克，能也。弗之言祓也。姜嫄之生后稷如何乎？乃禋祀上帝于郊禖，以祓除其无子之疾而得其福也。能者，言齐肃当神明意也。二王之后，得用天子之礼。禋音因，郑：祭天名。弗音拂，注同。去，起吕反，下同。禖音梅，下同。祠，嗣𢇁反，夲亦作祀。嫔，婢人反。韣音独，弓衣。祓音拂，又音废，下同。齐，侧皆反，夲亦作斋，篇末齐敬同。"
                },
                {
                    "paragraph": "履帝武敏歆，攸介攸止。载震载夙，载生载育，时维后稷。",
                    "zhushu": "履，践也。帝，髙辛氏之帝也。武，迹。敏，疾也。从于帝而见于天，将事齐敏也。歆，飨。介，大也。止，福禄所止也。震，动。夙，早。育，长也。后稷播百榖以利民。笺云：帝，上帝也。敏，拇也。介，左右也。夙之言肃也。祀郊禖之时，时则有大神之迹。姜嫄履之，足不能满，履其拇指之处，心体歆歆然，其左右所止仕，如有人道感己者也，于是遂有身，而肃戒不复揖。后则生子而养长之，名曰弃。舜臣尧而举之，是为后稷。敏，密谨反。歆，许金反。介音戒。震，真慎反，郑：有娠也。见，贤遍反。齐，侧皆反，又如字。长，张文反，下同。拇音母，足大指。介又如字。处，昌虑反。复，扶又反，下故复同。"
                },
                {
                    "paragraph": "诞弥厥月，先生如达。",
                    "zhushu": "诞，大。弥，终。达，生也。姜嫄之子，先生者也。笺云：达，羊子也。大矣后稷之在其母，终人道十月而生，生如达之生，言易也。弥，面支反。达，他末反，注同。说文云：小羊也。沈云：毛如字。易，以豉反，下同。"
                },
                {
                    "paragraph": "不坼不副，无葘无害。",
                    "zhushu": "言易也。凡人在母，母则病，生则圻副，葘害其母，横逆人道。坼，敕宅反。副，孚逼反，说文云：分也。字林云：判也，匹亦反。葘音灾，注同。"
                },
                {
                    "paragraph": "以赫厥灵，上帝不寜。不康禋祀，居然生子。",
                    "zhushu": "赫，显也。不寜，寜也。不康，康也。笺云：康、寜，皆安也。姜嫄以赫然显著之征，其有神灵审矣。此乃天帝之气也，心犹不安之。又不安徒以禋祀而无人道，居默然自生子，惧时人不信也。"
                },
                {
                    "paragraph": "诞置之隘巷，牛羊腓字之。",
                    "zhushu": "诞，大。置，置。腓，辟。字，爱也。天生后稷，异之于人，欲以𩔰其灵也。帝不顺天，是不明也，故承天意而异之于天下。笺云：天异之，故姜嫄置后稷于牛羊之径，亦所以异之。置，之豉反，下同。隘，于懈反。巷，户降反。腓，符非反。"
                },
                {
                    "paragraph": "诞置之平林，会伐平林。",
                    "zhushu": "牛羊而辟人者理也。置之平林，又为人所収取之。"
                },
                {
                    "paragraph": "诞置之寒氷，鸟覆翼之。",
                    "zhushu": "大鸟来，一翼覆之，一翼藉之，人而収取之，又其理也。"
                },
                {
                    "paragraph": "鸟覆翼之，鸟乃去矣，后稷呱矣。",
                    "zhushu": "于是知有天异，往取之矣。后稷呱呱然而泣。呱音孤。"
                },
                {
                    "paragraph": "实覃实訏，厥声载路。诞实匍匐，克岐克嶷，以就口食。",
                    "zhushu": "覃，长。訏，大。路，大也。歧，知意也。嶷，识也。笺云：实之言适也。覃，谓始能坐也。訏，谓张口呜呼也。是时声昔则已大矣，能匍匐则歧歧然意有所知也。其貌嶷嶷然有所识别也。以此至于能就众人口自食，谓六七岁时。覃，徒南反，夲或作谭。訏，况于反。匍音蒲，又音符，夲亦作扶。匐，蒲北反，又音服，夲亦作服。歧，其宜反。嶷，鱼极反，说文作疑，云：小儿有知。长，张丈反，或如字。别，彼列反。"
                },
                {
                    "paragraph": "艺之荏菽，荏菽旆旆。禾役穟穟，麻麦幪幪，瓜瓞唪唪。",
                    "zhushu": "荏菽，戎菽也。旆旆然，长也。役，列也。穟穟，苗好美也。幪幪然，茂盛也。唪唪然，多实也。笺云：艺，树也。戎菽，大豆也。就口食之时，则有种殖之志，言无性也。艺，鱼世反。荏菽，荏，而甚反；菽，或作叔，音同，郭璞云：今胡豆是。旆，蒲贝反。穟音遂。幪，莫孔反。瓞，田节反。唪，布孔反，徐又薄孔反。长如字，又张文反。"
                },
                {
                    "paragraph": "诞后稷之穑，有相之道。",
                    "zhushu": "相，助也。笺云：大矣后稷之掌稼穑，有见助之道，谓若神助之力。相，息亮反，注同。"
                },
                {
                    "paragraph": "茀厥丰草，种之黄茂。实方实苞，实种实裦。实发实秀，实坚实好。实颕实栗，即有邰家室。",
                    "zhushu": "茀，治也。黄，嘉榖也。茂，美也。方，极𠭇也。苞，本也。种，杂种也。褎，长也。发，尽发也。不荣而实曰秀。颕，垂颕也。栗，其实栗栗然。邰，姜嫄之国也。尧见天因邰而生后稷，故国各稷于邰，命使事天，以显神顺天命耳。笺云：丰、苞，亦茂也。方，齐等也。种，生不杂也。褎，枝叶长也。发，发管时也。栗，成就也。后稷教民除治茂草，使种黍稷，黍稷生则茂好，孰则大成，以此成功，尧改封于邰，就其成国之家室，无变更也。茀音弗，韩诗作拂。拂，茀也。种，支勇反，注下嘉种并江同。裦，徐秀反。颕，营井反，穗也。尚书：唐叔得禾，异亩同颕，是也。邰，他来反，后稷所封国，今在京兆武功县。"
                },
                {
                    "paragraph": "诞降嘉种，维秬维秠，维穈维𦬊。",
                    "zhushu": "天降嘉种。秬，黑黍也。秠，一桴二米也。穈，赤苗也。𦬊，白苗也。笺云：天应尧之显后稷，为之下嘉种。秬音巨。秠，孚鄙反，亦黑黍也，又孚悲反，郭芳妇反。穈音门，尔雅作舋，同，郭亡伟友，赤粱粟也。𦬊音起，徐又巨己反，郭云：白粱粟也。捊，芳于反，字书云：粗糠也。应，应对之应。为，于伪反，下夭为已同。"
                },
                {
                    "paragraph": "恒之秬秠，是获是𠭇。恒之穈𦬊，是任是负，以归肇祀。",
                    "zhushu": "恒，徧。肇，始也。始归郊祀也。笺云：任犹抱也。肇，郊之神位也。后稷以天为己下此四榖之故，则徧种之，成孰则获而𠭇计之，抱负以归于郊祀天。得祀天者，二王之后也。恒，古邓反，夲又作旨。获，户郭反。任音壬，注同。肇音兆。徧音遍，不同。"
                },
                {
                    "paragraph": "诞我祀如何？或舂或揄，或簸或蹂。释之叟叟，烝之浮浮。",
                    "zhushu": "揄，杼臼也。或簸糠者，或蹂黍者。释，浙米也。叟叟，声也。浮浮，气也。笺云：蹂之言润也。大矣我后稷之祀天如何乎？美而将说其事也。舂而杼出之，簸之，又润湿之，将复舂之，趋于凿也。释之烝之，以为酒及簠簋之实。舂，伤容反。揄音由，又以求反，说文作舀，戈绍反。簸，波我反。蹂音柔。叟，所留反，字又作溲，寿米声也，尔雅作溞，音同，郭音骚。烝，之丞反。浮如字，尔雅、说文并作烰。抒音食汝反。糠音康，字亦作康，俗米旁作康，非。浙，星历反，说文云：汱也。汱音大。复，扶又反。凿，子洛反，精米也，字林作毇，云粝米一㓩舂为八斗也，子沃反。簠音甫。簋音轨。"
                },
                {
                    "paragraph": "载谋载惟，取萧𥙊脂，取羝以軷，载燔载烈，",
                    "zhushu": "尝之日，涖卜来岁之芟。狝之日，涖卜来岁之戒。社之日，涖卜来岁之稼。所以兴来而继往也。榖熟而谋，陈𥙊而卜矣。取萧合黍，臭达墙屋，既奠而后𤑔，萧合馨香也。羝羊，牡羊也。軷，道祭也。傅火曰燔，贯之如于火曰烈。笺云：惟，思也。烈之言烂也。后稷既为郊祀之酒及其米，每诹谋其日，思念其礼，至其时，取萧草与𥙊牲之脂，𤑔之于行神之位，馨香既闻，取羝羊之体以𥙊神，又燔烈其肉为尸羞焉。自此而往郊。羝，都礼反，字亦作怟。軷，蒲未反，说文云：出必告道神，为坛而祭为軷，字林同，父未反。燔音烦，后皆同。涖音利，又音类。芟，所衔反。狝，息浅反。奠，徒练反。𤑔，如悦反。馨，呼丁反。傅音附。贯，古乱反。诹，足湏反，谋也。"
                },
                {
                    "paragraph": "以兴嗣岁。",
                    "zhushu": "兴来𡻕，继往岁也。笺云：嗣岁，今新岁也。以先岁之物齐敬犯軷而祀天者，将求新岁之丰年也。孟春之月令曰：乃择元日，祈榖于上帝。"
                },
                {
                    "paragraph": "卬盛于豆，于豆于登。其香始升，上帝居歆，胡臭亶时？",
                    "zhushu": "卬，我也。木曰豆，瓦曰登。豆，荐𦵔醢也。登，大羹也。笺云：胡之言何也。亶，诚也。我后稷盛𦵔醢之属，当于豆者，于登者，其馨香始上行，上帝则安而歆享之，何芳𦤀之诚得其时乎？美之也。祀天用瓦豆，陶器质也。卬，五郎反，我也。盛音成，注同。香，一夲作馨。亶，都但反。𦵔，庄居反。醢音海。上，时掌反。"
                },
                {
                    "paragraph": "后稷肇祀，庶无罪悔，以迄于今。",
                    "zhushu": "迄，至也。笺云：庶，众也。后稷肇祀上帝于郊，而天下众民成得其所，无有罪过也。子孙蒙其福，以至于今，故推以配天焉。迄，许乙反。",
                    "type": 2
                },
                {
                    "paragraph": "生民八章，四章章十句，四章章八句。",
                    "zhushu": "",
                    "type": 2
                },
                {
                    "paragraph": "行苇忠厚也。周家忠厚，仁及草木，故能内睦九族，外尊事黄耇，养老乞言，以成其福禄焉。",
                    "zhushu": "九族，自己上至髙祖，下至玄孙之亲也。黄，黄发也。耇，东梨也。乞言，从求善言可以为政者，敦史受之。苇，韦鬼反，苇草也。耇音苟，尔雅云：寿也。梨，利知反，又利兮反，方言云：冻梨，老也。敦如字，夲又作惇，同。"
                },
                {
                    "paragraph": "敦彼行苇，牛羊勿践履。方苞方体，维叶泥泥。",
                    "zhushu": "敦，聚貌。行，道也。叶初生泥泥。笺云：苞，茂也。体，成形也。敦敦然道旁之苇，牧牛羊者母使躐履折伤之。草物方茂盛，以其终将为人用，故周之先王为此爱之，况于人乎？敦，徒端反，注同。泥，乃礼反，注同，张揖作苨苨，云：草盛也。为，于伪反，注同，为设同。"
                },
                {
                    "paragraph": "戚戚兄弟，莫远具尔。或肆之筵，或授之几。",
                    "zhushu": "戚戚，内相亲也。肆，陈也。或陈设筵者，或授几者。笺云：莫，无也。具犹俱也。尔，谓进之也。正与族人燕，兄弟之亲，无远无近，俱楫而进之。年稚者为设筵而己，老者加之以几。筵，以然反，席也。铺陈曰筵，藉之曰席。稺，直吏反。"
                },
                {
                    "paragraph": "肆筵设席，授几有缉御。",
                    "zhushu": "设席，重席也。缉御，踧踖之容也。笺云：缉，犹续也。御，侍也。兄弟之老者，既为设重席授几，又有相续代而侍者，谓敦史也。缉，七习反。重，直龙反，下同。踧，子六反。踖，子亦反。"
                },
                {
                    "paragraph": "或献或酢，洗爵奠斝。",
                    "zhushu": "斝，爵也。夏曰醆，殷曰斝，周曰爵。笺云：进酒于客曰献，客答之曰酢。主人又洗爵醻客，客受而奠之，不举也。用殷爵者，尊兄弟也。酢，才洛反。斝，古雅反，又音嫁。夏，户雅反。醆，侧简反，字或作琖，同。醻，市由反。"
                },
                {
                    "paragraph": "醓醢以荐，或燔或炙。嘉殽脾臄，或歌或咢。",
                    "zhushu": "以肉曰醢。醢，臄凾也。歌者，比于琴瑟也。徒击曰咢。笺云：荐之礼，韭𦵔则醓醢也。燔用肉，炙用肝，以脾凾为加，故谓之嘉。醓，他感反，肉酱也，郑注仪礼云：醓，海也。醢，呼改反。脾，婢支反。臄，渠略反，字或作醵。咢，五洛反，尔雅云：徒击鼓谓之咢，徒哥谓之谣。函，胡南反，何又户感反，本又作𦜆，同。说文云：凾，舌也。又云：口里肉也。通俗文云：口上曰臄，口下曰凾。比，毗志反。炙，者夜反。"
                },
                {
                    "paragraph": "敦弓既坚，四鍭既钧，舍矢既均，",
                    "zhushu": "敦弓，画弓也。天子敦弓。鍭矢参亭。已均巾艺。笺云：舍之言释也。艺，质也。周之先王将养老，先与群臣行射礼，以择其可与者以为宾。敦音雕，注及下同，徐又都雷反。鍭音侯，又音侯。钓，规旬反。舍音舍，注同。参，七南反。中，丁仲反，下皆同。可与者音预，下与为同，一本直云可者，无与字。"
                },
                {
                    "paragraph": "序宾以贤。",
                    "zhushu": "言宾客次序皆贤。孔子射于矍相之圃，观者如堵墙。射至于司马，使子路执弓矢出延射，曰：奔军之将，亡国之大夫，与为人后者，不入，其余皆入。盖去者半，入者半。又使公罔之裘、序点，杨觯而语曰：幼壮孝弟，耆耄好礼，不从流俗，修身以俟死者，不在此位。盖去者半，处者半。序点又杨觯而语曰：好学不倦，好礼不变，耄勤称道不乱者，不在此位也。盖仅有存焉。笺云：序宾以贤，谓以射中多少为次第。矍，俱䌸反。相，息亮反。圃，布古反，又音布。观，古乱反，又音官。堵，丁古反。奔音奋。奋，覆败也。将，子匠反。点，都簟反。觯，之豉及，爵。各容三升。语，鱼据反。弟音悌。耋，徒节反。好，呼报反，下皆同。不，弗武反，下同。耄，莫报反，字或作旄，同。八十曰耄。勤音其。百年曰期颐。仅，其靳反。"
                },
                {
                    "paragraph": "敦弓既句，既挟四鍭。",
                    "zhushu": "天子之弓，合丸而成规。笺云：射礼：搢三挟一个。言已挟四鍭，则已徧释之。句，古豆反，说文作彀，云：张弓曰彀。挟，子协反，又子合反。个，古贵反。徧音遍。"
                },
                {
                    "paragraph": "四鍭如树，",
                    "zhushu": "言皆中也。"
                },
                {
                    "paragraph": "序宾以不侮。",
                    "zhushu": "言其皆有贤才也。笺云：不侮者，敬也。其人敬于礼，则射多中。"
                },
                {
                    "paragraph": "曽孙维主，酒醴维醹。酌以大斗，以祈黄耉。",
                    "zhushu": "曽孙，成王也。醹，厚也。大斗，长三尺也。祈，报也。笺云：祈，告也。今我成王承先王之法度为主人，亦既序宾矣。有醇厚之酒醴，以大斗酌而尝之而美，故以告黄耉之人，征而养之也。饮酒之礼曰：告于先王君子可也。醹，如主反，说文：厚酒也，字林同，音女父反。斗，字又作枓，都口反，徐又音主，三尺也，谓大斗之柄也。醇音淳。"
                },
                {
                    "paragraph": "黄耇台背，以引以翼。",
                    "zhushu": "台背，大老也。引，长。翼，敬也。笺云：台之言鲐也。大老则背有鲐文，既告老人。及其来也，以礼引之，以礼翼之。在前曰引，在旁曰翼。合，汤来反，徐又音台，尔雅云：寿也。鲐，汤来反，鱼名，一音夷。"
                },
                {
                    "paragraph": "寿考维祺，以介景福。",
                    "zhushu": "祺，吉也。笺云：介，助也。养老人而得吉，所以助大福也。祺音其。介音戒，毛：大也，后皆放此。",
                    "type": 2
                },
                {
                    "paragraph": "行苇八章，章四句。故言七章，二章章六句，五章章四句。",
                    "zhushu": "",
                    "type": 2
                },
                {
                    "paragraph": "既醉太平也。醉酒饱德，人有士君子之行焉。",
                    "zhushu": "成王𥙊宗庙，旅醻下偏群臣，至于无筭爵，故云醉焉。乃见十伦之义，志意充满，是谓之饱德。大音泰，后大平皆放此。行，下孟反，第四章以下注皆同。偏音遍，下同。见，贤遍反。"
                },
                {
                    "paragraph": "既醉以酒，既饱以德。",
                    "zhushu": "既者，尽其礼，终其事。笺云：礼谓旅醻之属。事，谓施惠先后及歸俎之类。施音式豉反。"
                },
                {
                    "paragraph": "君子万年，介尔景福。",
                    "zhushu": "笺云：君子斥成王也。介，助。景，大也。成王女有万年之寿，天又助女以大福，谓五福也。"
                },
                {
                    "paragraph": "既醉以酒，尔殽既将。",
                    "zhushu": "将，行也。笺云：尔，女也。殽，谓牲體也。成王之为群臣俎实，以尊卑差次行之。"
                },
                {
                    "paragraph": "君子万年，介尔昭明。",
                    "zhushu": "笺云：昭，光也。"
                },
                {
                    "paragraph": "昭明有融，髙朗令终。",
                    "zhushu": "融，长。朗，明也。始于飨燕，终于享祀。笺云：有，又。令，善也。天既助女以光明之道，又使之长有髙明之誉，而以善名终，是其长也。"
                },
                {
                    "paragraph": "令终有俶，公尸嘉告。",
                    "zhushu": "俶，始也。公尸，天子以卿，言诸侯也。笺云：俶犹厚也。既始有善令，终又厚之。公尸以善言告之，谓嘏辞也。诸侯有功德者，入为天子卿大夫，故云公尸。公，君也。俶，尺叔反。嘏，古雅反。"
                },
                {
                    "paragraph": "其告维何？笾豆静嘉。",
                    "zhushu": "恒豆之葅，水草之和也。其醢，陆产之物也。加豆，陆产也，其醢，水物也。边豆之荐，水士之品也。不敢用常亵味而贵多品，所以交于神明者，言道之徧至也。笺云：公尸所以善言告之，是何故乎？乃用笾豆之物，絜清而美，政平气和所致故也。䙝，息列反。清如字，又才性反。"
                },
                {
                    "paragraph": "朋友攸摄，摄以威仪。",
                    "zhushu": "言相摄佐者以威仪也。笺云：朋友，谓群臣同志好者也。言成王之臣，皆有仁孝士君子之行，其所以相摄佐威仪之事。好，呼报反。"
                },
                {
                    "paragraph": "威仪孔时，君子有孝子。",
                    "zhushu": "笺云：孔，甚也。言成王之臣威仪甚得其宜，皆君子之人，有孝子之行。"
                },
                {
                    "paragraph": "孝子不匮，永锡尔类。",
                    "zhushu": "匮，竭。类，善也。笺云：永，长也。孝子之行，非有竭极之时，长以与女之族类，谓广之以教道天下也。春秋传曰：颕考叔，纯孝也，施及庄公。匮，求位反。道音导。施，以豉反。"
                },
                {
                    "paragraph": "其类维何？室家之壸。",
                    "zhushu": "壸，广也。笺云：壸之言梱也。其与女之族类云何乎？室家先以相梱致，已乃及于天下。壸，苦夲反。梱，苦夲反。致，直置反。"
                },
                {
                    "paragraph": "君子万年，永锡祚胤。",
                    "zhushu": "胤，嗣也。笺云：永，长也。成王，女有万年之寿，天又长予女福祚至于子孙。○作，夲又作胙，才路反。胤，羊刃反。"
                },
                {
                    "paragraph": "其胤维何？天被尔禄。",
                    "zhushu": "禄，福也。笺云：天予女福祚至于子孙云何乎？天覆被女以禄位，使禄临天下。被，皮寄反，注同。"
                },
                {
                    "paragraph": "君子万年，景命有仆。",
                    "zhushu": "仆，附也。笺云：成王，女既有万年之寿，天之大命又附著于女，谓使为政教。著，直略反，下同。"
                },
                {
                    "paragraph": "其仆维何？厘尔女士。",
                    "zhushu": "厘，予也。笺云：天之大命附著于女云何乎？予女以女而有士行者。谓生淑媛，使为之妃。厘，力之反。媛，予眷反。妃音配，又芳非反。"
                },
                {
                    "paragraph": "厘尔女士，从以孙子。",
                    "zhushu": "笺云：从，随也。天既予女以女而有士行者，又使生贤知之子孙以随之，谓传世也。知音智。传，直专反。",
                    "type": 2
                },
                {
                    "paragraph": "既醉八章，章四句。",
                    "zhushu": "",
                    "type": 2
                },
                {
                    "paragraph": "凫鹥守成也。太平之君子能持盈守成，神祇祖考安乐之也。",
                    "zhushu": "君子斥成王之。言君子者，太平之时则皆然，非独成王也。凫音符。鹥，于鸡反，苍颉觧诂云：鹥，鸥也，一名水鸮。祇，祁支反。乐音洛，篇末注同。"
                },
                {
                    "paragraph": "凫鹥在泾，公尸来燕来寜。",
                    "zhushu": "凫，水鸟也。鹥，凫属。大平则万物众多。笺云：泾，水名也。水鸟而居水中，犹人为公尸之在宗庙也，故以喻焉。𥙊祀既毕，明日又设礼而与尸燕。成王之时，尸来燕也，其心安，不以己实臣之故自嫌。言此者，美成王事尸之礼备。"
                },
                {
                    "paragraph": "尔酒既清，尔殽既馨。公尸燕饮，福禄来成。",
                    "zhushu": "馨，香之远闻也。笺云：尔者，女成王也。女酒殽清美，以与公尸燕乐饮酒之故，祖考以福禄来成女。闻音问，或如字。"
                },
                {
                    "paragraph": "凫鹥在沙，公尸来燕来宜。",
                    "zhushu": "沙，水旁也。宜，宜其事也。笺云：水鸟以居水中为常，今出在水旁，喻𥙊四方百物之尸也。其来燕也，心自以为宜，亦不以己实臣自嫌也。"
                },
                {
                    "paragraph": "尔酒既多，尔殽既嘉。",
                    "zhushu": "言酒品齐多而殽备美。齐，才细反。"
                },
                {
                    "paragraph": "公尸燕饮，福禄来为。",
                    "zhushu": "厚为孝子也。笺云：为犹助也，助成王也。为，于伪反，注同，协句如字。"
                },
                {
                    "paragraph": "凫鹥在渚，公尸来燕来处。",
                    "zhushu": "渚，沚也。处，止也。笺云：水中之有渚，犹平地之有丘也。喻祭天地之尸也，以配至尊之故，其来燕似若止得其处。渚，之与反。沚音止。"
                },
                {
                    "paragraph": "尔酒既湑，尔殽伊脯。公尸燕饮，福禄来下。",
                    "zhushu": "笺云：湑，酒之泲者也。天地之尸尊，事尊不以䙝味，泲酒脯而已。湑，息汝反。泲，子礼反，字又作䍤，同。"
                },
                {
                    "paragraph": "凫鹥在潨，公尸来燕来宗。",
                    "zhushu": "潨，水会也。宗，尊也。笺云：潨，水外之髙者也。有瘗埋之象，喻祭社稷山川之尸，其来燕也，有尊主人之意。潨，在公反，说文云：小水入大水也，徐云：郑音在容仄。瘗，于例反。埋，亡皆反，字亦作薶，同。"
                },
                {
                    "paragraph": "既燕于宗，福禄攸降。公尸燕饮，福禄来崇。",
                    "zhushu": "崇，重也。笺云：既，尽也。宗，尊宗也。群臣下及民尽有祭社之礼而燕饮焉，为福禄所下也。今王宗社又以尸燕，福禄之来乃重厚也。天子以下，其社神同，故云然。降，户江反。重，直龙反，下同。"
                },
                {
                    "paragraph": "凫鹥在亹，公尸来止熏熏。",
                    "zhushu": "亹，山绝水也。熏熏，和说也。笺云：亹之言门也。燕上祀之尸于门户之外，故以喻焉。其来也，不敢当王之燕礼，故变言来止熏熏，坐不安之意。亹音门。熏，许云反，说文作醺，云：醉也。说音悦。"
                },
                {
                    "paragraph": "𣅀酒欣欣，燔炙芬芬。公尸燕饮，无有后艰。",
                    "zhushu": "欣欣然，乐也。芬芬，香也。无有后艰，言不敢多祈也。笺云：艰，难也。小神之尸卑，用美酒，有燔炙，可用䙝味也。又不能致福禄，但令王自今无有后艰而已。令，力呈反。",
                    "type": 2
                },
                {
                    "paragraph": "凫鹥五章，章六句。",
                    "zhushu": "",
                    "type": 2
                },
                {
                    "paragraph": "假乐嘉成王也。",
                    "zhushu": ""
                },
                {
                    "paragraph": "假乐君子，显显令德。宜民宜人，受禄于天。",
                    "zhushu": "假，嘉也。宜民宜人，宜安民、宜官人也。笺云：显，光也。天嘉乐成王有光光之善德，安民官人皆得其宜，以受福禄于天。假音暇。"
                },
                {
                    "paragraph": "保右命之，自天申之。",
                    "zhushu": "申，重也。笺云：成王之官人也，群臣保右而举之，乃后命用之。又用天意申敕之，如舜之敕伯禹、伯夷之属。右音又，助也，注同。重，直用反。"
                },
                {
                    "paragraph": "干禄百福，子孙千亿。穆穆皇皇，宜君宜王。",
                    "zhushu": "宜君王天下也。笺云：千，求也。十万曰亿。天子穆穆，诸侯皇皇。成王行显显之令德，求禄得百福。其子孙亦勤行而求之，得禄千亿，故或为诸侯，或为天子，言皆相勗以道。○宜君宜王，宜，一本作且字。勗，香玉反。"
                },
                {
                    "paragraph": "不愆不忘，率由旧章。",
                    "zhushu": "笺云：愆，过。率，循也。成王之令德，不过误，不遗失，循用旧典之文章，谓周公之礼法。愆，起连反。"
                },
                {
                    "paragraph": "威仪抑抑，德音秩秩。无怨无恶，率由群匹。",
                    "zhushu": "抑抑，美也。秩秩，有常也。笺云：抑抑，密也。秩秩，清也。成王立朝之威仪，致密无所失，教令又清明，天下皆乐仰之，无有怨恶。循用群臣之贤者，其行能匹耦己之心。恶，乌路反，又如字，注同。朝，直遥反。致，直治反，本或作致。行，下孟反。"
                },
                {
                    "paragraph": "受福无疆，四方之纲。",
                    "zhushu": ""
                },
                {
                    "paragraph": "之纲之纪，燕及朋友。",
                    "zhushu": "朋友，群臣也。笺云：成王能为天下之纲纪，谓立法度以理治之也。其燕饮常与群臣，非徒乐族人而已。疆，居良反，下篇同。乐音洛。"
                },
                {
                    "paragraph": "百辟卿士，媚于天子。不觧于位，民之攸墍。",
                    "zhushu": "墍，息也。笺云：百辟，畿内诸侯也。卿士，卿之有事也。媚，爱也。成王以恩意及群臣，群臣故皆爱之，不解于其职位。民之所以休息由此也。辟音壁，注同。媚，眉备反，注同。觧，佳买反，注同。墍，许器反。",
                    "type": 2
                },
                {
                    "paragraph": "假乐四章，章六句。",
                    "zhushu": "",
                    "type": 2
                },
                {
                    "paragraph": "公刘召康公戒成王也。成王将涖政，戒以民事，美公刘之厚于民，而献是诗也。",
                    "zhushu": "公刘者，后稷之曽孙也。夏之始衰，见迫逐，迁于豳，而有居民之道。成王始幼少，周公居摄政。及归之，成王将涖政，召公与周公相成王为左右。召公惧成王尚幼稚，不留意于治民之事，故作是诗美公刘以深戒之。○公刘，王云：公，号；刘，名也。尚书传云：公，爵；刘，名也。召，本亦作邵，上照反，后皆同。涖音利，又音类，徐力自反。夏，户雅反，下夏人同。少，诗照反。相，息亮反。"
                },
                {
                    "paragraph": "笃公刘，匪居匪康。廼埸廼疆，廼积廼仓。廼裹糇粮，于橐于囊，思辑用光。",
                    "zhushu": "笃，厚也。公刘居于邰，而遭夏人乱，迫逐公刘。公刘乃辟中国之难，遂平西戎，而迁其民邑于豳焉。廼埸廼疆，言修其疆场也。廼积廼仓，言民事时和，国有积仓也。小曰橐，大曰囊。思辑用光，言民相与和睦，以显于时也。笺云：厚乎公刘之为君也，不以所居为居，不以所安为安。邰国乃有疆埸也，乃有积委及仓也，安安而能迁，积而能散。为夏人迫逐已之故，不忍斗其民，乃里粮食于囊橐之中，弃其余而去。思在和其民人，用光大其道，为今子孙之基。埸音亦。裹音果。糇音侯，食也，字或作糇。粮，本亦作粮，音良，糇也。橐，他洛反。囊，乃郎反。说文云：无底曰囊，有底曰橐。辑音集，又七立反。难，乃旦反。积委，上子智反，下于伪反。为，于伪反，又如字。"
                },
                {
                    "paragraph": "弓矢斯张，干戈戚扬，爰方启行。",
                    "zhushu": "戚，斧也。扬，𨱆也。张其弓矢，秉其干戈戚扬，以方开道路，去之豳，盖诸侯之从者十有八国焉。笺云：干，盾也。戈，句子戟也。爰，曰也。公刘之去邰，整其师旅，设其兵器，告其士卒曰：为女方开道而行。明已之迁，非为迫逐之故，乃欲全民也。戚，七历反。钺音越。从，才用反，又如字。盾，字又作楯，顺允反，又音允。句音钩。卒，尊忽反，下余卒、士卒皆同。为，于伪反，下非为、为公刘、皆为同。"
                },
                {
                    "paragraph": "笃公刘，于胥斯原。既庶既繁，既顺廼宣，而无永叹。",
                    "zhushu": "胥，相。宣，徧也。民无长叹，犹文王之无悔也。笺云：于，于也。广平曰原。厚乎公刘之于相此原也以居民，民既众矣既多矣，既顺其事矣，又乃使之时耕，民皆安今之居，而无长叹思其旧时也。叹，他安反，字或作叹。徧音遍。相，息亮反，下相此皆同。"
                },
                {
                    "paragraph": "陟则在巘，复降在原。何以舟之？维玉及瑶，鞞琫容刀。",
                    "zhushu": "巘，小山别于大山也。舟，带也。瑶，言有美德也。下曰鞸，上曰琫，言德有度数也。容刀，言有武事也。笺云：陟，升。降，下也。公刘之相此原地也，由原而升巘，复下在原，言反复之，重居民也。民亦爱公刘之如是，故进玉瑶、容刀之佩。巘，本又作甗，鱼辇反，又音言，又音鱼偃反，又音彦。复音服，又扶又反，注复下同。瑶音遥。鞸，必顶反。琫，必孔反。别，彼列反。覆，本亦作复，同，芳福反。"
                },
                {
                    "paragraph": "笃公刘，逝彼百泉，瞻彼漙原，廼陟南冈，乃觏于京。",
                    "zhushu": "漙，大。觏，见也。笺云：逝，往。瞻，视。漙，广也。山脊曰冈。绝髙为之京。厚乎公刘之相此原地也，往之彼百泉之间，视其广原可居之处，乃升其南山之脊，乃见其可居者于京，谓可营立都邑之处。溥音普。觏，古豆反。处，昌虑反，下之处同。"
                },
                {
                    "paragraph": "京师之野，于时处处，于时庐旅，于时言言，于时语语。",
                    "zhushu": "是京乃大众所宜居之也。庐，寄也。直言曰言，论难曰语。笺云：于，于。时，是也。京地乃众民所宜居之野也。于是处其所当处者，庐舍其宾旅，言其所当言，语其所当语，谓安民馆容施教令也。庐，力居反。论，鲁困反。难，乃旦反。馆舍，一本作馆客。"
                },
                {
                    "paragraph": "笃公刘，于京斯依。跄跄济济，俾筵俾几，",
                    "zhushu": "笺云：跄跄济济，士大夫之威仪也。俾，使也。厚乎公刘之居于此京，依而筑宫室。其既成也，与群臣士大夫饮酒以落之。群臣则相使为公刘设凡筵，使之升坐。"
                },
                {
                    "paragraph": "既登乃依。乃造其曹，执豕于牢，酌之用匏。",
                    "zhushu": "宾已登席坐矣，乃依几矣。曹，群也。执豕于牢，新国则杀礼也。酌之用匏，俭以质也。笺云：公刘既登堂负扆而立，群臣乃适其牧群，博豕于牢中，以为饮酒之殽。酌酒以匏为爵，言忠敬也。依，毛如字，郑于岂反，笺云：或扆字。造，七报反。匏，步交反。杀，所戒反。搏音博，沈音付。"
                },
                {
                    "paragraph": "食之饮之，君之宗之。",
                    "zhushu": "为之君，为之大宗也。笺云：宗，尊也。公刘虽去邰国来迁，群臣从而君之尊之，犹在邰也。食音嗣。饮，于鸩反。"
                },
                {
                    "paragraph": "笃公刘，既漙既长，既景乃冈，相其阴阳，观其流泉。",
                    "zhushu": "既景乃冈，考于日景，参之髙冈。笺云：厚乎公刘之居豳也。既广其地之东西，又长其南北，既以日景定其经界于山之脊，观相其阴阳寒煖所宜，流泉浸润所及。皆为利民富国。相，息亮反，注同。煖，况袁反，又乃管反。浸，子鸩反。"
                },
                {
                    "paragraph": "其军三单，度其隰原，彻田为粮。",
                    "zhushu": "三单，相袭也。彻，治也。笺云：邰，后后稷上公之封。大国之制三军，以其余卒为羡。今公刘迁于豳，民始从之，丁夫适蒲三军之数。单者，无羡卒也。度其隰与原田之多少，彻之使出税，以为国用。什一而税谓之彻。鲁哀公曰：二吾犹不足，如之何其彻也？单音丹。度，待洛反，注及下同。羡音贱，又音衍，下同。"
                },
                {
                    "paragraph": "度其夕阳，豳居允荒。",
                    "zhushu": "山西曰夕阳。荒，大也。笺云：允，信也。夕阳者，豳之所处也。广其广轮，豳之所处，信宽大也。广，古旷反。"
                },
                {
                    "paragraph": "笃公刘，于豳斯馆。涉渭为乱，取厉取鍜。",
                    "zhushu": "馆，仓也。正绝流曰乱。鍜，石也。笺云：鍜石所以为鍜质也。厚乎公刘，于豳地作此宫室，乃使人渡渭水，为舟绝流而南，取鍜厉斧斤之石，可以利器用，伐取材木给筑事也。厉，本又作砺。鍜，本又作碬，丁乱反。鍜，说文云：碬，厉石，字林：大唤反。材，一本作林。"
                },
                {
                    "paragraph": "止基廼理，爰众爰有，夹其皇涧，溯其过涧。",
                    "zhushu": "皇，涧名也。溯，郷也。过，涧名也。笺云：爰，曰也。止基，作宫室之功止。而后疆理其田野，挍其夫家人数，曰益多矣，器物有足矣，皆布居涧水之旁。夹，古洽反，又古协反。涧，古晏反。溯音素。过，古禾反，注同。郷，本又作向，许亮反，又与卷阿篇注同。校音教。"
                },
                {
                    "paragraph": "止旅廼密，芮鞫之即。",
                    "zhushu": "密，安也。芮，水厓也。鞫，究也。笺云：芮之言内也。水之内曰隩，水之外曰鞫。公刘居豳既安，军旅之役止，士卒乃安。亦就涧水之内外而居，修田事也。芮，本又汭，如锐反。鞫，居六反。厓，五佳反，乎亦作涯。隩，于六反，又于报反，字或作澳。",
                    "type": 2
                },
                {
                    "paragraph": "公刘六章，章十句。",
                    "zhushu": "",
                    "type": 2
                },
                {
                    "paragraph": "泂酌召康公戒成王也。言皇天亲有德，飨有道也。",
                    "zhushu": "泂音逈。"
                },
                {
                    "paragraph": "泂酌彼行潦，挹彼注兹，可以餴饎。",
                    "zhushu": "洞，远也。行潦，流潦也。餴，馏也。饎，酒食也。笺云：流潦，水之薄者也。远酌取之，投大器之中，又挹之注之于此小器，而可以沃酒食之分者，以有忠信之德，齐絜之诚以荐之故也。春秋传曰：人不易物，惟德繄物。潦音老。挹音楫，又音邑。餴，甫云反，又作饙，字书云：一蒸米也。饎，尺志反，字林充之反。馏，力又反，又音留。尔雅：饙、馏，饪也。孙炎云：蒸之曰餴，均之曰馏。郭云：餴孰为馏。齐，侧皆反，夲或作斋。繄，于兮反。"
                },
                {
                    "paragraph": "岂弟君子，民之父母。",
                    "zhushu": "乐以疆教之，易以说安之，民皆有父之尊，有母之亲。乐音洛。易，羊豉反。说音悦。"
                },
                {
                    "paragraph": "泂酌彼行潦，挹彼注兹，可以濯罍。",
                    "zhushu": "濯，涤也。罍，𥙊器。罍音雷。涤，徒历反。"
                },
                {
                    "paragraph": "岂弟君子，民之攸归。",
                    "zhushu": ""
                },
                {
                    "paragraph": "泂酌彼行潦，挹彼注兹，可以濯漑。",
                    "zhushu": "漑，清也。漑，古爱反。清，才性反。以如字。"
                },
                {
                    "paragraph": "岂弟君子，民之攸墍。",
                    "zhushu": "笺云：墍，息也。",
                    "type": 2
                },
                {
                    "paragraph": "泂酌三章，章五句。",
                    "zhushu": "",
                    "type": 2
                },
                {
                    "paragraph": "卷阿召康公戒成王也。言求贤用吉士也。",
                    "zhushu": "吉犹善也。卷音权，篇内同。"
                },
                {
                    "paragraph": "有卷者阿，飘风自南。",
                    "zhushu": "㒷也。卷，曲也。飘风，回风也。恶人被德化而消，犹飘风之入曲阿也。笺云：大陵曰阿。有大陵卷然而曲，廽风从长飬之方来入之。兴者，喻王当屈體以待贤者，贤者则猥来就之，如飘风之入曲阿然，其来也，为长飬民。飘，避遥反，本亦作票。被，皮寄反。长，张文反，下同。猥，乌罪反。为，于伪反。"
                },
                {
                    "paragraph": "岂弟君子，来游来歌，以矢其音。",
                    "zhushu": "矢，陈也。笺云：王能待贤者如是，则乐易之君子来就王游而歌，以陈出其声音。言其将以乐王也，感王之善心也。乐音洛，下乐王同。易，以豉反，后乐易皆放此。"
                },
                {
                    "paragraph": "伴奂尔游矣，优游尔休矣。",
                    "zhushu": "伴奂，广大有文章也。笺云：伴奂，自纵㢮之意也。贤者既来，王以才官秩之，各任其职，女则得伴奂而优游自休息也。孔子曰：无为而治者，其舜也与！恭己正南面而已。言任贤欲逸也。泮音判，徐音畔。奂，徐音换。纵，子用反，本又作从。施，本又作施，同，书氏反。任音壬，或如鸩反。治，直交反，下为治同。与音余。共音恭。"
                },
                {
                    "paragraph": "岂弟君子，俾尔弥尔性，似先公酋矣。",
                    "zhushu": "弥，终也。似，嗣也。酋，终也。笺云：俾，使也。乐易之君子来在位，乃使女终女之性命，无困病之忧，嗣先君之功而终载之。酋，在由反，又子由反，又在幽反。"
                },
                {
                    "paragraph": "尔土宇昄章，亦孔之厚矣。",
                    "zhushu": "昄，大也。笺云：土宇，谓居民以土地屋宅也。孔，甚也。女得贤者与之为治，使居宅民大得其法，则王恩惠亦甚厚矣。劝之使然。昄，徐符版反，孙炎、郭璞方满反，字林方但反，又方旦反。"
                },
                {
                    "paragraph": "岂弟君子，俾尔弥尔性，百神尔主矣。",
                    "zhushu": "笺云：使女为百神主，谓群臣受飨而佐之。"
                },
                {
                    "paragraph": "尔受命长矣，茀禄尔康矣。",
                    "zhushu": "茀，小也。笺云：茀，福。康，安也。女得贤者，与之承顺天也，则受久长之命，福禄又安安。茀，沈云：毛音弗，徐云：郑音废，一云：毛方味反，郑芳弗反。"
                },
                {
                    "paragraph": "岂弟君子，俾尔弥尔性，纯嘏尔常矣。",
                    "zhushu": "嘏，大也。笺云：纯，大也。予福曰嘏，使女大受神之福以为常。"
                },
                {
                    "paragraph": "有冯有翼，有孝有德，以引以翼。",
                    "zhushu": "有冯有翼，道可冯依以为辅翼也。引，长。翼，敬也。笺云：冯，冯几也。翼，助也。有孝，斥成王也。有德，谓群臣也。王之𥙊祀，择贤者以为户，尊之䂊撰几，择佐食。朝中有孝子，有群臣。尸之入也，使祝賛道之，扶翼之。尸至设凡，佐食助之。尸者神象，故事之如祖考。冯，符水反，注同，夲又作冯。撰，士恋反，又士转反，具也，本亦作馔。道，徒报反，本亦作导。"
                },
                {
                    "paragraph": "岂弟君子，四方为则。",
                    "zhushu": "笺云：则，法也。王之臣有是乐易之君子，则天下莫不放效以为法。放，方往反。"
                },
                {
                    "paragraph": "颙颙卬卬，如圭如璋，令闻令望。",
                    "zhushu": "颙颙，温貌。卬卬，盛貌。笺云：令，善也。王有贤臣，与之以礼义相切瑳，体貌则颙颙然敬顺，志气则卬卬然髙朗，如玉之圭璋也。人闻之则有善声誉，人望之则有善威仪，德行相副。颙，鱼恭反。卬，五刚反。间音问，夲亦作问。望如字，协韵音亡。瑳，七何反，或作差。行，下孟反。"
                },
                {
                    "paragraph": "岂弟君子，四方为纲。",
                    "zhushu": "笺云：纲者，能张众目。"
                },
                {
                    "paragraph": "凤凰于飞，翙翙其羽，亦集爰止。",
                    "zhushu": "凤皇，霊鸟，仁瑞也。雄曰凤，雌曰凰。翙翙，众多也。笺云：翙翙，羽声也。亦，亦众鸟也。爰，于也。凤皇往飞翙翙然，亦与众鸟集于所止。众鸟慕凤皇而来，喻贤者所在，群臣皆慕而往仕也。因时凤皇至，故以喻者焉。翙，呼会反，字林云：飞声也，口外反。瑞，垂伪反。"
                },
                {
                    "paragraph": "蔼蔼王多吉士，维君子使，媚于天子。",
                    "zhushu": "蔼蔼，犹济济也。笺云：媚，爱也。王之朝多善士蔼蔼然，君子在上位者率化之，使之亲爱天子，奉职尽力。蔼，于害反，说文作蔼蔼，云：臣尽力之美也。朝，直遥反。"
                },
                {
                    "paragraph": "凤皇于飞，翙翙其羽，亦传于天。",
                    "zhushu": "笺云：传犹戾也。傅音附。"
                },
                {
                    "paragraph": "蔼蔼王多吉人，维君子命，媚于庶人。",
                    "zhushu": "笺云：命犹使也。善士亲爱庶人，谓抚扰之，令不失职。令，力呈反，下欲令同。"
                },
                {
                    "paragraph": "凤皇鸣矣，于彼髙冈。梧桐生矣，于彼朝阳。",
                    "zhushu": "梧桐，柔木也。山东曰朝阳。梧桐不生山罔，大平而后生朝阳。笺云：凤皇，鸣于山脊之上者，居髙视下，观可集止，喻贤者待礼乃行，翔而后集。梧桐生者，犹明君出也。生于朝阳者，被温仁之气，亦君德也。凤皇之性，非梧桐不栖，非竹实不食。梧音吾。被，皮寄反。栖音西。"
                },
                {
                    "paragraph": "菶菶萋萋，雝雝喈喈。",
                    "zhushu": "梧桐盛也，凤皇鸣也。臣竭其力，则地极其化；天下和洽，则凤皇乐德。笺云：菶菶萋萋，喻君德盛也。雝雝喈喈，喻民臣和恊。萋，七西反。喈音皆。"
                },
                {
                    "paragraph": "君子之车，既庶且多。君子之马，既闲且驰。",
                    "zhushu": "上能锡以车马，行中节，驰中法也。笺云：庶，众。闲，习也。今贤者在位，王锡其车众多矣，其马又闲习于威仪，能驰矣。大夫有乘马，有贰车。中，丁仲反，下同。乘，绳证反。"
                },
                {
                    "paragraph": "矢诗不多，维以遂歌。",
                    "zhushu": "不多，多也。明王使公卿献诗以陈其志，遂为工师之歌焉。笺云：矢，陈也。我陈作此诗，不复多也。欲令遂为乐歌，王日听之，则不损今之成功也。复，扶又反。",
                    "type": 2
                },
                {
                    "paragraph": "卷阿十章，六章章五句，四章章六句。",
                    "zhushu": "",
                    "type": 2
                },
                {
                    "paragraph": "民劳召穆公刺厉王也。",
                    "zhushu": "厉王，成王七世孙也。时赋敛重数，徭役烦多，人民劳苦，轻为姧宄，强陵弱，众暴寡，作冦害，故穆公以刺之。○民劳如字。从此至桑柔五篇，是厉王变大雅。敛，力艳反。数音朔。徭，本亦作繇，音遥。宄音轨，本亦作轨。"
                },
                {
                    "paragraph": "民亦劳止，汔可小康。惠此中国，以绥四方。",
                    "zhushu": "汔，危也。中国，京师也。四方，诸夏也。笺云：汔，几也。康、绥，皆安也。惠，爱也。今周民罢劳矣，王几可以小安之乎？爱京师之人以安天下。京师者，诸夏之根本。汔，许一反，说文巨乞反。夏，户雅反，下同。几音祈，下同。罢音皮。"
                },
                {
                    "paragraph": "无纵诡随，以谨无良。式遏寇虐，憯不畏明。",
                    "zhushu": "诡随，诡人之善，随人之恶者。以谨无良，慎小以惩大也。憯，曾也。笺云：谨犹慎也。良，善。式，用。遏，止也。王为政，无听于诡人之善不肯行而随人之恶者。以此敕慎无善之人，又用此止为寇虐，曾不畏敬明白之刑罪者，疾时有之。诡，俱毁反。遏，于葛反。"
                },
                {
                    "paragraph": "柔远能迩，以定我王。",
                    "zhushu": "柔，安也。笺云：能犹侞也。迩，近也。安远方之国，顺侞其近者，当以此定我国家，为王之功。言我者，同姓亲也。柔，本亦作揉。侞，旧音如庶反，广雅云：如，若也，均也。"
                },
                {
                    "paragraph": "民亦劳止，汔可小休。惠此中国，以为民逑。",
                    "zhushu": "休，定也。逑，合也。笺云：休，止息也。合，聚也。逑音求。"
                },
                {
                    "paragraph": "无纵诡随，以谨惽怓。式遏寇虐，无俾民忧。",
                    "zhushu": "惽怓，大乱也。笺云：惽怓，谨哗也，谓好争者也。俾，使也。惽音昏，说文作昏，云：怓也。释文：惽亦不憭也。怓，女交反。讙音欢，又许元反。"
                },
                {
                    "paragraph": "无弃尔劳，以为王休。",
                    "zhushu": "休，美也。笺云：劳犹功也。无废女始时勤政事之功，以为女王之美。述其始时者，诱掖之也。"
                },
                {
                    "paragraph": "民亦劳止，汔可小息。惠此京师，以绥四国。",
                    "zhushu": "息，止也。"
                },
                {
                    "paragraph": "无纵诡随，以谨罔极。式遏寇虐，无俾作慝。",
                    "zhushu": "慝，恶也。笺云：罔，无。极，中也。无中，所行不得中正。绥音虽，安也。慝，吐得反。"
                },
                {
                    "paragraph": "敬慎威仪，以近有德。",
                    "zhushu": "求近德也。近，附近之近，注同。"
                },
                {
                    "paragraph": "民亦劳止，汔可小愒。惠此中国，俾民忧泄。",
                    "zhushu": "愒，息。泄，去也。笺云：泄犹出也，𤼵也。愒，起例反。泄，以世反，又息列反。"
                },
                {
                    "paragraph": "无纵诡随，以谨丑厉。式遏寇虐，无俾正败。",
                    "zhushu": "丑，众。厉，危也。笺云：厉，恶也。春秋传曰：其父为厉。厉，坏也。无使先王之正道坏。"
                },
                {
                    "paragraph": "戎虽小子，而式弘大。",
                    "zhushu": "戎，大也。笺云：戎犹女也。式，用也。弘犹广也。今王女虽小子自遇，而女用事于天下甚广大也。易曰：君子出其言不善，则千里之外应之，况其迩者乎？出其言不善，则千里之外违之，况其迩者乎？是以此戒之。应，应对之应。"
                },
                {
                    "paragraph": "民亦劳止，汔可小安。惠此中国，国无有残。",
                    "zhushu": "贼义曰残。笺云：王爱此京师之人，则天下邦国之君不为残酷矣。"
                },
                {
                    "paragraph": "无纵诡随，以谨缱绻。式遏寇虐，无俾正反。",
                    "zhushu": "缱绻，反复也。缱音遣。绻，起阮反。覆，芳服反，音福。"
                },
                {
                    "paragraph": "王欲玉女，是用大谏。",
                    "zhushu": "笺云：玉者，君子比德焉。王乎！我欲令女如玉然，故作是诗，用大谏正女。此穆公至忠之言。令，力呈反。",
                    "type": 2
                },
                {
                    "paragraph": "民劳五章，章十句。",
                    "zhushu": "",
                    "type": 2
                },
                {
                    "paragraph": "板凡伯刺厉王也。",
                    "zhushu": "笺云：凡伯，周同姓，周公之胤也，入为王卿士。"
                },
                {
                    "paragraph": "上帝板板，下民卒瘅。出话不然，为犹不远。",
                    "zhushu": "板板，反也。上帝，以称王者也。瘅，病也。话，善言也。犹，道也。笺云：犹，谋也。王为政反先王与天之道，天下之民尽病其出善言而不行之也。然为谋不能远图，不知祸之将至。板音版。卒，子恤反。瘅，当但反。出如字。话，户快反。"
                },
                {
                    "paragraph": "靡圣管管，不实于亶。",
                    "zhushu": "管管，无所依系。亶，诚也。笺云：王无圣人之法度，管管然以心自恣，不能用实于诚信之言，言行相违也。亶，丁旦反。行，下孟反。"
                },
                {
                    "paragraph": "犹之未远，是用大谏。",
                    "zhushu": "犹，图也。笺云：王之谋不能图远，用是故我大谏王也。"
                },
                {
                    "paragraph": "天之方难，无然宪宪。天之方蹶，无然泄泄。",
                    "zhushu": "宪宪，犹欣欣也。蹶，动也。泄泄，犹沓沓也。笺云：天斥王也。王方欲艰难天下之民，又方变更先王之道。臣乎，女无宪宪然，无沓沓然，为之制法度，达其意以成其恶。宪，许建反。蹶，俱卫反。泄，徐以世反。尔雅云：宪宪、泄泄，制法则也。说文作呭，云：多言也。"
                },
                {
                    "paragraph": "辞之辑矣，民之洽矣。辞之怿矣，民之莫矣。",
                    "zhushu": "辑，和。洽，合。怿，说。莫，定也。笺云：辞，辞气，谓政教也。王者政教和说顺于民，则民心合定。此戒语时之大臣。辑音集，又七入反。怿音亦。说音悦，下同。"
                },
                {
                    "paragraph": "我虽异事，及尔同僚。我即尔谋，听我嚣嚣。",
                    "zhushu": "僚，官也。嚣嚣，犹謷謷也。笺云：及，与。即，就也。我虽与尔职事异者，乃与女同官，俱为卿士。我就女而谋，及忠告以善道，女反听我言，謷謷然不肯受。僚，字又作寮，力雕反。嚣，五刀反。謷，五报反。道音导，下牗道、道民皆同。"
                },
                {
                    "paragraph": "我言维服，勿以为笑。先民有言，询于刍荛。",
                    "zhushu": "刍荛，薪采者。笺云：服，事也。我所言乃今之急事，女无笑之。古之贤者有言，有疑事当与薪采者谋之。匹夫匹妇或知及之，况于我乎？刍，初俱反。荛，如谣反。"
                },
                {
                    "paragraph": "天之方虐，无然谑谑。老夫灌灌，小子蹻蹻。",
                    "zhushu": "谑谑然，喜乐。灌灌，犹款款也。蹻蹻，骄貌。笺云：今王方为酷虐之政，女无谑谑然以谗慝助之。老夫谏女款款然，自谓也。女反蹻蹻然如小子，不听我言。谑，虚虐反。灌，古乱反。蹻，其畧反。乐音洛，悦也。款如字。"
                },
                {
                    "paragraph": "匪我言耄，尔用忧谑。多将熇熇，不可救药。",
                    "zhushu": "八十曰耄。熇熇然，炽盛也。笺云：将，行也。今我言非老耄有失误，乃告女用可忧之事，而女反如戏谑，多行熇熇惨毒之恶，谁能止其祸？耄，莫报反。熇，徐许酷反，沈又许各反。"
                },
                {
                    "paragraph": "天之方懠，无为夸毗。威仪卒迷，善人载尸。",
                    "zhushu": "懠，怒也。夸毗，体柔人也。笺云：王方行酷虐之威怒，女无夸毗，以形体顺从之，君臣之威仪尽迷乱，贤人君子则如尸矣，不复言语。时厉王虐而弭谤。懠，才细反。夸，苦花反。复，扶又反。弭，弥耳反。"
                },
                {
                    "paragraph": "民之方殿屎，则莫我敢葵。丧乱蔑资，曽莫惠我师。",
                    "zhushu": "殿屎，呻吟也。蔑，无。资，财也。笺云：葵，揆也。民方愁苦而呻吟，则忽然无有揆度知其然者。其遭丧祸，又素以赋敛空虚，无财货以共其事，穷困如此，又曽不肯惠施以赒赡众民，言无恩也。殿，都练反，郭音坫，说文作念。屎，许伊反，说文作吚。呻音申。吟如字。度，待洛反。敛，力艳反。共音供。施，式豉反。赒音周。瞻，市艳反。"
                },
                {
                    "paragraph": "天之牖民，如埙如箎，如璋如圭，如取如携。",
                    "zhushu": "牖，道也。如埙如箎，言相和也。如璋如圭，言相合也。如取如携，言必从也。笺云：王之道民以礼义，则民和合而从之如此。埙，许元反。萀音池。携，下圭反。"
                },
                {
                    "paragraph": "携无曰益，牖民孔易。民之多辟，无自立辟。",
                    "zhushu": "辟，法也。笺云：易，易也。女携掣民，东与西与，民皆从女所为，无曰是何益为？道民在已甚易也。民之行多为邪僻者，乃汝君臣之过，无自谓所建为法也。辟，婢亦反。易，以豉反，下同。"
                },
                {
                    "paragraph": "价人维藩，大师维垣。大邦维屏，大宗维翰。",
                    "zhushu": "价，善也。藩，屏也。垣，墙也。王者，天下之大宗。翰，干也。笺云：价，甲也。被甲之人，谓卿士掌军事者。大师，三公也。大邦，成国诸侯也。大宗，王之同姓之适子也。王当用公卿诸侯及宗室之贵者为藩屏垣干为辅弼，无疏远之。价音界。藩，方元反。大音泰。翰，胡旦反。垣音袁。被，皮寄反。适，丁历反。"
                },
                {
                    "paragraph": "懐德维寜，宗子维城。无俾城坏，无独斯畏。",
                    "zhushu": "怀，和也。笺云：斯，离也。和女德，无行酷虐之政，以安女国。以是为宗子之城，使免于难。遂行酷虐，则祸及宗子，是谓城壊。城坏则乖离，而女独居而畏矣。宗子，谓王之适子也。"
                },
                {
                    "paragraph": "敬天之怒，无敢戏豫。敬天之渝，无敢驰驱。",
                    "zhushu": "戏豫，逸豫也。驰驱，自恣也。笺云：渝，变也。渝，用朱反。"
                },
                {
                    "paragraph": "昊天曰明，及尔出王。昊天曰旦，及尔游衍。",
                    "zhushu": "王，往。旦，明。游，行。衍，溢也。笺云：及，与也。昊天在上，人仰之皆谓之明。常与汝出入往来，游溢相从，视女所行善恶，可不慎乎？昊，胡老反。曰音越，下同。衍，余战反，一音延。",
                    "type": 2
                },
                {
                    "paragraph": "板八章，章八句。",
                    "zhushu": "",
                    "type": 2
                },
                {
                    "paragraph": "生民之什十篇，六十五章，四百三十三句。",
                    "zhushu": ""
                }
            ]
        },
        {
            "name": "大雅荡之什诂训传第二十五",
            "paragraphs": [
                {
                    "paragraph": "荡之什诂训传第二十五",
                    "zhushu": "",
                    "type": 1
                },
                {
                    "paragraph": "毛诗大雅",
                    "zhushu": "",
                    "type": 2
                },
                {
                    "paragraph": "荡召穆公伤周室大坏也。厉王无道，天下荡荡，无纲纪文章，故作是诗也。",
                    "zhushu": "荡，唐党反。召，时照反，本又作邵，卷内召公、召伯皆同。"
                },
                {
                    "paragraph": "荡荡上帝，下民之辟。",
                    "zhushu": "上帝，以托君王也。辟，君也。笺云：荡荡，法度废壊之貌。厉王乃以此居人上，为天下之君，言其无可象则之甚。辟，匹亦反，又作僻。"
                },
                {
                    "paragraph": "疾威上帝，其命多辟。",
                    "zhushu": "疾，病人也。威，罪人矣。笺云：疾病人者，重赋敛也；威罪人者，峻刑法也。其政教多邪僻，不由旧章。辟音义见上。敛，力艳反。峻，荀润反，本亦作骏。邪，似嗟反。"
                },
                {
                    "paragraph": "天生烝民，其命匪谌。靡不有初，鲜克有终。",
                    "zhushu": "谌，诚也。笺云：烝，众。鲜，寡。克，能也。天之生此众民，其教道之，非当以诚信使之忠厚乎？今则不然，民始皆庶几于善道，后更化于恶俗。烝，之承反。谌，市林反。鲜，息浅反，注同。道音导，本作导。"
                },
                {
                    "paragraph": "文王曰咨，咨汝殷摘。曽是强御，曽是掊克，曽是在位，曽是在服。",
                    "zhushu": "咨，嗟也。强御，强梁御善也。掊克，自伐而好胜人也。服，服政事也。笺云：厉王弭谤，穆公朝廷之臣，不敢斥今王之恶，故上陈文王咨嗟殷纣以切刺之。女曽任用是恶人，使之处位执职事也。御，鱼吕反。掊，蒲矦反。掊克，聚敛也，徐又甫垢反。"
                },
                {
                    "paragraph": "天降滔德，女兴是力。",
                    "zhushu": "天，君。滔，慢也。笺云：厉王施倨慢之化，女群臣又相与而力为之。言竞于恶。滔，他刀反。慢，亡见反，本亦作漫，又作嫚。倨，居庶反。"
                },
                {
                    "paragraph": "文王曰咨，咨女殷摘。而秉义类，强御多怼。流言以对，寇攘式内。",
                    "zhushu": "对，遂也。笺云：义之言宜也。类，善。式，用也。女执事之臣，宜用善人，反任强御众怼为恶者，皆流言谤毁贤者。王若问之，则又以对。寇盗攘窃为奸宄者，而王信之，使用事于内。○言汝当用善类，而反任此暴虐多怨之人，使用流言以应对，则是为寇盗攘窃而反居内矣，是以致怨谤之无极也。怼，直类反，怨也。流音留。流言，浮浪不根之言也。攘，如羊反。式如字，寇本作奸。宄音轨。"
                },
                {
                    "paragraph": "侯作侯祝，靡届靡究。",
                    "zhushu": "作、祝，诅也。届，极。究，穷也。笺云：侯，维也。王与群臣乖争而相疑，日祝诅求其凶咎无极已。作，侧虑反，注同，夲或作呪。祝音周救反，注同，本或作呪，非。届音界。究音救。"
                },
                {
                    "paragraph": "文王曰咨，咨女殷摘！女炰烋于中国，敛怨以为德。",
                    "zhushu": "炰烋，犹彭享也。笺云：炰烋，自矜气健之貌。敛聚群不逞作怨之人，谓之有德而任用之。炰，白交反。烋，火交反，注同。亨，许庚反。逞，敕领反。"
                },
                {
                    "paragraph": "不明尔德，时无背无侧。",
                    "zhushu": "后无臣，侧无人也。笺云：无臣无人，谓贤者不用。背，而内反，又蒲妹反，后也。"
                },
                {
                    "paragraph": "尔德不明，以无陪无卿。",
                    "zhushu": "无陪二也。无卿士也。陪，夲又作培，蒲回反。"
                },
                {
                    "paragraph": "文王曰咨，咨女殷摘！天不湎尔以酒，不义从式。",
                    "zhushu": "义，宜也。笺云：式，法也。天不同女颜色以酒，有沈湎于酒者，是乃过也，不宜从而去行之。湎，面善反，徐莫显反。饮酒齊色曰湎。韩诗云：饮酒闭门不出容曰湎。"
                },
                {
                    "paragraph": "既愆尔止，靡明靡晦。式号式呼，俾昼作夜。",
                    "zhushu": "使昼为夜也。笺云：愆，过也。女既过沈湎矣，又不为明晦，无有止息，醉则号呼相傚，用昼日作夜，不视政事。愆，夲又作諐，起连反。号，户刀反，注同。呼，火胡反，又火故反，注同，崔夲作謼。或，一夲作或号或呼。俾，必尔反，夲亦作卑，后皆同。耽，夲或作湛，都南反。为，于伪反。"
                },
                {
                    "paragraph": "文王曰咨，咨女殷商。如蜩如螗，如沸如羹。",
                    "zhushu": "蜩，蝉也。蟾，蝘也。笺云：饮酒号呼之声，如蜩螗之鸣，其笑语沓沓，又如汤之佛，羹之方熟。蜩音条。螗音唐。沸，方味反。蝉，市延反。字林云：蟪蛄。蝘音偃，蝉属也。草木疏云：一名虭蟟。青、徐谓之螇螰，楚人名之蟪蛄，秦、燕谓之蛥蚗，或名之蜒蚞。郭云：俗呼为胡蝉，江南谓之唐𧋘。沓，徒答反。"
                },
                {
                    "paragraph": "小大近丧，人尚乎由行。",
                    "zhushu": "言居人上，欲用行是道也。笺云：殷纣之时，君臣失道如此，且丧亡矣。时人化之甚，尚欲从而行之，不知其非。近，附近之近，又如字，注同。"
                },
                {
                    "paragraph": "内奰于中国，覃及鬼方。",
                    "zhushu": "奰，怒也。不醉而怒曰奰。鬼方，远方也。笺云：此言时人𢗗于为恶，虽有不醉，犹好怒。奰，皮器反，旧音俻。覃，徒南反。𢗗，市制反，又时设反，说文云：习也。好，呼报反。"
                },
                {
                    "paragraph": "文王曰咨，咨女殷摘。匪上帝不时，殷不用旧。",
                    "zhushu": "笺云：此言纣之乱，非其生不得其时，乃不用先王之故法之所致。"
                },
                {
                    "paragraph": "虽无老成人，尚有典刑。",
                    "zhushu": "笺云：老成人，谓若伊尹、伊陟、臣扈之属。虽无此臣，犹有常事故法可案用也。扈音户。"
                },
                {
                    "paragraph": "曽是莫听，大命以倾。",
                    "zhushu": "笺云：莫，无也。朝廷君臣皆任喜怒，曽无用典刑治事者，以至诛成。"
                },
                {
                    "paragraph": "文王曰咨，咨女殷摘。人亦有言，颠沛之揭。枝叶未有害，本实先拨。",
                    "zhushu": "颠，仆。沛，枝也。揭，见根貌。笺云：揭，蹶貌。拨犹绝也。言大木揭然将蹶，枝叶未有折伤，其根本实先绝，乃相随俱颠技。喻纣之官职虽俱存，纣诛亦皆死。颠，都田反。沛音贝。揭，纪竭反。拨，蒲未反。仆，蒲北反，又音赴。拔，皮八反，又夲未反。见，䝨遍反，谓树根露见，王如字，言可见。蹶，其厥反，沈居卫反，一音厥。"
                },
                {
                    "paragraph": "殷鉴不远，在夏后之世。",
                    "zhushu": "笺云：此言殷之明镜不远也。近在夏后之世，谓汤诛桀也。后武王诛纣，今之王何以不用为戒？夏，户雅反，注同。",
                    "type": 2
                },
                {
                    "paragraph": "荡八章，章八句。",
                    "zhushu": "",
                    "type": 2
                },
                {
                    "paragraph": "抑卫武公刺厉王，亦以自警也。",
                    "zhushu": "自警者，如彼泉流，无沦胥以亡。抑，于力反。警，居领反。"
                },
                {
                    "paragraph": "抑抑威仪，维德之隅。人亦有言，靡哲不愚。",
                    "zhushu": "抑抑，密也。隅，廉也。靡哲不愚，国有道则知，国无道则愚。笺云：人密审于威仪抑抑然，是其德必严正也。古之䝨者，道行心平，可外占而知内。如宫室之制，内有绳直则外有廉隅。今王政暴虐，䝨者皆佯愚不为容貌，如不肖然。哲，本又作喆，亦作悊，陟列反，智也，下同。知音智。"
                },
                {
                    "paragraph": "庶人之愚，亦职维疾。哲人之愚，亦维斯戾。",
                    "zhushu": "职，主。戾，罪也。笺云：庶，众也。众人性无知，以愚为主，言是其常也。䝨者而为愚，畏惧于罪也。"
                },
                {
                    "paragraph": "无竞维人，四方其训之。有觉德行，四国顺之。",
                    "zhushu": "无竞，竞也。训，教。觉，直也。笺云：竞，强也。人君为政，无强于得䝨人。得䝨人则天下教化于其俗。有大德行，则天下顺従其政。言在上所以倡道。行，下孟反，注同。倡，昌亮反。道，徒报反，本亦作导，下教道同。"
                },
                {
                    "paragraph": "訏谟定命，远犹辰告。",
                    "zhushu": "訏，大。谟，谋。犹，道。辰，时也。笺云：犹，图也。大谋定命，谓正月始和，布政于邦国都鄙也。为天下远图庶事，而以岁时告施之。訏，况于反。谟，莫蒲反，沈云：夲亦作漠，音莫。为，于伪反，篇未今我为王同。"
                },
                {
                    "paragraph": "敬慎威仪，维民之则。",
                    "zhushu": "笺云：则，法也。"
                },
                {
                    "paragraph": "其在于今，兴迷乱于政。颠覆厥德，荒湛于酒。",
                    "zhushu": "笺云：于今，谓今厉王也。兴，犹尊尚也。王尊尚小人，迷乱于政事者，以倾败其功德，荒废其政事。又湛楽于酒，言爱小人之甚。覆，芳服反，下覆谓、覆用并注同。湛，都南反，注及下同。乐音洛，下文及注同。"
                },
                {
                    "paragraph": "女虽湛乐从，弗念厥绍。罔敷求先王，克共明刑。",
                    "zhushu": "绍，継。共，执。刑，法也。笺云：罔，无也。女君臣虽好楽嗜酒而相从，不当念继女之后人，将傚女所为，无广索先王之道与能执法度之人乎？切责之也。共，九勇反，报也，注同。好，呼报反。嗜，市志反。傚，户教反。索，所白反。"
                },
                {
                    "paragraph": "肆皇天弗尚，如彼泉流，无沦胥以亡。",
                    "zhushu": "沦，率也。笺云：肆，故今也。胥，皆也。王为政如是，故今皇天不髙尚之，所谓仍下灾异也。王自绝于天，如泉水之流，稍就虚竭，无见率引为恶，皆与之以亡。戒群臣不中行者，将并诛之。沦音伦。"
                },
                {
                    "paragraph": "夙兴夜寐，洒埽廷内，维民之章。",
                    "zhushu": "洒，洒。章，表也。笺云：章，文章法度也。厉王之时，不恤政事，故戒群臣掌事者以此也。洒，色懈反，注同，又所寄反。埽，素报反。廷音庭。洒，色蟹反。"
                },
                {
                    "paragraph": "修尔车马，弓矢戎兵。用戒戎作，用逷蛮方。",
                    "zhushu": "逷，远也。笺云：逷当作剔。剔，治也。蛮方，蛮畿之外也。此时中国微弱，故复戒将率之臣以治军实。女当用此备兵事之起，用此治九州之外不服者。逷，他历反，沈上益反。复，扶又反。将，子匠反。率，所类反，夲或作帅。"
                },
                {
                    "paragraph": "质尔人民，谨尔侯度，用戒不虞。",
                    "zhushu": "质，成也。不虞，非度也。笺云：侯，君也。此时万民失职，亦不肯趋公事，故又戒郷邑之大大及邦国之君，乎女万民之事，慎女为君之法度，用备不亿度而至之事。度，待洛反，下同。"
                },
                {
                    "paragraph": "慎尔出话，敬尔威仪，无不柔嘉。",
                    "zhushu": "话，善言也。笺云：言，谓教令也。柔，安。嘉，善也。话，户快反。"
                },
                {
                    "paragraph": "白圭之玷，尚可磨也，斯言之玷，不可为也。",
                    "zhushu": "玷，缺也。笺云：斯，此也。玉之缺尚可磨鑢而平，人君政教一失，谁能反复之？玷，丁簟反，沈丁念反，说文作㓠。鑢音虑。覆音服，又丰服反，亦作服。"
                },
                {
                    "paragraph": "无易由言，无曰苟矣。莫扪朕舌，言不可逝矣。",
                    "zhushu": "莫，无。扪，持也。笺云：由，于。逝，往也。女无轻易于教令，无曰苟且如是。今人无持我舌者而自听恣也，教令一往行于下，其过误可得而已之乎？易，以豉反，注同。扪音门。"
                },
                {
                    "paragraph": "无言不雠，无德不报。惠于朋友，庶民小子。",
                    "zhushu": "雠，用也。笺云：惠，顺也。教令之出如卖物，物善则其售贾贵，物恶则其售贾贱。徳加于民，民则以义报之。王又当施顺道于诸侯，下及众民之子弟。雠，市由反，徐云：郑市又反。信，市又反，一本作雠，谓雠物价也，此音则与毛同。贾，加霸反，下同。"
                },
                {
                    "paragraph": "子孙绳绳，万民靡不承。",
                    "zhushu": "笺云：绳绳，戒也。王之子孙敬戒行王之教令，天下之民不承顺之乎？言承顺也。靡，一夲作是。"
                },
                {
                    "paragraph": "视尔友君子，辑柔尔颜，不遐有愆。",
                    "zhushu": "辑，和也。笺云：柔，安。遐，远也。今视女之诸侯及卿大夫，皆胁肩謟笑，以和安女颜色，是于正道不远有罪过乎？言其近也。辑，徐音集，又七入反。胁，夲又作䏩，香及反，又虚劫反，沈又于阖反。謟，敕检反，赵歧注孟子云：脇肩，竦体也。謟笑，强笑也。近依字，一本近下有之字，音附近之近。"
                },
                {
                    "paragraph": "相在尔室，尚不媿于屋漏。无曰不显，莫予云觏。",
                    "zhushu": "西北隅谓之屋漏。觏，见也。笺云：相，助。𩔰，明也。诸侯卿大夫助𥙊，在女宗庙之室，尚无粛敬之心，不惭媿于屋漏，有神见人之为也。女无谓是幽昧不明，无见我者，神见女矣。屋，小帐也。漏，隐也。礼，祭于奥既毕，改设馔于西北隅，而匪隐之処，此𥙊之末也。相，息亮反，注同。媿，俱位反。屋如字，或云郑于角反。漏，鲁豆反。觏，古豆反。奥，乌报反，西南隅谓之奥。馔，仕眷反。匪，扶味反，沈云：许慎几非反。"
                },
                {
                    "paragraph": "神之格思，不可度思，矧可射思？",
                    "zhushu": "格，至也。笺云：矧，况。射，厌也。神之来至去止，不可度知，况可于𥙊未而有厌倦乎？度，待洛反，注度知同。矧，申忍反。射音亦。"
                },
                {
                    "paragraph": "辟尔为德，俾臧俾嘉。淑慎尔止，不愆于仪。不僣不贼，鲜不为则。",
                    "zhushu": "女为善，则民为善矣。止，至也。为人君，止于仁；为人臣，止于敬；为人子，止于孝；为人父，止于慈；与国人交，止于信。僣，羌也。笺云：辟，法也。止，容止也。当审法度女之施德，使之为民臣所善所美，又当善慎女之容止，不可过羌于威仪。女所行不信不残贼者，少矣其不为人所法。僣，本亦作譛，音子念反，注及下我譛同。鲜，息浅反。"
                },
                {
                    "paragraph": "投我以桃，报之以李。",
                    "zhushu": "笺云：此言善往则善来，人无行而不得其报也。杸，犹掷也。掷，直赤反。"
                },
                {
                    "paragraph": "彼童而角，实虹小子。",
                    "zhushu": "童，羊之无角者也。而角，自用也。虹，溃也。笺云：童羊，譬王后也。而角者，喻与政事有所害也。此人实溃乱小子之政。礼，天子未除丧称小子。虹，户公反，郑户江反。溃，户对反。"
                },
                {
                    "paragraph": "荏染柔木，言缗之丝。温温恭人，维德之基。",
                    "zhushu": "缗，被也。温温，宽柔也。笺云：柔忍之木荏染然，人则被之弦以为弓。宽柔之人温温然，则能为德之基止。言内有其性，乃可以有为德也。荏，而甚反。染，而渐反。缗，亡巾反。恭，本亦作共，音恭。被，皮寄反，下同。忍音刃，本亦作刃。"
                },
                {
                    "paragraph": "其维哲人，告之话言，顺德之行。其维愚人，覆谓我僣，民各有心。",
                    "zhushu": "话言，古之善言也。笺云：覆犹反也。僣，不信也。语䝨知之人以善言，则顺行之。告愚人，反谓我不信。民各有心，二者意不同也。话，户快反，说文作话，云：话，故言也。行如字。哲如字。语，鱼虑反，下而语之同。知音智。"
                },
                {
                    "paragraph": "於乎小子，未知臧否。匪手携之，言示之事，匪面命之，言提其耳。",
                    "zhushu": "笺云：臧，善也。于乎，伤王不知善否，我非但以手携掣之，亲示以其事之是非，我非但对面语之，亲提撕其耳。此言以教道之熟，不可启觉。于音乌，乎音呼，凢此二字相连，音皆放此。否音鄙，注同。臧，善也。否，恶也。提音啼。掣，尺世反，拽也。撕音西。"
                },
                {
                    "paragraph": "借曰未知，亦既抱子。",
                    "zhushu": "借，假也。笺云：假令人云王尚幼少，未有所知，亦以抱子长大矣，不幼少也。借，子夜反，注及下同。知如字，沈音智，下夙知亦同。令，力呈反。少，诗照反，下同。长，丁丈反。"
                },
                {
                    "paragraph": "民之靡盈，谁夙知而莫成？",
                    "zhushu": "莫，晚也。笺云：万民之意，皆持不蒲于王，谁早有所知而反晚成与？言王之无成，本无知故也。莫音慕，本亦作暮。与音余。"
                },
                {
                    "paragraph": "昊天孔昭，我生靡乐。视尔梦梦，我心惨惨。",
                    "zhushu": "梦梦，乱也。惨惨，忧下楽也。笺云：孔，甚。昭，明也。昊天乎，乃甚明察，我生无可楽也。视王之意梦梦然，我心之忧闷惨惨然，愬其自恣，不用忠臣。乐音洛。注同。梦，莫注反，沈莫登反，注同。惨，七感反。愬音素，后皆同。"
                },
                {
                    "paragraph": "诲尔谆谆，听我藐藐。匪用为教，覆用为虐。",
                    "zhushu": "藐藐然，不入也。笺云：我告教王，口语谆谆然，王听聆之藐藐然。忽略不用我所言为政令，反谓之有妨害于事。不受忠言。谆字又作訰，之纯反，又之闰反，说文、埤苍并云：告晓之熟。藐，美角反，尔雅云：闷也。聆音零。"
                },
                {
                    "paragraph": "借曰未知，亦聿既耄。",
                    "zhushu": "耄，老也。耄，莫报反。"
                },
                {
                    "paragraph": "於乎小子，告尔旧止。听用我谋，庶无大悔。",
                    "zhushu": "笺云：旧，止也。止，乱也。庶，幸，悔，恨也。"
                },
                {
                    "paragraph": "天方艰难，曰丧厥国。",
                    "zhushu": "笺云：天以王为恶如是，故出艰难之事，谓下灾异，生兵寇，将以灭亡。曰音越。丧，息浪反，韩诗作聿丧。"
                },
                {
                    "paragraph": "取譬不远，昊天不忒。囬遹其德，俾民大棘。",
                    "zhushu": "笺云：今我为王取譬喻，不乃远也，维近耳。王当如昊天之德有常，不差忒也。王反为无常，维邪其行为贪暴，使民之财匮尽而大困急。忒，他得反。遹，于橘反。邪，似嗟反。行，下孟反。匮，求位反。",
                    "type": 2
                },
                {
                    "paragraph": "抑十二章，三章章八句，九章章十句。",
                    "zhushu": "",
                    "type": 2
                },
                {
                    "paragraph": "桑柔芮伯刺厉王也。",
                    "zhushu": "芮伯，畿内诸侯，王卿士也，字良夫。芮，如锐反，国名。"
                },
                {
                    "paragraph": "菀彼桑柔，其下侯旬。采采其刘，瘼此下民。",
                    "zhushu": "兴也。菀，茂貌。旬，言阴均也。刘，爆烁而希也。瘼，病也。笺云：桑之柔濡，其叶宛然茂盛，谓蚕始生时也。人疪阴其下者，均得其所。及己捋采之，则叶爆烁而疏。人息其下，则病于爆烁。兴者，喻民当被王之恩惠，群臣恣放，损王之徳。菀音𣡡，注同，又于阮反。旬如字，又音荀。捋，力活反，注同。瘼音莫。阴，于鸩反，夲亦作荫，下同。爆，夲又作㬥，同，音剥，下同。烁，夲又作楽，或作落，同，音洛，郭卢角反。濡，而转反。庇，必寐反，又音秘，夲亦作芘，同。被，皮寄反。"
                },
                {
                    "paragraph": "不殄心忧，仓兄填兮。",
                    "zhushu": "仓，丧。兄，滋。填，久也。笺云：殄乃绝也。民心之忧无绝已，丧亡之道滋久长。仓，初亮反，注同。兄音况，注同，夲亦作况。填音尘。"
                },
                {
                    "paragraph": "倬彼昊天，寜不我矜。",
                    "zhushu": "昊天，斥王者也。菚云：卓，彼大藐。昊天乃卓然明大，而不矜哀下民。怨愬之言。倬，陟角反。"
                },
                {
                    "paragraph": "四牡骙骙，旟旐有翩。乱生不夷，靡国不泯。",
                    "zhushu": "骙骙，不息也。鸟隼曰旟，龟蛇曰旐。翩翩，在路不息也。夷，平。泯，灭也。笺云：军旅久出征伐而乱曰生。不平，无国而不见残灭也。言王之用兵不得其所，适长寇虐。骙，求龟反。𣄣音舆。旐音兆。偏音萹，本亦作扁。泯，面忍反，又名宾反，徐又音民。隼，荀允反。适，丁历反。长，丁丈反。"
                },
                {
                    "paragraph": "民靡有𥠖，具祸以烬。",
                    "zhushu": "𥠖，齐也。笺云：𥠖，不齐也。具，犹俱也。灾余曰烬。言时民无有不齐被兵寇之害者，俱遇此祸。以为烬者，言害所及广。𥠖，力奚反。烬，才忍反。夲亦作荩，同。"
                },
                {
                    "paragraph": "於乎有哀，国步斯频。",
                    "zhushu": "步，行。频，急也。笺云：频犹比也。哀哉，国家之政，行此祸害比比然。比，毗志反，又如字，下同。"
                },
                {
                    "paragraph": "国步蔑资，天不我将。靡所止疑，云徂何往？",
                    "zhushu": "疑，定也。笺云：蔑犹轻也。将犹养也。徂，行也。国家为政，行此轻蔑民之资用，是天不养我也。我従兵役，无有止息时，今复云行，当何之往也？蔑音灭。疑，鱼陵反。复，扶又反，下复考慎同。"
                },
                {
                    "paragraph": "君子实维，秉心无竞。谁生厉阶？至今为梗。",
                    "zhushu": "竞，强。厉，恶。梗，病也。笺云：君子，谓诸侯及卿大夫也。其执心不强于善，而好以力争。谁始生此祸者，乃至今日相梗不止。梗，古杏反。好，呼报反。争，争斗之争，下同。"
                },
                {
                    "paragraph": "忧心慇慇，念我土宇。我生不辰，逢天僤怒。自西徂东，靡所定处。",
                    "zhushu": "宇，居。禅，厚也。笺云：辰，时也。此士卒从军久，劳苦自伤之言。慇，于巾反，樊光于谨反，尔雅云：忧也。僤，都但反，本亦作亶，同。卒，尊忽反。"
                },
                {
                    "paragraph": "多我觏𤸅，孔棘我圉。",
                    "zhushu": "圉，垂也。笺云：𤸅，病也。圉当作御。多矣我之遇困病，甚急矣我之御寇之事。𤸅，武巾反，二音昏，注同。圉，鱼吕反，郑改作御，音同。"
                },
                {
                    "paragraph": "为谋为毖，乱况斯削。",
                    "zhushu": "毖，慎也。䇳云：女为军旅之谋，为重慎兵事也。而乱滋甚，于此日见侵削。言其所任非贤。毖音秘。削，相略反。"
                },
                {
                    "paragraph": "告尔忧恤，诲尔序爵。谁能执热，逝不以濯？",
                    "zhushu": "翟所以救热也。礼亦所以救乱也。笺云：恤亦忧也。逝犹去也。我语女以忧天下之忧，教女以次序䝨能之爵，其为之当如手持热物之用濯，谓治国之道当用䝨者。濯，直角反。语，鱼据反。"
                },
                {
                    "paragraph": "其何能淑，载胥及溺。",
                    "zhushu": "笺云：淑，善。胥，相。及，与也。女若此，此于政事何能善乎？则女君臣皆相与陷溺于祸难也。难，乃旦反，下患难同。"
                },
                {
                    "paragraph": "如彼溯风，亦孔之僾。民有肃心，荓云不逮。好是稼穑，力民代食。",
                    "zhushu": "溯，郷。僾，唈。荓，使也。力民代食，代无功者食天禄也。笺云：肃，进。逮，及也。今王之为政，见之使人唈然，如郷疾风，不能息也。王为政，民有进于善道之心，当任用之，反𨚫退之使不及门，但好任用是居家吝啬，于聚敛作力之人，令代䝨者処位食禄。明王之法，能治人者食于人，不能治人者食人。礼记曰：与其有聚敛之臣，寜有盗臣。聚敛之臣害民，盗臣害财。溯音素。僾音爱。荓，字又作迸，音普耕反，徐补耕反，本或作𥞩，同。逮音代，一音大计反。好，呼报反，注但好同。稼，王申毛音驾，郑作家，下句家穑惟寳同。穑，夲亦作啬，音色。寻郑家啬一字，夲皆无禾者，不稼穑卒痒始从禾。郷，夲又作向，同，许亮反，下同。唈，乌合反。令，力呈反。食，又音嗣。"
                },
                {
                    "paragraph": "稼穑维寳，代食维好。",
                    "zhushu": "笺云：此言王不尚䝨，但贵吝啬之人，与爱代食者而已。"
                },
                {
                    "paragraph": "天降丧乱，灭我立王。降此蟊贼，稼穑卒痒。",
                    "zhushu": "笺云：灭，尽也。虫食苗桹曰蟊，食莭曰贼，耕种曰稼，収敛曰穑。卒，尽。痒，病也。天下丧乱，国家之灾，以穷尽我王所持而立者，谓虫孽为害，五榖尽病。蟊，莫侯反，说文作䖥。痒音羊。孽，鱼列反，说文作蠥，云：衣服、歌谣，草木之怪谓之妖，禽兽、虫蝗之怪谓之蠥。"
                },
                {
                    "paragraph": "哀恫中国，具赘卒荒。靡有旅力，以念穹苍。",
                    "zhushu": "赘，属。荒，虚也。穹苍，苍天。笺云：恫，痛也。哀痛乎中国之人，皆见系属于兵役，家家空虚，朝廷曽无有同力谏诤，念天所为下此灾。恫音通，夲又作侗。赘，之芮反，又拙税反。穹，起弓反。朝，直遥反，丁皆同。"
                },
                {
                    "paragraph": "维此惠君，民人所瞻。秉心宣犹，考慎其相。",
                    "zhushu": "相，质也。笺云：惠，顺。宣，徧。犹，谋。慎，诚。相，助也。维至德顺民之君，为百姓所瞻仰者，乃执正心，举事徧谋于众，又考诚其辅相之行，然后用之。言怿䝨之审。相，毛如字，郑息亮反。徧音遍，下同。行，下孟反，下荼毒之行、悖迍之行、民之行皆同。"
                },
                {
                    "paragraph": "维彼不顺，自独俾臧。自有肺肠，俾民卒狂。",
                    "zhushu": "笺云：臧，善也。彼不施顺道之君，自多足，独谓䝨。言其所任使之臣皆善人也。不复考慎，自有肺肠，行其心中之所欲，乃使民尽迷或如狂，是又不宣犹。肺，本又作胇，芳废反。"
                },
                {
                    "paragraph": "瞻彼中林，甡甡其鹿。朋友己𧮂，不胥以糓。",
                    "zhushu": "甡甡，众多也。笺云：僣，不信。胥，相也。以，与也。榖，善也。视彼林中，其鹿相辈耦行，甡甡然众多。今朝廷群臣皆相欺背，不相与以善道，言其鹿之不如。甡，所巾反，声类云：聚貌。谮，子念反，本亦作僣。辈，一本作配，皆音佩，卒章同。"
                },
                {
                    "paragraph": "人亦有言，进退维谷。",
                    "zhushu": "谷，穷也。笺云：前无明君，却迫罪役，故穷也。罪，一夲作罢，音皮。"
                },
                {
                    "paragraph": "维此圣人，瞻言百里。维彼愚人，覆狂以喜。",
                    "zhushu": "瞻言百里，远虑也。菚云：圣人所视而言者百里。言见事远而王不用。有愚暗之人为王言其事浅且近耳，王反迷惑信用之而喜。覆，芳服反，下及注除覆荫字皆同。狂，王居况反，郑求方反。为，于伪反。"
                },
                {
                    "paragraph": "匪言不能，胡斯畏忌？",
                    "zhushu": "笺云：胡之言何也。䝨者见此事之是非，非不能分别皂白，言之于王也。然不言之何也？此畏惧犯颜得罪罚。别，彼列反。皂，才早反。"
                },
                {
                    "paragraph": "维此良人，弗求弗迪。维彼忍心，是顾是复。",
                    "zhushu": "迪，进也。笺云：良，善也。国有善人，王不求索，不进用之。有忍为恶之心者，王反顾念而重复之。言其忽䝨者而爱小人。迪，徐徒历反。索音色。"
                },
                {
                    "paragraph": "民之贪乱，寜为荼毒。",
                    "zhushu": "笺云：贪犹欲也。天下之民苦王之政，欲其乱亡，故安为荼毒之行相侵暴，愠恚使之然。荼音徒。愠，纡运反。"
                },
                {
                    "paragraph": "大风有隧，有空大谷。",
                    "zhushu": "隧，道也。笺云：西风谓之大风。大风之行，有所従而来，必空大空谷之中。喻䝨愚之所行，各由其性也。大，毛如字，郑音泰。隧音遂。"
                },
                {
                    "paragraph": "维此良人，作为式榖。维彼不顺，征以中垢。",
                    "zhushu": "中垢，言暗冥也。笺云：作，起。式，用。征，行也。䝨者在朝则用其善道，不顺之人则行暗冥，受性于天，不可变也。垢，古口反。"
                },
                {
                    "paragraph": "大风有隧，贪人败类。听言则对，诵言如醉。",
                    "zhushu": "类，善也。笺云：类，等夷也。对，答也。贪恶之人，见道听之言则应答之，见诵诗、书之言则冥卧如醉。居上位而行此，人或傚之。败，伯迈反，注同。应，应对之应。"
                },
                {
                    "paragraph": "匪用其良，覆俾我悖。",
                    "zhushu": "覆，反也。笺云：居上位而不用善，反使我为悖逆之行，是刑其败类之验。悖，蒲对反。"
                },
                {
                    "paragraph": "嗟尔朋友，予岂不知而作？如彼飞虫，时亦弋获。",
                    "zhushu": "笺云：嗟尔明友者，亲而切瑳之也。而犹女也。我岂不知女所行者恶与？直知之。女所行如是，犹鸟飞行自恣东西南北，时亦为弋射者所得。言放縦久，无所拘制，则将遇伺女之间者得诛女也。间如字，又音闲。"
                },
                {
                    "paragraph": "既之阴女，反予来赫。",
                    "zhushu": "赫，炙也。笺云：之，往也。口距人谓之赫。我恐女见弋获，既往覆阴女，谓启告之以患难也。女反赫我，出言悖怒，不受忠告。阴，郑音荫，王如字，谓阴知之。赫，毛许白反，与王赫斯怒同义，本亦作吓，郑许嫁反，庄子云以梁国吓我是也。难，乃且反。"
                },
                {
                    "paragraph": "民之罔极，职凉善背。",
                    "zhushu": "凉，薄也。笺云：职，王。凉，信也。民之行失其中者，王由为政者信用小人，工相欺违。凉，毛音良，郑音亮，下同。"
                },
                {
                    "paragraph": "为民不利，如云不克。",
                    "zhushu": "笺云：克，胜也。为政者害民，如恐不得其胜，言至酷也。酷，口毒反。"
                },
                {
                    "paragraph": "民之囬遹，职竞用力。",
                    "zhushu": "笺云：竞，逐也。言民之行维邪者，主由为政者逐用强力相尚故也。言民愁困，用生多端。邪，似嗟反。"
                },
                {
                    "paragraph": "民之未戾，职盗为寇。",
                    "zhushu": "戾，定也。笺云：为政者主作盗贼为寇害，令民心动摇不安定也。令，力呈反。"
                },
                {
                    "paragraph": "凉曰不可，覆背善詈。",
                    "zhushu": "笺云：善犹大也。我谏止之以信，言女所行者不可，反背我而大詈。言距己谏之甚。詈，力智反。"
                },
                {
                    "paragraph": "虽曰匪予，既作尔歌。",
                    "zhushu": "笺云：予，我也。女虽觝距己言，比政非我所为。我已作女所行之歌，女当受之而改悔。觝，都礼反。距或作拒。",
                    "type": 2
                },
                {
                    "paragraph": "桑柔十六章，八章章八句，八章章六句。",
                    "zhushu": "",
                    "type": 2
                },
                {
                    "paragraph": "云汉仍叔羙宣王也。宣王承厉王之烈，内有拨乱之志，遇烖而惧，侧身修行，欲销去之。天下喜于王化复行，百姓见忧，故作是诗也。",
                    "zhushu": "仍叔，周大夫也。春秋鲁桓五年夏，天王使仍叔之子来聘。烈，余也。○自此至常武云篇，宣王之変大雅。仍，而升反。拨，半未反。行，下孟反。销音消。去，起吕反。复，扶又反，下注复重并篇末注同。见忧，并如字，徐忧音于救反。"
                },
                {
                    "paragraph": "倬彼云汉，昭囬于天。",
                    "zhushu": "囬，转也。笺云：云汉，谓天河也。昭，光也。倬然天河水气也，精光转运于天。时旱渴雨，故宣王夜仰视天河，望其候焉。倬，陟角反，王云：著也。说文云：著，大也。渴，苦葛反，篇未同，夲又作愒，苦盖反，贪也。"
                },
                {
                    "paragraph": "王曰於乎，何辜今之人？天降丧乱，饥馑荐臻，",
                    "zhushu": "荐，重。臻，至也。笺云：辜，罪也。王嗟旱而嗟叹云：何罪与今时天下之人？天仍下旱灾亡乱之道，饥馑之害复重至。饥音饥，又音机。馑，其靳反。荐，在见反。臻，侧巾反。重，直用反，下同。与音余，下所困与、精诚与、杀我与同。"
                },
                {
                    "paragraph": "靡神不举，靡爱斯牲。圭璧既卒，寜莫我听。",
                    "zhushu": "笺云：靡、莫，皆无也。言王为旱之故，求于群神，无不祭也。无所爱于三甡，礼神之圭璧又已尽矣。曽无听聆我之精诚而兴云雨。听，依义吐定反，协句吐丁反。为，于伪反，下为旱同。聆音零。"
                },
                {
                    "paragraph": "旱既大甚，蕴隆虫虫。",
                    "zhushu": "蕴蕴而暑，隆隆而雷，虫虫而热。笺云：隆隆而雷，非雨雷也，雷声尚殷殷然。大音泰，徐他佐反，下大甚并同。蕴，纡粉反，夲又作煴，纡文反，韩诗作郁，同。虫，直忠反，徐徒冬反，尔雅作爞，云：熏也，郭又徒冬反，韩诗作烔，音徒东反。雷声尚殷殷然，一夲作雷雨之声尚殷殷然。殷，于谨反，或如字。"
                },
                {
                    "paragraph": "不殄禋祀，自郊徂宫。上下奠瘗，靡神不宗。",
                    "zhushu": "上𥙊天，下𥙊地。奠其礼，瘗其物。宗，尊也。国有凶荒，则索鬼神而祭之。笺云：宫，宗庙也。为旱故，絜祀不绝。从郊而至宗庙，奠瘗天地之神，无不齐粛而尊敬之。言徧至也。奠，徒荐反。瘗，于例反，埋也。索，色白反。齐，侧皆反，夲亦作斋。"
                },
                {
                    "paragraph": "后稷不克，上帝不临。耗斁下土，寜丁我躬。",
                    "zhushu": "丁，当也。笺云：克当作刻。刻，识也。斁，败也。奠瘗群神而不得雨，是我先祖后稷不识知我之所困与？天不视我之精诚与？犹以旱耗败天下为害，曽使当我之身有此乎？先后稷，后上帝，亦从宫之郊。耗，呼报反，韩诗云：恶也。斁，丁故反，说文、字林皆作殬。"
                },
                {
                    "paragraph": "旱既大甚，则不可推。兢兢业业，如霆如雷。周余𥠖民，靡有孑遗。",
                    "zhushu": "推，去也。兢兢，恐也。业业，危也。子然，遗失也。笺云：𥠖，众也。旱既不可移去，天下困于饥馑，皆心动意㩴，兢兢然，业业然，状如有雷霆近发于上。周之众民多有死亡者矣。今其余无有子遗者。言又饿病也。推，吐雷反，注同。兢，夲又作矜，居陵反。业如字，郭五答反。霆音庭，又音挺，一音徒佞反。孑，居热反。去，起吕反，下同。恐，丘勇反，下同。"
                },
                {
                    "paragraph": "昊天上帝，则不我遗。胡不相畏？先祖于摧。",
                    "zhushu": "摧，至也。笺云：摧当作嗺。嗺，嗟也。天将遂旱，饿杀我与？先祖何不助我恐惧，使天雨也？先祖之神于嗟乎！告困之辞。摧，在雷反，又子雷反，郑作嗺，子雷反。"
                },
                {
                    "paragraph": "旱既大甚，则不可沮。赫赫炎炎，云我无所。大命近止，靡瞻靡顾。",
                    "zhushu": "沮，止也。赫赫，旱气也。炎炎，热气也。大命近止，民近死亡也。笺云：旱既不可却止，热气大盛，人皆不堪。言我无所庇阴而处，众民之命近将死亡。天曽无所视，无所顾，于此国中而哀闵之。沮，在吕反。炎，于廉反，夲或作惔，音同。近，附近之近。庇音秘，又必二反，夲亦作芘。荫，于鸩反，夲亦作 。"
                },
                {
                    "paragraph": "群公先正，则不我助。父母先祖，胡寜忍予。",
                    "zhushu": "先正，百辟卿士也。先祖，文、武为民父母也。笺云：百辟卿士，雩祀所及者。今曽无肯助我忧旱，先祖文、武，又何为施忍于我，不使天雨？辟音璧，下同。雩音于，𥙊名。"
                },
                {
                    "paragraph": "旱既大甚，涤涤山川。旱魃为虐，如惔如焚。我心惮暑，忧心如熏。",
                    "zhushu": "涤涤，旱气也。山无木，川无水。魃，旱神也。惔，燎之也。惮，劳。熏，灼也。笺云：惮犹畏也。旱既害于山川矣，其气生魃而害益甚，草木燋枯，如见焚燎然。王心又畏难此热气，如灼烂于火，言热气至极。涤，徒历反。魃，蒲未反。惔音谈，说文云：炎燎也，徐音炎。焚，夲又作樊，同，扶云反。惮，毛下佐反，韩诗云：苦也，郑徒旦反。熏，夲又作熏，许云反。燎，力皎反，又力照反。燋，子消反。难，乃旦反。"
                },
                {
                    "paragraph": "群公先正，则不我闻。昊天上帝，寜俾我遯。",
                    "zhushu": "笺云：不我闻者，忽然不听我之所言也。天曽将使我心逊遯惭愧于天下，以无德也。遯，夲亦作𦨎，徒困反。"
                },
                {
                    "paragraph": "旱既大甚，黾勉畏去。胡寜瘨我以旱，𢡚不知其故。",
                    "zhushu": "笺云：瘨，病也。黾勉，急祷请也。欲使所尤畏者去，所尤畏者鬾也。天何曽病我以旱？曾不知为政所失而致此害。黾，弥忍反，又音湎。瘨，都田反，沈又都荐反，韩诗作疹，耻吝反，云：重也。𢡚，七感反。祷，丁老反，或都报反。"
                },
                {
                    "paragraph": "祈年孔夙，方社不莫。昊天上帝，则不我虞。敬恭明神，宜无悔怒。",
                    "zhushu": "悔，恨也。笺云：虞，度也。我祈丰年甚早，祭四方与社又不晚，天曽不度知我心？肃事明神如是，明神宜不恨怒于我，我何由当遭此旱也？莫音暮，夲亦作暮。明神，夲或作明祀。怒，协韵乃路反。度，待洛反，下同。"
                },
                {
                    "paragraph": "旱既大甚，散无友纪。鞫哉庶正，疚哉蒙宰。趣马师氏，膳夫左右。",
                    "zhushu": "岁凶，年榖不登，则趣马不秣，师氏弛其兵，驰道不除，祭事不县，膳夫彻膳，左右布而不修，大夫不食梁，士饮酒不乐。笺云：人君以群臣为友，散无其纪者，凶年禄饩不足，又无赏赐也。鞫，穷也。庶正，众官之长也。疚，病也。穷哉病哉者，念此诸臣勤于事而困于食，以此言劳倦也。鞫，居六反。疚音疚。㚓，或作疢，又作究，同。趣，七口反。秣音未，榖马也，说文作䬴。弛，夲又作施，同，式氏反。县音玄。饩，许气反。长，丁丈反，下之长同。劳，力报反。"
                },
                {
                    "paragraph": "靡人不周，无不能止。",
                    "zhushu": "周，救也。无不能止，言无止不能也。笺云：周当作赒。王以诸臣困于食，人人赒给之，权救其急，后日乏无，不能豫止。赒音周。"
                },
                {
                    "paragraph": "瞻卬昊天，云如何里？",
                    "zhushu": "笺云：里，忧也。王愁闷于不雨，但仰天曰：当如我之忧何！卬音仰，夲亦作仰，下同。里如字，夲亦作㾖，尔雅作悝，并同，王云：㾖，病也。"
                },
                {
                    "paragraph": "瞻卬昊天，有嘒其星。大夫君子，昭假无赢。大命近止，无弃尔成。",
                    "zhushu": "嘒，众星貌。假，至也。笺云：假，升也。王仰天见众星顺天而行，嘒嘒然，意感，故谓其卿大夫曰：天之光耀升行不休，无自赢缓之时。今众民之命近将死亡，勉之㫑我，无弃女之成功者。其在职复无几何，以劝之也。嘒，呼惠反。假音格，沈云：郑古雅反。赢音盈。几，居岂反。"
                },
                {
                    "paragraph": "何求为我，以戾庶正。",
                    "zhushu": "戾，定也。笺云：使女无弃成功者，何但求为我身乎？乃欲以安定众官之长，忧其职事。为，于伪反，注同。"
                },
                {
                    "paragraph": "瞻卭昊天，曷惠其寜？",
                    "zhushu": "笺云：曷，何也。王仰天曰：当何时顺我之求，令心安乎？渴雨之至也，得雨则心安。令，力呈反。",
                    "type": 2
                },
                {
                    "paragraph": "云汉八章，章十句。",
                    "zhushu": "",
                    "type": 2
                },
                {
                    "paragraph": "崧髙尹吉甫羙宣王也。天下复平，能建国，亲诸侯，褒赏申伯焉。",
                    "zhushu": "尹吉甫、申伯，皆周之卿士也。尹，官氏。申，国名。崧，胥忠反。释名云：崧，竦也。甫，夲又作父，音同，后人名字放此。复音服，又扶又反。褒，保毛反。"
                },
                {
                    "paragraph": "崧髙维岳，骏极于天。维岳降神，生甫及申。",
                    "zhushu": "崧，髙貌。山大而髙曰崧。岳，四岳也。东岳岱，南岳衡，西岳华，北岳恒。尧之时，姜氏为四伯，掌四岳之祀，述诸侯之职。于周则有甫、有申、有齐、有许也。骏，大。极，至也。岳降神灵和气，以生申、甫之大功。笺云：降，下也。四岳，卿士之官，掌四时者也，因主方岳巡守之事。在尧时，姜姓为之，徳当岳神之意，而福兴其子孙，历虞、夏、商，世有国士，周之甫也、申也、齐也、许也，皆其苗胄。岳，字亦作岳，鱼角反，白虎通云：岳者何？埆功德也。骏音峻。守音，夲亦作狩。夏，户雅反，下同。"
                },
                {
                    "paragraph": "维申及甫，维周之翰。四国于蕃，四方于宣。",
                    "zhushu": "翰，干也。笺云：申，申伯也。甫，甫侯也。皆以贤知入为周之桢𠏉之臣。四国有难，则往扞御之，为之蕃屏。四方恩泽不至，则往宣扬之。甫侯相揭王，训夏赎刑，美此俱出四岳，故连言之。翰，户旦反，又音寒。蕃，方元反。知音智，夲或作哲。桢音贞。难，乃旦反。扞，户旦反。相，息亮反。赎音树，一音常欲反。"
                },
                {
                    "paragraph": "亹亹申伯，王纉之事。于邑于谢，南国是式。",
                    "zhushu": "谢，周之南国也。笺云：亹亹，勉也。纉，継。于，往。于，于。式，法也。亹亹然勉于德不倦之臣，有申伯，以贤入为王之卿士，佐王有功。王又欲使继其故诸侯之事，往作邑于谢，南方之国，皆统理施其法度。时改大其邑，使为侯伯，故云然。亹，亡匪反。纉，祖管反，韩诗作践。践，任也。"
                },
                {
                    "paragraph": "王命召伯，定申伯之宅。登是南邦，世执其功。",
                    "zhushu": "召伯，召公也。登，成也。功，事也。笺云：之，往也。申伯忠臣，不欲离王室，故主使召公定其意，令往居谢，成法度于南邦，世世持其政事，传子孙也。离，力智反，下欲离同。令，力呈反，下皆同。传，直专反。"
                },
                {
                    "paragraph": "王命申伯，式是南邦。因是谢人，以作尔庸。",
                    "zhushu": "庸，成也。笺云：庸，功也。召公既定申伯之居，王乃亲命之，使为法度于南邦。今因是故谢邑之人而为国，以起女之功劳，言尤章显也。庸，夲亦作墉，音容。"
                },
                {
                    "paragraph": "王命召伯，彻申伯土田。",
                    "zhushu": "彻，治也。笺云：治者，正其并収，定其赋税。収，手又反，又如字，后放此。"
                },
                {
                    "paragraph": "王命傅御，迁其私人。",
                    "zhushu": "御，治事之官也。私人，家臣也。笺云：传御者，贰王治事，谓冢宰也。"
                },
                {
                    "paragraph": "申伯之功，召伯是营。有俶其成，寝庙既成，",
                    "zhushu": "俶，作也。笺云：申伯居谢之事，召公营其位，而作城郭及寝庙，定其人神所处。俶，尺叔反。"
                },
                {
                    "paragraph": "既成藐藐。王锡申伯，四牡蹻蹻，钩膺濯濯。",
                    "zhushu": "藐藐，美貌。蹻蹻，壮貌。钩膺，樊缨也。濯濯，光明也。笺云：召公营位，筑之已成，以形貌告于王。王乃赐申伯，为将遣之。藐，亡角反。蹻，渠略反。濯，直角又，沈士学反。樊，步丹反。为，于伪反。"
                },
                {
                    "paragraph": "王遣申伯，路车乘马。我图尔居，莫如南土。",
                    "zhushu": "乘马，四马也。笺云：王以正礼遣申伯之国，故复有车马之赐。因告之曰：我谋女之所处，无如南士之最善。乘，绳证反，注同。复，扶又反，下同。"
                },
                {
                    "paragraph": "锡尔介圭，以作尔寳。",
                    "zhushu": "寳，瑞也。笺云：圭长尺二寸谓之介，非诸侯之圭，故以为寳。诸侯之瑞圭，自九寸而下。介音界。"
                },
                {
                    "paragraph": "往近王舅，南土是保。",
                    "zhushu": "近，己也。申伯，宣王之舅也。笺云：近，辞也，声如彼记之子之记。保，守也，安也。近音记。"
                },
                {
                    "paragraph": "申伯信迈，王饯于郿。",
                    "zhushu": "郿，地名。笺云：迈，行也。申伯之意，不欲离王室，王告语之复重，于是意解而信行。饯，送行饮酒也。时王盖省歧周，故于郿云。饯，贱浅反，沈祖见反，一音贱，字林子扇反，云：送去食也。郿，亡悲反，又亡冀反，地名，属扶风，今为县。语，鱼据反。重，直用反。觧音蟹。"
                },
                {
                    "paragraph": "申伯还南，谢于诚归。",
                    "zhushu": "笺云：还南者，北就王命于岐周而还反也。谢于诚归，诚归于谢。"
                },
                {
                    "paragraph": "王命召伯，彻申伯土疆，以峙其粻，式遄其行。",
                    "zhushu": "笺云：粻，粮。式，用。遄，速也。王使召公治申伯士界之所至，峙其粮者，令庐市有止宿之委积，用是速申伯之行。疆，居良反。峙，直纪反，本又作畤，如字，两通。枨音张。遄，市专反。委，于伪反。积，子赐反。"
                },
                {
                    "paragraph": "申伯番番，既入于谢，徒御啴啴。",
                    "zhushu": "番番，勇武貌。诸侯有大功，则赐虎贲。徒御啴啴，徒行者，御车者，啴啴喜乐也。笺云：申伯之貌，有威武番番然，其入谢国，车徒之行啴啴安舒，言得礼也。礼，入国不驰。番音波。啴，吐丹反。贲音奔。乐音洛。"
                },
                {
                    "paragraph": "周邦咸喜，戎有良翰。",
                    "zhushu": "笺云：周，徧也。戎犹女也。翰，𠏉也。申伯入谢，徧邦内皆喜曰：女乎有善君也。相庆之言。翰，协句音寒。徧音遍，下同。"
                },
                {
                    "paragraph": "不显申伯，王之元舅，文武是宪。",
                    "zhushu": "不显申伯，显矣申伯也。文武是宪，言有文有武也。笺云：宪，表也。言为文武之表式。"
                },
                {
                    "paragraph": "申伯之德，柔惠且直。揉此万邦，闻于四国。",
                    "zhushu": "笺云：揉，顺也。四国，犹言四方也。揉，夲亦作柔，汝又反，又如又反，一音柔，注同。闻音问。"
                },
                {
                    "paragraph": "吉甫作诵，其诗孔硕。其风肆好，以赠申伯。",
                    "zhushu": "吉甫，尹吉甫也。作是工师之诵也。肆，长也。赠，増也。笺云：硕，大也。吉甫为此诵也，言其诗之意甚美大，风切申伯，又使之长行善道，以此赠申伯者，送之令以为乐。风，福凤反，注同，王如字，云：音也。赠，送也，诗之夲皆尔，郑、王、申、毛并同，崔集注夲作　赠，增也，崔云：増益申伯之美。",
                    "type": 2
                },
                {
                    "paragraph": "崧髙八章，章八句。",
                    "zhushu": "",
                    "type": 2
                },
                {
                    "paragraph": "烝民尹吉甫羙宣王也。任贤使能，周室中兴焉。",
                    "zhushu": "烝，之丞反。中，张仲反。"
                },
                {
                    "paragraph": "天生烝民，有物有则。民之秉彛，好是懿德。",
                    "zhushu": "烝，众。物，事。则，法。彛，常。懿，美也。笺云：秉，执也。天之生众民，其性有物𧰼，谓五行：仁、义、礼、知、信也；其情有所法，谓喜怒哀乐好恶也。然而民所执持有常道，莫不好有美德之人。彜音夷。好，呼报反，注皆同。知音智。乐音洛。悪，乌路反。"
                },
                {
                    "paragraph": "天监有周，昭格于下。保兹天子，生仲山甫。",
                    "zhushu": "仲山甫，樊侯也。笺云：监，视。假，至也。天视周王之政教，其光明乃至于下，谓反众民也。天安爱此天子宣王，故生樊侯仲山甫使佐之。言天亦好是懿德也。书曰：天聪明自我民聪明。假音格，注同。"
                },
                {
                    "paragraph": "仲山甫之德，柔嘉维则。令仪令色，小心翼翼。",
                    "zhushu": "笺云：嘉，美。令，善也。善威仪善颜色，容貌翼翼然恭敬。"
                },
                {
                    "paragraph": "古训是式，威仪是力。天子是若，明命使赋。",
                    "zhushu": "古，故。训，道。若，顺。赋，布也。笺云：故训，先王之遗典也。式，法也。力犹勤也。勤威仪者，恪居官次，不觧于位也。是顺从行其所为也。显明王之政教，使群臣施布之。道音导。觧，佳卖反，夲亦作懈，下文匪觧同。"
                },
                {
                    "paragraph": "王命仲山甫，式是百辟。纉戎祖考，王躬是保。",
                    "zhushu": "戎，大也。笺云：戎犹女也。躬，身也。王曰：女施行法度于是百君，继女先祖先父始见命者之功德，王身是安，使尽心力于王室。辟音璧。"
                },
                {
                    "paragraph": "出纳王命，王之喉舌。赋政于外，四方爰发。",
                    "zhushu": "喉舌，蒙宰也。笺云：出王命者，王口所自言，承而施之也。纳王命者，时之所宜复于王也。其行之也，皆奉顺其意，如王口喉舌亲所言也。以布政于畿外，天下谓侯于是莫不发应。出、纳并如字。纳亦作内，音同。喉音侯。应，应对之应。"
                },
                {
                    "paragraph": "肃肃王命，仲山甫将之。邦国若否，仲山甫明之。",
                    "zhushu": "将，行也。笺云：粛粛，敬也。言王之政教甚严敬也，仲山甫则能奉行之。若，顺也。顺否犹臧否，谓善恶也。否音鄙，注同，旧方九反，王同，云：不也。"
                },
                {
                    "paragraph": "既明且哲，以保其身。夙夜匪解，以事一人。",
                    "zhushu": "笺云：夙，早。夜。莫。匪，非也。一人，斥天子。莫音暮。"
                },
                {
                    "paragraph": "人亦有言，柔则茹之，刚则吐之。",
                    "zhushu": "笺云：柔，犹濡毳也。刚，坚强也。刚柔之在口，或茹之，或吐之，喻人之于敌强弱。茹音汝，又如庶反，广雅云：食也。濡，如朱反，一音如宛反。毳，昌锐反，夲又作脆，七岁反。强，其良反，下同，或其丈反。"
                },
                {
                    "paragraph": "维仲山甫，柔亦不茹，刚亦不吐。不侮鳏寡，不畏强御。",
                    "zhushu": ""
                },
                {
                    "paragraph": "人亦有言，德輶如毛，民鲜克举之，我仪图之。",
                    "zhushu": "仪，宜也。笺云：輶，轻。仪，匹也。人之言云德甚轻，然而众人寡能独㪯之以行者，言政事易耳，而人不能行者，无其志也。我与伦匹图之而未能为也。我，吉甫自我也。鳏，古顽反。輶，余久反，又音由。鲜，息浅反。仪，毛作义。易，以豉反。"
                },
                {
                    "paragraph": "维仲山甫举之，爱莫助之。",
                    "zhushu": "爱，隐也。笺云：爱，惜也。仲山甫能独举此德而行之，惜乎莫能助之者，多仲山甫之德，归功言耳。"
                },
                {
                    "paragraph": "衮职有阙，仲山甫补之。",
                    "zhushu": "有衮冕者，君之上服也。仲山甫补之，善补过也。笺云：衮职者，不敢斥王之言也。王之职有阙，辄能补之者，仲山甫也。衮，古夲反。"
                },
                {
                    "paragraph": "仲山甫出祖，四牡业业。征夫捷捷，每怀靡及。",
                    "zhushu": "言述职也。业业，言髙大也。捷捷，言乐事也。笺云：祖者，将行犯軷之祭也。怀思为每怀。仲山甫犯軷而将行，车马业业然动，众行夫捷捷然至。仲山甫则戒之曰：既受君命，当速行。每人怀其私而相稽留，将无所及于事。捷，在接反。軷，步葛反。"
                },
                {
                    "paragraph": "四牡彭彭，八鸾锵锵。王命仲山甫，城彼东方。",
                    "zhushu": "东方，齐也。古者诸侯之居逼隘，则王者迁其邑而定其居。盖去薄姑而迁于临菑也。笺云：彭彭，行貌。锵锵，鸣声。以此车马命仲山甫使行，言其盛也。锵，七羊反，夲亦作将，同。逼，夲亦作逼，彼侧反。隘，于懈反。葘，侧其反。"
                },
                {
                    "paragraph": "四牡骙骙，八鸾喈喈。仲山甫徂齐，式遄其归。",
                    "zhushu": "骙骙，犹彭彭也。喈皆，犹锵锵也。遄，疾也。言周之望仲山甫也。笺云：望之，故欲其用是疾归。骙，求龟反。喈音皆。"
                },
                {
                    "paragraph": "吉甫作诵，穆如清风。仲山甫永怀，以慰其心。",
                    "zhushu": "清微之风，化养万物者也。笺云：穆，和也。吉甫作此工歌之诵，其调和人之性，如清风之养万物然。仲山甫述职，多所思而劳，故述其美以慰安其心。",
                    "type": 2
                },
                {
                    "paragraph": "烝民八章，章八句。",
                    "zhushu": "",
                    "type": 2
                },
                {
                    "paragraph": "韩奕尹吉甫羙宣王也，能锡命诸侯。",
                    "zhushu": "梁山于韩国之山最髙大，为国之镇，所望祀焉。故美大其貌奕奕然，谓之韩奕也。梁山，今左冯翊夏阳西北。韩，姫姓之国也，后为晋所灭，故大夫韩氏以为邑名焉。幽王九年，王室始骚。郑桓公问于史伯曰：周衰，其孰兴乎？对曰：武实昭文之功，文之祚尽，武其嗣乎？武王之子，应、韩不在，其晋乎！奕音亦。翊音翼。骚，素刀反，动也。祚，徂路反。"
                },
                {
                    "paragraph": "奕奕梁山，维禹甸之。有倬其道。韩侯受命，",
                    "zhushu": "奕奕，大也。甸，治也。禹治梁山，除水灾。宣王平大乱，命诸侯。有倬其道，有倬然之道者也。受命，受命为侯伯也。笺云：梁山之野，尧时俱遭洪水，禹甸之者，决除其灾，使成平田，定贡赋于天子。周有厉王之乱，天下失职。今有倬然著明复禹之功者韩侯，受王命为侯伯。甸，毛徒逼反，郑绳证反，或云：郑云徒遍反。倬，陟角反，明貌，韩诗作晫，音义皆同。"
                },
                {
                    "paragraph": "王亲命之。纉戎祖考，无废朕命。夙夜匪觧，虔共尔位。",
                    "zhushu": "戎，大。度，固。共，执也。笺云：戎犹女也。朕，我也。古之恭字或作共。解音懈。共，毛九勇反，郑音恭。"
                },
                {
                    "paragraph": "朕命不易，𠏉不庭方，以佐戎辟。",
                    "zhushu": "庭，直也。笺云：我之所命者，勿改易不行，当为不直违失法度之方，作桢干而正之，以佐助女君。女君，王自谓也。余，古旦反。辟音壁。为，于伪反。桢音贞。"
                },
                {
                    "paragraph": "四牡奕奕，孔修且张。韩侯入觐，以其介圭，入觐于王。",
                    "zhushu": "修，长。张，大。觐，见也。笺云：诸侯秋见天子曰觐。韩侯乘长大之四牡奕奕然，以时觐于宣王。觐于宣王而奉享礼，贡国所出之寳，善其尊宣王，以常职来也。书曰：黑水西河，其贡璆、琳、琅、玕。此觐乃受命，先言受命者，𩔰其美也。见，贤遍反，下同。一夲黑水西河上有书曰二字。璆，其樛反，又其休反。琳，字又作玪，音林。孔安国云：璆、玪，美玉也。郑注尚书云：璆，美玉；玪，美石也。琅音郎。玕音干。琅玕，珠也。"
                },
                {
                    "paragraph": "王锡韩侯，淑旗绥章。簟茀错衡，玄衮赤舄。钩膺镂锡，鞹鞃浅幭，鞗革金厄。",
                    "zhushu": "淑，善也。交龙为旗。绥，大绥也。错衡，文衡也。镂锡，有金镂其锡也。鞹，革也。鞃，轼中也。浅，虎皮浅毛也。幭，覆式也。厄，乌蠋也。笺云：王韩侯以常职来朝享之故，故多锡以厚之。善旗，旗之善色者也。绥，所引以登车，有采章也。簟茀，漆簟以为车蔽，今之藩也。钩膺，樊缨也。眉上曰锡，刻金饰之，今当卢也。鞗革，谓辔也，以金为小环，往往缠搤之。绥，夲亦作緌，毛如谁反，郑音虽。簟，徒点反。茀音弗。错，七洛反，杂也，沈采故反。舄音昔。镂音漏。钖音羊。鞹，苦郭反，皮去毛曰鞹。靷，苦弘反，沈又音泓，亦作䡌。鞃，胡肱反，又苰，三同。幭，莫历反，一音篾，本又作蔑，同。鞗音条。厄，于革反。噣音蜀，尔雅作蠋。蠋，桑虫也，韩子云：大如指，似蚕，沈音昼。王为，于伪反。朝，直遥反。藩，方袁反，夲又作蕃，同。樊，步丹反。搤，于革反，一夲作厄，同。"
                },
                {
                    "paragraph": "韩侯出祖，出宿于屠。显父饯之，清酒百壶。",
                    "zhushu": "屠，地名也。显父，有显德者也。笺云：祖，将去而犯軷也。既觐而反国必祖者，尊其所往，去则如始行焉。祖于国外毕，乃出宿，示行不留于是也。显父，周之公卿也。饯送之，故有酒。屠音徒，人音甫，本亦作甫，注同。"
                },
                {
                    "paragraph": "其殽维何？炰鼈鲜鱼。其蔌维何？维笋及蒲。其赠维何？乘马路车。",
                    "zhushu": "蔌，菜殽也。笋，竹也。蒲，蒲蒻也。笺云：炰鼈，以火熟之也。鲜鱼，中脍者也。笋，竹萌也。蒲，深蒲也。赠，送也。王既使显父饯之，又使送以车马，所以赠厚意也。人君之车曰路车，所得之马曰乘马。殽，户交反，夲亦作肴，同。炰，郑薄交反，徐甫九反。鼈，卑灭反。蔌音速。笋，字或作笋，恤尹反。乘，绳证反，注同，下百乘亦同。蒻音弱。脍，古外反。"
                },
                {
                    "paragraph": "笾豆有且，侯氏燕胥。",
                    "zhushu": "笺云：且，多貌。胥，皆也。诸侯在京师未去者，于显父饯之时，皆来相与燕，其笾豆且然，荣其多也。且，子余、七救二反。胥，思徐反，又思吕反。"
                },
                {
                    "paragraph": "韩侯取妻，汾王之甥，蹶父之子。",
                    "zhushu": "汾，大也。蹶父，卿士也。笺云：汾王，厉王也。厉王流于彘，彘在汾水之上，故时人因以号之。犹言莒郊公、𥠖比公也。姊妹之子为甥。王之甥，卿士之子，言尊贵也。取，七喻反，夲亦作娶，下注同。汾，扶云反。蹶，俱卫反。彘，直例反。𥠖音离，又力兮反，又作梨比，音毗。梨比，莒君号也。"
                },
                {
                    "paragraph": "韩侯迎止，于蹶之里。百两彭彭，八鸾锵锵，不显其光。",
                    "zhushu": "里，邑也。笺云：于蹶之里，蹶父之里。百两，百乘。不显，显也。光犹荣也，气有光荣也。锵，夲亦作将，七羊反。"
                },
                {
                    "paragraph": "诸娣从之，祁祁如云。韩侯顾之，烂其盈门。",
                    "zhushu": "祁祁，徐靓也。如云，言众多也。诸侯一取九女，二国媵之。诸娣，众妾也。顾之，曲顾道义也。笺云：媵者必娣姪从之，独言娣者，举其贵者。烂，烂𥺤然，鲜明且众多之貌。娣，大计反，妻之女弟为娣。从，才用反，注同，又如字。祁，巨移反。靓音静，又才性反。媵音孕，又绳证反。曲顾，一夲作囬顾。道如字，又音导。"
                },
                {
                    "paragraph": "蹶父孔武，靡国不到。为韩姞相攸，莫如韩乐。",
                    "zhushu": "姞，蹶父姓也。笺云：相，视。攸，所也。蹶父甚武健，为王使于天下，国国皆至，为其女韩侯夫人姞氏，视其所居，韩国最乐。为，于伪反，注同。姞，其乙反，又其一反，又音佶。相，息亮反，注同。乐音洛，注及下文注同。使，所吏反。"
                },
                {
                    "paragraph": "孔乐韩土，川泽訏訏。鲂鱮甫甫，麀鹿噳噳。有熊有罴，有猫有虎。",
                    "zhushu": "訏訏，大也。甫甫然，大也。噳噳然，众也。猫，似虎浅毛者也。笺云：甚乐矣，韩之国土也，川泽宽大，众鱼禽兽备有，言饶富也。訏，况甫反。鲂音房。鱮音序。麀音忧。噳，愚甫反，夲亦作麌，同。熊音雄。罢，彼皮反。猫如字，又武交反，夲又作猫，音同。尔雅云：虎窃毛曰虥猫。虥音仕笺反。"
                },
                {
                    "paragraph": "庆既令居，韩姞燕誉。",
                    "zhushu": "笺云：庆，善也。蹶父既善韩之国士，使韩姞嫁焉而居之。韩姞则安之，尽其妇道，有显誉。令，力呈反，使也，又力政反，命也，王力政反，善也。燕，于遍反，又于𩔰反。誉，协句音余。"
                },
                {
                    "paragraph": "溥彼韩城，燕师所完。",
                    "zhushu": "师，众也。笺云：漙，大。燕，安也。大矣彼韩国之城，乃古平安时众民之所筑完。溥音普。完音桓。燕，于见反，注同。徐云：郑于𩔰反。王粛、孙毓并乌贤反，云：北燕国。"
                },
                {
                    "paragraph": "以先祖受命，因时百蛮。王锡韩侯，其追其貃。奄受北国，因以其伯。",
                    "zhushu": "韩侯之先祖，武王之子也。因时百蛮，长是蛮服之百国也。追、貃，戎狄国也。𡘤，抚也。笺云：韩侯先祖有功德者，受先王之命，封为韩侯，居韩城为侯伯。其州界外接蛮服，因见使时节百蛮贡献之往来。后君微弱，用失其业。今王以韩侯先祖之事如是，而韩侯贤，故于入觐，使复其先祖之旧职，赐之蛮服追貃之戎狄，令无柔其所受王畿北面之国，因以其先祖侯伯之事尽予之。皆美其为人子孙，能兴复先祖之功。其后追也、貃也，为玁狁所逼，稍稍东迁也。追如字，又都回反。貃，武伯反，说文作貉，云：北方人也。长，张丈反。令，力呈反。玁，夲亦作猃，音险。狁，夲亦作允，如字。"
                },
                {
                    "paragraph": "实墉实壑，实𠭇实籍。",
                    "zhushu": "实墉实壑，言髙其城，深其壑也。笺云：实当作寔。赵、魏之东，实、寔同声。寔，是也。籍，税也。韩侯之先祖微弱，所伯之国多灭绝，今复旧职，兴灭国，継绝世，故筑治是城，濬修是壑，井牧是田𠭇，收敛是赋税，使如古常。实，毛如字，郑作寔，市力反，下同。壑，火各反，城池也。濬音峻，深也。"
                },
                {
                    "paragraph": "献其貔皮，赤豹黄罴。",
                    "zhushu": "貔，猛兽也。追貃之国来贡，而侯伯摠领之。貔，夲亦作豼，音毗，即白狐也，一名执夷。草木疏云：似虎，或曰似熊，山东人谓之白罴。",
                    "type": 2
                },
                {
                    "paragraph": "韩奕六章，章十二句。",
                    "zhushu": "",
                    "type": 2
                },
                {
                    "paragraph": "江汉尹吉甫羙宣王也。能兴衰拨乱。命召公平淮夷。",
                    "zhushu": ""
                },
                {
                    "paragraph": "",
                    "zhushu": "浮浮，众疆貌。滔滔，广大貌。淮夷，东国，在淮浦而夷行也。笺云：匪，非也。江、汉之水合而东流浮浮然。宣王于是水上命将帅，遣土众，使循流而下滔滔然。其顺王命而行，非敢斯湏自安也，非敢斯湏游止也。主为来求淮夷所处，据至其竟，故言来。滔，吐刀反。浦音普。行，下孟反。将，子匠反。帅，所类反，或作率。循如字，夲亦作顺。为，于伪反，下王为同。竟音境，夲亦作境，同。"
                },
                {
                    "paragraph": "既出我车，既设我旟。匪安匪舒，淮夷来铺。",
                    "zhushu": "铺，病也。笺云：车，戎车也。鸟隼曰旟。兵至竟而期战地。其曰出戎车建旟，又不自安，不舒行者，王为来伐讨淮夷也。据至战地，故又言来。铺，普吴反，徐音孚。"
                },
                {
                    "paragraph": "江汉汤汤，武夫洸洸。经营四方，告成于王。",
                    "zhushu": "洸洸，武貌。笺云：召公既受命伐淮夷，服之，复经营四方之叛国，从而伐之。克胜，则使传遽告功于王。汤，书羊反。洸音光，又音汪。复，扶又反。传，张恋反，以车曰传。遽，其据反，以马曰遽。郑注玉藻云：以车马给使。"
                },
                {
                    "paragraph": "四方既平，王国庶定。时靡有争，王心载寜。",
                    "zhushu": "笺云：庶，幸。时，是也。载之言则也。召公忠臣，顺于王命，此迷其志也。争，争斗之争。"
                },
                {
                    "paragraph": "江汉之浒，王命召虎，式辟四方，彻我疆土，匪疚匪棘。王国来极，",
                    "zhushu": "召虎，召穆公也。笺云：浒，水厓也。式，法。疚，病。棘，急。极，中也。王于江汉之水上命召公，使以王法征伐，开辟四方，治我疆界于天下。非可以兵病害之也，非可以兵急躁切之也，使来于王国，受政教之中正而已。齐桓公经陈、郑之间，及伐北戎，则违此言者。浒音虎，沈又音许。疆，居良反，注及下同。疚音救。王法征伐，一夲作王命行伐，非可以兵操切之也。操音七刀反。一夲无兵字，又一夲兵操作急躁。躁，早报反。"
                },
                {
                    "paragraph": "于疆于理，至于南海。",
                    "zhushu": "笺云：于，往也。于，于也。召公于有叛戾之国，则往正其竟界，修其分理，周行四方，至于南海而功大成。事终也。分，符问反。"
                },
                {
                    "paragraph": "王命召虎，来旬来宣。文武受命，召公维翰。",
                    "zhushu": "旬，偏也。召公，召康公也。笺云：来，勤也。旬当作营。宣，徧也。召康公名奭，召虎之始祖也。王命召虎，女勤劳于经营四方，勤劳于徧疆理众国。昔文王、武王受命，召康公为之桢𠏉之臣，以正天下。为虎之勒劳，故述其祖之功以劝之。来，毛如字，郑音赉，下同。旬，毛音巡，又音荀，郑作营。翰，户旦反，又音寒。偏音遍，下同。奭音释。为，于伪反，下为虎、为其同。"
                },
                {
                    "paragraph": "无曰予小子，召公是似。肇敏戎公，用锡尔祉。",
                    "zhushu": "似，嗣。肇，谋。敏，疾。戎，大。公，事也。笺云：戎犹女也。女无自减损曰我小子享女之所为，乃嗣女先祖召康公之功。今谋女之事，乃有敏德。我用是故，将赐汝福庆也。王为虎之志大谦，故进之云尔。肇音兆，韩诗云：长也。祉音耻。大音泰。"
                },
                {
                    "paragraph": "厘尔圭瓉，秬鬯一卣，告于文人。",
                    "zhushu": "厘，赐也。秬，黑黍也。鬯，香草也。筑煑合而欎之曰鬯。卣，器也。九命赐圭瓉秬鬯。文人，文德之人也。笺云：秬鬯，黑黍酒也。谓之鬯者，芬香条鬯也。王赐召虎以鬯酒一尊，使以祭其宗庙，告其先祖，诸有德羙见记也。厘，力之反，沈又音赉。瓉，才旱反。秬音巨。鬯，敕亮反。卣音酉，又音由，中尊也，本或作攸。"
                },
                {
                    "paragraph": "锡山土田，于周受命，自召祖命。",
                    "zhushu": "诸侯有大功德，赐之名山，土田附庸。笺云：周，歧周也。自，用也。宣王欲尊𩔰召虎，故如歧周，使虎受山川土田之赐命，用其祖召康公受封之礼。岐周，周之所起，为其先祖之霊，故就之。○锡山土田，夲或作锡之山川，土田附庸者，是因鲁颂之文妄加也。"
                },
                {
                    "paragraph": "虎拜稽首，天子万年。",
                    "zhushu": "笺云：拜稽首者，受王命策书也。臣受恩无可以报谢者，称言使君寿考而已。"
                },
                {
                    "paragraph": "虎拜稽首，对扬王休。作召公考，天子万寿。明明天子，令闻不已。矢其文德，洽此四国。",
                    "zhushu": "对，遂。考，成。矢，㢮也。笺云：对，答。休，美。作，为也。虎既拜而答王策命之时，称扬王之德美，君臣之言宜相成也。王命召虎，用召祖命，故虎对王，亦为召康公受王命之时，对成王命之辞，谓如其所言也。如其如言者，天子万寿以下是也。休，许蚪反。闻音问。施如字，尔雅作㢮，式氏反。",
                    "type": 2
                },
                {
                    "paragraph": "江汉六章，章八句。",
                    "zhushu": "",
                    "type": 2
                },
                {
                    "paragraph": "常武召穆公羙宣王也。有常德以立武事，因以为戒然。",
                    "zhushu": "戒者，王舒保作，匪绍匪游，徐方绎骚。绎音亦。骚，素刀反，徐音萧。"
                },
                {
                    "paragraph": "赫赫明明，王命卿士。南仲大祖，大师皇父。整我六师，以修我戎。",
                    "zhushu": "赫赫然，盛也。明明然，察也。王命南仲于大祖，皇甫为大师。笺云：南仲，文王时武臣也。显著乎，昭察乎，宣王之命卿士为大将也。乃用其以南仲为大祖者，今大师皇父是也。使之整齐六军之众，治其兵甲之事。命将必夲其祖者，因有世功，于是尤显。大师者，公兼官也。赫，火百反，字又作爀。大音泰，下及注大师、大祖皆同。将，子匠反，第一章注同。"
                },
                {
                    "paragraph": "既敬既戒，惠此南国。",
                    "zhushu": "笺云：敬之言警也。警戒六军之众，以惠淮浦之旁国，谓敕以无暴掠为之害也。每军各有将，中军之将尊也。警音景。掠音亮。"
                },
                {
                    "paragraph": "王谓尹氏，命程伯休父。左右陈行，戒我师旅。率彼淮浦，省此徐土。",
                    "zhushu": "尹氏掌命卿士，程伯休父始命为大司马。浦，厓也。笺云：尹氏，天子世大夫也。率，循也。王使大夫尹氏策命程伯休父，于军将行治兵之时，使其士众左右陈列而敕戒之，使循彼淮浦之旁，省视徐国之士地叛逆者。军礼，司马掌其誓戒。陈如字，徐直觐反。行，户刚反，列也。浦音普，说文云：水滨也。"
                },
                {
                    "paragraph": "不留不处，三事就绪。",
                    "zhushu": "诛其君，吊其民，为之立三有事之臣。笺云：绪，业也。王又使军将豫告淮浦徐土之民云：兵不火处于是也，女三农之事皆就其业。为其惊怖，先以言安之。为，于伪反，下为其同。将，子匠反，下同。"
                },
                {
                    "paragraph": "赫赫业业，有严天子。王舒保作，匪绍匪游，徐方绎骚。",
                    "zhushu": "赫赫然，盛也。业业然，动也。严然而威。舒，徐也。保，安也。匪绍匪游，不敢继以遨游也。绎，陈。骚，动也。笺云：作，行也。绍，缓也。绎当作驿。王之军行，其貌赫赫业业然，有尊严于天子之威，谓闻见者莫不惮之。王舒安，谓军行三十里，亦非觧缓也，亦非敖游也。徐国传遽之驿见之，知王兵必克，驰走以相恐动。严，毛鱼检反，郑如字。绍如字，徐云：郑尺遥反。舒，序也，一夲作舒，徐也。惮，徒旦反。觧音懈。传，张恋反。恐，丘勇反，下同。"
                },
                {
                    "paragraph": "震惊徐方，如雷如霆，徐方震惊。",
                    "zhushu": "笺云：震，动也。驿驰走相恐惧，以惊动徐国，如雷霆之恐怪人然，徐国则惊动而将服罪。霆音庭。"
                },
                {
                    "paragraph": "王奋厥武，如震如怒。进厥虎臣，阚如虓虎。铺敦淮濆，仍执丑虏。",
                    "zhushu": "虎之自怒虓然。濆，厓。仍，就。虏，服也。笺云：进，前也。敦当作屯。丑，众也。王奋扬其威武，而震雷其声，而勃怒其色，前其虎臣之将，阚然如虎之怒，陈屯其兵于淮水大防之上以临敌，就执其众之降服者。○如震如怒，一夲如字，皆作而。阚，呼槛反，徐火斩反，又火敢反，一音噉。虓，火交反。铺，普吴反，徐音孚，陈也。韩诗作敷，云：大也。敦，王申毛如字，厚也。韩诗云：迫。郑作屯，徒门反。濆，符云反。仍如字，夲或作扔，音同。勃，步忽反。降，户江反。"
                },
                {
                    "paragraph": "截彼淮浦，王师之所。",
                    "zhushu": "截，治也。笺云：治淮之旁国有罪者，就王师而断之。截，才结反。断，端乱反。"
                },
                {
                    "paragraph": "王旅啴啴，如飞如翰，如江如汉，如山之苞，如川之流。",
                    "zhushu": "啴啴然，盛也。疾如飞，挚如翰。苞，夲也。笺云：啴啴，间暇有余力之貌。其行疾自发举，如鸟之飞也。翰，其中豪俊也。江汉以喻盛大也。山夲以喻不可惊动也。川流以喻不可御也。啴，吐丹反。挚音至。间音闲。"
                },
                {
                    "paragraph": "绵绵翼翼，不测不克，濯征徐国。",
                    "zhushu": "绵绵，靓也。翼翼，敬也。濯，大也。笺云：王兵安靓且皆敬，其势不可测度，不可攻胜，既服淮浦矣。今又以大征徐国，言义胜也。绵如字，韩诗作民民，同。度，才洛反。"
                },
                {
                    "paragraph": "王犹允塞，徐方既来。",
                    "zhushu": "犹，谋也。笺云：犹，尚。允，信也。王重兵，兵虽临之，尚守信自实满。兵未陈而徐国已来告服，所谓善战者不陈。陈，直刃反。下同。"
                },
                {
                    "paragraph": "徐方既同，天子之功。四方既平，徐方来庭。",
                    "zhushu": "来王庭也。"
                },
                {
                    "paragraph": "徐方不囬，王曰还归。",
                    "zhushu": "笺云：回犹违也。还归，振旅也。",
                    "type": 2
                },
                {
                    "paragraph": "常武六章，章八句。",
                    "zhushu": "",
                    "type": 2
                },
                {
                    "paragraph": "瞻卬凡伯刺幽王大坏也。",
                    "zhushu": "凡伯，天子大夫也。春秋：鲁隐公七年冬，天王使凡伯来聘。卬音仰。此及召旻二篇，幽王之变大雅也。"
                },
                {
                    "paragraph": "瞻卬昊天，则不我惠。孔填不宁，降此大厉。",
                    "zhushu": "昊天，斥王也。填，久。厉，恶也。笺云：惠，爱也。仰视幽王为政，则不爱我下民。甚久矣天下不安，王乃下此大恶以败乱之。昊，户老反。填音尘，下篇同。"
                },
                {
                    "paragraph": "邦靡有定，士民其瘵。蟊贼蟊疾，靡有夷届。罪罟不収，靡有夷瘳。",
                    "zhushu": "瘵，病。夷，常也。罪罟，设罪以为罟。瘳，愈也。笺云：届，极也。天下骚扰，邦国无有安定者，士卒与民皆劳病，其为残酷痛疾于民，如蟊贼之害禾稼然，为之无常，亦无止息时。施刑罪以罗罔天下而不収敛，为之亦无常，无止息时。此自王所下大恶。瘵，侧界反，字林侧例反。蟊，夲又作蜼，音牟。届音戒。罟音古。瘳，敕留反。卒，尊忽反。"
                },
                {
                    "paragraph": "人有土田，女反有之。人有民人，女覆夺之。",
                    "zhushu": "笺云：此言王削黜诸侯及卿大夫无罪者。覆犹反也。覆，芳服反，服也，注及下同。"
                },
                {
                    "paragraph": "此宜无罪，女反収之。彼宜有罪，女覆说之。",
                    "zhushu": "収，构収也。说，赦也。说音税，注同，一音他活反。"
                },
                {
                    "paragraph": "哲夫成城，哲妇倾城。",
                    "zhushu": "哲，知也。笺云：哲，谓多谋虑也。城犹国也。丈夫，阳也，阳动，故多谋虑则成国。妇人，阴也，阴静，故多谋虑乃乱国。哲知，音智，王申毛如字。"
                },
                {
                    "paragraph": "懿厥哲妇，为枭为鸱。",
                    "zhushu": "笺云：懿，有所痛伤之声也。厥，其也，其幽王也。枭、䲭，恶声之鸟，喻襃姒之言无善。懿，于其反，注同，沈又如字。枭，古尧反。姒音似。"
                },
                {
                    "paragraph": "妇有长舌，维厉之阶。乱匪降自天，生自妇人。匪教匪诲，时维妇寺。",
                    "zhushu": "寺，近也。笺云：长舌，喻多言语，是王降大厉之阶。阶，所由上下也。今王之有此乱政，非从天而下，但从妇人出耳。又非有人教王为乱，语王为恶者，是维近爱妇人，用其言故也。寺，徐音侍，亦如宇。近，附近之近，下近爱、近川同。上，时掌反。语，鱼据反。"
                },
                {
                    "paragraph": "鞫人忮忒，谮始竟背，岂曰不极？伊胡为慝。",
                    "zhushu": "忮，害。忒，变也。笺云：鞫，穷也。譛，不信也。竟犹终也。胡，何。慝，恶也。妇人之长舌者，多谋虑，好穷屈人之语，忮害转化，其言无常，始于不信，终于背违，人岂谓其是不得中乎？反云维我言，何用为恶，不信也。鞫，居六反。忮，之豉反。忒，他得反。譛，夲又作僣，子念反。背音佩，注同。慝，他得反。好，呼报反。"
                },
                {
                    "paragraph": "如贾三倍，君子是识。妇无公事，休其蚕织。",
                    "zhushu": "休，息也。妇人无与外政，虽王后犹以蚕为事。古者大子为籍千𠭇，冕而朱纮，躬秉表；诸侯为籍百𠭇，冕而青纮，躬秉表。以事天地、山川、社稷、先古，敬之至也。天子诸侯必有公桑蚕室，近川而为之。筑宫刃有三尺，棘墙而外闭之。及太昕之朝，君皮弁素积，十三宫之夫人、世妇之吉者，使入蚕于蚕室，奉种浴于川。桑于公桑，风戾以食之。岁既单矣，世妇卒蚕，奉茧以示于君，遂献茧于夫人。夫人曰：此所以为君服与，遂副祎而受之，少牢以礼之。及良日，后、夫人缫三盆手，遂布于三宫夫人、世妇之吉者，使缫，遂朱绿之，玄黄之，以为黼黻文章。服既成矣，君服之，以祀先王先公，敬之至也。笺云：识，知也。贾物而有三倍之利者，小人所宜知也。君子反知之，非其宜也。今妇人休其蚕桑织絍之职，而与朝廷之事，其为非宜，亦犹是也。孔子曰：君子喻于义，小人喻于利。贾音古，尔雅云：市也。倍，蒲罪反。无与、而与，并音预。服与，音余。纮，获耕反。耒，力对反。昕音欣。奉，芳勇反，下同。种，章勇反。戾，力计反，燥也。食音嗣。单音丹。茧，古显反。祎音辉，副首饰，祎是祎衣。少，诗照反。缫，素刀反，夲亦作縿，同。盆，蒲门反。维，女金反。朝，直遥反，下朝廷同。"
                },
                {
                    "paragraph": "天何以刺？何神不富？舍尔介狄，维予胥忌。",
                    "zhushu": "刺，责。富，福。狄，远。忌，怨也。笺云：介，甲也。王之为政，既无过恶，天何以责王见变异乎？神何以不福王而有灾害也？王不念此而改修德，乃舍女被甲。夷狄来侵犯中国者，反与我相怨。谓其疾怨群臣叛违也。舍音舍，注同。介音界。狄，毛他历反，郑如字。见，贤遍反。被，皮寄反。"
                },
                {
                    "paragraph": "不吊不祥，威仪不类。人之云亡，邦国殄瘁。",
                    "zhushu": "类，善。殄，尽。瘁，病也。笺云：吊，至也。王之为政，德不至于天矣，不能致征祥于神矣，威仪又不善于朝廷矣。贤人皆言奔亡，则天下邦国将尽困病。吊如字，音的。瘁，似醉反。"
                },
                {
                    "paragraph": "天之降罔，维其优矣。人之云亡，心之忧矣。",
                    "zhushu": "优，渥也。笺云：优，宽也。天下罗罔以取有罪，亦甚宽。谓但以灾异谴告之，不指加罚于其身。疾王为恶之甚，贤者奔亡，则人心无不忧。渥，于角反。谴，弃战反。"
                },
                {
                    "paragraph": "天之降罔，维其几矣。人之云亡，心之悲矣。",
                    "zhushu": "几，危也。笺云：几，近也。言灾异谴告，离人身近，愚者不能觉。离，力智反。"
                },
                {
                    "paragraph": "觱沸槛泉，维其深矣。心之忧矣，寜自今矣。不自我先，不自我后，",
                    "zhushu": "笺云：槛泉正出，涌出也。觱，沸其貌。涌泉之源，所由者深，喻已忧所从来久也。恶政不先已不后己，怪何故正当之。觱音必。沸音弗。槛，胡覧反，徐音下斩反。"
                },
                {
                    "paragraph": "藐藐昊天，无不克巩。",
                    "zhushu": "藐藐，大貌。巩，固也。笺云：藐藐，美也。王者有美德藐藐然，无不能自坚固于其位者，微箴之也。藐，亡角反。巩，九勇反。箴，之林反。"
                },
                {
                    "paragraph": "无忝皇祖，式救尔后。",
                    "zhushu": "笺云：式，用也。后，谓子孙也。",
                    "type": 2
                },
                {
                    "paragraph": "瞻卬七章，三章章十句，四章章八句。",
                    "zhushu": "",
                    "type": 2
                },
                {
                    "paragraph": "召旻凡伯刺幽王大坏也。旻，闵也。闵天下无如召公之臣也。",
                    "zhushu": "闵，病也。召，时照反。旻，密巾反，下同。"
                },
                {
                    "paragraph": "旻天疾威，天笃降丧。瘨我饥馑，民卒流亡。",
                    "zhushu": "笺云：天，斥王也。疾犹急也。瘨，病也。病乎幽王之为政也，急行暴虐之法，厚下丧乱之教，谓重赋税也。病国中以饥馑，令民尽流移。瘨，都田反，沈又音殄，又音田。令民，力呈反，一夲作令故民。"
                },
                {
                    "paragraph": "我居圉卒荒。",
                    "zhushu": "圉，垂也。笺云：荒，虚也。国中至边境，以此故尽空虚。圉，鱼吕反。竟音境，夲亦作境。"
                },
                {
                    "paragraph": "天降罪罟，蟊贼内讧。",
                    "zhushu": "讧，溃也。笺云：讧，争讼相陷入之言也。王施刑罪以罗罔天下，众为残酷之人，虽外以害人，又自内争相谗恶。讧，户工反，徐云：郑音工。争，争斗之争，下同。恶，乌路反。"
                },
                {
                    "paragraph": "昏㭬靡共，溃溃囬遹，实靖夷我邦。",
                    "zhushu": "㭬，夭㭬也。溃溃，乱也。靖，谋。夷，平也。笺云：昏、㭬，皆奄人也。昏，其官名也。椓，㭬毁阴者也。王远贤者而近任刑奄之人，无肯共其职事者，皆溃溃然维邪是行，皆谋夷灭王之国。椓，丁角反。共音恭，注皆同。溃，户对反。遹音聿，一音述。奄如字，夲又作阉。远，于万反。近，附近之近。邪，似嗟反。"
                },
                {
                    "paragraph": "皐皐訿訿，曽不知其玷。",
                    "zhushu": "皐皐，顽不知道也。訿訿，窳不共事也。笺云：玷，缺也。王政已大坏，小人在位，曽不知大道之缺。皐音羔，尔雅云：刺素食也。訿音紫，尔雅云：莫供职也。玷，丁簟反。窳音庾，裴骃云：病也。说文云：嬾也。一夲作众。"
                },
                {
                    "paragraph": "兢兢业业，孔填不寜，我位孔贬。",
                    "zhushu": "贬，队也。笺云：兢兢，戒也。业业，危也。天下之人戒惧危怖，甚久矣其不安也，我王之位又甚队矣。言见侵侮，政教不行，后大戎伐之，而周与诸侯无异也。业如字，一音五答反。贬，彼检反。队，直类反，又作坠。"
                },
                {
                    "paragraph": "如彼岁旱，莫不溃茂，如彼栖苴，",
                    "zhushu": "溃，遂也。苴，水中浮草也。笺云：溃茂之溃当作彚。彚，茂貌。王无恩惠于天下，天下之人如旱岁之草，皆枯槁无润泽，如树上之栖苴。溃，毛户对反，郑作彚，音谓。栖音西。苴，土加反。槁，古老反。"
                },
                {
                    "paragraph": "我相此邦，无不溃止。",
                    "zhushu": "笺云：溃，乱也。无不乱者，言皆乱也。春秋传曰：国乱曰溃，邑乱曰叛。相音息亮反。"
                },
                {
                    "paragraph": "维昔之富，不如时，",
                    "zhushu": "往者富仁贤，今也富谗佞。笺云：富，福也。时，今时也。"
                },
                {
                    "paragraph": "维今之疚，不如兹。",
                    "zhushu": "今则病贤也。笺云：兹，此也。此者，此古昔明王。疚音救，字或作㝌。"
                },
                {
                    "paragraph": "彼疏斯粺，胡不自替，职兄斯引？",
                    "zhushu": "彼且食疏，今反食精粺。替，废。况，兹也。引，长也。笺云：疏，粗也，谓粝米也。职，主也。彼贤者禄薄食粗，而此昏㭬之党反食精粺。女小人耳，何不自废退，使贤者得进，乃兹复主长此为乱之事乎？责之也。米之率，粝十，粺九，凿八，侍御七。粺，皮卖反。兄音况，下同。粝，兰未反，沈音赖，又音厉。复，扶又反，下同。长如字，又张丈反。率，字又作卛，音类，又音律，又所律反。凿，子洛反，又音昨。字林云：粝米一斛，舂为八斗。音子沃反。"
                },
                {
                    "paragraph": "池之竭矣，不云自频？",
                    "zhushu": "频，厓也。笺云：频当作滨。厓犹外也。自，由也。池水之益，由外灌焉。今池竭，人不言由外无益者与？言由之也，喻王犹池也。其政之乱，由外无贤臣益之。频，旧音毛如字，郑作滨，音宾，俱云厓也。案：张揖字诂云：濒，今滨。则濒是古滨字。与音余。"
                },
                {
                    "paragraph": "泉之竭矣，不云自中。",
                    "zhushu": "泉水从中以益者也。笺云：泉者，中水生则益深，水不生则竭。喻王犹泉也，政之乱，又由内无贤妃益之。"
                },
                {
                    "paragraph": "漙斯害矣，职兄斯弘，不烖我躬？",
                    "zhushu": "笺云：漙犹徧也。今时徧有此内外之害矣，乃兹复主大此为乱之事，是不烖王之身乎？责王也。烖，谓见诛伐。溥音普。烖音灾。徧音遍，下同。"
                },
                {
                    "paragraph": "昔先王受命，有如召公，日辟国百里，今也日蹙国百里。",
                    "zhushu": "辟，开。蹙，促也。笺云：先王受命，谓文王、武王时也。召公，召康公也。言有如者，时贤臣多，非独召公也。今，今幽王臣。辟音辟。蹙，子六反。"
                },
                {
                    "paragraph": "於乎哀哉，维今之人，不尚有旧。",
                    "zhushu": "笺云：哀哉，哀其不髙尚贤者，尊任有旧德之臣，将以丧亡其国。丧，息浪反。",
                    "type": 2
                },
                {
                    "paragraph": "召旻七章，四章章五句，三章章七句。",
                    "zhushu": "",
                    "type": 2
                },
                {
                    "paragraph": "荡之什十一篇，九十二章，七百六十九句。",
                    "zhushu": ""
                }
            ]
        },
        {
            "name": "周颂清庙之什诂训传第二十六",
            "paragraphs": [
                {
                    "paragraph": "清庙之什诂训传第二十六",
                    "zhushu": "",
                    "type": 1
                },
                {
                    "paragraph": "毛诗周颂",
                    "zhushu": "周颂三十一篇，皆是周室太平德洽，著成功之乐歌也，名之曰颂。颁者，诵也，容也。歌诵盛德，序太平之形容，以比至羙，告于神明。皆成王、周公时作也。",
                    "type": 2
                },
                {
                    "paragraph": "清庙祀文王也。周公既成洛邑，朝诸侯，率以祀文王焉。",
                    "zhushu": "清庙者，祭有清明之德者宫也，谓祭文王也。天德清明，文王𧰼焉，故祭之而歌此诗也。庙之言貌也，死者精神不可得而见，伹以生时之居立宫室，𧰼貌为之耳。成洛邑，居摄五年时。○庙，本又作庿，古今字也，苗笑反。清庙者，杜预云：肃然清净之称也。雒，夲又作洛，水名，字从水。后汉都洛阳，以火德，为水克火，故改为各傍隹。朝，直遥反。"
                },
                {
                    "paragraph": "於穆清庙，肃雝显相。",
                    "zhushu": "于，叹辞也。穆，美。肃，敬。雝，和。相，助也。笺云：显，光也，见也。於乎美哉！周公之祭清庙也，其礼仪敬且和，又诸侯有光明著见之德者来助𥙊。于音乌，注同。后发句叹辞皆放此，以意求之。相，息亮反，注同。见，贤遍反，下著见同。"
                },
                {
                    "paragraph": "济济多士，秉文之德，对越在天。",
                    "zhushu": "执文德之人也。笺云：对，配。越，于也。济济之众士，皆执行文王之德，文王精神已在天矣，犹配顺其素如生存。"
                },
                {
                    "paragraph": "骏奔走在庙，不显不承？无射于人斯。",
                    "zhushu": "骏，长也。显于天矣，见承于人矣，不见厌于人矣。笺云：骏，大也。诸侯与众士于周公𥙊文王，俱奔走而来，在庙中助祭，是不光明文王之德与？言其光明之也。是不承顺文王志意与？言其承顺之也。此文王之德，人无厌之。骏音峻，下篇同。射音亦。厌，于艳反，下同。与音余，下同。",
                    "type": 2
                },
                {
                    "paragraph": "清庙一章八句。",
                    "zhushu": "",
                    "type": 2
                },
                {
                    "paragraph": "维天之命太平告文王也。",
                    "zhushu": "告太平者，居摄五年之未也。文王受命，不卒而崩。今天下太平，故承其意而告之，明六年制礼作乐。○韩诗云：维，念也。大音泰，后太平皆放此。"
                },
                {
                    "paragraph": "维天之命，於穆不已。",
                    "zhushu": "孟仲子曰：大哉天命之无极，而美周之礼也。笺云：命犹道也。天之道於乎美哉！动而不止，行而不已。"
                },
                {
                    "paragraph": "於乎不显，文王之德之纯。假以溢我，我其収之。骏惠我文王，",
                    "zhushu": "纯，大。假，嘉。溢，慎。収，聚也。笺云：纯亦不已也。溢，盈溢之言也。於乎不光明与？文王之施德，教之无倦已，羙其与天同功也。以嘉羙之道饶衍与我，我其聚敛之以制法度，以大顺我文王之意。谓为周礼六官之职也。书曰：考朕昭子刑，乃单文祖德。假音暇。溢音逸，徐云：毛音谥。慎，市震反，夲或作顺。案：尔雅云：毖，神。溢，慎也，不作顺字，王肃及崔、申、毛并作顺觧。明与，音余。单音丹。"
                },
                {
                    "paragraph": "曽孙笃之。",
                    "zhushu": "成王能厚行之也。笺云：曽犹重也。自孙之子而下，事先祖皆称曽孙。是言曽孙，欲使后王皆厚行之，非维今也。○成王能厚行之也，一夲作能厚之也，夲或作能厚成之也。重，直龙反。",
                    "type": 2
                },
                {
                    "paragraph": "维天之命一章八句。",
                    "zhushu": "",
                    "type": 2
                },
                {
                    "paragraph": "维清奏𧰼舞也。",
                    "zhushu": "象舞，象用兵时刺伐之舞，武王制焉。刺，七亦反。"
                },
                {
                    "paragraph": "维清缉熙，文王之典。",
                    "zhushu": "典，法也。笺云：缉熙，光明也。天下之所以无败乱之政而清明者，乃文王有征伐之法故也。文王受命，七年五伐也。缉，七入反。熙，许其反。"
                },
                {
                    "paragraph": "肇禋，",
                    "zhushu": "肇，始。禋，祀也。笺云：文王受命，始祭天而征伐也。周礼：以禋祀祀昊天上帝。肇音召。禋音因，徐又音烟。"
                },
                {
                    "paragraph": "迄用有成，维周之祯。",
                    "zhushu": "迄，至。祯，祥也。笺云：文王造此征伐之法，至今用之而有成功，谓代纣克胜也。征伐之法，乃周家得天下之祥。迄，许乞反。祺音祺，祥也，尔雅同，徐云：本又作祯，音贞，与崔本同。",
                    "type": 2
                },
                {
                    "paragraph": "维清一章五句。",
                    "zhushu": "",
                    "type": 2
                },
                {
                    "paragraph": "烈文成王即政，诸侯助𥙊也。",
                    "zhushu": "新王即政，必以朝享之礼𥙊于祖考，告嗣位也。朝，直遥反。"
                },
                {
                    "paragraph": "烈文辟公，锡兹祉福。惠我无疆，子孙保之。",
                    "zhushu": "烈，光也。文王锡之。笺云：惠，爱也。光文百辟卿士及天下诸侯百，天锡之以此祉福也。又长爱之，无有期竟，子孙得传世安而居之。谓文王、武王以纯德受命定天位。辟音壁，注下皆同。祉音耻。疆，居良反。传，直专反。"
                },
                {
                    "paragraph": "无封靡于尔邦，维王其崇之。念兹戎功，继序其皇之。",
                    "zhushu": "封，大也。靡，累也。崇，立也。戎，大。皇，羙也。笺云：崇，厚也。皇，君也。无大累于女国，谓诸侯治国无罪恶也。王其厚之，増其爵士也。念此大功，勤事不废，谓卿大夫能守其职，得継世在位，以其次序其君之者，谓有大功，王则出而封之。累，劣伪反。"
                },
                {
                    "paragraph": "无竞维人，四方其训之。不显维德，百辟其刑之。於乎前王不忘！",
                    "zhushu": "竞，强。训，道也。前王，武王也。笺云：无强乎，维得贤人也。得贤人则国家强矣，故天下诸侯顺其所为也。不勤明其德守，勤明之也，故卿大夫法其所为也。於乎先生，文王、武王，其于此道，人称颂之不忘。道音导。",
                    "type": 2
                },
                {
                    "paragraph": "烈文一章十三句。",
                    "zhushu": "",
                    "type": 2
                },
                {
                    "paragraph": "天作祀先王先公也。",
                    "zhushu": "先王，谓大王已下。先公，诸𥂕至不窋。大音泰，大王、大祖同。𥂕，直留反，又音侜。窋，陟律反。"
                },
                {
                    "paragraph": "天作髙山，大王荒之。",
                    "zhushu": "作，生。荒，大也。天生万物于髙山，大王行道能安天之所作也。笺云：髙山，谓岐山也。书曰：道岍及岐，至于荆山。天生此髙山，使兴云雨，以利万物。大王自豳迁焉，则能尊大之，广其德泽。居之一年成邑，二年成都，三年五倍其初。岐，其宜反。道音导。岍，口田反，又口见反。豳，彼贫反。"
                },
                {
                    "paragraph": "彼作矣，文王康之。彼徂矣，岐有夷之行。",
                    "zhushu": "夷，易也。笺云：彼，彼万民也。徂，往。行，道也。彼万民居岐邦者，皆筑作宫室以为常居，文王则能安之。后之往者，又以岐邦之君有佼易之道故也。易曰：乾以易知，坤以简能。易则易知，简则易从。易知则有亲，易从则有功。有亲则可久，有功则可大。可久则贤人之德，可大则贤人之业。以此订大王、文王之道，卓尔与天地合其德。行如字，王、徐并下孟反。易，羊豉反，下徐易曰皆同。佼，古夘反。乾，其连反。坤，苦魂反，字亦作巛。订，待顶反，沈又豆丁反，说文云：评议也。谱云：叁订时验，谓平比之也。字语云：订，平也。"
                },
                {
                    "paragraph": "子孙保之。",
                    "zhushu": "",
                    "type": 2
                },
                {
                    "paragraph": "天作一章七句。",
                    "zhushu": "",
                    "type": 2
                },
                {
                    "paragraph": "昊天有成命郊祀天地也。",
                    "zhushu": ""
                },
                {
                    "paragraph": "昊天有成命，二后受之。成王不敢康，夙夜基命宥密。",
                    "zhushu": "二后，文、武也。基，始。命，信。宥，宽。密，寜也。笺云：昊天，天大号也。有成命者，言周自后稷之生而已有王命也。文王、武王受其业，施行道德，成此王功，不敢自安逸，早夜始顺天命，不敢觧倦，行宽仁安静之政以定天下。宽仁所以止苛刻也，安静所以息暴乱也。○成王，王如字，徐于况反。基，夲亦作其，音基。宥音又，王干况反。觧音懈，下同。苛音河。刻音克。"
                },
                {
                    "paragraph": "于缉熙，单厥心，肆其靖之。",
                    "zhushu": "缉，明。熙，广。单，厚。肆，固。靖，和也。笺云：广当为光，固当为故，字之误也。于美乎此成王之德也，既光明矣，又能厚其心矣，为之不觧倦，故于其功终能安和之。谓夙夜自勤，至于天下太平。单，都但反，注同。",
                    "type": 2
                },
                {
                    "paragraph": "昊天有成命一章七句。",
                    "zhushu": "",
                    "type": 2
                },
                {
                    "paragraph": "我将祀文王于明堂也。",
                    "zhushu": "将如字。"
                },
                {
                    "paragraph": "我将我享，维羊维牛，维天其右之。",
                    "zhushu": "将，大。享，献也。笺云：将犹奉也。我奉养我享祭之牛羊，皆充盛肥腯，有天气之力助。言神飨其德而右助之。享，许丈反，徐许亮反。右音又，注及下同，夲作佑。肥腯，徒忽反，说文云：羊曰肥，豕曰腯。"
                },
                {
                    "paragraph": "仪式刑文王之典，日靖四方。伊嘏文王，既右飨之。",
                    "zhushu": "仪，善。刑。法。典，常。靖，谋也。笺云：靖，治也。受福曰嘏。我仪则式象法行文王之常道，以日施政于天下，维受福于文王，文王既右而飨之。言受而福之。嘏，古雅反。"
                },
                {
                    "paragraph": "我其夙夜，畏天之威，于时保之。",
                    "zhushu": "笺云：于，于。时，是也。早夜敬天，于是得安文王之道。",
                    "type": 2
                },
                {
                    "paragraph": "我将一章十句。",
                    "zhushu": "",
                    "type": 2
                },
                {
                    "paragraph": "时迈巡守告𥙊柴望也。",
                    "zhushu": "巡守告𥙊者，天子巡行邦国，至于方岳之下而封禅也。书曰：岁二月，东巡守，至于岱宗柴，望秩于山川，徧于群神。巡音旬。守，手又反，夲或作狩，注同。柴，仕佳反，说文、字林作祡。行，下孟反，下同。禅，市战反。徧音遍。"
                },
                {
                    "paragraph": "时迈其邦，昊天其子之，实右序有周。薄言震之，莫不震叠。怀柔百神，及河乔岳，允王维后。",
                    "zhushu": "迈，行。震，动。叠，惧。怀，来。柔，安。乔，髙也。髙岳，岱宗也。笺云：薄犹甫也。甫，始也。允，信也。武王既定天下，时出行其邦国，谓巡守也。天其子爱之，右助次序其事，谓多生贤知，使为之臣也。其兵所征伐，甫动之以威，则莫不动惧而服者，言其威武又见畏也。王行巡守，其至方岳之下，来安群神，望于山川，皆以尊卑𥙊之。信哉武王之宜为君。美之也。右音又，注同。叠，徒协反。柔如字，夲亦作濡，两通，俱训安也。乔音桥。岳，本亦作𡽺，同，音岳。知音智。"
                },
                {
                    "paragraph": "明昭有周，式序在位。",
                    "zhushu": "明矣，知未然也。昭然，不疑也。笺云：昭，见也。至巡守而明见天之子有周家也。以其有俊，又用次第处位。言此者，著天其子爱之右序之效也。"
                },
                {
                    "paragraph": "载戢干戈，载櫜弓矢。",
                    "zhushu": "戢，聚。櫜，韬也。笺云：载之言则也。王巡守而天下咸服，兵不复用，此又著震叠之效也。戢，则立反。櫜音羔。韬，吐刀反。复，扶又反。"
                },
                {
                    "paragraph": "我求懿德，肆于时夏，",
                    "zhushu": "夏，大也。笺云：懿，美。肆，陈也。我武王求有羙德之士而任用之，故陈其功于是夏而歌之。乐歌大者称夏。肆音四。夏，户雅反，下同。"
                },
                {
                    "paragraph": "允王保之。",
                    "zhushu": "笺云：允，信也。信哉武王之德，能长保此时夏之美。",
                    "type": 2
                },
                {
                    "paragraph": "时迈一章十五句。",
                    "zhushu": "",
                    "type": 2
                },
                {
                    "paragraph": "执竞祀武王也。",
                    "zhushu": "○执竞，韩诗云：执，服也。竞，其敬反。"
                },
                {
                    "paragraph": "执竞武王，无竞维烈。不显成康，上帝是皇。",
                    "zhushu": "无竞，竞也。烈，业也。不显乎其成大功而安之也。显，光也。皇，美也。笺云：竞，强也。能持强道者，维有武王耳。不强乎其克商之功业？言其强也。不显乎其成安祖考之道？言其又显也。天以是故美之，予之福禄。○大功，夲或作天功。"
                },
                {
                    "paragraph": "自彼成康，𡘤有四方，斤斤其明。",
                    "zhushu": "自彼成康，用彼成安之道也。奄，同也。斤斤，明察也。笺云：四方，谓天下也。武王用成安祖考之道，故受命伐纣，定天下，为周明察之君，斤斤如也。斤，纪觐反。"
                },
                {
                    "paragraph": "钟鼓喤喤，磬管将将。降福穰穰，降福简简。威仪反反，既醉既醉既饱，福禄来反。",
                    "zhushu": "喤喤，和也。将将，集也。穰穰，众也。简简，大也。反反，难也。反，复也。笺云：反反，顺习之貌。武王既定天下，𥙊祖考之庙，奏乐而八音克谐，神与之福。又众大，谓如嘏辞也。君臣醉饱，礼无违者，以重得福禄也。喤，华彭反，徐音皇，又音宏，注同。筦音管，本亦作管，同。将，七羊反，注同，说文作𨄚𨄚，行貌。穰音如羊反。反反如字，沈符板反，又音贩。复，扶又反，又音服。重，直用反。",
                    "type": 2
                },
                {
                    "paragraph": "执竞一章十四句。",
                    "zhushu": "",
                    "type": 2
                },
                {
                    "paragraph": "思文后稷配天也。",
                    "zhushu": ""
                },
                {
                    "paragraph": "思文后稷，克配彼天。立我烝民，莫匪尔极。",
                    "zhushu": "极，中也。笺云：克，能也。立当作粒。烝，众也。周公思先祖有文德者，后稷之功能配天。昔尧遭洪水，𥠖民阻饥。后稷播殖百榖，烝民乃粒，万国作又。天下之人无不于女时得其中者。言反其性。烝，之承反。粒音立。阻，庄吕反，难也，马融注尚书作祖，云：始也。乂音刈，郑注尚书五盖反，本或作艾，音同。"
                },
                {
                    "paragraph": "贻我来牟，帝命率育。无此疆尔界，陈常于时夏。",
                    "zhushu": "牟，麦。率，用也。笺云：贻，遗。率，循。育，养也。武王渡孟津，白鱼跃入王舟，出涘以燎。后五日，火流为乌，五至，以榖俱来。此谓遗我来牟，天命以是循存后稷养天下之功，而广大其子孙之国。无此封竟于女今之经界，乃大有天下也。用是故陈其久常之功，于是夏而歌之。夏之属有九，书说乌以榖俱来，云：榖纪后稷之德。贻音夷，字又作诒，同。来牟，并如字，字书牟作麰，音同。牟，字或作𪍓，孟子云：𪍓，大麦也。广雅云：麳，小麦。麰，大麦也。疆，居良反。界音介，大小，后放此。夏，户雅反，注同。遗，唯季反，下同。涘音仕。燎，力召反。竟音境，夲或作境。",
                    "type": 2
                },
                {
                    "paragraph": "思文一章八句。",
                    "zhushu": "",
                    "type": 2
                },
                {
                    "paragraph": "清庙之什十篇，十章，九十五句。",
                    "zhushu": ""
                }
            ]
        },
        {
            "name": "周颂臣工之什诂训传第二十七",
            "paragraphs": [
                {
                    "paragraph": "臣工之什诂训传第二十七",
                    "zhushu": "",
                    "type": 1
                },
                {
                    "paragraph": "毛诗周颂",
                    "zhushu": "",
                    "type": 2
                },
                {
                    "paragraph": "臣工诸侯助𥙊，遣于庙也。",
                    "zhushu": ""
                },
                {
                    "paragraph": "嗟嗟臣工，敬尔在公。王厘尔成，来咨来茹。",
                    "zhushu": "嗟嗟，敕之也。工，官也。公，君也。笺云：臣，谓诸侯也。厘，理。咨，谋。茹，度也。诸侯来朝天子，有不纯臣之义，于其将歸，故于庙中正君臣之礼，敕其诸官卿大夫云：敬女在君之事，王乃平理女之成功。女有事，当来谋之，来度之，于王之朝，无自专。厘，力之反。茹，如预反，徐音如。度，待洛反，下同。朝，直遥反，下皆同。"
                },
                {
                    "paragraph": "嗟嗟保介，维莫之春。亦又何求，如何新畬？",
                    "zhushu": "田二岁曰新，三岁曰畬。笺云：保介，车右也。月令：孟春，天子亲载耒耜，措之于参保介之御间。莫，晚也。周之季春，于夏为孟春。诸侯朝周之春，故晚春遣之。敕其车右以时事，女归当何求于民？将如新田、畬田何？急其教农趋时也。介，甲也。车右，勇力之士，被甲执兵也。莫音暮，夲或作暮，注同。畬音余。耒，力对反。耜音似。措，七故反。夏，户雅反。被，皮寄反。"
                },
                {
                    "paragraph": "于皇来牟，将受厥明。明昭上帝，迄用康年。",
                    "zhushu": "康，乐也。笺云：将，大。迄，至也。于美乎赤乌，以牟麦倶来，故我周家大受其光明。谓为玲瑞，天下所休庆也。此瑞乃明见于天，至今用之有乐岁，五谷丰熟。于音乌，注同。迄，许乞反。乐音洛，下同。见，贤遍反。"
                },
                {
                    "paragraph": "命我众人，庤乃钱镈，𡘤观铚艾。",
                    "zhushu": "庤，具。钱，铫。镈，耨。铚，获也。笺云：奄，久。观，多也。教我庶民，具女田器，终久必多铚艾，劝之也。庤，持耻反。钱，子践反。镈音博。奄，郑音淹，王、徐并如字。观，古玩反，又如字，注同。铚，珍栗反。艾音刈。铫，七遥反，何士尧反，沈音遥，世本云：垂作铫。耨，乃豆反，或作耨。吕氏春秋云：耨柄尺，此其度也。其耨六寸，以间稼也。髙诱注云：耨，芸田也，六寸，所以入苗间也。字诂云：头长六寸，柄长一尺。耨，古字也，今作耨，同。获，户郭反，本或作镬，音同。释名云：铚，获铁也。说文云：铚，获禾短镰也。此则铚器可以获禾，故云铚，获也。小尔雅云：截颕谓之挃。截颕即获也。",
                    "type": 2
                },
                {
                    "paragraph": "臣工一章十五句。",
                    "zhushu": "",
                    "type": 2
                },
                {
                    "paragraph": "噫嘻春夏祈榖于上帝也。",
                    "zhushu": "祈犹祷也，求也。月令：孟春祈榖于上帝，夏则龙见而雩，是与？噫又作意，同，于其反。嘻音僖。祷，丁老反，又丁报反。见，贤遍反。雩音于。与音余。"
                },
                {
                    "paragraph": "噫嘻成王，既昭假尔。率时农夫，播厥百榖。",
                    "zhushu": "噫，叹也。嘻，敕也。成王，成是王事也。笺云：噫嘻，有所多大之声也。假，至也。播犹种也。噫嘻乎能成周王之功，其德已著至矣。谓光被四表，格干上下也。又能率是主田，求之农夫，使民耕田而种百榖也。王如字，又于况反，注同。假，郑、王并音格，沈云：毛如字。被，皮寄反。"
                },
                {
                    "paragraph": "骏发尔私，终三十里。亦服尔耕，十千维耦。",
                    "zhushu": "私，民田也。言上欲富其民而让其下，欲民之大发其私田尔。终三十里，言各极其望也。笺云：骏，疾也。发，伐也。亦，大。服，事也。使民疾耕，发其私田。竟三十里者，一部一吏主之，于是民大事耕其私田，万耦同时举也。周礼曰：凡治野田，夫间有遂，遂上有径；十夫有沟，沟上有畛；百夫有洫，洫上有涂；千夫有浍，浍上有道；万夫有川，川上有路。计此万夫之地，方三十三里少半里也。耜广五寸，二耜为耦，一川之间万夫，故有万耦耕。言三十里者，举其成数。骏，本亦作浚，音峻。径，古定反。畛，之忍反，又之人反。洫，况域反。浍，古外反。广，古旷反。",
                    "type": 2
                },
                {
                    "paragraph": "噫嘻一章八句。",
                    "zhushu": "",
                    "type": 2
                },
                {
                    "paragraph": "振鹭二王之后来助𥙊也。",
                    "zhushu": "二王，夏、殷也。其后，𣏌也，宋也。振，之慎反。鹭音路，一名春鉏，水鸟也，一音卢。夏，户雅反。杞音起。"
                },
                {
                    "paragraph": "振鹭于飞，于彼西雝。我客戾止，亦有斯容。",
                    "zhushu": "兴也。振振，群飞貌。鹭，白鸟也。雝，泽也。客，三王之后。笺云：白鸟集于西雝之泽，言所集得其处也。兴者，喻𣏌宋之君有絜白之德，来助𥙊于周之庙，得礼之宜也。其至止亦有此容，言威仪之善如鹭然。处，昌虑反。"
                },
                {
                    "paragraph": "在彼无恶，在北无斁。庶几夙夜，以永终誉。",
                    "zhushu": "笺云：在彼，谓居其国，无怨恶之者。在此，谓其来朝，人皆爱敬之，无厌之者。永，长也。誉，声美也。斁音亦。厌，于艳反。",
                    "type": 2
                },
                {
                    "paragraph": "振鹭一章八句。",
                    "zhushu": "",
                    "type": 2
                },
                {
                    "paragraph": "丰年秋冬报也。",
                    "zhushu": "报者，谓尝也，烝也。丰，芳弓反。"
                },
                {
                    "paragraph": "丰年多黍多稌。亦有髙廪，万亿及秭。",
                    "zhushu": "丰，大。稌，稻也。廪，所以蔵齍盛之穗也。数万至万曰亿，数亿至亿曰秭。笺云：丰年，大有年也。亦，大也。万亿及秭，以言榖数多。稌音杜，徐敕古反。廪，力锦反，又力荏反。秭，咨履反。数亿至万曰秭。韩诗曰：陈榖曰秭也。齍音咨。盛音成。穗音遂。数，色主反，下数亿同。"
                },
                {
                    "paragraph": "为酒为醴，烝𢌿祖妣。以洽百礼，降福孔皆。",
                    "zhushu": "皆，徧也。笺云：烝，进。𢌿，予也。醴音礼。𢌿，必寐反，注同。妣，必复反。洽，胡甲反，本或作祫。徧音遍。予音与。",
                    "type": 2
                },
                {
                    "paragraph": "丰年一章七句。",
                    "zhushu": "",
                    "type": 2
                },
                {
                    "paragraph": "有瞽始作乐而合乎祖也。",
                    "zhushu": "王者治定制礼，功成作乐。合者，大合诸乐而奏之。瞽音古，无目眹曰瞽。眹音直谨反，夲或作鼓。合乎祖，夲或作合乎大祖。合如字，又音合。治，直吏反。"
                },
                {
                    "paragraph": "有瞽有瞽，在周之庭。设业设虡，崇牙树羽。应田县鼓，鞉磬柷圉。",
                    "zhushu": "瞽，乐官也。业，大板也，所以饰栒为县也。捷业如锯齿，或曰画之。植者为虡，衡者为栒。崇牙，上饰卷然，可以县也。树羽，置羽也。应，小鞞也。田，大鼓也。县鼓，周鼓也。鞉，鞉鼓也。柷，木椌也。圉，楬也。笺云：瞽，蒙也。以为乐官者，目无所见，于音声审也。周礼：上瞽四十人，中瞽百人，下瞽百六十人，有视瞭者相之，又设县鼓。田当作朄。𣌾，小鼓在大鼓傍，应鞞之属也，声转字误，变而作田。虡音巨。应，应对之应，注同。田，毛如字，郑作朄，音胤。县音玄，注皆司。鞉，字亦作鼗，音桃。柷，尺叔反。圉，鱼吕反。栒，荀久反。锯音据。植，时力反，又直吏反。衡，华盲反。卷音权，又起圆反。鞞，步兮反。椌，苦江反。楬，苦瞎反。蒙音蒙，有目朕而无见也。瞭音了，视瞭有目人。相，息亮反。"
                },
                {
                    "paragraph": "既备乃奏，箫管备举，喤喤厥声，肃雝和鸣，先祖是听。",
                    "zhushu": "笺云：既俻者，县也、𣌾也皆毕已也。乃奏，谓乐作也。箫，编竹管，如今卖饧者所吹也。管如篴，并而吹之。喤，华盲反，又音横，又音皇。编，薄殄反，又必绵反，史记音甫连反，字林、声类，韵集并布千反。饧，夕清反，蜜也，又音唐，方言云：张皇也，即乾餹也，音唐。篴，字又作笛，同，徒历反。并，步顶反。"
                },
                {
                    "paragraph": "我客戾止，永观厥成。",
                    "zhushu": "笺云：我客，二王之后也。长多而成功，谓深感于和乐，遂入善道，终无愆过。观，古玩反，又如字。乐如字，又音洛。愆，去连反。",
                    "type": 2
                },
                {
                    "paragraph": "有瞽一章十三句。",
                    "zhushu": "",
                    "type": 2
                },
                {
                    "paragraph": "潜季冬荐鱼，春献鲔也。",
                    "zhushu": "冬，鱼之性定。春，鲔新来。荐献之者，谓于宗庙也。潜，在廉反，尔雅作涔，郭音潜，又音岑。韩诗云：涔，鱼池。小雅作橬，时砧反。鲔，于轨反。"
                },
                {
                    "paragraph": "猗与漆沮，濳有多鱼。有鳣有鲔，鲦鲿鰋鲤。",
                    "zhushu": "漆、沮，岐周之二水也。潜，糁也。笺云：猗与，叹美之言也。鳣，大鲤也。鲔，鮥也。鲦，白鲦也。鰋，鲇也。猗，于宜反。与音余。漆音七。沮，七余反。鳣，张连反。鲦音条。鲿音尝。鰋音偃。鲤音里。糁，素感反，旧诗传及尔雅夲并作米傍叁，小尔雅云：鱼之所息谓之橬。橬，糁也。谓积柴水中，令鱼依之止息，因而取之也。郭景纯因改尔雅从小尔雅作木傍叁，音霜甚反，又疏荫反，又心廪反。字林作罧，音山沁反，义同。鮥音洛，尔雅云：鮥，叔鲔。鲇，乃谦反，沈又奴廉反。"
                },
                {
                    "paragraph": "以享以祀，以介景福。",
                    "zhushu": "笺云：介，助。景，大也。",
                    "type": 2
                },
                {
                    "paragraph": "濳一章六句。",
                    "zhushu": "",
                    "type": 2
                },
                {
                    "paragraph": "雝禘大祖也。",
                    "zhushu": "禘，大祭也。大于四时而小于祫。大祖，谓文王。禘，大计反。大祖，音泰。祫，户夹反，合也。"
                },
                {
                    "paragraph": "有来雝雝，至止肃肃。相维辟公，天子穆穆。于荐广牡，相予肆祀。",
                    "zhushu": "相，助。广，大也。笺云：雝雝，和也。肃肃，敬也。有是来时雝雝然，既至止而肃肃然者，乃助王禘𥙊百辟与诸侯也。天子是时则穆穆然，于进大牡之牲，百辟与诸侯又助我陈𥙊祀之馔，言得天下之欢心。相，息亮反，注同。辟，君也，音璧，注同。于，郑如字，王音乌。"
                },
                {
                    "paragraph": "假哉皇考，绥予孝子。宣哲维人，文武维后。",
                    "zhushu": "假，嘉也。笺云：宣，徧也。嘉哉君考，斥文王也。文王之德，乃安我孝子，谓受命定基业也。又徧使天下之人有才知，以文德武功为之君故。假音暇，徐古雅反。哲，夲亦作悊，同，音哲。徧音遍，下同。知音智。"
                },
                {
                    "paragraph": "燕及皇天，克昌厥后。绥我眉寿，介以䌓祉。",
                    "zhushu": "燕，安也。笺云：䌓，多也。文王之德安及皇天，谓降瑞应，无变异也。又能昌大其子孙，安助之以寿考与多福禄。○昌如字，或云文王名，此禘于文王之诗也，周人以讳事神，不应犯讳，当音处亮反。瑞应，应对之应。"
                },
                {
                    "paragraph": "既右烈考，亦右文母。",
                    "zhushu": "烈考，武王也。文母，大姒也。笺云：烈，光也。子孙所以得考寿与多福者，乃以见右助于光明之考，与文德之母，归美焉。右音祐。大姒，文王妃。大音泰。姒音似。",
                    "type": 2
                },
                {
                    "paragraph": "雝一章十六句。",
                    "zhushu": "",
                    "type": 2
                },
                {
                    "paragraph": "载见诸侯始见乎武王庙也。",
                    "zhushu": "见，贤遍反，下并同。"
                },
                {
                    "paragraph": "载见辟王，曰求厥章。龙旗阳阳，和铃央央。鞗革有鸧，休有烈光。",
                    "zhushu": "载，始也。龙旗阳阳，言有文章也。和在轼前，铃在旗上。鞗革有鸧，言有法度也。笺云：诸侯始见君王，谓见成王也。曰求厥章者，求车服礼仪之文章制度也。交龙为旗。鞗革，辔首者。鸧，金饰貌。休者，休然盛壮。辟音壁，下同。铃音零。左传云：锡銮和铃，昭其声也。央，于良反，徐音英。鞗音条。鸧，七羊反，夲亦作鎗，同。休，许虬反，又许求反，注同。轼音式。"
                },
                {
                    "paragraph": "率见昭考，以孝以享，以介眉寿。永言保之，思皇多祜。",
                    "zhushu": "昭考，武王也。享，献也。笺云：言，我。皇，君也。诸侯既以朝礼见于成王，至𥙊时，伯又率之见于武王庙，使助𥙊也。以致孝子之事，以献𥙊祀之礼，以助考寿之福。长我安行此道，思使成王之多福。祜音户。朝，直遥反，下篇注同。"
                },
                {
                    "paragraph": "烈文辟公，绥以多福，俾缉熙于纯嘏。",
                    "zhushu": "笺云：俾，使。纯，大也。祭有十伦之义，成王乃光文百辟与诸侯，安之以多福，使光明于大嘏之意。天子受福曰大嘏，辞有福祚之言。俾又作𢌿，必尔反。缉，七入反。嘏，古雅反。祚，才故反。",
                    "type": 2
                },
                {
                    "paragraph": "载见一章十四句。",
                    "zhushu": "",
                    "type": 2
                },
                {
                    "paragraph": "有客微子来见祖庙也。",
                    "zhushu": "成王既黜殷命，杀武庚，命微子代殷后。既受命，来朝而见也。○有客，二王之后为客也。见，贤遍反，序注同。黜，敕律反，又作绌，同。"
                },
                {
                    "paragraph": "有客有客，亦白其马。有萋有且，敦琢其旅。",
                    "zhushu": "殷尚白也。亦，亦周也。萋、且，敬慎貌。笺云：有客有客，重言之者，异之也。亦，亦武庚也。武庚为二王后，乘殷之马，乃叛而诛，不肖之甚也。今微子代之，亦乘殷之马，独贤而见尊异，故言亦。駮而美之。其来，威仪萋萋且且，尽心力于其事。又选择众臣卿大夫之贤者，与之朝王。言追𤥨者，以贤美之，故王言之。萋，七西反。且，七序反。敦，都回反，徐又音雕。𤥨，陟角反。重，直用反。肖音笑。駮，郑邦角反，又音角，杂也。"
                },
                {
                    "paragraph": "有客宿宿，有客信信。言授之絷，以絷其马。",
                    "zhushu": "一宿曰宿，再宿曰信。欲絷其马而留之。笺云：絷，绊也。周之君臣皆爱微子，其所馆宿，可以去矣，而言绊其马，意各殷勤。絷，陟立反。绊音半。"
                },
                {
                    "paragraph": "薄言追之，左右绥之。",
                    "zhushu": "笺云：追，送也。于微子去，王始言饯送之，左右之臣，又欲从而安乐之。厚之无已。饯音贱。乐音洛。"
                },
                {
                    "paragraph": "既有淫威，降福孔夷。",
                    "zhushu": "淫，大。威，则。夷，易也。笺云：既有大则，谓用殷正朔，行其礼乐，如天子也。神与之福，又甚易也。言动作而有度。易，以豉反，下同。",
                    "type": 2
                },
                {
                    "paragraph": "有客一章十二句。",
                    "zhushu": "",
                    "type": 2
                },
                {
                    "paragraph": "武奏大武也。",
                    "zhushu": "大武，周公作乐所为舞也。大如字，徐音泰，注同。"
                },
                {
                    "paragraph": "于皇武王，无竞维烈。允文文王，克开厥后。",
                    "zhushu": "烈，业也。笺云：皇，君也。於乎君哉武王也，无强乎其克商之功业。言其强也。信有文德哉文王也，能开其子孙之基绪。于音乌，注同。"
                },
                {
                    "paragraph": "嗣武受之，胜殷遏刘，耆定尔功。",
                    "zhushu": "武，迹。刘，杀。耆，致也。笺云：遏，止。耆，老也。嗣子武王受文王之业，举兵伐殷而胜之，以止天下之暴虐而杀人者，年老乃定女之此功。言不汲汲于诛纣，湏暇五年。遏，于葛反。耆，毛音指，郑巨移反，韩诗音同。郑云：恶也。汲音急。",
                    "type": 2
                },
                {
                    "paragraph": "武一章七句。",
                    "zhushu": "",
                    "type": 2
                },
                {
                    "paragraph": "臣工之什十篇，十章，一百六句。",
                    "zhushu": ""
                }
            ]
        },
        {
            "name": "周颂闵予小子之什诂训传第二十八",
            "paragraphs": [
                {
                    "paragraph": "闵予小子之什诂训传第二十八",
                    "zhushu": "",
                    "type": 1
                },
                {
                    "paragraph": "毛诗周颂",
                    "zhushu": "",
                    "type": 2
                },
                {
                    "paragraph": "闵予小子嗣王朝于庙也。",
                    "zhushu": "嗣王者，谓成王也。除武王之丧，将始即政，朝于庙也。朝，直遥反，注同。"
                },
                {
                    "paragraph": "闵予小子，遭家不造，嬛嬛在疚。",
                    "zhushu": "闵，病。造，为。疚，病也。笺云：闵，悼伤之言也。造犹成也。可悼伤乎我小子耳，遭武王崩，家道未成，嬛嬛然孤特在忧病之中。嬛，具倾反，崔夲作焭。疚，夲又作㝌，音救。"
                },
                {
                    "paragraph": "於乎皇考，永世克孝。念兹皇祖，陟降庭止。",
                    "zhushu": "庭，直也。笺云：兹，此也。陟降，上下也。於乎我君考武王，长世能孝。谓能以孝行为子孙法度，使长见行也。念此君祖文王，上以直道事天，下以直道治民，言无私枉。上，时掌反，又如字。行，下孟反。"
                },
                {
                    "paragraph": "维予小子，夙夜敬止。於乎皇王，继序思不忘。",
                    "zhushu": "序，绪也。笺云：夙，早。敬，慎也。我小子早夜慎行祖考之道，言不敢觧倦也。於乎君王，叹文王、武王也。我継其绪，思其所行不忘也。觧音懈。",
                    "type": 2
                },
                {
                    "paragraph": "闵予小子一章十一句。",
                    "zhushu": "",
                    "type": 2
                },
                {
                    "paragraph": "访落嗣王谋于庙也。",
                    "zhushu": "谋者，谋政事也。"
                },
                {
                    "paragraph": "访予落止，率时昭考。於乎悠哉，朕未有艾。将予就之，继犹判涣。",
                    "zhushu": "访，谋。落，始。时，是。率，循。悠，远，犹，道。判，分。涣，散也。笺云：昭，明。艾，数。犹，图也。成王始即政，自以承圣父之业，惧不能遵其道德，故于庙中与群臣谋我始即政之事。群臣曰：当循是明德之考所施行。故答之以谦，曰：於乎远哉！我于是未有数。言远不可及也。女扶将我就其典法而行之，継续其业，图我所失分散者収敛之。艾，五盖反，徐音刈。判，音半反。涣音奂。"
                },
                {
                    "paragraph": "维予小子，未堪家多难。",
                    "zhushu": "笺云：多，众也。我小子耳，未任统理国家众难成之事，心有任贤待年长大之志。难成之事，谓诸政有业未平者。难如字，协韵乃旦反。任音壬，下日篇注皆同。长，张丈反。"
                },
                {
                    "paragraph": "绍庭上下，陟降厥家。休矣皇考，以保明其身。",
                    "zhushu": "笺云：绍，継也。厥家，谓群臣也。継文王陟降庭止之道，上下群臣之职以次序者。美矣我君考武王，能以此道尊安其身。谓定天下居天子之位。休，许蚪反。",
                    "type": 2
                },
                {
                    "paragraph": "访落一章十二句。",
                    "zhushu": "",
                    "type": 2
                },
                {
                    "paragraph": "敬之群臣进戒嗣王也。",
                    "zhushu": "敬之，一夲无之字。"
                },
                {
                    "paragraph": "敬之敬之，天维显思，命不易哉。无曰髙髙在上，陟降厥士，日监在兹。",
                    "zhushu": "𩔰，见。士，事也。笺云：𩔰，光。监，视也。群臣见王谋即政之事，故因时戒之曰：敬之哉！敬之哉！天乃光明，去恶与善，其命吉㓙不変易也。无谓天髙又髙在上，远人而不畏也。天上下其事，谓转运日月，施其所行，日日瞻视，近在此也。易，郑音亦，王以豉反。见，贤遍反。远，于万反。上，时掌反。"
                },
                {
                    "paragraph": "维予小子，不聪敬止。日就月将，学有缉熙于光明。佛时仔肩，示我显德行。",
                    "zhushu": "小子，嗣王也。将，行也。光，广也。佛，大也。仔肩，克也。笺云：缉熙，光明也。佛，辅也。时，是也。仔肩，任也。群臣戒戒王以敬之敬之，故承之以谦，云：我小子耳，不聪达于敬之之意。日就月行，言当习之以积渐也。且欲学于有光明之光明者，谓贤中之贤也。辅佛是任，示道我以𩔰明之德行。是时自知未能成文武之功，周公始有居摄之志。佛，毛符弗反，郑音弼。仔音兹。肩，古贤反。道音导。",
                    "type": 2
                },
                {
                    "paragraph": "敬之一章十二句。",
                    "zhushu": "",
                    "type": 2
                },
                {
                    "paragraph": "小毖嗣王求助也。",
                    "zhushu": "毖音秘。"
                },
                {
                    "paragraph": "予其惩，而毖后患。莫予荓蜂，自求辛螫。",
                    "zhushu": "毖，慎也。荓蜂，𢊏曳也。笺云：惩，艾也。始者管叔及其群弟流言于国，成王信之而疑周公。至后三监叛而作乱，周公以王命举兵诛之，历年乃已。故今周公歸政，成王受之，而求贤臣以自辅助也。曰：我其创艾于往时矣，畏慎后复有祸难。群臣小人无敢我𢊏曳，谓为谲诈诳欺，不可信也。女如是，徒自求辛苦毒螫之害耳，谓将有刑诛。难，乃旦反，下祸难、之难皆同。惩，直升反，韩诗云：苦也。荓，普经反，尔雅作甹，音同。蜂，夲又作岑，孚逢反。螫音释，韩诗作赦。赦，事也。𢊏，尺制反，夲又作掣。曳，以制反。艾音刈，字或作㣻，下同。创，初亮反。复，扶又反。谲音决。诳，九况反。"
                },
                {
                    "paragraph": "肇允彼桃虫，拚飞维鸟。",
                    "zhushu": "桃虫，鹪也。鸟之始小终大者。笺云：肇，始。允，信也。始者，信以彼管、蔡之属，虽有流言之罪，如鹪鸟之小，不登诛之，后反扳而作乱，犹鹪之翻飞为大鸟也。鹪之所为鸟，题肩也，或曰鸮，皆恶声之鸟。拚，芳烦反。鹪，子消反。"
                },
                {
                    "paragraph": "未堪家多难，予又集于蓼。",
                    "zhushu": "堪，任。予，我也。我又集于蓼，言辛苦也。笺云：集，会也。未任统理我国家众难成之事，谓使周公居摄时也。我又会于辛苦，遇三监及淮夷之难也。蓼音了。",
                    "type": 2
                },
                {
                    "paragraph": "小毖一章八句。",
                    "zhushu": "",
                    "type": 2
                },
                {
                    "paragraph": "载芟春籍田而祈社稷也。",
                    "zhushu": "籍田，甸师氏所掌。王载耒耜所耕之田，天子千𠭇，诸侯百𠭇。籍之言借也，借民力治之，故谓之籍田。芟，所衔反。甸，田见反。"
                },
                {
                    "paragraph": "载芟载柞，其耕泽泽。千耦其耘，徂隰徂畛。侯主侯伯，侯亚侯旅，侯疆侯以。",
                    "zhushu": "除草曰芟，除木曰柞。畛，埸也。主，家长也。伯，长子也。亚，仲叔也。旅，子弟子。强，强力也。以，用也。笺云：载，始也。隰，谓所发田也。畛，谓旧田有径路者。强，有余力者，周礼曰：以强予任民。以，谓间民，今时佣赁也，春秋之义，能东西之曰以。成王之时，万民乐治田业，将耕，先始芟柞其草木，士气烝达而和，耕之则泽泽然觧散，于是耘除其根株。辈作者千耦，言赴时也。或往之隰，或往之畛，父子余夫倶行，强有余力者相助，又取佣赁，务疾毕已，当种也。柞，侧伯反。泽音释，注同，尔雅作郝，音同，云：耕也，郭云：士觧也。耦，五口反。耘音云，本又作芸。畛，之忍反，徐又音真。强，其良反。埸，夲又作易，音亦。长，张丈反，下同。径，古定反。间音闲。佣音容。赁，女鸩反。烝音证。觧音蟹。"
                },
                {
                    "paragraph": "有嗿其馌，思媚其妇，有依其士。",
                    "zhushu": "嗿，众貌。士，子弟也。笺云：馌，馈饟也。依之言爱也。妇子来馈饟其农人于田野，乃逆而媚爱之。言劝其事，劳不自苦。嗿，敕感反。馌，干辄反。馈，其愧反。饟，式亮反。"
                },
                {
                    "paragraph": "有略其耜，俶载南𠭇。播厥百榖，实函斯活。",
                    "zhushu": "略，利也。笺云：俶载当作炽葘。播犹种也。实，种子也。函，舍也。活，生也。农夫既耘除草木根株，乃更以利耜炽菑之而后种，其种皆成好含生气。略如字，字书作㗉，同。俶载，毛并如字，书作炽葘，下篇同。函，户南反，下篇同。炽，尺志反，盛也。葘，侧其反。实种，章勇反，下其种同。"
                },
                {
                    "paragraph": "驿驿其达，有厌其杰。厌厌其苗，绵绵其麃。",
                    "zhushu": "达，射也。有厌其杰，言杰苗厌然特美也。麃，耘也。笺云：达，出地也。杰，先长者。厌厌其苗，众京等也。驿音亦，尔雅作绎，云：生也。厌，于艳反，下同。绵绵如字，尔雅云：麃也。韩诗作民民，云：众貌。麃，表骄反，说文作穮，音同，云：穮，耨鉏田也，字林云：穮，耕禾间也，方遥反。射，食亦反。长，张丈反。"
                },
                {
                    "paragraph": "载获济济，有实其积，万亿及秭。",
                    "zhushu": "济济，难也。笺云：难者，穗众难进也。有实，实成也。其积之乃万亿及秭，言得多也。获，户郭反。积，子赐反，又如字，注同。秭音姊。"
                },
                {
                    "paragraph": "为酒为醴，烝𢌿祖妣，以洽百礼。",
                    "zhushu": "笺云：烝，进。畀，予。洽，合也。进予祖妣，谓先祖先妣也。以洽百礼，谓飨燕之属。烝，之丞反。𢌿，必口反，并注同。"
                },
                {
                    "paragraph": "有飶其香，邦家之光。",
                    "zhushu": "飶，芬香也。笺云：芬香之酒醴，享燕宾客，则多得其欢心，于国家有荣誉。飶，蒲节反，说文云：食之香也，字又作苾，音同，一音蒲必反，注同。"
                },
                {
                    "paragraph": "有椒其馨，胡考之寜。",
                    "zhushu": "椒犹飶也。胡，寿也。考，成也。笺云：宁，安也。以芬香之酒醴𥙊于祖妣，则多得其福右。椒，子消反，徐子料反，沈作俶，尺叔反，云：作椒者，误也。此论酿酒芬香，无取周气之芳也。案：唐风椒聊笺云：椒之性芬芳。王注云：椒，芬芳之物。此传云：椒酒飶飶芬香，椒是芬芳之物。此正相协，无故改字为俶。俶，始也，非芬香。馨，呼庭反。"
                },
                {
                    "paragraph": "匪且有且，匪今斯今，振古如兹。",
                    "zhushu": "且，此也。振，自也。笺云：匪，非也。振亦古也。飨燕祭祀，心非云且而有且，谓将有嘉庆祯祥兆来见也；心非云今而有此今，谓嘉庆之事不闻而至也。言修德行礼，莫不获报，乃古而如此，所由来者久，非适今时。且，七也反，又子余反，下同。见，贤遍反。",
                    "type": 2
                },
                {
                    "paragraph": "载芟一章三十一句。",
                    "zhushu": "",
                    "type": 2
                },
                {
                    "paragraph": "良耜秋报社稷也。",
                    "zhushu": "耜音似，秋报社稷也。本或有冬字者，非。"
                },
                {
                    "paragraph": "畟畟良耜，俶载南𠭇。播厥百榖，实函斯活。",
                    "zhushu": "畟畟，犹测测也。笺云：良，善也。农人测测以利善之耜，炽葘是南𠭇也。种此百榖，其种皆成好含生气，言得其时。畟畟，楚侧反。尔雅云：畟畟，耜也。郭云：言严利也。其种，章勇反。"
                },
                {
                    "paragraph": "或来瞻女，载筐及筥。其饟伊黍，其笠伊紏。其镈斯赵，以薅荼蓼。",
                    "zhushu": "笠，所以御暑雨也。赵，刺也。蓼，水草也。笺云：瞻，视也。有来视女，谓妇子来馌者也。筐、筥，所以盛黍也。丰年之时，虽贱者犹食黍。馌者见戴紏然之笠，以田器刺地，薅去荼蓼之事，言闵其勤若。筐，丘方反。筥，纪吕反。饟，式亮反。笠音立。纠，居黝反，又其皎反。镈音博。赵徒了反，又如字，沈起了反，又徒少反。薅，呼毛反，说文云：拔田草也，又云：或作茠，引比以茠。荼蓼，上音徒，下音了。刺，七亦反，下同。盛音成。去，起吕反。"
                },
                {
                    "paragraph": "荼蓼朽止，黍稷茂止。获之挃挃，积之栗栗。其崇如墉，其比如栉，以开百室。",
                    "zhushu": "挃挃，获声也。栗栗，众多也。墉，城也。笺云：百室，一族也。草秽既除而禾稼茂，禾稼茂而榖成孰，榖成孰而民积聚多，如城也，如相也。以言积之髙大，且相比迫也。其已治之，则百家开户纳之，千耦其耘，辈作尚众也。一族同时纳榖，亲亲也。百室者，出必共洫间而耕，入必共族中而居，又有𥙊酺合醵之欢。朽，虚有反，烂也。挃，珍栗反。积，子赐反。比，毗志反，注同。栉，侧乙反。酺音蒲，又音步。醵，其据反，又其略反，合钱饮酒也。"
                },
                {
                    "paragraph": "百室盈止，妇子寜止。杀时犉牡，有捄其角。以似以续，续古之人。",
                    "zhushu": "黄牛黑唇曰犉。社稷之牛角尺，以似以续。嗣前岁，续往事也。笺云：捄，角貌。五榖毕入，妇子则安，无行馌之事，于是杀牲报祭社稷。嗣前岁者，复求有丰年也。续往事者，复以养人也。续古之人，求有良司穑也。犉，如淳反，本亦作𤜃。捄音虬。复，扶又反，下同。",
                    "type": 2
                },
                {
                    "paragraph": "良耜一章二十三句。",
                    "zhushu": "",
                    "type": 2
                },
                {
                    "paragraph": "丝衣绎宾尸也。髙子曰：灵星之尸也。",
                    "zhushu": "绎，又祭也。天子诸侯曰绎，以𥙊之明日。卿大夫曰宾尸，与𥙊同日。周曰绎，商谓之肜。绎音亦，字书作肜，余戎反。"
                },
                {
                    "paragraph": "丝衣其紑，载弁俅俅。自堂徂基，自羊徂牛，鼐鼎及鼒。",
                    "zhushu": "丝衣，𥙊服也。紑，絜鲜貌。俅俅，恭顺貌。基，门塾之基。自羊徂牛，言先小后大也。大鼎谓之鼐，小鼎谓之鼒。笺云：载犹戴也。弁，爵弁也。爵弁而𥙊于王，士服也。绎礼䡖，使士升门堂，视壶濯及笾豆之属，降在于基。告濯具，又视牲，从羊之牛，反告充，已，乃举鼎幂告絜，礼之次也。鼎圜弇上谓之鼒。紑，孚浮反，徐孚不反，又音培，又音弗。载如字，又音戴，同。弁，皮変反。俅音求，说文作絿，同。鼐，乃代反，郭音乃。鼒音兹，徐音灾，郭音才，说文作镃字，音兹。塾音孰，门侧堂也，或音育。幂，亡历反，本亦作鼏。圜音圆。弇，古奄字。"
                },
                {
                    "paragraph": "兕觥其觩，𣅀酒思柔。不吴不敖，胡考之休。",
                    "zhushu": "吴，哗也。考，成也。笺云：柔，安也。绎之旅，士用兕觥，変于𥙊也。饮美酒者，皆思自安，不讙哗，不敖慢也。此得寿考之休征。兕，字又作𠒃，徐履反。觥，古横反，罚爵也，字又作觵，同。觩音蚪，本又作斛。吴，旧如字，说文作㕦。㕦，大言也。何承天云：吴字误，当为㕦，从口下吴，故鱼之大口者名。㕦，胡化反，此音恐惊俗也，音话。敖，五诰反，本又作傲，注同。哗音花。讙，火官反，又火元反。慢，亡谏反。",
                    "type": 2
                },
                {
                    "paragraph": "丝衣一章九句。",
                    "zhushu": "",
                    "type": 2
                },
                {
                    "paragraph": "酌告成大武也。言能酌先祖之道，以养天下也。",
                    "zhushu": "周公居摄六年，制礼作乐，归政成王，乃后𥙊于庙而奏之。其始成，告之而已。酌音灼，字亦作汋。大如字，徐音泰。"
                },
                {
                    "paragraph": "于铄王师，遵养时晦。时纯熙矣，是用大介。",
                    "zhushu": "铄，美。遵。率。养，取。晦，昧也。笺云：纯，大。熙，兴。介，助也。于美乎文王之用师，率殷之叛国以事纣，养是暗昧之君以老其恶，是周道大兴而天下归往矣，故有致死之士助之。铄，舒灼反。"
                },
                {
                    "paragraph": "我龙受之，蹻蹻王之造，载用有嗣。",
                    "zhushu": "龙，和也。蹻蹻，武貌。造，为也。笺云：龙，宠也。来助我者，我𠖥而受用之。蹻蹻之士皆争来造王，王则用之。有嗣，传相致。蹻，居表反。造，毛才老反，郑七报反。传，直专反。"
                },
                {
                    "paragraph": "实维尔公，允师！",
                    "zhushu": "公，事也。笺云：允，信也。王之事所以举兵克胜者，实维女之事，信得用师之道。",
                    "type": 2
                },
                {
                    "paragraph": "酌一章九句。",
                    "zhushu": "",
                    "type": 2
                },
                {
                    "paragraph": "桓讲武类祃也。桓，武志也。",
                    "zhushu": "类也，祃也，皆师祭也。祃，马嫁反，本或以桓、武志也为注。"
                },
                {
                    "paragraph": "绥万邦，娄丰年。",
                    "zhushu": "笺云：绥，安。娄，亟也。诛无道，安天下，则亟有丰熟之年，阴阳和也。娄，力住反。亟，欺冀反，下同。"
                },
                {
                    "paragraph": "天命匪觧，桓桓武王，保有厥士。于以四方，克定厥家。",
                    "zhushu": "士，事也。笺云：天命为善不觧倦者以为天子，我桓桓有威武之武王，则能安有天下之事。此言其当天意也。于是用武事于四方，能定其家先王之业，遂有天下。觧音懈，注同。"
                },
                {
                    "paragraph": "于昭于天，皇以间之。",
                    "zhushu": "间，代也。笺云：于，曰也。皇，君也。于明乎曰天也。纣为天下之君，伹由为恶，天以武王伐之。于音乌，注同。间，间厕之间，注同。",
                    "type": 2
                },
                {
                    "paragraph": "桓一章九句。",
                    "zhushu": "",
                    "type": 2
                },
                {
                    "paragraph": "赉大封于庙也。赉，予也。言所以锡予善人也。",
                    "zhushu": "大封，武王伐纣时，封诸臣有功者。赉，来代反，又音泰。"
                },
                {
                    "paragraph": "文王既勤止，我应受之。敷时绎思，我徂维求定。",
                    "zhushu": "勤，劳。应，当。绎，陈也。笺云：敷犹徧也。文王既劳心于政事，以有天下之业，我当而受之。敷是文王之劳心，既陈绎而行之。今我往以此求定，谓安天下也。敷音孚。绎音亦。徧音遍，下篇同。"
                },
                {
                    "paragraph": "时周之命，于绎思！",
                    "zhushu": "笺云：劳心者，是周之所以受天命，而王之所由也。于女诸臣受封者，陈绎而思行之，以文王之功业敕劝之。于，郑如字。王音乌。而王，于况反，又如字，下篇同。",
                    "type": 2
                },
                {
                    "paragraph": "赉一章六句。",
                    "zhushu": "",
                    "type": 2
                },
                {
                    "paragraph": "般巡守而祀四岳河海也。",
                    "zhushu": "般，乐也。般，薄寒反。守，手又反。楽音洛。崔集注夲用此注为序文。"
                },
                {
                    "paragraph": "于皇时周，陟其髙山。嶞山乔岳，允犹翕河。",
                    "zhushu": "髙山，四岳也。嶞山，山之嶞嶞小者也。翕，合也。笺云：皇，君。乔，髙。犹，图也。於乎美哉！君是周邦而巡守，其所至则登其髙山而祭之，望秩于山川，小山及髙岳，皆信按山川之图而次序𥙊之。河言合者，河自大陆之北敷为九，𥙊者合为一。于音乌，注同。嶞，吐果反，注同，郭云：山狭而长也，又同果反，字又作堕。乔音桥。岳音岳。翕，许及反。"
                },
                {
                    "paragraph": "敷天之下，裒时之对，时周之命。",
                    "zhushu": "裒，聚也。笺云：裒，众。对，配也。徧天之下，众山川之神，皆如是配而𥙊之，是周之所以受天命而王也。裒，蒲侯反。于绎思，毛诗无此句，齐、鲁、韩诗有之。今毛诗有者，衍文也。崔集注夲有，是采三家之夲，崔因有，故觧之。",
                    "type": 2
                },
                {
                    "paragraph": "般一章七句。",
                    "zhushu": "",
                    "type": 2
                },
                {
                    "paragraph": "闵予小子之什十一篇，十一章，百三十七句。",
                    "zhushu": ""
                }
            ]
        },
        {
            "name": "鲁颂駉诂训传第二十九",
            "paragraphs": [
                {
                    "paragraph": "駉诂训传第二十九",
                    "zhushu": "本或作駉之什者，是随例而加耳。商颂亦然。",
                    "type": 1
                },
                {
                    "paragraph": "毛诗鲁颂",
                    "zhushu": "鲁者，周公之子伯禽所封之国也。周公有大勋劳于天下，成王留之辅相，而封伯禽焉。其封域在禹贡徐州蒙羽之野。十七世至僖公，当周惠王、襄王之时，能遵伯禽之法，外征淮夷，内修德教，国人美之。于是国卿季文子请周，而使史克作颂四篇。夫子删诗录之者，以周公有致太平之勋，成王命鲁郊𥙊，用天子礼乐，故取鲁颂而同于王者之后焉。",
                    "type": 2
                },
                {
                    "paragraph": "駉颂僖公也。僖公能遵伯禽之法，俭以足用，宽以爱民，务农重榖，牧于坰野，鲁人尊之。于是季孙行父请命于周，而史克作是颂。",
                    "zhushu": "季孙行父，季文子也。史克，鲁史也。駉，古荧反，说文作骁，又作駫，同。牧，徐音目。坰，古荧反，徐又苦营反，或音苦琼反，下同。父音甫，注同。"
                },
                {
                    "paragraph": "駉駉牡马，在坰之野。",
                    "zhushu": "駉駉，良马腹干肥张也。坰，远野也。邑外曰郊，郊外曰野，野外曰林，林外曰坰。笺云：必牧于坰野者，辟民居与良田也。周礼曰：以官田、牛田、赏田、牧田，任远郊之地。牡，茂后反，草木疏云：骘马也，说文同，本或作牧。"
                },
                {
                    "paragraph": "薄言駉者，有驈有皇，有骊有黄，以车彭彭。",
                    "zhushu": "牧之坰野，则駉駉然。骊马白跨曰驈，黄白曰皇，纯黑曰骊，黄骍曰黄。诸侯六闲，马四种，有良马，有戎马，有田马，有驽马。彭彭，有力有容也。笺云：坰之牧地，水草既美，牧人又良，饮食得其时，则自肥健耳。驈，户橘反，阮孝绪于密反，顾野王余橘反，郭音述。骊，力知反，沈又郎西反。跨，苦化反，又苦故反，又胡瓦反，郭云：髀间也，苍颉篇云：两股间也。骍，息营反，字林火营反。种，章勇反。驽音奴。饮音荫。食音嗣，又并如字。"
                },
                {
                    "paragraph": "思无疆，思马斯臧。",
                    "zhushu": "笺云：臧，善也。僖公之思，遵伯禽之法，反复思之，无有竟已，乃至于思马斯善，多其所及广。传疆，居良反。覆，芳服反。"
                },
                {
                    "paragraph": "駉駉牡马，在坰之野。薄言駉者，有骓有駓，有骍有骐，以车伾伾。",
                    "zhushu": "仓白杂毛曰骓，黄白杂毛曰駓，赤黄曰骍，仓祺曰骐。伾伾，有力也。骓音佳。駓，符悲反，说文音同。郭云：今桃花马也。字林作𩣚，音丕。骐音其。伾，敷悲反，字林作駓，走也，父之反。祺音其，字又作骐。"
                },
                {
                    "paragraph": "思无期，思马斯才。",
                    "zhushu": "才，多材也。"
                },
                {
                    "paragraph": "駉駉牡马，在坰之野。薄言駉者，有驒有骆，有駵有雒，以车绎绎。",
                    "zhushu": "青骊驎曰驒，白马黑鬛曰骆，赤身黑鬛曰駵，黑身白鬛曰雒。绎绎，善走也。驒，徒河反。说文云：马文如鼍鱼也。韩诗及字林云：白马黑髦也。骆音洛，樊孙尔雅云：作白马黑髦鬛尾也。駵音留，字林云：赤马黑髦尾也。雒音洛，本或作骆，同。绎音亦，善足也，崔本作驿。驎，本亦作甐，郭良忍反，毛色有深浅，斑駮隐㔂，今之连钱𩣭也，吕忱良振反，孙炎音隣，云：似鱼鳞也。鼍，刀辄反。"
                },
                {
                    "paragraph": "思无绎，思马斯作。",
                    "zhushu": "作，始也。笺云：斁，厌也。思遵伯禽之法，无厌倦也。作，谓牧之，使可乘驾也。斁音亦。"
                },
                {
                    "paragraph": "駉駉牡马，在坰之野。薄言駉者，有骃有騢，有驔有鱼，以车祛祛。",
                    "zhushu": "阴白杂毛曰骃，彤白杂毛曰騢，豪骭曰驔，二目白曰鱼。祛祛，强健也。骃，旧于巾反，读者并音因。騢音遐，说文云：赤白杂色，文似鰕鱼。驔音簟，徒点反，字林云：又音谭。鱼如字，字书作𩥭，字林作䐳，音并同。尔雅云：一目白，瞷；二目白，䁩。瞷音闲。祛，起吕反。彤，徒冬反。骭，户晏反。"
                },
                {
                    "paragraph": "思无邪，思马斯徂。",
                    "zhushu": "笺云：徂犹行也。思遵伯禽之法，专心无复邪意也。牧马使可走行。邪，似嗟反，注同。复，扶又夫。",
                    "type": 2
                },
                {
                    "paragraph": "駉四章，章八句。",
                    "zhushu": "",
                    "type": 2
                },
                {
                    "paragraph": "有駜颂僖公君臣之有道也。",
                    "zhushu": "有道者，以礼义相与之谓也。駜，笔备反，又符必反，字林又父必反。"
                },
                {
                    "paragraph": "有駜有駜，駜彼乘黄。",
                    "zhushu": "駜，马肥强貌。马肥强则能升髙进远，臣强力则能安国。笺云：此喻僖公之用臣，必先致其禄食，禄食足而臣莫不尽其忠。乘，绳证反，下同。"
                },
                {
                    "paragraph": "夙夜在公，在公明明。",
                    "zhushu": "笺云：夙，早也。言时臣忧念君事，早起夜寐，在于公之所。在于公之所，但明义明德也。礼记曰：大学之道，在明明德。大音泰。"
                },
                {
                    "paragraph": "振振鹭，鹭于下。鼓咽咽，醉言舞，于胥乐兮。",
                    "zhushu": "振振，群飞貌。鹭，白鸟也，以兴絜白之士。咽咽，鼓节也。笺云：于，于。胥，皆也。僖公之时，君臣无事，则相与明义明德而已。絜白之士群集于君之朝，君以礼乐与之饮酒，以鼓节之，咽咽然，至于无筭爵，则又舞，燕楽以尽其欢，君臣于是则皆喜乐也。咽，本又作鼝，同，乌玄反，又于巾反。乐音洛，注喜楽、下胥乐兮及注安乐同。朝，直遥反。"
                },
                {
                    "paragraph": "有駜有駜，駜彼乘牡。夙夜在公，在公饮酒。",
                    "zhushu": "言臣有余敬，而君有余惠。"
                },
                {
                    "paragraph": "振振鹭，鹭于飞。鼓咽咽，醉言归。于胥乐兮。",
                    "zhushu": "笺云：飞，喻群臣醉欲退也。"
                },
                {
                    "paragraph": "有駜有駜，駜彼乘駽。",
                    "zhushu": "青骊曰駽。駽，呼县反。"
                },
                {
                    "paragraph": "夙夜在公，在公载燕。",
                    "zhushu": "笺云：载之言则也。"
                },
                {
                    "paragraph": "自今以始，岁其有。君子有榖，诒孙子，于胥乐兮。",
                    "zhushu": "岁其有丰年也。笺云：榖，善。诒，遗也。君臣安乐，则阴阳和而有丰年，其善道则可以遗子孙也。○岁其有夲，或作岁其有矣，又作岁其有年者矣，皆衍字也。诒孙子，夲或作诒厥孙子、诒于孙子，皆是妄加也。诒，以之反。遗，唯季反，下同。",
                    "type": 2
                },
                {
                    "paragraph": "有駜三章，章九句。",
                    "zhushu": "",
                    "type": 2
                },
                {
                    "paragraph": "泮水颂僖公能修泮宫也。",
                    "zhushu": "泮，普半反，夲或作頖，音判。泮宫，诸侯之学也。泮，半也，半有水，半无水也。郑注礼记云：頖，班也，所以班政教。僖音希。"
                },
                {
                    "paragraph": "思乐泮水，薄采其芹。",
                    "zhushu": "泮水，泮宫之水也。天子辟雝，诸侯泮宫。言水则采取其芹，宫则采取其花。笺云：芹，水菜也。言已思楽僖公之修泮宫之水，复伯禽之法而往观之，采其芹也。辟雝者，筑土雝水之外，圆如璧，四方来观者均之。泮之言半也。半水者，盖东西门以南通水，北无也。天子诸侯宫异制，因形然。辟音璧，下同。芹，其斤反。观，古乱反，又音官。"
                },
                {
                    "paragraph": "鲁侯戾止，言观其旗。其旗茷茷，鸾声哕哕。无小无大，从公于迈。",
                    "zhushu": "戾，来。止，至也。言观其旗，言法则其文章也。茷茷，言有法度也。哕哕，言有声也。笺云：于，往。迈，行也。我采泮水之芹，见僖公来至于泮宫，我则观其旗茷茷然。鸾和之声哕哕然。臣无尊卑，皆从君行而来。称言此者，僖公贤君，人乐见之。筏，满宫反，又普其反，本又作伐。岁，呼会反。"
                },
                {
                    "paragraph": "思乐泮水，薄采其藻。鲁侯戾止，其马蹻骄。其马骄蹻，其音昭昭。",
                    "zhushu": "其马蹻蹻，言强盛也。笺云：其音昭昭，僖公之德音。藻音早。蹻，居表反。昭，之绕反。"
                },
                {
                    "paragraph": "载色载笑，匪怒伊教。",
                    "zhushu": "色温润也。笺云：僖公之至泮宫，和颜色而笑语，非有所怒，于是有所教化也。"
                },
                {
                    "paragraph": "思乐泮水，薄采其茆。",
                    "zhushu": "𦭘，凫葵也。茆音卯，徐音柳，韦昭萌藻反，丁宝云：今之𪁗蹗草，堪为菹，江东有之。何承天云：此菜出东海，堪为菹酱也。郑小同云：江南人名之专菜，生陂泽中。草木疏同。又云：或名水葵。一云今之浮菜，即猪专也。本草有凫葵。陶弘景以入有名无用品。解者不同，未详其正。沈以小同及草木疏所说为得。凫音符。"
                },
                {
                    "paragraph": "鲁侯戾止，在泮饮酒。既饮旨酒，求锡难老。",
                    "zhushu": "笺云：在泮饮酒者，征先生君子，与之行饮酒之礼，而因凶谋事也。已饮美酒，而长赐其难使老。难使老者，最寿考也。长赐之者，如王制所云“入十月告存，九十日有秩”者与？与音余。"
                },
                {
                    "paragraph": "顺彼长道，屈此群丑。",
                    "zhushu": "屈，収。丑，众也。笺云：顺，从。长，远。屈，治。丑，恶也。是时淮夷叛逆，既谋之于泮宫，则从彼远道往伐之，治此群为恶之人。屈，丘匆反，徐云：郑又其勿反。"
                },
                {
                    "paragraph": "穆穆鲁侯，敬明其德。敬慎威仪，维民之则。允文允武，昭假烈祖。",
                    "zhushu": "假，至也。笺云：则，法也。僖公之行，民之所法傚也。僖公信文矣，为修泮宫也；信武矣，为伐淮夷也。其聪明乃至于美祖之德，谓遵伯禽之法。假，古百反。行，下孟反，又如字。"
                },
                {
                    "paragraph": "靡有不孝，自求伊祜。",
                    "zhushu": "笺云：祜，福也。国人无不法傚之者，皆庶几力行，自求福禄。祜音户。"
                },
                {
                    "paragraph": "明明鲁侯，克明其德。既作泮宫，淮夷攸服。",
                    "zhushu": "笺云：克，能。攸，所也。言僖公能明其德，修泮宫而德化行，于是伐淮夷，所以能服也。"
                },
                {
                    "paragraph": "矫矫虎臣，在泮献馘。淑问如皐陶，在泮献囚。",
                    "zhushu": "囚，拘也。笺云：矫矫，武貌。馘，所格者之左耳。淑，善也。囚，所虏获者。僖公既伐淮夷而反，在泮宫，使武臣献馘，又使善听狱之吏如皐陶者献囚。言伐有功，所任得其人。矫，夲又作蟜，亦作蹻，居表反。馘，古获反。陶音遥。皐陶，唐虞之士官。"
                },
                {
                    "paragraph": "济济多士，克广德心。桓桓于征，狄彼东南。",
                    "zhushu": "桓桓，威武貌。笺云：多士，谓虎匡及如皐陶之属。征，征伐也。狄当作剔。剔，治也。东南，斥淮夷。狄，王他历反，远也。孙毓同。郑：治也，音同。沈云：毛如字，未详所出。韩诗作鬄。鬄，除也。"
                },
                {
                    "paragraph": "烝烝皇皇，不吴不扬。不告于讻，在泮献功。",
                    "zhushu": "烝烝，厚也。皇皇，美也。扬，伤也。笺云：烝烝，犹进进也。皇皇，当作  ，  犹往往也。吴，哗也。讻，讼也。言多士之于伐淮夷，皆劝之有进进往往之心，不讙哗，不大声。僖公还在泮宫，又无以争讼之事告于治讼之官者，皆自献其功。烝，之丞反。皇，毛如字，郑作 ，于况反。吴，郑如字，又王音误作㕦，音话。痬，余章反。讻音凶。讙音欢。哗音花。争，争斗之争。"
                },
                {
                    "paragraph": "角弓其觩，束矢其搜。戎车孔博，徒御无斁。既克淮夷，孔淑不逆。",
                    "zhushu": "觩，㢮貌。五十矢为束。搜，众意也。笺云：角弓觩然，言持弦急也。束矢搜然，言劲疾也。博当作传。甚传致者，言安利也。徒行者、御车者皆敬其事，又无厌倦也。僖公以此兵众伐淮夷而胜之，其士卒甚顺军法而善，无有为逆者。谓堙井刋木之类。觩音蚪。搜，依字作𢯱，色留反。博，徐云：毛如字，王同，大也，郑作传，音附。斁，夲又作绎，又作射，或作怿，皆音亦。㢮，式氏反，夲又作施，同。致，直置反。卒，尊忽反。堙音因，塞也。刋，苦干反，服虔云：削也。"
                },
                {
                    "paragraph": "式固尔犹，淮夷卒获。",
                    "zhushu": "笺云：式，用。犹，谋也。用坚固女军谋之故，故淮夷尽可获服也。谋，谓度己之德，虑彼之罪，以出兵也。度，待洛反。"
                },
                {
                    "paragraph": "翩彼飞鸮，集于泮林。食我桑黮，怀我好音。",
                    "zhushu": "翩，飞貌。鸮，恶声之鸟也。黮，桑实也。笺云：怀，归也。言鸮恒恶鸣，今来止于泮水之木上，食其桑黮，为此之故，故改其鸣，归就我以善音，喻人感于恩则化也。翩音篇。鸮，于娇反。黮，说文、字林皆作葚，时审反。为，于伪反。"
                },
                {
                    "paragraph": "憬彼淮夷，来献其琛。元龟象齿，大赂南金。",
                    "zhushu": "憬，远行貌。琛，寳也。元龟，尺二寸。赂，遗也。南，谓荆、掦也。笺云：大犹广也。广赂者，赂君及卿大夫也。荆扬之州，贡金三品。憬，九永反，沈又孔永反，说文作懬，音犷，云：阔也，一曰广大也。琛，敕金反，揵为舍人云：美寳曰琛。赂音路。遗，唯季反。",
                    "type": 2
                },
                {
                    "paragraph": "泮水八章，章八句。",
                    "zhushu": "",
                    "type": 2
                },
                {
                    "paragraph": "閟宫颂僖公能复周公之宇也。",
                    "zhushu": "宇，居也。閟，笔位反。僖音希。"
                },
                {
                    "paragraph": "閟宫有侐，实实枚枚。",
                    "zhushu": "閟，闭也。先妣姜嫄之庙在周，常闭而无事。孟仲子曰：是禖宫也。侐，清净也。实实，广大也。枚枚，砻密也。笺云：閟，神也。姜嫄神所依，故庙曰神宫。侐，况域反，一音火季反。枚，莫囬反，韩诗云：间暇无人之貌也。嫄音元。禖，莫回反。砻，路东反，厉也。"
                },
                {
                    "paragraph": "赫赫姜嫄，其德不囬，上帝是依。无灾无害，弥月不遟。",
                    "zhushu": "上帝是依，依其子孙也。笺云：依，依其身也。弥，终也。赫赫乎𩔰著姜嫄也，其德贞正不囬邪，天用是冯依而降精气，其任之又无灾害，不坼不副，终人道十月而生子，不遟晚。○灾，字又作灾，亦作菑，音同。邪，似嗟反。天用是冯依，一夲作冯依其身。冯，夲又作凭，同，皮陵反。坼，敕宅反，裂也。副，孚逼反。"
                },
                {
                    "paragraph": "是生后稷，降之百福。黍稷重穋，稙稺菽麦。奄有下国，俾民稼穑。",
                    "zhushu": "先种曰稙，后种曰稺。笺云：𡘤犹覆也。姜嫄用是而生子后稷，天神多与之福，以五榖终覆盖天下，使民知稼穑之道。言不空生也。后稷生而名弃，长大，尧登用之，使居稷官，民赖其功。后虽作司马，天下犹以后稷称焉。重，直容反，夲又作种，同。穋音六，夲又作稑，音同。稙，征力反，徐时力反，韩诗曰：长稼也。稺音雉，韩诗云：幼稼也。菽音叔，大豆也。俾，必尔反，夲亦作卑，下皆同。长，张丈反。"
                },
                {
                    "paragraph": "有稷有黍，有稻有秬。奄有下土，纉禹之绪。",
                    "zhushu": "绪，业也。笺云：秬，黑黍也。绪，事也。尧时洪水为灾，民不粒食，天神多与后稷以五榖。禹平水土，乃教民播种之，于是天下大有，故云纉禹之事也。美之，故申说以明之。秬音巨。纉，子管反。粒音立。"
                },
                {
                    "paragraph": "后稷之孙，实维大王。居歧之阳，实始翦商。",
                    "zhushu": "翦，齐也。笺云：翦，断也。大王自豳徙居歧阳，四方之民咸归往之，于时而有王迹，故云是始断摘。大音泰，后大王、大平皆同。翦，子践反。断音短。豳，彼贫反。王迹，于况反。"
                },
                {
                    "paragraph": "至于文武，纉大王之绪。致天之届，于牧之野。无贰无虞，上帝临女。",
                    "zhushu": "虞，误也。笺云：届，极。虞，度也。文王、武王継大王之事，至受命致大平，天所以罚极纣于摘郊牧野，其时之民皆乐武王之如是，故戒之云：无有二心也，无复讨度也。天视护女，至则克胜。届音戒。贰音二。极，纪力反，下同。度，待洛反，下同。复，扶又反。"
                },
                {
                    "paragraph": "敦商之旅，克咸厥功。",
                    "zhushu": "笺云：敦，治。旅，众。咸，同也。武王克殷而治商之臣民，使得其所，能同其功于先祖也。后稷、大王、文王，亦周公之祖考也。伐纣，周公又与焉，故述之以美大鲁。敦，郑都囬反。玉，徐都门反，厚也。与音预。"
                },
                {
                    "paragraph": "王曰叔父，建尔元子，俾侯于鲁。大启尔宇，为周室辅。",
                    "zhushu": "王，成王也。元，首。宇，居也。笺云：叔父，谓周公也。成王告周公曰：叔父，我立女首子，使为君于鲁。谓欲封伯禽也。封鲁公以为周公后，故云大开女居，以为我周家之辅。谓封以方七百里，欲其强于众国。"
                },
                {
                    "paragraph": "乃命鲁公，俾侯于东。锡之山川，土田附庸。",
                    "zhushu": "笺云：东，东藩，鲁国也。既告周公以封伯禽之意，乃策命伯禽，使为君于东，加赐之以山川土田及附庸，令专统之。王制曰：名山大川不以封诸侯。附庸则不得专臣也。藩，方元反。策，初革反。令，力呈反。"
                },
                {
                    "paragraph": "周公之孙，庄公之子。龙旗承祀，六辔耳耳。春秋匪解，享祀不忒。",
                    "zhushu": "周公之孙，庄公之子，谓僖公也。耳耳然，至盛也。笺云：交龙为旗。承祀，谓视𥙊事也。四马故六辔，春秋犹言四时也。忒，变也。觧音懈。忒，他得反。"
                },
                {
                    "paragraph": "皇皇后帝，皇祖后稷。享以骍牺，是飨是宜，降福既多。",
                    "zhushu": "骍，赤。牺，纯也。笺云：皇皇后帝，谓天也。成王以周公大命鲁郊𥙊，天亦配之以君祖后稷。其牲用赤牛纯色，与天子同也。天亦飨之宜之，多与之福。骍，息营反。牺，许宜反。"
                },
                {
                    "paragraph": "周公皇祖，亦其福女。秋而载尝，夏而楅衡。白牡骍刚，牺尊将将。毛炰胾羹，笾豆大房。万舞洋洋，孝孙有庆。",
                    "zhushu": "诸侯夏禘则不礿，秋祫则不尝，唯天子兼之。楅衡，设牛角以楅之也。白牡，周公牲也。骍刚，鲁公牲也。牺尊，有沙饰也。毛炰，䐁也。胾，肉也。羹，大羹，铏羹也。大房，半体之俎也。洋洋，众多也。笺云：此皇祖，谓伯禽也。载，始也。秋将尝𥙊，于夏则养牲。楅衡其牛角，为其触觝人也。秋尝而言始者，秋物新成，尚之也。大房，玉饰俎也，其制足间有横下五拊，似乎堂后有房然。万舞，干舞也。福音福，逼也。牺，郑素河反，毛六有沙饰，则宜同，郑、王许宜反。将，七羊反。炰，蒲包反。胾，侧吏反。羹音庚，又音衡。洋音羊，徐音详。礿，羊灼反。祫，咸革反。楅音逼。沙，素何反。刻凤皇于尊，其羽形婆娑然也，一云画也。豚，字又作㹠，徒门反。铏，字又作钘，音刑。为，于伪反。觝，都礼反。横，古旷反，一音光。拊，方于反。"
                },
                {
                    "paragraph": "俾尔炽而昌，俾尔寿而臧。保彼东方，鲁邦是常。不𧇊不崩，不震不腾。三寿作朋，如冈如陵。",
                    "zhushu": "震，动也。腾，乘也。寿，考也。笺云：此皆庆孝孙之辞也。俾，使。臧，善。保，安。常，守也。𧇊、崩，皆谓毁坏也。震、腾，皆谓僣逾相侵犯也。三寿，三卿也。冈、陵，取坚固也。炽，尺志反。僣，子念反。"
                },
                {
                    "paragraph": "公车千乘，朱英绿縢，二矛重弓。",
                    "zhushu": "大国之赋千乘。朱英，矛饰也。縢，绳也。重弓，重于鬯中也。笺云：二矛重弓，备折坏也。兵车之法，左人持弓，右人持矛，中人御。乘，绳证反，注千乘同。英如字，徐于耕反。縢，徒登反。重，直龙反，注同。鬯，敕亮反，弓衣也，字或作韔，同。"
                },
                {
                    "paragraph": "公徒三万，具胄朱綅，烝徒増増。",
                    "zhushu": "贝胄，贝饰也。朱綅，以朱綅缀之。増増，众也。笺云：万二千五百人为军，大国三军，合三万七千五百人。言三万者，举成数也。烝，进也，徒进行増増然。胄，直又反。綅，息廉反，说文云：线也，沈又仓林反，又音侵。烝，之升反。增如字。缀，沈知税反，又张劣反。"
                },
                {
                    "paragraph": "戎狄是膺，荆舒是惩，则莫我敢承。",
                    "zhushu": "膺，当。承，止也。笺云：惩，文也。僖公与齐桓举义兵，北当戎与狄，南艾荆及群舒，天下无敢御也。艾音刈。"
                },
                {
                    "paragraph": "俾尔昌而炽，俾尔寿而富。黄发台背，寿胥与试。",
                    "zhushu": "笺云：此庆僖公勇于用兵，讨有罪也。黄发、台背，皆寿征也。胥，相也。寿而相与试，谓讲气力不衰倦。台，他来反。背音贝。"
                },
                {
                    "paragraph": "俾尔昌而大，俾尔耆而艾。万有千岁，眉寿无有害。",
                    "zhushu": "笺云：此文庆僖公勇于用兵，讨有罪也。中时鲁微弱，为邻邦所侵削，今乃复其故，故喜而重庆之。俾尔，犹使女也。眉寿，秀眉亦寿征。艾，五盖反。中，张仲反。重，直用反。"
                },
                {
                    "paragraph": "泰山岩岩，鲁邦所詹。奄有龟蒙，遂荒大东。至于海邦，淮夷来同。莫不率从，鲁侯之功。",
                    "zhushu": "詹，至也。龟，山也。蒙，山也。荒，有也。笺云：奄，覆。荒，奄也。大东，极东。海邦，近海之国也。来同，为同盟也。率从，相率从于中国也。鲁侯谓僖公。荒如字，韩诗作荒，云：至也。近，附近之近。"
                },
                {
                    "paragraph": "保有凫绎，遂荒徐宅。至于海邦，淮夷蛮貃。及彼南夷，莫不率从。莫敢不诺，鲁侯是若。",
                    "zhushu": "凫，山也。绎，山也。宅，居也。淮夷，蛮貃而夷行也。南夷，荆楚也。若，顺也。笺云：诺，应辞也。是若者，是僖公所谓顺也。凫音符。绎音亦，一昔夕，字又作峄，同。貃，字又作貉，武伯反。行，下孟反。应，应对之应。"
                },
                {
                    "paragraph": "天锡公纯嘏，眉寿保鲁。居常与许，复周公之宇。",
                    "zhushu": "常、许，鲁南鄙、西鄙。笺云：纯，大也。受福曰嘏。许，许由也，鲁朝宿之邑也。常或作尝，在薛之旁，春秋鲁庄公三十一年，筑台于薛是与？周公有尝邑，所由未闻也。六国时，齐有孟尝君，食邑于薛。嘏，古雅反。朝，直遥反。薛，字又作薛，息列反。与音余。"
                },
                {
                    "paragraph": "鲁侯燕喜，令妻寿母。宜大夫庶士，邦国是有。既多受祉，黄发儿齿。",
                    "zhushu": "笺云：燕，燕饮也。令，善也。僖公宴饮于内寝，则善其妻，寿其母，谓为之祝庆也。与群臣燕，则欲与之相宜，亦祝庆也。是有，犹常有也。儿齿，亦寿征。齿，五兮反。齿落更生细者也。字书作齯，音同，一音如字。为，于伪反。祝，之又反，下同。"
                },
                {
                    "paragraph": "徂来之松，新甫之柏。是断是度，是寻是尺。",
                    "zhushu": "徂来，山也。新甫，山也。八尺曰寻。断音短。度，待洛反。"
                },
                {
                    "paragraph": "松桷有舄，路寝孔硕。新庙奕奕，奚斯所作。",
                    "zhushu": "𣒰，欀也。舄，大貌。路寝，正寝也。新庙，闵公庙也。有大夫公子奚斯者，作是庙也。笺云：孔，甚。硕，大也。奕奕，佼美也。修旧曰新。所新者，姜嫄庙也。僖公氶衰废之政，修周公、伯禽之教，故治正寝，上新姜嫄之庙。姜嫄之庙，庙之先也。奚斯作者，教护属功课章程也。至文公之时，大室屋坏。桷音角，方曰桷。舄音昔，徐又音托。奕音亦。榱，色追反。佼，古卯反。属音烛。"
                },
                {
                    "paragraph": "孔曼且硕，万民是若。",
                    "zhushu": "曼，长也。笺云：曼，修也，广也。且，然也。国人谓之顺也。曼音万。",
                    "type": 2
                },
                {
                    "paragraph": "閟宫八章，二章章十七句，一章十二句，一章三十八句，二章章八句，二章章十句。",
                    "zhushu": "",
                    "type": 2
                },
                {
                    "paragraph": "駉四篇，二十三章，二百四十三句。",
                    "zhushu": ""
                }
            ]
        },
        {
            "name": "商颂那诂训传第三十",
            "paragraphs": [
                {
                    "paragraph": "那诂训传第三十",
                    "zhushu": "",
                    "type": 1
                },
                {
                    "paragraph": "毛诗商颂",
                    "zhushu": "摘者，契所封之地名。成汤伐桀，王天下，𦨎以为国号。后世有中宗，髙宗中兴，时有作诗颂之者。当周宣王之时，宋大夫正考父校商之名颂十二篇于周之太师，以那为首，歸而祭于先王。孔子录诗之时，止五篇而已，乃列之以备三颂。",
                    "type": 2
                },
                {
                    "paragraph": "那祀成汤也。微子至于戴公，其间礼乐废坏，有正考甫者，得商颂十二篇于周之大师，以那为首。",
                    "zhushu": "礼乐废坏者，君怠慢于为政，不修𥙊祀、朝聘、飬贤、待宾之事，有司忘其礼之仪制，楽师失其声之曲折，由是散亡也。自正考父至孔子之时，又无七篇矣。正考甫，孔子之先也。其祖弗甫何，以有宋而授厉公。那，乃河反。微子名启，纣庶兄，周武王封之于宋，为殷后。正考甫，宋湣公之曽孙，孔子七世祖。甫，夲亦作父，音甫。大音泰。后大甲、大古、大戊、大祖皆放此。朝，直遥反。折，之设反。"
                },
                {
                    "paragraph": "猗与那与，置我鞉鼓。",
                    "zhushu": "猗，叹辞。那，多也。鞉鼓，乐之所成也。夏后氏足鼓，殷人置鼓，周人县鼓。笺云：置读曰植。植鞉鼓者，为楹贯而树之，美汤受命伐桀，定天下而作护乐，故叹之，多其改夏之制，乃始植我殷家之楽鞉与鼓也。鞉虽不植，贯而摇之，亦植之类。猗，于宜反。与音余，下同。置，毛如字，郑作植，时职反，又音值。鞉音桃，小鼓也。夏，户雅反，注同。县音玄，下同。楹音盈，柱也。贯，古乱反。护，户故反。"
                },
                {
                    "paragraph": "奏鼓简简，衎我烈祖。汤孙奏假，绥我思成。",
                    "zhushu": "衎，楽也。烈祖，汤有功烈之祖也。假，大也。笺云：奏鼓，奏堂下之楽也。烈祖，汤也。汤孙，大甲也。假，升。绥，安也。以金奏堂下诸县，其声和大简简然，以楽我功烈之祖成汤，汤孙大甲又奏升堂之楽，弦歌之，乃安我心所思而成之，谓神明来格也。礼记曰：齐之日，思其居处，思其笑语，思其志意，思其所楽，思其所耆。齐三日，乃见其所为齐者。𥙊之日，入室僾然必有见乎其位，周旋出户，粛然必有闻乎其容声，出户而听，忾然必有闻乎其叹息之声。此之谓思成。衎，苦旦反。假，毛古雅反，郑作格。乐音洛，下以楽我同。齐，侧皆反，夲亦作斋，下同。耆，市志反。为，于伪反。僾音受。忾，苦代反。"
                },
                {
                    "paragraph": "鞉鼓渊渊，嘒嘒管声。既和且平，依我磬声。",
                    "zhushu": "嘒嘒然，和也。平，正平也。依，倚也。磬，声之清者也，以象万物之成。周尚𦤀，殷尚声。笺云：磬，玉磬也。堂下诸县与诸管声皆和平，不相夺伦。又与玉磬之声相依，亦谓和平也。玉磬尊，故异言之。渊，古玄反，又乌玄反。嘒，呼惠反。倚，于绮反。"
                },
                {
                    "paragraph": "于赫汤孙，穆穆厥声。庸鼓有斁，万舞有奕。",
                    "zhushu": "于赫汤孙，盛矣汤为人子孙也。大钟曰庸。斁斁然，盛也，奕奕然闭也。笺云：穆穆，美也。于，盛矣，汤孙，呼大甲也。此楽之美，其声钟鼓，则斁斁然有次序，其于舞又闲习。于音乌，注同。庸如字，依字作镛。斁、奕并音亦。"
                },
                {
                    "paragraph": "我有嘉客，亦不夷怿。自古在昔，先民有作。温恭朝夕，执事有恪。",
                    "zhushu": "夷，说也。先王称之曰在古，古曰在昔，昔曰先民。有作，有所作也。恪，敬也。笺云：嘉客，谓二王后及诸侯来助𥙊者。我客之来助𥙊者，亦不说怿乎？言说怿也。乃大古而有此助𥙊之礼，非专于今也。其礼仪温温然恭敬，执事荐馔则又敬也。怿音亦，字又作绎，同。恪，苦各反。说音悦，下同。荐，本又作𧄟，同，笺练反。馔，士恋反。"
                },
                {
                    "paragraph": "顾予烝尝，汤孙之将。",
                    "zhushu": "笺云：顾犹念也。将，犹扶助也。嘉客念我殷家有时𥙊之事而来者，乃大甲之扶助也。序助者来之意也。烝，之丞反。",
                    "type": 2
                },
                {
                    "paragraph": "那一章，二十二句。",
                    "zhushu": "",
                    "type": 2
                },
                {
                    "paragraph": "烈祖祀中宗也。",
                    "zhushu": "中宗，殷王大戊，汤之玄孙也。有桑杀之异，惧而修德，殷道复兴，故长𩔰之，号为中宗。复，扶又反。"
                },
                {
                    "paragraph": "嗟嗟烈祖，有秩斯祜。申钖无疆，及尔斯所。既载清酤，赉我思成。",
                    "zhushu": "秩，常。申，重。酤，酒。赉，赐也。笺云：祜，福也。赉读如往来之来。嗟嗟乎我功烈之祖成汤，既有此王天下之常福，天又重赐之以无竟界之期，其福乃及女之此所。女，女中宗也。言氶汤之业能兴之也。既载清酒于尊，酌以祼献，而神灵来至，我致齐之所，思则用成。重言嗟嗟，美叹之深。祜音户。疆，居良反，下同。酤音户。赉，毛如字，郑音来。重，直用反，下皆同。王，于况反。竟音境，本又作境。祼，古乱反。齐，侧皆反，本亦作斋。"
                },
                {
                    "paragraph": "亦有和羹，既戒既平。鬷假无言，时靡有争。绥我眉寿，黄耇无疆。",
                    "zhushu": "戒，至。鬷，总。假，大也。总大无言，无争也。笺云：和羹者，五味调，腥孰得莭，食之于人性安和，喻诸侯有和顺之德也。我既祼献，神灵来至，亦复由有和顺之诸侯来助祭也。其在庙中，既恭粛敬戒矣，既齐丘乎列矣。至于设荐进俎，又总升堂而齐一，皆服其职，劝其事，寂然无言语者，无争讼者。此由其心平性和，神灵用之，故安我以寿考之福。歸羙焉。鬷，子东反。假，毛古雅反，郑音格，下以假、以享同。争，争斗之争，注同。绥音妥。耇音苟。总音摠。调音条。祼音灌。"
                },
                {
                    "paragraph": "约軝错衡，八鸾鸧鸧。以假以享，我受命漙将。自天降康，丰年穰穰。",
                    "zhushu": "八鸾鸧鸧，言文徳之有声也。假，大也。笺云：约軧，毂饰也。鵉在镳，四马则八鸾。假，升也。享，献也。将犹助也。诸侯来助𥙊者，乘蒃毂金饰错衡之车，驾四马，其鵉鸧鸧然声和，言车服之得其王也。以此来朝，升堂献其国之所有，于我受政教，至𥙊祀又漙助我，言得万国之欢心也。天于是下平安之福，使年丰。軧，祈乂反。错如字，徐又采故反。鸧，七羊反，夲亦作锵锵。溥音普。穰，如羊反。毂，工木反。饰音式。镳，彼苗反。蒃，直转反。朝，直遥反。"
                },
                {
                    "paragraph": "来假来享，降福无疆。",
                    "zhushu": "笺云：享，谓献酒使神飨之也。诸侯助𥙊者，来升堂，来献酒，神灵又下与我久长之福。假音格，王云：至也。"
                },
                {
                    "paragraph": "顾予烝尝，汤孙之将。",
                    "zhushu": "笺云：此祭中宗，诸侯来助之。所言汤孙之将者，中宗之飨此祭，由汤之功，故本言之。",
                    "type": 2
                },
                {
                    "paragraph": "烈祖一章，二十二句。",
                    "zhushu": "",
                    "type": 2
                },
                {
                    "paragraph": "玄鸟祀髙宗也。",
                    "zhushu": "祀当作祫。祫，合也。髙宗，殷王武丁，中宗玄孙之孙也。有雊雉之异，又惧而修徳，殷道复㒷，故亦表显之，号为髙宗云。崩而始合𥙊于契之庙，歌是诗焉。古者君丧，三年既毕，禘于其庙，而后祫𥙊于大祖。明年春禘于群庙，自北之后，五年而再殷𥙊，一禘一祫，春秋谓之大事。祀，毛、王如字，郑作袷，户夹反。推雉之异，尚书云髙宗𥙊成汤有飞雉升鼎耳而雊是也。雊，古豆反。复，扶又反。契，息列反，本又作偰，同，又作卨，古字也，后放此。古者君丧，三年既毕，禘于其庙，而后祫祭于大祖。明年春，禘于群庙。一本作古者丧三年既毕，祫于大祖，明年禘于群庙。案：此序一注，旧有两夲，前𥙿后禘是前夲，两縍夹一祫是后夲也。"
                },
                {
                    "paragraph": "天命玄鸟，降而生商。宅殷土芒芒。",
                    "zhushu": "玄鸟，鳦也。春分玄鸟降。汤之先祖有娀事女简狄，配高辛氏帝，帝率与之祈于郊禖而生契，故本其为天所命，以玄鸟至而生焉。芒芒，大貌。笺云：降，下也。天使鳦下而生商者，谓鳦遗卵娀氏之女，简狄吞之而生契，为尧司徒，有功，封商。尧知其后将兴，又钖其姓焉。自契至汤八迁，始居亳之殷地而受命，国日以广大，芒芒然。汤之受命，由契之功，故本其天意。芒，莫刚反。娀，息忠反。禖音梅。卵，力管反。亳，傍各反，地名。"
                },
                {
                    "paragraph": "古帝命武汤，正域彼四方。方命厥后，奄有九有。",
                    "zhushu": "正，长。域，有也。九有，九州也。笺云：古帝，天也。天帝命有威武之德者成汤，使之长有邦域，为政于天下。方命其君，谓徧告诸侯也。汤有是德，故覆有九州，为之王也。长，张文反，下同。徧音遍。"
                },
                {
                    "paragraph": "商之先后，受命不殆，在武丁孙子。",
                    "zhushu": "武丁，高宗也。笺云：后，君也。商之先君，受天命而行之，不觧殆者，在高宗之孙子。言高宗兴汤之功，法度明也。解音懈。"
                },
                {
                    "paragraph": "武丁孙子，武王靡不胜。龙旗十乘，大糦是承。",
                    "zhushu": "胜，任也。笺云：交龙为旗。糦，黍稷也。高宗之孙子，有武功有王德于天下者，无所不胜服，乃有诸侯建龙旗者十乘，奉承黍稷而进之者，亦言得诸侯之欢心。十乘者，二王后、八州之大国。王，于况反，又如字，下同。胜音升，郑式正反。乘，纯证反，注同。糦，尺志反，韩诗云：大祭也。任音壬，下何任同。"
                },
                {
                    "paragraph": "邦畿千里，维民所止，肇域彼四海。",
                    "zhushu": "畿，疆也。笺云：止犹居也。肇当作兆。王畿千里之内，其民居安，乃后兆域正天下之经界。言其为政自内及外。强，居良反，竟界也。兆音召，与肇同。"
                },
                {
                    "paragraph": "四海来假，来假祁祁，景员维河。殷受命咸宜，百禄是何。",
                    "zhushu": "景，大。员，均，何，任也。笺云：假，至也。祈祈，众多也。员，古文作云。河之言何也。天下既蒙王之政令，皆得其所，而来朝觐贡献，其至也祁祁然众多，其所贡于殷大至。所云维言何乎？言殷王之受命皆其宜也。百禄是何，谓当担负天之多福。假音格，至也，下同。祁，巨移反，或之、尺之二反。员音圆，郑音云。河，郑云：河之言何也，王以为河水，本或作何，何音河，河可反，本亦作苛，音同，郑云：担负也，下篇何天同。朝，直遥反。担，都蓝反，下篇同。",
                    "type": 2
                },
                {
                    "paragraph": "玄鸟一章二十二句。",
                    "zhushu": "",
                    "type": 2
                },
                {
                    "paragraph": "长发大禘也。",
                    "zhushu": "笺云：大禘，郊𥙊天也。礼记曰：王者禘其祖之所自出，以其祖配之，是谓也。长如字。禘，大计反。郑云：大禘者，郊𥙊天也。王云：殷祭也。"
                },
                {
                    "paragraph": "濬哲维商，长发其祥。洪水芒芒，禹敷下土方。外大国是疆，幅陨既长。",
                    "zhushu": "濬，深。洪，大也。诸夏为外。幅，广也。陨，均也。笺云：长犹久也。陨当作圆，圆谓周也。深知乎维商之德也，久𤼵见其祯祥矣，乃用洪水。禹敷下土，正四方，定诸夏，广大其竟界之时，始有王天下之萌兆，历虞、夏之世，故为久也。濬音峻。哲音折，或作悊。芒音亡，依韵音忙。疆，居良反。幅，方目反。陨音圆，郑：周也，徐于贫反。夏，户雅反，下皆同。圆音缘，又作圜。知音智。见，言遍反。祯音贞，祥也。竟音境。王，于况反，汤王、言王之、王德皆同。"
                },
                {
                    "paragraph": "有娀方将，帝立子生商。",
                    "zhushu": "有娀，契毋也。将，大也。契生商也。笺云：帝，黑帝也。禹敷下土之时，有娀氏之国亦始广大。有女简狄，吞鳦卵而生契，尧封之于商，后汤王，因以为天下号，故云帝立子生商。契音雪。"
                },
                {
                    "paragraph": "玄王桓拨，受小国是达，受大国是达。率履不越，遂视既发。",
                    "zhushu": "玄王，契也。桓，大。拨，治。履，礼也。笺云：承黑帝而立子，故谓契为玄王。遂犹徧也。𤼵，行也。玄王广大其政治，始尧封之商为小国，舜之末年，乃益其土地为大国。皆能达其教令，使其民循礼，不得逾越，乃徧省视之，教则尽行也。拨，本末反，韩诗作发。发，明也。徧音遍，下同。治，直吏反。令如字。达，叶他悦切。"
                },
                {
                    "paragraph": "相土烈烈，海外有截。",
                    "zhushu": "相土，契孙也。烈烈，威也。笺云：截，整齐也。相土居夏后之世，承契之业，入为王官之伯，出长诸侯，其威武之盛烈烈然，四海之外率服，截尔整齐。相，息亮反。截，才结反。长，张丈反。"
                },
                {
                    "paragraph": "帝命不违，至于汤齐。",
                    "zhushu": "至汤与天心齐。笺云：帝命不违者，天之所以命契之事，世世行之，其德浸大，至于汤而当天心。齐如字。命音民，去声，令也。浸大，子鸩反。"
                },
                {
                    "paragraph": "汤降不迟，圣敬日跻。昭假迟迟，上帝是祗，帝命式于九围。",
                    "zhushu": "苏云：至汤而王业成，与天命会也。降犹生也。不迟，言疾也。跻，升也。迟迟，久也。祗，敬也。式，法也。九围，九州也。笺云：降，下。假，暇。式，用也。汤之下土，尊贤甚疾，其圣敬之德日进，然而以其德聪明宽暇，天下之人迟迟然。言急于己而缓于人，天命是故爱敬之也。天于是又命之，使用事于天下，言王之也。○商之先祖既有明德，天命未尝去之，以至于汤。汤之生也，应期而降，适当其时，其圣敬又日跻升，以至昭假于天，久而不息，惟上帝是敬，故帝命之，使为法于九州也。跻，子兮反，郑注礼记读上为汤跻，读此为日斋。斋，庄也。假，古雅反，又音格，郑音暇。案：王肃训假为至，格，是玉音也。沈云：郑笺云宽假，此以义训，非转字也。祗，诸时反，下音遐，嫁也。"
                },
                {
                    "paragraph": "受小球大球，为下国缀旒，何天之休。",
                    "zhushu": "球，王。缀，表。旒，章也。笺云：缀犹结也。旒，旌之垂者也。休，美也。汤既为天所命，则受小玉，谓尺二寸圭也；受大玉，谓珽也。长三尺，执圭搢珽，以与诸侯会同。结定其心，如旌旗之旈縿著焉。担负天之美誉，为众所归郷。球音求，下同。缀，陟劣反，徐又张卫反。休，虚蚪反。珽，吐顶反。天子玉笏，长三尺，杼上终葵首。长，直亮反。縿，所衔反。著，直略反。郷，夲亦作向，许亮反，下义同。"
                },
                {
                    "paragraph": "不竞不絿，不刚不柔。敷政优优，百禄是遒。",
                    "zhushu": "絿，急也。优优，和也。遒，聚也。笺云：竞，逐也。不逐，不与人争前后。絿音求，徐音虬。遒，子由反，又在由反。"
                },
                {
                    "paragraph": "受小共大共，为下国骏厖，何天之龙。",
                    "zhushu": "共，法。骏，大。厖，厚。龙，和也。笺云：共，执也。小共、大共，犹所执搢小球、大球也。骏之言俊也。龙当作宠。宠，荣名之谓。共，毛音恭，郑音拱，一云毛亦音拱。骏音峻，郑：俊也，又云：毛亦作俊读。厖，莫邦反，徐云：郑音武讲反，是叶拱及宠韵也。龙，毛如字，郑作宠。"
                },
                {
                    "paragraph": "敷奏其勇，不震不动。不戁不竦，百禄是总。",
                    "zhushu": "戁，恐。竦，惧也。笺云：不震不动，不可惊惮也。敷，本亦作传，音孚。戁，奴版反。竦，栗勇反。总，子孔反，本亦作鬷，音宗。恐，曲勇反。惮，丹未反。"
                },
                {
                    "paragraph": "武王载斾，有虔秉𨱆。如火烈烈，则莫我敢曷。",
                    "zhushu": "武王，汤也。斾，旗也。虔，固。曷，害也。笺云：有之言又也。上既美其刚柔得中，勇毅不惧，于是有武功，有王德，乃建斾兴师出伐，又固持其𨱆，志在诛有罪也。其威势如猛火之炎炽，谁敢御害我？斾，蒲贝反。中音张仲反。"
                },
                {
                    "paragraph": "苞有三蘖，莫遂莫达，九有有截。",
                    "zhushu": "苞，本。蘖，余也。笺云：苞，丰也。天丰大先三正之后世，谓居以大国，行天子之礼乐，然而无有能以德自遂达于天者，故天下归郷汤，九州齐壹截然。蘖，五葛反，韩诗云：绝也。"
                },
                {
                    "paragraph": "韦顾既伐，昆吾夏桀。",
                    "zhushu": "有韦国者，有顾国者，有昆吾国者。笺云：韦，豕韦，彭姓也。顾，昆吾，己姓也。三国党于桀恶，汤先伐韦、顾，克之。昆吾、夏桀则同时诛也。○韦、顾，汉书古今人表作韦鼓。己音纪，又音𣏌。"
                },
                {
                    "paragraph": "昔在中叶，有震且业。允也天子，降予卿士。",
                    "zhushu": "叶，世也。业，危也。笺云：中世，谓相土也。震犹威也。相土始有征伐之威，以为子孙讨恶之业，汤遵而兴之，信也天命而子之，下予之郷士。谓生贤佐也。春秋传曰：畏君之震，师徒桡败。中如字，又张仲反。桡，女教反，一音丈卯反，乱也。"
                },
                {
                    "paragraph": "实维阿衡，实左右商王。",
                    "zhushu": "阿衡，伊尹也。左右，助也。笺云：阿，倚。衡，平也。伊尹，汤所依倚而取平，故以为官名。摘王，汤也。左音佐。右音又。倚，于绮反。",
                    "type": 2
                },
                {
                    "paragraph": "长发七章，一章八句，四章章七句，一章九句，一章六句。",
                    "zhushu": "",
                    "type": 2
                },
                {
                    "paragraph": "殷武祀髙宗也。",
                    "zhushu": ""
                },
                {
                    "paragraph": "挞彼殷武，奋伐荆楚。罙入其阻，裒荆之旅。",
                    "zhushu": "挞，疾意也。殷武，殷王武丁也。荆楚，荆州之楚国也。冞，深。裒，聚也。笺云：有钟鼓曰伐。穼，冒也。殷道衰而楚人叛，髙宗挞然奋扬威武，出兵伐之，冒入其险阻，谓逾方城之隘，克其军率，而俘虏其士众。挞，他达反，韩诗云：达也。罙，西规反，说文作罙，从𠔿米，云：冒也。阻，庄吕反。裒，蒲侯反。冒，莫报反，下同。隘，于懈反，窄也。俘音孚，囚也。"
                },
                {
                    "paragraph": "有截其所，汤孙之绪，",
                    "zhushu": "笺云：绪，业也。所犹処也。髙宗所伐之処，国邑皆服其罪，更自敕整，截然齐壹，是乃汤孙大甲之等功业。处，昌虑反，下同。"
                },
                {
                    "paragraph": "维女荆楚，居国南郷。昔有成汤，自彼氐羌。莫敢不来享，莫敢不来王，曰商是常。",
                    "zhushu": "郷，所也。笺云：氐羌，夷狄国在西方者也。享，献也。世见曰王。维女楚国，近在荆州之域，居中国之南方，而背叛乎？成汤之时，乃氐羌远夷之国来献来见，曰：商王是吾常君也。此所用责楚之义，女乃远夷之不如。氐，都啼反。见，䝨遍反。背音佩。"
                },
                {
                    "paragraph": "天命多辟，设都于禹之绩。岁事来辟，勿予祸适，稼穑匪觧。",
                    "zhushu": "辟，君。适，过也。笺云：多，众也。来辟，犹来王也。天命乃令天下众君诸侯，立都于禹所治之功，以岁时来朝觐于我殷王者，勿罪过与之祸适，徒敕以劝民稼穑非可觧倦。时楚不修诸侯之职，此所用告晓楚之义也。禹平水士，弼成五服，而诸侯之国定，是以云然。辟音壁，下同。王音僻，邪也。适，直革反，徐张革反，注同，韩诗云：数也。解音懈，注同。朝，直遥反。"
                },
                {
                    "paragraph": "天命降监，下民有严。不僭不滥，不敢怠遑。命于下国，封建厥福。",
                    "zhushu": "严，敬也。不僣不滥，赏不僣，刑不滥也。封，大也。笺云：降，下。遑，暇也。天命乃下视下民有严明之君，能明德慎罚，不敢怠惰自暇于政事者，则命之于小国，以为天子，大立其福。谓命汤使由七十里王天下也。时楚僣号王位，此又所用告晓楚之义。僭，子念反。王，于况反。"
                },
                {
                    "paragraph": "商邑翼翼，四方之极。赫赫厥声，濯濯厥灵。寿考且寜，以保我后生。",
                    "zhushu": "摘邑，京师也。笺云：极，中也。商邑之礼俗，翼翼然可则效，乃四方之中正也。赫赫乎，其出政教也，濯濯乎，其见尊敬也。王乃寿考且安，以此全守我子孙。此又用摘德重告晓楚之义。重，直用反。"
                },
                {
                    "paragraph": "陟彼景山，松柏丸丸。是断是迁，方斲是虔。松桷有梴，旅楹有闲，寝成孔安。",
                    "zhushu": "丸丸，易直也。迁，徙。虔，敬也。梴，长貌。于，陈。寝，路寝也。笺云：椹谓之虔。升景山棆材木，取松柏易直者，断而迁之，正斲于椹上，以为桷与众楹。路寝既成，王居之甚安，谓施政教得其所也。髙宗之前，王有废政教不修寝庙者，髙宗复成汤之道，故新路寝焉。断音短，注同。斲，陟角反，说文云：斫也。虔，其连反，尔雅作榩。桷音角。梴，丑连反，又力鳣反，长貌，柔梴物同耳，字音鳣，俗作。易，以豉反，下同。椹，陟金反。抡，鲁门反，择也，沈音伦，理也。材音才。",
                    "type": 2
                },
                {
                    "paragraph": "殷武六章，三章章六句，二章章七句，一章五句。",
                    "zhushu": "",
                    "type": 2
                },
                {
                    "paragraph": "商颂五篇，十六章，一百五十四句。",
                    "zhushu": ""
                }
            ]
        }
    ]
}