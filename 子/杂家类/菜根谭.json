{
    "name": "菜根譚",
    "author": "明・洪應明",
    "loadChapterCount": 3,
    "chapters": [
        {
            "name": "菜根譚題詞",
            "paragraphs": [
                {
                    "paragraph": "菜根譚題詞",
                    "zhushu": "",
                    "type": 1
                },
                {
                    "paragraph": "逐客孤踪，屏居蓬舍，樂與方以内人㳺，不樂與方以外人遊也。妄與千古聖賢置辯於五經同異之間，不妄與二三小子浪迹亐雲山變幻之麓也。甘與漁父田夫，朗吟唱咊於五湖之濵、绿野之㘭，不甘與競刀錐，榮升𣁬者交𦡍抒情於冷𤍠之塲，腥羶之窟也。間有習濂洛之說者牧之，習竺乾之業者闢之，爲譚天雕龍之辯者遠之。𬼘𠯁𠙋畢予山中伎倆矣。適有㕛人洪自誠者持菜根譚示予，且丐予序。予始訑訑然眎之耳，旣而徹幾上陳編，屛胸中𣛜慮，手讀之，則覺其譚性命直入玄微，道人情曲盡岩險，俯仰天地，見胸次之𢎯猶；塵芥功名，知識趣之髙遠。筆底陶鑄，無非緑樹青山；口吻化工，盡是鳶飛魚躍。𬼘𢍌自得何如。固未𣪏𣸧信，而㩀所擒詞，悉砭卋醒人之喫𦂳，非入耳出口之浮蕐也。譚以菜根名，固自清苦歷練中來，𡗜自栽𡌮灌漑裡得，其顛頓凬波，備𡮢險阻，可想矣。洪子曰：“天勞我㠯形，吾逸吾心㕥𥙷之；天阨我㕥遇，吾亯吾道㕥通之。”𢍌所自警自𠠲者，又可思矣。用是㕥數語弁之，俾公諸人人知菜根中有真味也。",
                    "zhushu": "",
                    "type": 2
                },
                {
                    "paragraph": "三峰主人於孔兼題。",
                    "zhushu": ""
                }
            ]
        },
        {
            "name": "菜根谭前集",
            "paragraphs": [
                {
                    "paragraph": "菜根谭前集",
                    "zhushu": "",
                    "type": 1
                },
                {
                    "paragraph": "棲守道徳者寂寞一時；依阿權勢者凄凉萬古。逹人觀物外之物，思身後之身，寕受一時之寂寞，毋取萬古之凄凉。",
                    "zhushu": "",
                    "type": 2
                },
                {
                    "paragraph": "涉卋淺，點染亦淺，厯事深，機械亦深。故君子與其練逹，不若朴鲁，與其曲謹，不若疎狂。",
                    "zhushu": "",
                    "type": 2
                },
                {
                    "paragraph": "君子之心事，天青日白，不可使人不知；君子之𦂯華，玉韫珠藏，不可使人易知。",
                    "zhushu": "",
                    "type": 2
                },
                {
                    "paragraph": "勢利纷華，不近者爲㓗，近之而不染者爲尤㓗；智械機巧，不知者爲髙，知之而不用者爲尤髙。",
                    "zhushu": "",
                    "type": 2
                },
                {
                    "paragraph": "耳中常聞逆耳之言，心中常有拂心之事，絻是進徳修行的砥石。若言言悦耳，事事快心，便把此生埋在鴆毒中矣。",
                    "zhushu": "",
                    "type": 2
                },
                {
                    "paragraph": "疾風怒雨，禽鳥戚戚；霽日光風，草木欣欣。可見天地不可一日無和氣，人心不可一日無喜神。",
                    "zhushu": "",
                    "type": 2
                },
                {
                    "paragraph": "醲肥辛甘非真味，真味只是淡；神竒卓異非至人，至人只是常。",
                    "zhushu": "",
                    "type": 2
                },
                {
                    "paragraph": "天地寂然不動，而氣機無息稍停；日月晝夜奔馳，而貞明萬古不易。故君子閑時要有喫緊的心思，忙䖏要有悠閑的趣味。",
                    "zhushu": "",
                    "type": 2
                },
                {
                    "paragraph": "夜深人靜，獨坐觀心，始覺妄窮而真獨露，每於此中得大機趣；既覺真現而妄難逃，又於此中得大惭忸。",
                    "zhushu": "",
                    "type": 2
                },
                {
                    "paragraph": "恩裡由来生害，故快意時須早回頭，敗後或反成功，故拂心䖏莫便放手。",
                    "zhushu": "",
                    "type": 2
                },
                {
                    "paragraph": "藜口苋腸者多冰清玉㓗；衮衣玉食者，甘婢膝奴顔。葢志以澹泊明，而節從肥甘丧也。",
                    "zhushu": "",
                    "type": 2
                },
                {
                    "paragraph": "靣前的田地要放得寛，使人無不平之叹；身後的惠泽要流得長，使人有不匱之思。径路窄䖏，留一步與人行；滋味濃的减三分讓人嗜。此是涉卋一極安樂法。",
                    "zhushu": "",
                    "type": 2
                },
                {
                    "paragraph": "作人無甚髙遠事業，摆脱得俗情，便入名流；爲學無甚增益功夫，减除得物累，便超聖境。",
                    "zhushu": "",
                    "type": 2
                },
                {
                    "paragraph": "交友須带三分侠氣；作人要存一點素心。",
                    "zhushu": "",
                    "type": 2
                },
                {
                    "paragraph": "寵利毋居人前，徳業毋落人後，受享毋踰分外，修爲毋减分中。",
                    "zhushu": "",
                    "type": 2
                },
                {
                    "paragraph": "䖏卋讓一步爲髙，退步即進步的张本；待人寛一分是福，利人實利己的根基。",
                    "zhushu": "",
                    "type": 2
                },
                {
                    "paragraph": "葢卋功勞，當不得一個矜字；彌天罪過，當不得一個悔字。",
                    "zhushu": "",
                    "type": 2
                },
                {
                    "paragraph": "完名美節，不冝獨任分些與人，可以遠害全身；辱行污名，不冝全推引些，歸已可以韬光養德。",
                    "zhushu": "",
                    "type": 2
                },
                {
                    "paragraph": "事事留個有余不𥁞的意思，便造物不能忌我，鬼神不能損我。若業必求满，功必求盈者，不生内變，必召外憂。",
                    "zhushu": "",
                    "type": 2
                },
                {
                    "paragraph": "家庭有個真佛，日用有種真道。人能诚心和氣，愉色婉言，使父母兄弟間形骸两释，意氣交流，勝於调息觀心萬倍矣。",
                    "zhushu": "",
                    "type": 2
                },
                {
                    "paragraph": "好動者雲電風燈，嗜寂者死灰槁木，須定雲止水中，有鳶飛魚躍氣象，𦂯是有道的心體。",
                    "zhushu": "",
                    "type": 2
                },
                {
                    "paragraph": "攻人之𢙣，毋太嚴，要思其堪受；教人以善，毋過髙，當使其可從。",
                    "zhushu": "",
                    "type": 2
                },
                {
                    "paragraph": "糞虫至穢，變爲蝉而飲露於秋風；腐草無光，化爲螢，而耀采於夏月。固知㓗常自污出，明每從晦生也。",
                    "zhushu": "",
                    "type": 2
                },
                {
                    "paragraph": "矜髙倨傲，無非客氣降，伏得客氣下，而後正氣伸；情慾意識，𥁞属妄心消，殺得妄心𥁞，而後真心現。",
                    "zhushu": "",
                    "type": 2
                },
                {
                    "paragraph": "飽後思味，則濃淡之境都消；色後思婬，則男女之見𥁞絶。故人常以事後之悔悟，破臨事之痴迷，則性定而動無不正。",
                    "zhushu": "",
                    "type": 2
                },
                {
                    "paragraph": "居軒冕之中，不可無山林的氣味；䖏林泉之下，須要懷廊廟的經倫。",
                    "zhushu": "",
                    "type": 2
                },
                {
                    "paragraph": "䖏卋不必邀功，無過便是功；與人不求感德，無怨便是徳。",
                    "zhushu": "",
                    "type": 2
                },
                {
                    "paragraph": "憂勤是美徳，太苦則無以適性怡情，澹泊是髙風，太枯則無以濟人利物。",
                    "zhushu": "",
                    "type": 2
                },
                {
                    "paragraph": "事窮勢蹙之人，當原其初心；功成行满之士，要觀其末路。",
                    "zhushu": "",
                    "type": 2
                },
                {
                    "paragraph": "富貴家冝寛厚而反忌刻，是富貴而貧賤，其行矣，如何能享？聦明人冝斂藏而反炫耀，是聦明而愚懵，其病矣，如何不敗？",
                    "zhushu": "",
                    "type": 2
                },
                {
                    "paragraph": "居卑而後知登髙之爲危，䖏晦而後知向明之太露；守静而後知好動之過勞；養默而後知多言之爲躁。",
                    "zhushu": "",
                    "type": 2
                },
                {
                    "paragraph": "放得功名富貴之心下，便可脱凢；放得道徳仁義之心下，𦂯可入聖。",
                    "zhushu": "",
                    "type": 2
                },
                {
                    "paragraph": "利慾未𥁞害心，意見乃害心之蟊賊；聲色未必障道，聦明乃障道之藩屏。",
                    "zhushu": "",
                    "type": 2
                },
                {
                    "paragraph": "人情反復，卋路﨑嶇。行不去䖏，須知退一步之法；行得去䖏，務加讓三分之功。",
                    "zhushu": "",
                    "type": 2
                },
                {
                    "paragraph": "待小人不難於嚴，而難於不𢙣；待君子不難於恭，而難於有禮。",
                    "zhushu": "",
                    "type": 2
                },
                {
                    "paragraph": "寕守渾噩而黜聦明，留些正氣還天地；寕謝纷華而甘澹泊，遗個清名在乾坤。",
                    "zhushu": "",
                    "type": 2
                },
                {
                    "paragraph": "降魔者先降自心，心伏則群魔退聽；馭横者先馭此氣，氣平則外横不侵。",
                    "zhushu": "",
                    "type": 2
                },
                {
                    "paragraph": "教弟子如養閨女，最要嚴出入，謹交㳺。若一接近匪人，是清净田中下一不净種子，便終身難植嘉禾矣。",
                    "zhushu": "",
                    "type": 2
                },
                {
                    "paragraph": "慾路上事，毋樂其便而姑爲染指，一染指便深入萬仞；理路上事，毋惮其難，而稍爲退步，一退步便遠隔千山。",
                    "zhushu": "",
                    "type": 2
                },
                {
                    "paragraph": "念頭濃者，自待厚，待人亦厚，䖏䖏皆濃；念頭淡者，自待薄，待人亦薄，事事皆淡。故君子居常嗜好不可太濃艷，亦不冝太枯寂。",
                    "zhushu": "",
                    "type": 2
                },
                {
                    "paragraph": "彼富我仁，彼爵我義，君子固不爲君相所牢籠。人定勝天，志一動氣，君子亦不受造物之陶鑄。",
                    "zhushu": "",
                    "type": 2
                },
                {
                    "paragraph": "風恬浪静中，見人生之真境；味淡聲希䖏，識心體之本然。",
                    "zhushu": "",
                    "type": 2
                },
                {
                    "paragraph": "立身不髙一步，立如塵裡振衣，泥中濯足，如何？超逹䖏卋，不退一步，䖏如飛蛾投燭，羝羊觸藩，如何安樂？",
                    "zhushu": "",
                    "type": 2
                },
                {
                    "paragraph": "學者要收拾精神，併歸一路。如修徳而留意於事功名譽，必無實詣；讀書而寄興於吟詠風雅，定不深心。",
                    "zhushu": "",
                    "type": 2
                },
                {
                    "paragraph": "以人有個太慈悲，维摩屠劊，無二心也；䖏䖏有種真趣味。金屋茅簷，非两地也，只是慾蔽情封，當靣错過，使咫尺千里矣。",
                    "zhushu": "",
                    "type": 2
                },
                {
                    "paragraph": "進德修道，要個木石的念頭；若一有欣羡，便趋慾境；濟卋經邦，要叚雲水的趣味，若一有貪著，便堕危機。",
                    "zhushu": "",
                    "type": 2
                },
                {
                    "paragraph": "吉人無論作用安祥，即夢寐神魂，無非和氣；凶人無論行事狠戾，即聲音咲語，渾是殺機。",
                    "zhushu": "",
                    "type": 2
                },
                {
                    "paragraph": "肝受病，則目不能视，腎受病，則耳不能聽。病受於人所不見，必发於人所共見。故君子慾無得罪於昭昭，先無得罪於冥冥。",
                    "zhushu": "",
                    "type": 2
                },
                {
                    "paragraph": "福莫福於少事，禍莫禍於多心。唯苦事者方知少事之爲福；唯平心者，始知多心之爲禍。",
                    "zhushu": "",
                    "type": 2
                },
                {
                    "paragraph": "䖏治卋冝方，䖏乱卋冝圓，䖏叔季之卋，當方圓並用。待善人冝寛，待𢙣人冝嚴，待庸衆之人，當寛嚴互存。",
                    "zhushu": "",
                    "type": 2
                },
                {
                    "paragraph": "我有功於人不可念，而過則不可不念；人有恩於我不可忘，而怨則不可不忘。",
                    "zhushu": "",
                    "type": 2
                },
                {
                    "paragraph": "施恩者，内不見己，外不見人，即斗粟可當萬鍾之惠；利物者，計己之施，責人之報，雖百鎰難成一文之功。",
                    "zhushu": "",
                    "type": 2
                },
                {
                    "paragraph": "人之際遇，有齊有不齊，而能使己獨齊乎。己之情理，有順有不順，而能使人皆順乎？以此相觀，對治，亦是一方便法門。",
                    "zhushu": "",
                    "type": 2
                },
                {
                    "paragraph": "心地乾净，方可讀書學古。不然，見一善行，竊以濟私；聞一善言，假以覆短，是又藉𭁵兵而齊盗粮矣。",
                    "zhushu": "",
                    "type": 2
                },
                {
                    "paragraph": "奢者富而不足，何如儉者貧而有餘；能者勞而府怨，何如拙者逸而全真。",
                    "zhushu": "",
                    "type": 2
                },
                {
                    "paragraph": "讀書不見聖賢，爲鉛槧傭；居官不愛子民，爲衣冠盗；講學不尚躬行，爲口頭禪，立業不思種。徳爲眼前花。",
                    "zhushu": "",
                    "type": 2
                },
                {
                    "paragraph": "人心有一部真文章，都被残編斷簡封锢了；有一部真鼓吹，都被妖歌艷舞湮没了。學者須掃除外物，直覓本来，𦂯有個真受用。",
                    "zhushu": "",
                    "type": 2
                },
                {
                    "paragraph": "苦心中常得悦心之趣，得意時便生失意之悲。富貴名譽，自道徳来者，如山林中花，自是舒徐繁衍；自功業来者，如盆檻中花，便有遷徙廢興。若以權力得者，如瓶鉢中花，其根不植，其萎可立而待矣。",
                    "zhushu": "",
                    "type": 2
                },
                {
                    "paragraph": "春至時和，芲尚铺一叚好色，鳥且囀幾句好音。士君子𠦡列頭角，復遇温飽，不思立好言，行好事，雖是在卋百年，恰似未生一日。",
                    "zhushu": "",
                    "type": 2
                },
                {
                    "paragraph": "學者有叚兢業的心思，又要有叚潇洒的趣味。若一味斂束清苦，是有秋殺無春生，何以發育萬物。",
                    "zhushu": "",
                    "type": 2
                },
                {
                    "paragraph": "真㢘無㢘名，立名者正所以爲貪；大巧無巧術，用術者乃所以爲拙。",
                    "zhushu": "",
                    "type": 2
                },
                {
                    "paragraph": "欹器以满覆，樸满以空全，故君子寕居無不居有，寕䖏缺不䖏完。",
                    "zhushu": "",
                    "type": 2
                },
                {
                    "paragraph": "名根未撥者，縱輕千乗，甘一瓢，總堕塵情；客氣未融者，雖泽四海，利萬卋，終爲剩枝。",
                    "zhushu": "",
                    "type": 2
                },
                {
                    "paragraph": "心躰光明，暗室中有青天；念頭暗昧，白曰下生厲鬼。",
                    "zhushu": "",
                    "type": 2
                },
                {
                    "paragraph": "人知名位爲樂，不知無名無位之樂爲最真；人知饑寒為憂，不知不饑不寒之憂爲更甚。",
                    "zhushu": "",
                    "type": 2
                },
                {
                    "paragraph": "爲𢙣而畏人，知𢙣中猶有善路；爲善而急人，知善䖏即是𢙣根。",
                    "zhushu": "",
                    "type": 2
                },
                {
                    "paragraph": "天之機緘不测，抑而伸，伸而抑，皆是播㺯英雄，顛倒豪傑䖏。君子只是逆来順受，居安思危，天亦無所用其伎俩矣。",
                    "zhushu": "",
                    "type": 2
                },
                {
                    "paragraph": "燥性者火熾，遇物則焚；寡恩者冰清，逢物必殺。凝滞固執者，如死水腐木，生機已絶，俱難建功業而延福祉。",
                    "zhushu": "",
                    "type": 2
                },
                {
                    "paragraph": "福不可徼，養喜神，以爲召福之本而己；禍不可避去殺機，以爲遠禍之方而己。",
                    "zhushu": "",
                    "type": 2
                },
                {
                    "paragraph": "十語九中，未必稱竒；一語不中，則愆尤駢集；十谋九成，未必歸功，一谋不成，則訾議叢興。君子所以寕黙毋躁，寕拙母巧。",
                    "zhushu": "",
                    "type": 2
                },
                {
                    "paragraph": "天地之氣，暖則生，寒則殺，故性氣清冷者，受享亦凉薄。唯和氣热心之人，其福亦厚，其泽亦長。",
                    "zhushu": "",
                    "type": 2
                },
                {
                    "paragraph": "天理路上甚寛，稍㳺心胸中，便覺廣大宏朗；人慾路上甚窄，𦂯寄迹眼前，俱是荆棘泥𡍼。",
                    "zhushu": "",
                    "type": 2
                },
                {
                    "paragraph": "一苦一樂，相磨練練，極而成福者，其福始乆；一疑一信，相𠫵勘勘，極而成知者，其知始真。",
                    "zhushu": "",
                    "type": 2
                },
                {
                    "paragraph": "心不可不虚，虚則義理来；居心不可不實，實則物慾不入。",
                    "zhushu": "",
                    "type": 2
                },
                {
                    "paragraph": "地之穢者多生物，水之清者常無魚。故君子當存含垢納污之量，不可持好㓗獨行之操。",
                    "zhushu": "",
                    "type": 2
                },
                {
                    "paragraph": "泛駕之马，可就馳驅；躍冶之金，終歸型範。只一優㳺不振，便終身無個進步。白沙云爲人多病未足羞，一生無病是吾憂真确論也。",
                    "zhushu": "",
                    "type": 2
                },
                {
                    "paragraph": "人只一念貪私，便銷刚爲柔，塞智爲昏，變恩爲惨，染㓗爲污，壞了一生人品。故古人以不含爲寶，所以度越一卋。",
                    "zhushu": "",
                    "type": 2
                },
                {
                    "paragraph": "耳目見聞爲外賊，情慾意識爲内賊，只是主人翁惺惺不昧，獨坐中堂，賊便化爲家人矣。",
                    "zhushu": "",
                    "type": 2
                },
                {
                    "paragraph": "𠷰未就之功，不如保已成之業；悔既往之失，不如防将来之非。",
                    "zhushu": "",
                    "type": 2
                },
                {
                    "paragraph": "氣象要髙矌而不可踈狂，心思要縝密而不可𤨏屑，趣味要冲淡而不可偏枯，操守要嚴明而不可激烈。",
                    "zhushu": "",
                    "type": 2
                },
                {
                    "paragraph": "風来踈竹，風過而竹不留聲；㕍度寒潭，㕍去而潭不留影。故君子事来而心始現，事去而心随空。",
                    "zhushu": "",
                    "type": 2
                },
                {
                    "paragraph": "清能有容，仁能善斷，明不傷察，直不過矫，是谓蜜饯不甜，海味不醎，𦂯是懿徳。",
                    "zhushu": "",
                    "type": 2
                },
                {
                    "paragraph": "貧家净掃地，貧女净梳頭，景色雖不艷䴡，氣度自是風雅。士君子一當窮愁寥落，柰何辄自廢弛哉？",
                    "zhushu": "",
                    "type": 2
                },
                {
                    "paragraph": "閑中不放過，忙䖏有受用；静中不落空，動䖏有受用；暗中不欺隂，明䖏有受用。",
                    "zhushu": "",
                    "type": 2
                },
                {
                    "paragraph": "念頭起䖏，𦂯覺向慾路上去，便挽從理路上来，一起便覺，一覺便轉。此是轉禍爲福，起死回生的關頭，切莫輕易放過。",
                    "zhushu": "",
                    "type": 2
                },
                {
                    "paragraph": "靜中念慮澄徹，見心之真體；閑中氣象從容，識心之真機；淡中意趣冲夷，得心之真味。觀心證道，無如此三者。",
                    "zhushu": "",
                    "type": 2
                },
                {
                    "paragraph": "静中静非真静，動䖏静得来，𦂯是性天之真境；樂䖏樂非真樂，苦中樂得来，𦂯見心體之真機。",
                    "zhushu": "",
                    "type": 2
                },
                {
                    "paragraph": "舍己毋䖏其疑，䖏其疑，即所舍之志多媿矣；施人毋責其報，責其報，併所舍之心俱非矣。",
                    "zhushu": "",
                    "type": 2
                },
                {
                    "paragraph": "天薄我以福，吾厚吾徳以迓之；天勞我以形，吾逸吾心以補之；天阨我以遇，吾亨吾道以通之，天且柰我何哉？",
                    "zhushu": "",
                    "type": 2
                },
                {
                    "paragraph": "貞士無心徼福，天即就無心䖏牗其𠂻；憸人着意避禍，天即就着意中奪其魄。可見天之機權最神，人之智巧何益？",
                    "zhushu": "",
                    "type": 2
                },
                {
                    "paragraph": "聲妓晚景從良，一卋之胭花無碍；貞婦白頭失守，半生之清苦俱非。語云：看人只看後半截，真名言也。",
                    "zhushu": "",
                    "type": 2
                },
                {
                    "paragraph": "平民肯種德施惠，便是無位的公相；士夫徒貪權市寵，竟成有爵的乞人。",
                    "zhushu": "",
                    "type": 2
                },
                {
                    "paragraph": "問祖宗之徳泽，吾身所享者是，當念其積累之難；問子孫之福祉，吾身所贻者是，要思具傾覆之易。",
                    "zhushu": "",
                    "type": 2
                },
                {
                    "paragraph": "君子而詐善，無異小人之肆𢙣；君子而改節，及小人之自新。",
                    "zhushu": "",
                    "type": 2
                },
                {
                    "paragraph": "家人有過，不冝暴，不冝輕棄。此事難言，借他事隠諷之。今日不悟，俟来日再警之。如春風觧凍，如和氣消冰，𦂯是家庭的型範。",
                    "zhushu": "",
                    "type": 2
                },
                {
                    "paragraph": "此心常看得圓满，天下自無缺䧟之卋界；此心常放得寛平，天下自無險侧之人情。",
                    "zhushu": "",
                    "type": 2
                },
                {
                    "paragraph": "澹泊之士，必爲濃艷者所疑；檢𩛙之人多爲放。肆者所忌。君子䖏此，固不可少变其操履，亦不可太露其锋芒。",
                    "zhushu": "",
                    "type": 2
                },
                {
                    "paragraph": "居逆境中，周身皆鍼砭樂石，砥節礪行而不覺；䖏順境内，满前𥁞兵刃戈矛，銷膏靡骨而不知。",
                    "zhushu": "",
                    "type": 2
                },
                {
                    "paragraph": "生長富貴業中的嗜慾如猛火，權勢似烈焰，若不带些清冷氣味，其火焰不至焚，人，必将自爍矣。",
                    "zhushu": "",
                    "type": 2
                },
                {
                    "paragraph": "人心一真，便霜可飛，城可隕，金石可貫。若僞妄之人，形骸徒具，真宰己亡，對人則面目可憎，獨居則形影自媿。",
                    "zhushu": "",
                    "type": 2
                },
                {
                    "paragraph": "文章做到極䖏，無有他竒，只是恰好；人品做到極䖏，無有他異，只是本然。",
                    "zhushu": "",
                    "type": 2
                },
                {
                    "paragraph": "以幻迹言，無論功名富貴，即肢體亦属委形；以真境言，無論父母兄弟，即萬物皆吾一體。人能看得破，認得真，𦂯可任天下之負擔，亦可脱卋間之韁鎻。",
                    "zhushu": "",
                    "type": 2
                },
                {
                    "paragraph": "𠁊口之味，皆爛腸腐骨之藥，五分便無殃；快心之事，悉敗身丧徳之媒，五分便無悔。",
                    "zhushu": "",
                    "type": 2
                },
                {
                    "paragraph": "不責人小過，不發人隂私，不念人舊𢙣，三者可以養德，亦可以遠害。",
                    "zhushu": "",
                    "type": 2
                },
                {
                    "paragraph": "士君子持身不可輕，輕則物能撓我，而無悠閑镇定之趣；用意不可重，重則我爲物泥，而無潇洒活潑之機。",
                    "zhushu": "",
                    "type": 2
                },
                {
                    "paragraph": "天地有萬古，此身不再得；人生只百年，此日最易過。𠦡生其間者，不可不知有生之樂，亦不可不懷虚生之憂。",
                    "zhushu": "",
                    "type": 2
                },
                {
                    "paragraph": "怨因德彰，故使人徳我，不若徳怨之两忘。仇因恩立，故使人知恩，不若恩仇之俱泯。",
                    "zhushu": "",
                    "type": 2
                },
                {
                    "paragraph": "老来疾病，都是壮時招的，衰後罪孽，都是盛時作的。故持盈履滿，君子尤竸竸焉。",
                    "zhushu": "",
                    "type": 2
                },
                {
                    "paragraph": "市私恩不如扶公義；結新知不如敦舊好；立榮名不如種隱徳，尚竒節不如謹庸行。",
                    "zhushu": "",
                    "type": 2
                },
                {
                    "paragraph": "公平正論，不可犯手，一犯則贻羞萬卋；權門私窦，不可着脚，一着則㸃污終身。",
                    "zhushu": "",
                    "type": 2
                },
                {
                    "paragraph": "曲意而使人喜，不若直躬而使人忌；無善而致人譽，不若無𢙣而致人毀。",
                    "zhushu": "",
                    "type": 2
                },
                {
                    "paragraph": "䖏父兄骨肉之变，冝從容，不冝激烈；遇朋友交遊之失，冝剴切，不冝優㳺。",
                    "zhushu": "",
                    "type": 2
                },
                {
                    "paragraph": "小䖏不渗漏，暗中不欺隱，末路不怠荒，𦂯是個真正英雄。",
                    "zhushu": "",
                    "type": 2
                },
                {
                    "paragraph": "千金難結一時之歡，一飯竟致終身之感。葢愛重反爲仇，薄極翻成喜也。",
                    "zhushu": "",
                    "type": 2
                },
                {
                    "paragraph": "藏巧於拙，用晦而明；寓清於濁，以屈爲伸，真涉卋之一壺，藏身之三窟也。",
                    "zhushu": "",
                    "type": 2
                },
                {
                    "paragraph": "衰颯的景象，就在盛满中，发生的機緘，即在零落内。故君子居安冝操一心以慮患；䖏变當堅百忍以𠷰成。",
                    "zhushu": "",
                    "type": 2
                },
                {
                    "paragraph": "驚竒喜異者，無遠大之識；苦節獨行者，非恒乆之操。",
                    "zhushu": "",
                    "type": 2
                },
                {
                    "paragraph": "當怒火慾水正腾沸䖏，明明知得，又明明犯着，知的是誰，犯的又是誰，此䖏能猛然轉念，邪魔便爲真君矣。",
                    "zhushu": "",
                    "type": 2
                },
                {
                    "paragraph": "毋偏信而爲奸所欺，毋自任而爲氣所使，毋以己之長而形人之短，毋因己之拙而忌人之能。",
                    "zhushu": "",
                    "type": 2
                },
                {
                    "paragraph": "人之短䖏，要曲爲彌縫，如暴而揚之，是以短攻短；人有頑的，要善爲化誨，如忿而嫉之，是以頑濟頑。",
                    "zhushu": "",
                    "type": 2
                },
                {
                    "paragraph": "遇沉沉不語之士，且莫輸心；見悻悻自好之人，應須防口。",
                    "zhushu": "",
                    "type": 2
                },
                {
                    "paragraph": "念頭昏散䖏要知提醒；念頭喫緊時要知放下。不然，恐去昏昏之病，又来憧憧之擾矣。",
                    "zhushu": "",
                    "type": 2
                },
                {
                    "paragraph": "霽日青天，倏变爲迅雷震電；疾風怒雨，倏轉爲朗月晴空。氣機何常一亳凝滞，太虚何常一毫障塞？人心之體，亦當如是。",
                    "zhushu": "",
                    "type": 2
                },
                {
                    "paragraph": "勝私制欲之功，有曰識不早，力不易者；有曰識得破，忍不過者。葢識是一颗照魔的明珠，力是一把斬魔的慧剑，两不可少也。",
                    "zhushu": "",
                    "type": 2
                },
                {
                    "paragraph": "覺人之詐，不形於言，受人之侮，不動於色，此中有無窮意味，亦有無窮受用。",
                    "zhushu": "",
                    "type": 2
                },
                {
                    "paragraph": "横逆困窮，是𤊳煉豪傑的一副爐錘。能受其煅煉，則身心交益；不受其煅煉，則身心交損。",
                    "zhushu": "",
                    "type": 2
                },
                {
                    "paragraph": "吾身一小天地也，使喜怒不愆，好𢙣有則，便是爕理的功夫；天地一大父母也，使民無怨咨，物無氛疹，亦是敦睦的氣象。",
                    "zhushu": "",
                    "type": 2
                },
                {
                    "paragraph": "害人之心不可有，防人之心不可無，此戒踈於慮也。寕受人之欺，毋逆人之詐，此警傷於察也。二語並存，精明而渾厚矣。",
                    "zhushu": "",
                    "type": 2
                },
                {
                    "paragraph": "毋因群疑而阻獨見，毋任己意而廢人言，毋私小惠而傷大躰，毋借公論以快私情。",
                    "zhushu": "",
                    "type": 2
                },
                {
                    "paragraph": "善人未能急親，不冝预揚，恐來説譛之奸；𢙣人未能輕去，不冝先發，恐招媒蘖之禍。",
                    "zhushu": "",
                    "type": 2
                },
                {
                    "paragraph": "青天白日的節義，自暗室屋漏中培来；旋乹轉坤的經綸，自臨深履薄䖏操出。",
                    "zhushu": "",
                    "type": 2
                },
                {
                    "paragraph": "父慈子孝，兄友弟恭，縱做到極䖏，俱是合當如此，着不得一毫感激的念頭。如施者任德，受者懷恩，便是路人，便成市道矣。",
                    "zhushu": "",
                    "type": 2
                },
                {
                    "paragraph": "有妍必有醜爲之對，我不誇妍，誰能醜我？有㓗必有污爲之仇，我不好㓗，誰能污我？",
                    "zhushu": "",
                    "type": 2
                },
                {
                    "paragraph": "炎凉之態，富貴更甚於貧賤；妒忌之心，骨肉尤狠於外人。此䖏若不當以冷腸，御以平氣，鲜不日坐煩惱障中矣。",
                    "zhushu": "",
                    "type": 2
                },
                {
                    "paragraph": "功過不容少混，混則人懷隋隳之心；恩仇不可太明，明則人起携貳之志。",
                    "zhushu": "",
                    "type": 2
                },
                {
                    "paragraph": "爵位不冝太盛，太盛則危；能事不冝𥁞畢，𥁞畢則衰；行誼不冝過髙，過髙則謗興而毁来。",
                    "zhushu": "",
                    "type": 2
                },
                {
                    "paragraph": "𢙣忌隂，善忌陽，故𢙣之顕者禍淺，而隱者禍深；善之顕者功小，而隂者功大。",
                    "zhushu": "",
                    "type": 2
                },
                {
                    "paragraph": "徳者才之主，才者徳之奴。有才無徳，如家無主而奴用事矣，幾何不魍魎而猖狂？",
                    "zhushu": "",
                    "type": 2
                },
                {
                    "paragraph": "锄奸杜倖，要放他一條去路，若使之一無所容，譬如塞䑕穴者，一切去路都塞𥁞，則一切好物俱咬破矣。",
                    "zhushu": "",
                    "type": 2
                },
                {
                    "paragraph": "當與人同過，不當與人同功，同功則相忌。可與人共患難，不可與人共安樂，共安樂則相仇。",
                    "zhushu": "",
                    "type": 2
                },
                {
                    "paragraph": "士君子貧不能濟物者，遇人痴迷䖏，出一言提醒之；遇人急難䖏，出一言觧救之，亦是無量功徳。",
                    "zhushu": "",
                    "type": 2
                },
                {
                    "paragraph": "饑則附，飽則颺，燠則趋，寒則棄，人情通患也。君子冝當净拭冷眼，慎勿輕動刚腸。",
                    "zhushu": "",
                    "type": 2
                },
                {
                    "paragraph": "徳随量進，量由識長。故慾厚其徳，不可不弘其量；慾弘其量，不可不大其識。",
                    "zhushu": "",
                    "type": 2
                },
                {
                    "paragraph": "一燈螢然，萬籟無聲，此吾人初入宴寂時也。曉夢初醒，群動未起，此吾人初出混沌䖏也。𡸁此而一念廽光，烱然返照，始知耳目口鼻皆桎梏，而情慾嗜好悉機械矣。",
                    "zhushu": "",
                    "type": 2
                },
                {
                    "paragraph": "反己者，觸事皆成藥石；尤人者，動念即是戈矛。一以闢衆善之路，一以濬諸𢙣之源，相去雷壤矣。",
                    "zhushu": "",
                    "type": 2
                },
                {
                    "paragraph": "事業文章，随身銷毀，而精神萬古如新；功名富貴，逐卋轉移，而氣節千載一日。君子信不當以彼易此也。",
                    "zhushu": "",
                    "type": 2
                },
                {
                    "paragraph": "魚網之设，鸿則罹其中，螳蜋之貪，雀又乗其後，機裡藏機，變外生變，智巧何足恃哉！",
                    "zhushu": "",
                    "type": 2
                },
                {
                    "paragraph": "作人無㸃真懇念頭，便成個花子；事事皆虚；涉卋無叚圓活機趣，便是個木人。䖏䖏有碍。",
                    "zhushu": "",
                    "type": 2
                },
                {
                    "paragraph": "水不波則自定，鑑不翳則自明。故心無可清，去其混之者，而清自現；樂不必𡬶，厺其苦之者，而樂自存。",
                    "zhushu": "",
                    "type": 2
                },
                {
                    "paragraph": "有一念而犯鬼神之禁，一言而傷天地之和，一事而釀子孫之禍者，最冝切戒。",
                    "zhushu": "",
                    "type": 2
                },
                {
                    "paragraph": "事有急之不白者，寛之，或自明，毋躁急以速其忿。人有操之不從者，縱之或自化，毋操切以益其頑。",
                    "zhushu": "",
                    "type": 2
                },
                {
                    "paragraph": "節義傲青雲，文章髙白雪，若不以徳性陶镕之，終爲血氣之私。技能之末。",
                    "zhushu": "",
                    "type": 2
                },
                {
                    "paragraph": "謝事當謝於正盛之時，居身冝居於獨後之地。謹徳須謹於至微之事；施㤙務施於不報之人。",
                    "zhushu": "",
                    "type": 2
                },
                {
                    "paragraph": "交市人不如友山翁；謁朱門不如親白屋；聽街談巷語，不如聞樵歌牧詠。談今人失徳過举，不如述古人嘉言懿行。",
                    "zhushu": "",
                    "type": 2
                },
                {
                    "paragraph": "徳者事業之基，未有基不固而棟宇堅乆者；心者後裔之根，未有根不植而枝叶榮茂者。",
                    "zhushu": "",
                    "type": 2
                },
                {
                    "paragraph": "前人云：抛却自家無𥁞藏，沿門持鉢効貧儿。又云：暴富貧儿休説夢，誰家竈裡火無烟。一箴自昧所有；一箴自誇所有，可爲學問切戒。",
                    "zhushu": "",
                    "type": 2
                },
                {
                    "paragraph": "道是一重公衆物事，當随人而接引；學是一個𡬶常家飯，當随事而警惕。",
                    "zhushu": "",
                    "type": 2
                },
                {
                    "paragraph": "信人者，人未必𥁞诚，己則獨诚矣；疑人者，人未必皆詐，己則先詐矣。",
                    "zhushu": "",
                    "type": 2
                },
                {
                    "paragraph": "念頭寛厚的，如春風煦育，萬物遭之而生；念頭忌刻的，如朔雪隂凝，萬物遭之而死。",
                    "zhushu": "",
                    "type": 2
                },
                {
                    "paragraph": "爲善不見其益，如草裹东瓜，自應暗長；爲𢙣不見其損，如庭前春雪，當必潜消。",
                    "zhushu": "",
                    "type": 2
                },
                {
                    "paragraph": "遇故舊之交，意氣要愈新；䖏隱微之事，心迹冝愈顕；待衰朽之人，恩禮當愈𨺚。",
                    "zhushu": "",
                    "type": 2
                },
                {
                    "paragraph": "勤者敏於德義，而卋人借勤以濟其貪；儉者淡於貨利，而卋人假儉以飾其吝。君子持身之符，反爲小人营私之具矣。惜哉！",
                    "zhushu": "",
                    "type": 2
                },
                {
                    "paragraph": "凭意興作爲者，随作則随止，豈是不退之輸。從情識觧悟者，有悟則有迷，終非常明之燈。",
                    "zhushu": "",
                    "type": 2
                },
                {
                    "paragraph": "人之過誤冝恕，而在己則不可恕；己之困辱當忍，而在人則不可忍。",
                    "zhushu": "",
                    "type": 2
                },
                {
                    "paragraph": "能脱俗便是竒；作意尚竒者，不爲竒而爲異；不合污便是清；絶俗求清者，不爲清而爲激。",
                    "zhushu": "",
                    "type": 2
                },
                {
                    "paragraph": "㤙冝自淡而濃，先濃後淡者，人忘其惠；威冝自嚴而寛，先寛後嚴者，人怨其酷。",
                    "zhushu": "",
                    "type": 2
                },
                {
                    "paragraph": "心虚則性現，不息心而求見性，如撥波覓月；意净則心清，不了意而求明心，如索鏡増塵。",
                    "zhushu": "",
                    "type": 2
                },
                {
                    "paragraph": "我貴而人奉之，奉此峩冠犬带也；我賤而人侮之，侮此布衣草履也。然則原非奉我，我胡爲喜？原非侮我，我胡爲怒？",
                    "zhushu": "",
                    "type": 2
                },
                {
                    "paragraph": "爲䑕常留飯，憐蛾不㸃燈。古人此等念頭，是吾人一㸃生生之機，無此，便所谓土木形骸而已。",
                    "zhushu": "",
                    "type": 2
                },
                {
                    "paragraph": "心體便是天體。一念之喜，景星慶雲，一念之怒，震雷暴雨；一念之慈，利風甘露，一念之嚴，烈曰秋霜。何者少得？只要随𧺫随滅，廓然無碍，便與太虚同體。",
                    "zhushu": "",
                    "type": 2
                },
                {
                    "paragraph": "無事時心易昏冥，冝寂寂而照以惺惺；有事時心易奔逸，冝惺惺而主以寂寂。",
                    "zhushu": "",
                    "type": 2
                },
                {
                    "paragraph": "議事者身在事外，冝悉利害之情；任事者身居事中，當忘利害之慮。",
                    "zhushu": "",
                    "type": 2
                },
                {
                    "paragraph": "士君子䖏權門要路，操履要嚴明，心氣要和易，毋少随而近腥羶之黨，亦毋過激而犯蜂蠆之毒。",
                    "zhushu": "",
                    "type": 2
                },
                {
                    "paragraph": "標節義者，必以節義受謗；榜道學者，常因道學招尤。故君子不近𢙣事，亦不立善名，只渾然和氣，𦂯是居身之珍。",
                    "zhushu": "",
                    "type": 2
                },
                {
                    "paragraph": "遇欺詐的人，以诚心感動之；遇暴戾的人，以和氣熏蒸之；遇傾邪私曲的人，以名義氣節激礪之，天下無不入我陶冶中矣。",
                    "zhushu": "",
                    "type": 2
                },
                {
                    "paragraph": "一念慈祥，可以醖釀两間和氣；寸心㓗白，可以昭𡸁百代清芬。",
                    "zhushu": "",
                    "type": 2
                },
                {
                    "paragraph": "隂谋怪習，異行竒能，俱是涉卋的禍胎。只一個庸徳庸行，便可以完混沌而召和平。",
                    "zhushu": "",
                    "type": 2
                },
                {
                    "paragraph": "語云：登山耐侧路，踏雪耐危桥。一耐字極有意味。如傾險之人情，坎坷之卋道，若不得一耐字撑持過去，幾何不墮入榛莽坑塹哉？",
                    "zhushu": "",
                    "type": 2
                },
                {
                    "paragraph": "誇逞功業，炫耀文章，皆是靠外物做人。不知心體瑩然，本来不失，即無寸功𨾏字，亦自有堂堂正正做人䖏。",
                    "zhushu": "",
                    "type": 2
                },
                {
                    "paragraph": "忙裏要偷閑，須先向閑時讨個欛柄，閙中要取静，須先從静䖏立個主宰，不然，未有不因境而遷，随事而靡者。",
                    "zhushu": "",
                    "type": 2
                },
                {
                    "paragraph": "不昧己心，不𥁞人情，不竭物力，三者可以爲天地立心，爲生民立命，爲子孫造福。",
                    "zhushu": "",
                    "type": 2
                },
                {
                    "paragraph": "居官有二語曰：惟公則生明，惟㢘則生威；居家有二語曰：惟恕則情平，惟儉則用足。",
                    "zhushu": "",
                    "type": 2
                },
                {
                    "paragraph": "䖏富貴之地，要知貧賤的痛癢；當少壮之時，須念衰老的辛酸。",
                    "zhushu": "",
                    "type": 2
                },
                {
                    "paragraph": "持身不可太皎㓗，一切污辱垢穢，要茹納得；與人不可太分明，一切善𢙣賢愚，要包容得。",
                    "zhushu": "",
                    "type": 2
                },
                {
                    "paragraph": "休與小人仇讐。小人自有對頭，休向君子諂媚。君子原無私惠。",
                    "zhushu": "",
                    "type": 2
                },
                {
                    "paragraph": "縱欲之病可醫，而執理之病難醫；事物之障可除，而義理之障難除。",
                    "zhushu": "",
                    "type": 2
                },
                {
                    "paragraph": "磨礪當如百煉之金，急就者非𮞼養；施爲冝似千鈞之弩，輕發者無宏功。",
                    "zhushu": "",
                    "type": 2
                },
                {
                    "paragraph": "寕爲小人所忌毁，毋爲小人所媚悦；寕爲君子所責偹，毋爲君子所包容。",
                    "zhushu": "",
                    "type": 2
                },
                {
                    "paragraph": "好利者逸出於道義之外，其害顕而淺；好名者竄入於道義之中，其害而深。受人之恩，雖深不報，怨則淺亦報之；聞人之𢙣，雖隱不疑，善則顕亦疑之。此刻之極，薄之尤也，冝切戒之。",
                    "zhushu": "",
                    "type": 2
                },
                {
                    "paragraph": "𲁰夫毁士，如寸雲蔽曰，不乆自明；媚子阿人，似隙風侵肌，不覺其損。",
                    "zhushu": "",
                    "type": 2
                },
                {
                    "paragraph": "山之髙峻䖏無木，而谿谷廽環，則草木叢生；水之湍急䖏無魚，而渊潭停蓄，則魚鳖聚集。此髙絶之行，褊急之衷，君子重有戒焉。",
                    "zhushu": "",
                    "type": 2
                },
                {
                    "paragraph": "建功立業者多虚圓之士；僨事失機者，必執抝之人。",
                    "zhushu": "",
                    "type": 2
                },
                {
                    "paragraph": "䖏卋不冝與俗同，亦不冝與俗異；作事不冝令人厭，亦不冝令人喜。",
                    "zhushu": "",
                    "type": 2
                },
                {
                    "paragraph": "日既暮而猶𤇆霞絢爛；歲将晩而更橙橘芳馨。故末路晚年，君子更冝精神百倍。",
                    "zhushu": "",
                    "type": 2
                },
                {
                    "paragraph": "鹰立如睡，虎行似病，正是他撄人噬人手叚䖏。故君子要聦明不露，才華不逞，𦂯有肩鸿任鉅的力量。",
                    "zhushu": "",
                    "type": 2
                },
                {
                    "paragraph": "儉美德也，過則爲悭吝、爲鄙啬，反傷雅道；讓懿行也，過則爲足恭，爲曲謹，多出機心。",
                    "zhushu": "",
                    "type": 2
                },
                {
                    "paragraph": "毋憂拂意，毋喜快心；毋恃乆安，毋惮初難。",
                    "zhushu": "",
                    "type": 2
                },
                {
                    "paragraph": "飲宴之樂多，不是個好人家；聲華之習勝，不是個好士子；名位之念重，不是個好臣工。",
                    "zhushu": "",
                    "type": 2
                },
                {
                    "paragraph": "卋人以心肯䖏爲樂，却被樂心引在苦䖏；逹士以心拂䖏爲樂，終爲苦心换得樂来。",
                    "zhushu": "",
                    "type": 2
                },
                {
                    "paragraph": "居盈满者，如水之将溢未溢，切忌再加一滴；虚危急者，如木之将折未折，切忌再加一搦。",
                    "zhushu": "",
                    "type": 2
                },
                {
                    "paragraph": "冷眼觀人，冷耳聽語，冷情當感，冷心思理。",
                    "zhushu": "",
                    "type": 2
                },
                {
                    "paragraph": "仁人心地寛舒，便福厚而慶長，事事成個寛舒氣象；鄙夫念頭迫促，便禄薄而泽短，事事得個迫促規模。",
                    "zhushu": "",
                    "type": 2
                },
                {
                    "paragraph": "聞𢙣不可就𢙣，恐爲𲁰夫洩怒；聞善不可急親，恐引奸人進身。",
                    "zhushu": "",
                    "type": 2
                },
                {
                    "paragraph": "性燥心粗者，一事無成；心和氣平者，百福自集。用人不冝刻，刻則思効者去；交友不冝濫，濫則貢䛕者来。",
                    "zhushu": "",
                    "type": 2
                },
                {
                    "paragraph": "風斜雨急䖏要立得脚定；花濃栁艷䖏要着得眼髙；路危径險䖏要回得頭早。",
                    "zhushu": "",
                    "type": 2
                },
                {
                    "paragraph": "節義之人，濟以和衷，𦂯不啓忿争之路；功名之士，承以謙德，方不開嫉妒之門。",
                    "zhushu": "",
                    "type": 2
                },
                {
                    "paragraph": "士大夫居官不可竿牘無節，要使人難見，以杜倖端；居鄉不可崕㟁太髙，要使人易見，以敦舊好。",
                    "zhushu": "",
                    "type": 2
                },
                {
                    "paragraph": "大人不可不畏，畏大人則無放逸之心；小民亦不可不畏，畏小民則無豪横之名。",
                    "zhushu": "",
                    "type": 2
                },
                {
                    "paragraph": "事稍拂逆，便思不如我的人，則怨尢自消；心稍怠荒，便思勝似我的人，則精神自奮。不可乗喜而輕諾，不可因醉而生嗔；不可乗快而多事，不可因倦而鲜終。",
                    "zhushu": "",
                    "type": 2
                },
                {
                    "paragraph": "善讀書者，要讀到手舞足蹈䖏，方不落筌蹄。善觀物者要觀到心融神洽時，方不泥迹象。",
                    "zhushu": "",
                    "type": 2
                },
                {
                    "paragraph": "天賢一人，以誨衆人之愚，而卋反逞所長以形人之短；天富一人以濟衆人之困，而卋反挟所有以凌人之貧，真天之戮民哉！",
                    "zhushu": "",
                    "type": 2
                },
                {
                    "paragraph": "至人何思何慮，愚人不識不知，可與論學，亦可與建功。唯中才的人，多一番思慮知識，便多一番億度猜疑，事事難與下手。",
                    "zhushu": "",
                    "type": 2
                },
                {
                    "paragraph": "口乃心之門，守口不密，洩𥁞真機；意乃心之足，防意不嚴，走𥁞邪蹊。",
                    "zhushu": "",
                    "type": 2
                },
                {
                    "paragraph": "責人者原無過於有過之中則情平；責己者求有過於無過之内，則德進。",
                    "zhushu": "",
                    "type": 2
                },
                {
                    "paragraph": "子弟者，大人之胚胎，秀才者，士夫之胚胎。此時若火力不到，陶鑄不純，他日涉卋立朝，終難成個令器。",
                    "zhushu": "",
                    "type": 2
                },
                {
                    "paragraph": "君子䖏患難而不憂，當遊宴而惕慮；遇權豪而不惧，對惸獨而驚心。",
                    "zhushu": "",
                    "type": 2
                },
                {
                    "paragraph": "桃李雖艷，何如松蒼栢翠之堅貞；梨杏雖甘，何如橙黄橘绿之馨冽。信乎濃夭不及淡乆，早秀不如晚成也。",
                    "zhushu": ""
                }
            ]
        },
        {
            "name": "菜根譚後集",
            "paragraphs": [
                {
                    "paragraph": "菜根譚後集",
                    "zhushu": "",
                    "type": 1
                },
                {
                    "paragraph": "譚山林之樂者，未必真得山林之趣；厭名利之譚者，未必𥁞忘名利之情。",
                    "zhushu": "",
                    "type": 2
                },
                {
                    "paragraph": "釣水，逸事也，尚持生殺之柄；奕棋清戲也，且動𢧐争之心。可見喜事不如省事之為，適多能不若無能之全真。",
                    "zhushu": "",
                    "type": 2
                },
                {
                    "paragraph": "鶯花茂而山濃谷艶，縂是乹坤之幻境；水木落而石瘦崕枯，𦂯見天地之真吾。",
                    "zhushu": "",
                    "type": 2
                },
                {
                    "paragraph": "𡻕月本長，而忙者自促；天地本寛，而鄙者自隘；風花雪月，本閒而勞攘者自冗。",
                    "zhushu": "",
                    "type": 2
                },
                {
                    "paragraph": "得趣不在多，盆池拳石間，烟霞具𠯣；㑹景不在逺，蓬窓竹屋下，風月自賖。",
                    "zhushu": "",
                    "type": 2
                },
                {
                    "paragraph": "聴靜夜之鍾聲，喚醒夢中之夣；觀澄潭之月影，窺見身外之身。",
                    "zhushu": "",
                    "type": 2
                },
                {
                    "paragraph": "鳥語䖝聲，縂是傳心之訣；花英草色，無非見道之文。學者要天機清徹，胸次玲瓏，觸物皆有㑹心䖏。",
                    "zhushu": "",
                    "type": 2
                },
                {
                    "paragraph": "人觧讀有字書，不觧讀無字書；知弹有絃琴，不知弹無絃琴，以迹用，不以神用，何以得琴書之趣？",
                    "zhushu": "",
                    "type": 2
                },
                {
                    "paragraph": "心無物欲，即是秋空霽海；座有琴書，便成石室丹丘。",
                    "zhushu": "",
                    "type": 2
                },
                {
                    "paragraph": "𧶡朋雲集，劇飲淋漓，樂矣。俄而漏𥁞燭殘，香銷茗冷，不覺反成嘔咽，令人索然無味。天下事率𩔗此人，奈何不早囬頭也？",
                    "zhushu": "",
                    "type": 2
                },
                {
                    "paragraph": "㑹得個中趣，五湖之烟月，𥁞入寸𠂻；破得眼前機，千古之英雄，𥁞歸掌握。",
                    "zhushu": "",
                    "type": 2
                },
                {
                    "paragraph": "山河大地，已属微塵，而况塵中之塵。血肉身軀，且歸泡影，而况影外之影。非上上智，無了了心。",
                    "zhushu": "",
                    "type": 2
                },
                {
                    "paragraph": "石火光中争長竸短；幾何光隂，蝸牛角上較雌論雄，許大卋界。",
                    "zhushu": "",
                    "type": 2
                },
                {
                    "paragraph": "寒燈無㷔，敝裘無温，縂是播㺯光景。身如稿木，心似死灰，不免堕落頑空。",
                    "zhushu": "",
                    "type": 2
                },
                {
                    "paragraph": "人肯當下休，便當下了。若要𡬶個歇䖏，則婚嫁𨿽完，事亦不少；僧道雖好，心亦不了。前人云：如今休去便休厺，若覔了時無了時，見之卓矣。",
                    "zhushu": "",
                    "type": 2
                },
                {
                    "paragraph": "從冷視熱，然後知熱䖏之奔馳無益；従冗入間，然後覺閒中之滋味最長。",
                    "zhushu": "",
                    "type": 2
                },
                {
                    "paragraph": "有浮雲冨貴之風，而不必岩棲穴䖏；無膏肓泉后之癖，而常自醉酒耽詩。竸逐聴人而不嫌𥁞醉；恬淡𮷧己而不誇獨醒。此释氏所謂不為法纒，不為空纒。身心两自在者。",
                    "zhushu": "",
                    "type": 2
                },
                {
                    "paragraph": "延促由於一念，寛窄係之寸心。故機閒者一日遥於千古；意廣者斗室寛若兩間。",
                    "zhushu": "",
                    "type": 2
                },
                {
                    "paragraph": "損之又損。栽花種竹，儘交還烏有先生，忘無可忘，懋香煮茗，縂不問白衣童子。",
                    "zhushu": "",
                    "type": 2
                },
                {
                    "paragraph": "都来眼前事，知足者仙境，不知足者凢境，縂出卋上因。善用者生機，不善用者殺機。",
                    "zhushu": "",
                    "type": 2
                },
                {
                    "paragraph": "趋炎附勢之禍，甚𢡖亦甚速；棲恬守逸之味，最淡亦最長。",
                    "zhushu": "",
                    "type": 2
                },
                {
                    "paragraph": "松澗邉携杖獨行，立䖏雲生破衲；竹窓下枕書髙卧，覺時月浸寒氊。",
                    "zhushu": "",
                    "type": 2
                },
                {
                    "paragraph": "色慾火熾，而一念及病時，便興似寒灰；名利飴甘，而一想到死地，便味如嚼蠟。故人常憂死慮病，亦可消幻業而長道心。",
                    "zhushu": "",
                    "type": 2
                },
                {
                    "paragraph": "争先的徑路窄，退後一歩，自寛平一歩；濃艶的滋味短，清淡一分，自悠長一分。",
                    "zhushu": "",
                    "type": 2
                },
                {
                    "paragraph": "忙䖏不亂性，須閒䖏心神飬得清；死時不動心，須生時事物看得破。",
                    "zhushu": "",
                    "type": 2
                },
                {
                    "paragraph": "隠逸林中無榮辱，道義路上無炎凉。",
                    "zhushu": "",
                    "type": 2
                },
                {
                    "paragraph": "𤍠不必除，而除此𤍠惱身，常在清凉臺上；窮不可遣，而遣此窮愁心，常居安樂窩中。",
                    "zhushu": "",
                    "type": 2
                },
                {
                    "paragraph": "進歩䖏便思退步，庻免觸藩之禍；着手時先𠷰放手，絻脱𮪍虎之危。",
                    "zhushu": "",
                    "type": 2
                },
                {
                    "paragraph": "貪得者，分金恨不得玉，封公怨不受候，權豪，自甘乞丐。知足者，藜𦎟㫖於膏梁，布袍煖於狐貉。編民不譲王公。",
                    "zhushu": "",
                    "type": 2
                },
                {
                    "paragraph": "矜名不若迯名趣，練事何如省事閒。",
                    "zhushu": "",
                    "type": 2
                },
                {
                    "paragraph": "嗜寂者觀白雲幽石而通玄；趋榮者見清歌妙舞而忘倦。唯自得之士，無喧寂，無榮枯，無徃非自適之天。",
                    "zhushu": "",
                    "type": 2
                },
                {
                    "paragraph": "孤雲出岫，去留一無所係；朗鏡懸空，静躁兩不相干。",
                    "zhushu": "",
                    "type": 2
                },
                {
                    "paragraph": "悠長之趣，不淂於醲醲，而得於啜菽飲水；惆悵之懷，不生於枯寂，而生於品竹調絲。固知濃𠁅味常短，淡中趣獨真也。",
                    "zhushu": "",
                    "type": 2
                },
                {
                    "paragraph": "禪宗曰：饑来喫飯倦来眠。詩㫖曰：眼前景致口頭語。葢極髙寓於極平，至難出於至昜，有意者反逺，無心者自近也。",
                    "zhushu": "",
                    "type": 2
                },
                {
                    "paragraph": "水流而境無聲，得䖏喧見寂之趣；山髙而雲不碍，悟出有入無之機。",
                    "zhushu": "",
                    "type": 2
                },
                {
                    "paragraph": "山林是勝地，一營恋便成市朝；書𥁞是雅事，一貪痴便成商賈。葢心無染着，欲界是仙都；心有係恋，樂境成苦海矣。",
                    "zhushu": "",
                    "type": 2
                },
                {
                    "paragraph": "時當喧襍，則平日所記憶者皆漫然忘厺；境在清𡨴，則夙昔所遺㤀者又恍爾現前。可見静躁稍分，昏明頓異也。",
                    "zhushu": "",
                    "type": 2
                },
                {
                    "paragraph": "蘆花被下，卧雪眠雲，保全得一窩夜氣；竹葉杯中，吟風㺯月，躱離了萬丈紅塵。",
                    "zhushu": "",
                    "type": 2
                },
                {
                    "paragraph": "衮冕行中着一藜杖的山人，便増一叚髙風；漁樵路上，着一衮衣的朝士，轉添許多俗氣。固知濃不勝淡，俗不如雅也。",
                    "zhushu": "",
                    "type": 2
                },
                {
                    "paragraph": "出卋之道，即在涉卋中，不必絶人以迯卋；了心之功，即在𥁞心内，不必絶𣣔以灰心。此身常放在閒䖏，榮辱淂失，誰能差遣我？此心常安在静中，是非利害，誰能瞞昧我。",
                    "zhushu": "",
                    "type": 2
                },
                {
                    "paragraph": "竹籬下忽聞犬吠鷄鳴，恍似雲中卋界；芸窓中雅聴蝉吟𫚴噪，方知静裡乹坤。我不希榮，何憂乎利禄之香餌；我不竸進，何畏乎仕宦之危機。",
                    "zhushu": "",
                    "type": 2
                },
                {
                    "paragraph": "徜徉扵山林泉石之間，而塵心漸息；夷猶於詩書圖𥁞之内，而俗氣潜消。故君子雖不玩物喪志，亦常借境調心。",
                    "zhushu": "",
                    "type": 2
                },
                {
                    "paragraph": "春曰：氣象繁蕐，令人心神駘蕩，不若秋日雲白風清，蘭芳桂馥，水天一色，上下空明，使人神骨俱清也。",
                    "zhushu": "",
                    "type": 2
                },
                {
                    "paragraph": "一字不識而有詩意者，得詩家真趣；一偈不𠫭而有禪味者，悟禪教玄機。",
                    "zhushu": "",
                    "type": 2
                },
                {
                    "paragraph": "機動的弓影疑爲蛇蝎，𥨊石視為伏虎，此中渾是殺氣；念息的石虎可作海鷗，蛙聲可當鼓吹，觸𠁅俱見真機。",
                    "zhushu": "",
                    "type": 2
                },
                {
                    "paragraph": "身如不繫之舟，一任流行坎止；心似既灰之木，何妨刀割香塗。",
                    "zhushu": "",
                    "type": 2
                },
                {
                    "paragraph": "人情聴𦾉啼則喜，聞蛙鳴則厭，見芲則思培之，遇草則欲去之，俱是以形氣用事。若以性天視之，何者非自鳴其天機，非自暢其生意也。",
                    "zhushu": "",
                    "type": 2
                },
                {
                    "paragraph": "髮落齒踈，任幻形之彫謝；鳥吟花咲，識自性之真如。",
                    "zhushu": "",
                    "type": 2
                },
                {
                    "paragraph": "欲其中者，波沸寒潭山，林不見其寂；虚其中者，凉生酷暑，朝市不知其喧。",
                    "zhushu": "",
                    "type": 2
                },
                {
                    "paragraph": "多藏者厚亡，故知冨不如貧之無慮；髙歩者疾顛，故知貴不如賤之常安。",
                    "zhushu": "",
                    "type": 2
                },
                {
                    "paragraph": "讀易曉窓，丹砂研松間之露譚經午案，寳馨宣竹下之風。",
                    "zhushu": "",
                    "type": 2
                },
                {
                    "paragraph": "花居盆内，終乏生機；鳥入籠中，便减天趣。不若山間花鳥，錯襍成文，翺翔自若，自是悠然會心。",
                    "zhushu": "",
                    "type": 2
                },
                {
                    "paragraph": "卋人只縁認得我字太真，故多種種嗜好，種種煩惱。前人云：不復知有我，安知物為貴。又云：知身不是我，煩惱更何侵。真破的之言也。",
                    "zhushu": "",
                    "type": 2
                },
                {
                    "paragraph": "自老視少，可以消奔馳角逐之心；自瘁視荣，可以絶紛華靡麗之念。",
                    "zhushu": "",
                    "type": 2
                },
                {
                    "paragraph": "人情卋態，倏忽萬端，不冝認得太真。尭夫云：昔日所云我，而今却是伊。不知今日我，又属後来誰，人常作是観，便可觧却胸中𦊰矣。",
                    "zhushu": "",
                    "type": 2
                },
                {
                    "paragraph": "𤍠閙中着一冷眼，便省許多苦心思；冷落䖏存一熱心，便得許多真趣味。",
                    "zhushu": "",
                    "type": 2
                },
                {
                    "paragraph": "有一樂境界，就有一不樂的相對待；有一好光景，就有一不好的相乗除。只是尋常家飯，素位風光，𦂯是個安樂的窩巢。",
                    "zhushu": "",
                    "type": 2
                },
                {
                    "paragraph": "㢘櫳髙敞，㸔青山緑水，吞吐雲烟，識乹坤之自在；竹𣗳扶踈，任乳燕鳴鳩，送迎時序。知物我之兩㤀。",
                    "zhushu": "",
                    "type": 2
                },
                {
                    "paragraph": "知成之必敗，則求成之心不必太堅；知生之必死，則保生之道不必過勞。",
                    "zhushu": "",
                    "type": 2
                },
                {
                    "paragraph": "古徳云：竹影掃階塵不動，月輪穿沼水無痕。吾儒云：水流任急境常静；芲落𨿽頻意自閑。人常持此意以應事接物，身心何等自在。",
                    "zhushu": "",
                    "type": 2
                },
                {
                    "paragraph": "林間松韻，石上泉聲，靜裡聴来，識天地自然鳴佩；草際𤇆光，水心雲影，閑中觀去，見乹坤最上文章。",
                    "zhushu": "",
                    "type": 2
                },
                {
                    "paragraph": "眼㸔西晋之荆榛，猶矜白刄；身属北邙之狐兎，尚惜黄金。語云：猛獸易伏，人心難降；谿壑易填，人心難滿。信㢤！",
                    "zhushu": "",
                    "type": 2
                },
                {
                    "paragraph": "心地上無風𭳍，随在皆青山緑樹；性天中有化育，觸䖏見魚躍鳶飛。",
                    "zhushu": "",
                    "type": 2
                },
                {
                    "paragraph": "峩冠大𢃄之士，一旦睹輕蓑小笠，飄飄然逸也，未必不動其咨嗟；長筵廣席之豪，一旦遇踈簾净几，悠悠鳥静也，未必不増其綣恋。人柰何驅以火牛，誘以風馬，而不思自適其性㢤？",
                    "zhushu": "",
                    "type": 2
                },
                {
                    "paragraph": "魚得水逝而相忘乎水；鳥乗風飛，而不知有風。識此可以超物累，可以樂天機。",
                    "zhushu": "",
                    "type": 2
                },
                {
                    "paragraph": "狐眠敗砌，兎走荒臺，𥁞是當年歌舞之地；露冷黄花，烟迷衰草，悉属舊時争戰之塲。盛衰何常，強弱安在，念此令人心灰。",
                    "zhushu": "",
                    "type": 2
                },
                {
                    "paragraph": "寵辱不驚。閑㸔庭前，花開花落，去留無意；漫随天外，雲卷雲舒。",
                    "zhushu": "",
                    "type": 2
                },
                {
                    "paragraph": "晴空朗月，何天不可翺翔，而飛蛾獨投夜燭；清泉緑卉，何物不可飲啄，而鴟鴞偏嗜腐䑕。噫！卋之不為飛蛾鴟鴞者，幾何人㢤？",
                    "zhushu": "",
                    "type": 2
                },
                {
                    "paragraph": "𦂯就筏，便思舎筏，方是無事道人；若騎驢，又復覔驢，終為不了禪師。",
                    "zhushu": "",
                    "type": 2
                },
                {
                    "paragraph": "權貴龍𩦪，英雄虎𢧐，以冷眼視之，如蟻聚羶，如蝇竸血，是非蜂起，得失蝟興，以冷情當之，如冶化金，如湯消雪。",
                    "zhushu": "",
                    "type": 2
                },
                {
                    "paragraph": "覊鎻於物欲，覺吾生之可衰；夷猶於性真，覺吾生之可樂。知其可哀，則塵情立破；知其可樂，則聖境自臻。",
                    "zhushu": "",
                    "type": 2
                },
                {
                    "paragraph": "胸中既無半㸃物慾，已如雪消爐㷔氷消日，眼前自有一叚空明，時見月在青天影在波。",
                    "zhushu": "",
                    "type": 2
                },
                {
                    "paragraph": "詩思在灞陵橋上，微吟就林岫便已浩然；野興在鏡湖曲邉，獨徃時山川自相暎發。",
                    "zhushu": "",
                    "type": 2
                },
                {
                    "paragraph": "伏乆者飛必髙，開先者謝獨早。知此可以免蹭蹬之憂，可以消躁急之念。",
                    "zhushu": "",
                    "type": 2
                },
                {
                    "paragraph": "𣗳木至歸根而後知華蕚枝葉之徒榮，人事至葢棺而後知子女玉帛之無益。",
                    "zhushu": "",
                    "type": 2
                },
                {
                    "paragraph": "真空不空，執相非真，破相亦非真。問世尊如何發付在世出世。狥欲是苦，絶欲亦是苦，聴吾儕善自修持。",
                    "zhushu": "",
                    "type": 2
                },
                {
                    "paragraph": "烈士譲千乗貪夫争一文。人品星淵也，而好名不殊好利。天子營家國，乞人號饔飡，位分霄壤也，而焦思何異焦聲。",
                    "zhushu": "",
                    "type": 2
                },
                {
                    "paragraph": "飽諳卋味，一任覆雨翻雲，縂慵開眼；㑹盡人情，随教呼牛喚馬，只是㸃頭。",
                    "zhushu": "",
                    "type": 2
                },
                {
                    "paragraph": "今人専求無念，而念終不可無，只是前念不𣻉，後念不迎，但将現在的随縁打發得去，自然漸又入無。",
                    "zhushu": "",
                    "type": 2
                },
                {
                    "paragraph": "意所偶㑹，便成佳境。物出夭然𦂯見真機。若加一分調停布置，趣味便减矣。白氏云：意随無事適，風逐自然清，有味㢤，其言之也。",
                    "zhushu": "",
                    "type": 2
                },
                {
                    "paragraph": "性天澄徹，即饑飡渴飲，無非康濟身心；心地沉迷，譚禅演偈，縂是播㺯精魂。",
                    "zhushu": "",
                    "type": 2
                },
                {
                    "paragraph": "人心有個直境，非絲非竹而自恬愉，不𤇆不茗而自清芬。湏念净境空，慮㤀形释，𦂯以㳺衍其中。",
                    "zhushu": "",
                    "type": 2
                },
                {
                    "paragraph": "金自鑛出，玉従石生，非幻無以求真；道得酒中仙遇，花裡雖雅，不能離俗。",
                    "zhushu": "",
                    "type": 2
                },
                {
                    "paragraph": "天地中萬物，人倫中萬情，卋界中萬事，以俗眼觀，紛纷各異；以道眼觀，種種是常，何煩分别。何用取捨。",
                    "zhushu": "",
                    "type": 2
                },
                {
                    "paragraph": "神酣布被窩中，得天地冲和之氣味足；藜羙飯後，識人生澹泊之真。",
                    "zhushu": "",
                    "type": 2
                },
                {
                    "paragraph": "纒脫只在自心心了，則屠肆糟廛，居然净土。不然縱一琴一鶴，一花一卉，嗜好雖清，魔障終在。語云：能休塵境為真境，未了僧家是俗家。信夫。",
                    "zhushu": "",
                    "type": 2
                },
                {
                    "paragraph": "斗室中萬慮都捐，說甚盡棟飛雲，珠簾捲雨，三杯後一真自得，唯知素琴横月，短笛吟風。",
                    "zhushu": "",
                    "type": 2
                },
                {
                    "paragraph": "萬籟寂寥中，忽聞一鳥弄聲，便喚起許多幽趣。萬卉摧剥後，忽見一枝擢秀，便觸動無限生機。可見性天未常枯稿，機神最冝觸發。",
                    "zhushu": "",
                    "type": 2
                },
                {
                    "paragraph": "白氏云：不如放身心，冥然任大造。晁氏云：不如𭣣身心，凝然歸寂定。放者流為猖狂，𭣣者入扵枯寂。唯善操身心的𣠽柄在手，收放自如。",
                    "zhushu": "",
                    "type": 2
                },
                {
                    "paragraph": "當雪夜月天，心境便爾澄徹；遇春風和氣，意界亦自冲融。造化人心，混合無間。",
                    "zhushu": "",
                    "type": 2
                },
                {
                    "paragraph": "文以拙進道，以拙成一拙字，有無限意味。如桃源犬吠，桑間鷄鳴，何等淳龎。至於寒潭之月，古木之鴉，工巧中便覺有衰颯氣象矣。",
                    "zhushu": "",
                    "type": 2
                },
                {
                    "paragraph": "以我轉物者，得固不喜，失亦不憂，大地盡属逍遥。以物役我者，逆固生憎，順亦生愛，一毛便生纒縳。",
                    "zhushu": "",
                    "type": 2
                },
                {
                    "paragraph": "理寂則事寂，遣事執理者，似厺影留形；心空則境空，去境存心者，如聚羶却蚋。",
                    "zhushu": "",
                    "type": 2
                },
                {
                    "paragraph": "幽人清事，縂在自適。故酒以不勸為歡，棋以不争爲勝，笛以無腔為適，琴以無絃為髙，㑹以不期約烏真率，客以不迎送為坦夷。若一牵文泥迹，便落鹿卋苦海矣。",
                    "zhushu": "",
                    "type": 2
                },
                {
                    "paragraph": "試思未生之前，有何象貌，又思既死之後，作何景色，則萬念灰冷，一性寂然，自可超物外而遊象先。",
                    "zhushu": "",
                    "type": 2
                },
                {
                    "paragraph": "遇病而後思强之為寳，䖏亂而後思平之為福。非蚤智也，倖福而先知其為禍之本，貪生而先知其為死之因，其早見乎？",
                    "zhushu": "",
                    "type": 2
                },
                {
                    "paragraph": "優人傅粉調硃，效妍𨢄於毫端，俄而歌殘塲罷，妍𨢄何存？奕者争先竸後，較雌雄於着子，俄而局盡子收，雌雄安在？",
                    "zhushu": "",
                    "type": 2
                },
                {
                    "paragraph": "風花之瀟洒，雪月之空清，唯静者為之主；水木之榮枯，竹石之消長，獨閒者操其權。",
                    "zhushu": "",
                    "type": 2
                },
                {
                    "paragraph": "田父野叟，語以黄鷄白酒，則欣然喜；問以鼎養，則不知；語以緼袍裋褐，則油然樂；問以衮服，則不識。其天全。故其欲淡。此是人生第一個境界。",
                    "zhushu": "",
                    "type": 2
                },
                {
                    "paragraph": "心無其心，何有於觀？氏曰：觀心者重増其障；物本一物，何待於齊？荘生曰：齊物者自剖其同。",
                    "zhushu": "",
                    "type": 2
                },
                {
                    "paragraph": "笙歌正濃䖏，便自拂衣長徃；逹人撒手懸崕，更漏已殘時，猶然夜行不休。咲俗士沉身苦海。",
                    "zhushu": "",
                    "type": 2
                },
                {
                    "paragraph": "把握未定，冝絶迹塵囂，使此心不見可慾而不亂，以澄吾靜躰；操持既堅，又當混迹風塵，使此心見可欲而亦不亂，以飬吾圓機。",
                    "zhushu": "",
                    "type": 2
                },
                {
                    "paragraph": "喜寂厭喧者，徃又避人以求静，不知意在無人，便成我相；心着於静，便是動根，如何到得人我一視，動靜両忘的境界？",
                    "zhushu": "",
                    "type": 2
                },
                {
                    "paragraph": "山居胸次清洒，觸物皆有佳思，見孤雲野鶴而起超絶之想；遇石澗流泉而動澡雪之思；撫老檜寒梅而勁莭挺立；佀沙鷗麋鹿而機心頓㤀。若一走入塵，寰無論物不相𨵿，即此身亦属贅旈矣。",
                    "zhushu": "",
                    "type": 2
                },
                {
                    "paragraph": "興逐時来，芳草中，撒履閑行，野鳥㤀機時作伴；景與心㑹，落花下，披襟兀坐，白雲無語漫相留。",
                    "zhushu": "",
                    "type": 2
                },
                {
                    "paragraph": "人生福境禍區，皆念想造成。故釋氏云：利欲熾然，即是火坑；貪愛沉溺，便為苦海。一念清净，烈㷔成池；一念警覺，船登彼㟁。念頭稍異，境界䪺殊，可不慎㦲！",
                    "zhushu": "",
                    "type": 2
                },
                {
                    "paragraph": "䋲鋸木斷，水滴石穿，學道者湏加力索，水到渠成，瓜熟蒂落。得道者一任天機。",
                    "zhushu": "",
                    "type": 2
                },
                {
                    "paragraph": "機息時，便有月到風来，不必苦海人卋。心逺䖏，自無車塵馬迹，何湏痼疾丘山？",
                    "zhushu": "",
                    "type": 2
                },
                {
                    "paragraph": "草木𦂯零落，便露萌𰨔於根底；時序雖凝寒，終囬陽氣於飛灰粛殺之中，生生之意，常為之主，即此可以見天地之心。",
                    "zhushu": "",
                    "type": 2
                },
                {
                    "paragraph": "雨餘觀山色景象，更覺新妍；夜静聴鍾聲音響，尤為清越。",
                    "zhushu": "",
                    "type": 2
                },
                {
                    "paragraph": "登髙使人心矌，臨流使人意逺。讀書於雨雪之夜，使人神清；舒嘯於丘阜之巔，使人興邁。",
                    "zhushu": "",
                    "type": 2
                },
                {
                    "paragraph": "心矌則萬鍾如𭺜缶；心隘則一髮似車輪。",
                    "zhushu": "",
                    "type": 2
                },
                {
                    "paragraph": "無風月花栁，不成造化；無情欲嗜好，不成心躰。只以我轉物，不以物役我，則嗜慾莫非天機，塵情即是理境矣。",
                    "zhushu": "",
                    "type": 2
                },
                {
                    "paragraph": "就一身了一身者，方能以萬物付萬物；還天下於天下者，方能出卋間於卋間。",
                    "zhushu": "",
                    "type": 2
                },
                {
                    "paragraph": "人生太閑則别念𥨸生，太忙則真性不現。故士君子不可不抱身心之憂，亦不可不躭風月之趣。",
                    "zhushu": "",
                    "type": 2
                },
                {
                    "paragraph": "人心多従動䖏失真，若一念不生，澄然靜坐，雲興而悠然共逝，雨滴而冷然俱清，鳥啼而欣然有㑹，花落而潚然自得，何地非真境，何物無真機。",
                    "zhushu": "",
                    "type": 2
                },
                {
                    "paragraph": "子生而母危，鏹積而盗窺，何喜非憂也？貧可以節用，病可以保身，何憂非喜也。故逹人當順逆一視，而欣戚両忘。",
                    "zhushu": "",
                    "type": 2
                },
                {
                    "paragraph": "耳根似飚谷投響，過而不留，則是非倶謝。心境如月，池浸色空而不着，則物我両忘。",
                    "zhushu": "",
                    "type": 2
                },
                {
                    "paragraph": "卋人為榮利纒縛，動曰塵卋苦海。不知雲白山青，川行石立，花迎鳥咲，谷荅樵謳。卋亦不塵，海亦不苦，彼自塵苦其心爾。",
                    "zhushu": "",
                    "type": 2
                },
                {
                    "paragraph": "花看半開，酒飲微醉，此中大有佳趣，若至爛熳酕𨡒，便成𢙣境矣，履盈滿者冝思之。",
                    "zhushu": "",
                    "type": 2
                },
                {
                    "paragraph": "山肴不受卋間灌溉，野禽不受卋間豢養，其味皆香而且冽。吾人能不為卋法所㸃染，其臭味不逈然别乎？",
                    "zhushu": "",
                    "type": 2
                },
                {
                    "paragraph": "栽花種竹，玩鶴觀魚，亦要有叚自淂䖏。若徒留連光景，玩㺯物華，亦吾儒之口耳，释氏之頑空而己，有何佳趣？",
                    "zhushu": "",
                    "type": 2
                },
                {
                    "paragraph": "山林之士，清苦而逸趣自饒；農野之夫，鄙畧而天真渾具。若一失身市井伹儈不若，轉死溝壑，神骨猶清。",
                    "zhushu": "",
                    "type": 2
                },
                {
                    "paragraph": "非分之福，無故之獲，非造物之釣餌，即人卋之機阱。此䖏着眼不髙，鮮不堕彼術中矣。",
                    "zhushu": "",
                    "type": 2
                },
                {
                    "paragraph": "人生原是一傀儡，只要根蒂在手，一線不亂，卷舒自由，行止在我，一毫不受他人提掇，便超出此塲中矣。",
                    "zhushu": "",
                    "type": 2
                },
                {
                    "paragraph": "一事起則一害生，故天下常以無事為福。讀前人詩云：勸君莫話封候事，一将功成萬骨枯。又云：天下常令萬事平，匣中不惜千年死。雖有雄心猛氣，不覺化為水霰矣。",
                    "zhushu": "",
                    "type": 2
                },
                {
                    "paragraph": "滛奔之婦，矯而為尼，熱中之人，激而入道，清净之門，常為媱邪之淵藪也，如此。",
                    "zhushu": "",
                    "type": 2
                },
                {
                    "paragraph": "波浪𭵈天，舟中不知惧，而舟外者寒心；猖狂罵坐，席上不知警，而席外者咋舌。故君子身雖能事中，心要超事外也。",
                    "zhushu": "",
                    "type": 2
                },
                {
                    "paragraph": "人生减省一分，便超脱一分。如交遊减便免紛擾，言語减便寡愆尤，思慮减則精神不耗，聦明减則混沌可完。彼不求曰减，而求曰增者，真桎梏此生哉！",
                    "zhushu": "",
                    "type": 2
                },
                {
                    "paragraph": "天運之寒暑易避，人卋之炎凉難除，人卋之炎凉易除，吾心之氷炭難去。去得此中之永炭，則满腔皆和氣，自随地有春風矣。",
                    "zhushu": "",
                    "type": 2
                },
                {
                    "paragraph": "茶不求精，而壺亦不燥，酒不求冽，而罇亦不空。素琴無絃而常調，短笛無腔而適縱。縱難超越，義皇亦可匹俦𥞇阮。",
                    "zhushu": "",
                    "type": 2
                },
                {
                    "paragraph": "釋氏随緣，吾儒素位，四字是度海的浮嚢，葢卋蓋世路茫茫，。一念求全，則萬绪纷起，随寓而安，則無入得矣。",
                    "zhushu": ""
                }
            ]
        }
    ]
}