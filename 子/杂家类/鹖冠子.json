{
    "name": "鶡冠子",
    "author": "春秋・陸佃",
    "loadChapterCount": 20,
    "chapters": [
        {
            "name": "鶡冠子序",
            "paragraphs": [
                {
                    "paragraph": "鶡冠子序",
                    "zhushu": "",
                    "type": 1
                },
                {
                    "paragraph": "鶡冠子，楚人也。居於深山，以鶡為冠，號曰鶡冠子。其道踳駁，著書初本黄老，而末流迪於刑名。傳曰：申韓厲名實，切事情，其極慘礉少恩，而原於道徳之意。盖學之弊有如此者也。故曰：孔墨之後，儒分為八，墨離為三。鳴呼！可不慎㢤！此書雖雜黄老刑名，而要其宿，時若散亂而無家者，然其竒言奥㫖，亦每每而有也。自愽選篇至武靈王問，凡十有九篇，而退之讀此云十有六篇者，非全書也。今其書雖具在，然文字脫繆，不可考者多矣。語曰：“書三冩，魚成魯，帝成乕。”豈虗言㢤？余𥨸閔之，故為釋其可知者，而其不可考者輙疑焉，以俟愽洽君子。",
                    "zhushu": "",
                    "type": 2
                },
                {
                    "paragraph": "讀鶡冠子韓愈",
                    "zhushu": "",
                    "type": 2
                },
                {
                    "paragraph": "鶡冠子十有六篇，其詞雜黄老刑名，其愽選篇四稽五至之說當矣。使其人遇其時，援其道而施於國家，功徳豈少㢤？學問篇稱“賤生於無所用，中流失船，一壺千金”者，余三讀其辭而悲之。文字脫繆，為之正三十有五字，乙者三，减者二十有二，注十有二字云。",
                    "zhushu": ""
                }
            ]
        },
        {
            "name": "博選第一",
            "paragraphs": [
                {
                    "paragraph": "博選第一",
                    "zhushu": "",
                    "type": 1
                },
                {
                    "paragraph": "王鉄非一世之器者，厚徳𨺚俊也。",
                    "zhushu": "王鉄，法制也。賈子曰：“權執法制，人主之斤斧。”夫專任法制，不以厚徳將之，而欲以持乆，難哉！"
                },
                {
                    "paragraph": "道凡四稽：一曰天，二曰地，三曰人，四曰命。",
                    "zhushu": "命者，所以令之。"
                },
                {
                    "paragraph": "權人有五至：一曰伯己，",
                    "zhushu": "百於己者。"
                },
                {
                    "paragraph": "二曰什己，",
                    "zhushu": "十於己者。"
                },
                {
                    "paragraph": "三曰若己，",
                    "zhushu": "與己等也。"
                },
                {
                    "paragraph": "四曰厮役，",
                    "zhushu": "事我者也。"
                },
                {
                    "paragraph": "五曰徒𨽻。",
                    "zhushu": "又其下者。"
                },
                {
                    "paragraph": "所謂天者，物理情者也。",
                    "zhushu": "道無所治，有之者以稽於天，所以爾也。教者，地事也。治者，天事也。"
                },
                {
                    "paragraph": "所謂地者，常弗",
                    "zhushu": "一作不。"
                },
                {
                    "paragraph": "去者也。",
                    "zhushu": "道無所住，有之者以稽於地，所以爾也。運者，天道也。處者，地道也。"
                },
                {
                    "paragraph": "所謂人者，惡死樂生者也。所謂命者，靡不在君者也。",
                    "zhushu": "莫不聽之之謂命。"
                },
                {
                    "paragraph": "君也者，端神明者也。",
                    "zhushu": "無為而尊。"
                },
                {
                    "paragraph": "神明者，以人為本者也。",
                    "zhushu": "因人則逸，任己則勞。"
                },
                {
                    "paragraph": "人者，以賢聖為本者也。賢聖者，以愽選為本者也。",
                    "zhushu": "舜發於𤱶𤱔，傅說舉於版築，膠鬲舉於魚塩，管夷吾舉於士，孫叔敖舉於海，百里奚舉於市。然則選士之路，豈可不愽哉？"
                },
                {
                    "paragraph": "愽選者，以五至為本者也。故北靣而事之，則伯己者至",
                    "zhushu": "；北靣事之，所謂承之者也。"
                },
                {
                    "paragraph": "先趨而後息，先問而後黙，則什己者至",
                    "zhushu": "；先人而趨，後人而息，先人而問，後人而黙，雖亦降己，異乎承之者也。是以伯己者徃，什己者來。"
                },
                {
                    "paragraph": "人趨己趨，則若己者至；",
                    "zhushu": "人趨己趨，與之鴈行者也。"
                },
                {
                    "paragraph": "憑几㨿杖，指麾而使，則厮役者至；",
                    "zhushu": "坐則慿几，立則㨿杖，指麾而使，尚為有禮焉。"
                },
                {
                    "paragraph": "咄，則徒𨽻之人至矣。",
                    "zhushu": "人，一作者也。樂則嗟之，苦則咄之，不禮甚矣。苟非無耻之人，豈所甘心㢤？"
                },
                {
                    "paragraph": "故帝者與師處，王者與友處，亡主與徒處。故徳萬",
                    "zhushu": "一作百。"
                },
                {
                    "paragraph": "人者謂之雋，",
                    "zhushu": "雋者，知哲聖人之謂也。"
                },
                {
                    "paragraph": "徳千人者謂之豪，",
                    "zhushu": "此以獸之豪制名也。"
                },
                {
                    "paragraph": "徳百",
                    "zhushu": "一作萬。"
                },
                {
                    "paragraph": "人者謂之英。",
                    "zhushu": "此以草之英制名也。毛詩傳曰：“萬人曰英。”記曰：“五人曰茂，十人曰選，百人曰俊，千人曰英。”今此又以萬人曰俊，百人曰英，盖莫可考矣。人物志曰：“獸之特者為雄，草之秀者為英。韓信是雄，張良是英。”此言近之。"
                },
                {
                    "paragraph": "徳音者，所謂聲也，未聞音出而響過其聲者也。貴者有知，富者有財，貧者有身。",
                    "zhushu": "無知也故賤，無財也故貧。所有者，特天地之委形而已。總括百骸謂之身，衆𧰼備見謂之形。"
                },
                {
                    "paragraph": "信符不合，事舉不成，",
                    "zhushu": "一本云舉事不成。"
                },
                {
                    "paragraph": "不死不生，不斷不成，",
                    "zhushu": "常騎两可之地，豈足以就其斷㢤？"
                },
                {
                    "paragraph": "計功而償，權徳而言，王鈇在此，孰能使營。",
                    "zhushu": ""
                }
            ]
        },
        {
            "name": "著希第二",
            "paragraphs": [
                {
                    "paragraph": "著希第二",
                    "zhushu": "",
                    "type": 1
                },
                {
                    "paragraph": "道有稽，",
                    "zhushu": "以道為决。"
                },
                {
                    "paragraph": "徳有㨿，",
                    "zhushu": "以徳為驗。"
                },
                {
                    "paragraph": "人主不聞要。故耑",
                    "zhushu": "一作常。"
                },
                {
                    "paragraph": "與運尭而無以",
                    "zhushu": "“無以”下一有“自”字。"
                },
                {
                    "paragraph": "見也；道與徳館而無以命也；義不當格而無以更也。",
                    "zhushu": "攘鷄紾兄之𩔖是已。格，正也。凡此以不聞要而已。然則人主豈可以不知務哉！放飯流歠而問無齒决，亦無益於事也。"
                },
                {
                    "paragraph": "若是置之，雖安非定也。",
                    "zhushu": "言幸安也。夫抱火厝之積薪之下而寢卧其上，雖未及然，終亦必運而已矣。"
                },
                {
                    "paragraph": "端𠋣有位，名號弗去。",
                    "zhushu": "言其違道逺矣，所存者名號而已。"
                },
                {
                    "paragraph": "故希人者，無悖其情，希世者，無繆其賔。",
                    "zhushu": "方是之時，俯而徇俗，仰以阿時者至矣。"
                },
                {
                    "paragraph": "文禮之野，與禽獸同則",
                    "zhushu": "；羔鴈雖有跪乳行列之儀，而以人文格之，野心多矣。又况無羔鴈之性者，柰何同之乎？"
                },
                {
                    "paragraph": "言語之暴，與蠻夷同謂。",
                    "zhushu": "蠻夷鴃舌者也。"
                },
                {
                    "paragraph": "夫君子者，易親而難狎，畏禍而難却，",
                    "zhushu": "死義，故難却也。"
                },
                {
                    "paragraph": "嗜利而不為非，",
                    "zhushu": "義，然後取。"
                },
                {
                    "paragraph": "時動而不苟作。",
                    "zhushu": "不得已而後起。"
                },
                {
                    "paragraph": "體雖安之而弗敢處，然後禮生；",
                    "zhushu": "君子克己復禮，盖充此而已。"
                },
                {
                    "paragraph": "心雖欲之，而弗敢信，然後義生。",
                    "zhushu": "一作立。○信，猶任也。君子克己就義，盖充此而已。"
                },
                {
                    "paragraph": "夫義，節欲而治；禮，反情而辨者也。故君子弗徑情而行也。夫亂世者，以麤智為造意，",
                    "zhushu": "造意微矣，豈麤智之所能知哉！"
                },
                {
                    "paragraph": "以中險為道，",
                    "zhushu": "司巇也。"
                },
                {
                    "paragraph": "以利為情。若不相與同惡，則不能相親，相與同惡，則有相憎。",
                    "zhushu": "小人難近如此。"
                },
                {
                    "paragraph": "說者言仁，則以為誣；發於義，則以為誇，平心而直告之，則有弗信。",
                    "zhushu": "利令智昏，不可與眀如此。"
                },
                {
                    "paragraph": "故賢者之於亂世也，絶豫而無由通，異𩔖而無以告，苦乎哉！",
                    "zhushu": "盖傷之也。"
                },
                {
                    "paragraph": "賢人之潜亂世也！上有隨君，下無直辭；君有驕行，民多諱言。故人乖其誠能，士𨼆其實情。心雖不說，弗敢不譽；",
                    "zhushu": "楊雄羙新是已。此非可已而不已者也。夫雄如此，而義不能䋲墨者，則以有道故也。魯人曰：“栁下惠固可，吾固不可。”孔子善之。然則無雄之道，浮沉濁世，齷齪阿上，而欲自比於雄，亦已惑矣。"
                },
                {
                    "paragraph": "事業雖弗善，不敢不力；",
                    "zhushu": "此汝墳之所勉者也。雖非殷其雷之義，亦其所遇不得不爾也。"
                },
                {
                    "paragraph": "趨舎雖不合，不敢弗從。",
                    "zhushu": "夫在我者，皆彼之所不能易，則雖譽所不譽，力所不力，從所不從，亦應世之道也。"
                },
                {
                    "paragraph": "故觀賢人之於亂世也，",
                    "zhushu": "一作“者”。"
                },
                {
                    "paragraph": "其慎勿",
                    "zhushu": "“慎勿”一作“順勿”。"
                },
                {
                    "paragraph": "以為定情也。",
                    "zhushu": "凡此所為，亂群焉耳，姑以逺害而已，豈真同也哉！"
                }
            ]
        },
        {
            "name": "夜行第三",
            "paragraphs": [
                {
                    "paragraph": "夜行第三",
                    "zhushu": "",
                    "type": 1
                },
                {
                    "paragraph": "天，文也；地，理也；月，刑也；",
                    "zhushu": "隂以刻制。"
                },
                {
                    "paragraph": "日，徳也；",
                    "zhushu": "陽以昭蘇。"
                },
                {
                    "paragraph": "四時，檢也；",
                    "zhushu": "有明法而不議。"
                },
                {
                    "paragraph": "度數，節也；",
                    "zhushu": "天地之節，盖有度數存焉。"
                },
                {
                    "paragraph": "隂陽，氣也；五行，業也；",
                    "zhushu": "五材也。在地成形，故曰業。"
                },
                {
                    "paragraph": "五政，道也；",
                    "zhushu": "五辰也。在天成象，故曰道。"
                },
                {
                    "paragraph": "五音，調也；",
                    "zhushu": "聲成文，變成方，謂之音，斯謂之調。"
                },
                {
                    "paragraph": "五聲，故也；",
                    "zhushu": "五聲因習而異，在齊而齊言，居晋而晋語，斯之謂故。"
                },
                {
                    "paragraph": "五味，事也。賞罰，約也。",
                    "zhushu": "賞所以約之使赴功，罰所以約之使辟咎。"
                },
                {
                    "paragraph": "此皆有驗，有所以然者。隨而不見其後，迎而不見其首，",
                    "zhushu": "其所以然者，道也。道無首尾，而欲從迹其所為，譬如捕風，逆之無前，從之無後。此雖顔子恍然不能定也，又况賜之流乎！"
                },
                {
                    "paragraph": "成功遂事，莫知其狀，",
                    "zhushu": "夫孰知之？"
                },
                {
                    "paragraph": "圖弗能載，名弗能舉，",
                    "zhushu": "夫巧者不能𦘕，則辯者亦不能言矣。"
                },
                {
                    "paragraph": "強為之說曰：“芴乎芒乎，中有𧰼乎！芒乎芴乎，中有物乎！",
                    "zhushu": "芒者似有，芴者似無。"
                },
                {
                    "paragraph": "窅乎𡨋乎，中有精乎！致信䆒情，",
                    "zhushu": "夫道有情有信，非若斷空，雖無形而非理也。要在致而䆒之。"
                },
                {
                    "paragraph": "復反無貌。”",
                    "zhushu": "貌且無之，况於形乎？"
                },
                {
                    "paragraph": "鬼見",
                    "zhushu": "一本作鬼不能見。"
                },
                {
                    "paragraph": "不能為人業，",
                    "zhushu": "露則不神，豈足以建功立事哉？故善為人業者，微矣妙矣，雖鬼不能窺其宻也。"
                },
                {
                    "paragraph": "故聖人貴夜行。",
                    "zhushu": ""
                }
            ]
        },
        {
            "name": "天則第四",
            "paragraphs": [
                {
                    "paragraph": "天則第四",
                    "zhushu": "",
                    "type": 1
                },
                {
                    "paragraph": "聖王者，有聽微决疑之道，能屏䜛權實，逆滛辭，",
                    "zhushu": "楊、墨之属。"
                },
                {
                    "paragraph": "絶流語，",
                    "zhushu": "管、蔡之属。"
                },
                {
                    "paragraph": "去無用，",
                    "zhushu": "屠龍之技，刻楮之巧，雖號高妙，無所用之。"
                },
                {
                    "paragraph": "杜絶朋黨之門，",
                    "zhushu": "持禄養交，皆公死黨。潝潝然患其上，訿訿然思不稱乎上，豈可開之？"
                },
                {
                    "paragraph": "嫉妬之人不得著明，",
                    "zhushu": "常置卑晦。"
                },
                {
                    "paragraph": "非君子、術數之士，莫得當前，故邪弗能奸，禍不能中。彼天地之以無極者，以守度量而不可濫。",
                    "zhushu": "此况邪弗能奸，禍不能中之義。"
                },
                {
                    "paragraph": "日不踰辰，",
                    "zhushu": "日月所㑹為辰。"
                },
                {
                    "paragraph": "月宿其𠛱，",
                    "zhushu": "言宿其辰之次也。"
                },
                {
                    "paragraph": "當名服事，",
                    "zhushu": "當箕之名，服箕之事；當斗之名，服斗之事。其他放此。"
                },
                {
                    "paragraph": "星守弗去，",
                    "zhushu": "各止分域。"
                },
                {
                    "paragraph": "弦望晦朔，終始相巡，",
                    "zhushu": "一作選。○夫日陟降而成晦朔，月虧盈而成弦望，反復相尋，如轉磨引鋸，豈有終窮？"
                },
                {
                    "paragraph": "踰年累𡻕，",
                    "zhushu": "年取禾之一熟，而𡻕騎两稔。"
                },
                {
                    "paragraph": "用",
                    "zhushu": "或作“肅”。"
                },
                {
                    "paragraph": "不縵縵，",
                    "zhushu": "縵縵，漫㓕之貌。"
                },
                {
                    "paragraph": "此天之所柄以臨斗",
                    "zhushu": "一作計。"
                },
                {
                    "paragraph": "者也。",
                    "zhushu": "言斗臨制四方，運乎四時，終古不忒，而天道如上，所謂更以臨之。"
                },
                {
                    "paragraph": "中參成位，",
                    "zhushu": "一本作伍，一本作五。○言參天地而成位乎其中也。"
                },
                {
                    "paragraph": "四氣為政，",
                    "zhushu": "政法四時。"
                },
                {
                    "paragraph": "前張後極，",
                    "zhushu": "張，南方之星也。極，北方之星也。或言張，或言極，互相挾焉。"
                },
                {
                    "paragraph": "左角",
                    "zhushu": "一作魯。"
                },
                {
                    "paragraph": "右龯，",
                    "zhushu": "一作越。○角，東方之星也。鉞，西方之星也。參伐一曰鉄鉞。"
                },
                {
                    "paragraph": "九文循理，以省宫衆，小大畢舉，",
                    "zhushu": "此言簡而不遺也。"
                },
                {
                    "paragraph": "先無怨讎之患，後無毁名敗行之咎。故其威上際下交，",
                    "zhushu": "交，元作校。"
                },
                {
                    "paragraph": "其澤四被而不鬲。",
                    "zhushu": "東漸西被，朔南暨焉，沛然莫之能禦也。"
                },
                {
                    "paragraph": "天之不違，以不離一。",
                    "zhushu": "所謂趣物而不两也。"
                },
                {
                    "paragraph": "天若離一，反還為物，",
                    "zhushu": "天之所以異乎萬物者，抱一而已。字觧曰：一而大者，天也，二而小者，示也。"
                },
                {
                    "paragraph": "不創不作，與天地合徳，",
                    "zhushu": "常輔萬物之自然而不敢為也。天不創而萬物化，地不作而萬物育。"
                },
                {
                    "paragraph": "節璽相信，如月應日，",
                    "zhushu": "日，循星而進退，月應日以生死，信之至也。"
                },
                {
                    "paragraph": "此聖人之所以宜世也。知足以滑正，略足以恬禍，此危國之不可安，亡國之不可存也。",
                    "zhushu": "強足以拒敵，辯足以餙非，此跖之所以不可救藥也。"
                },
                {
                    "paragraph": "故天道先貴覆者，",
                    "zhushu": "天道能覆覆者而已。如其自絶，雖天不可如何？"
                },
                {
                    "paragraph": "地道先貴載者，",
                    "zhushu": "地道能載載者而已。如其自棄，雖地不可如何？"
                },
                {
                    "paragraph": "人道先貴事者，",
                    "zhushu": "栁下季曰：子不聽父之詔，弟不受兄之教，雖令先生之辯，將柰之何哉？"
                },
                {
                    "paragraph": "酒",
                    "zhushu": "一或作借。"
                },
                {
                    "paragraph": "保先貴食者。",
                    "zhushu": "酒保，貨酒者也。此申天貴覆者、地貴載者、人貴事者之况也。"
                },
                {
                    "paragraph": "待物　　也。領",
                    "zhushu": "或作顧。"
                },
                {
                    "paragraph": "氣，時也；",
                    "zhushu": "四時各領一方之氣。"
                },
                {
                    "paragraph": "生殺，法也；循度以斷，天之節也。",
                    "zhushu": "物不可以終通，故循度以間之，性命自然之節也。"
                },
                {
                    "paragraph": "𠛱地而守之，分民而部之，",
                    "zhushu": "“守”，或作“止”。○此聖人法天之節，循度以斷之，故地各有守，民各有部。"
                },
                {
                    "paragraph": "寒者得衣，饑者得食，𡨚者得理，勞者得息，聖人之所期也。夫裁衣而知擇其工，裁國而知索其人，此固世之所公哉！",
                    "zhushu": "一作“或”。○譬之製錦而使人學裁者，未之有也。"
                },
                {
                    "paragraph": "同而後可以見天，",
                    "zhushu": "天道一而不二，故自其同者視之，夷貉一家也。"
                },
                {
                    "paragraph": "異而後可以見人，",
                    "zhushu": "人道二而不一，故自其異者視之，肝膽楚越也。"
                },
                {
                    "paragraph": "變而後可以見時，",
                    "zhushu": "常運而不停。"
                },
                {
                    "paragraph": "化而後可以見道。",
                    "zhushu": "庚桑子曰：“越鷄不䏻伏鵠𡖉，魯鷄固能矣。”趎徃南見老子。然則道之等級見矣。"
                },
                {
                    "paragraph": "臨利而後可以見信，臨財而後可以見仁，臨難而後可以見勇，",
                    "zhushu": "繁霜勁風，然後可以别草木之真性。"
                },
                {
                    "paragraph": "臨事而後可以見術數之士。九皇之制，",
                    "zhushu": "春秋緯云：“人皇兄弟九人，分治天下。”九皇之號，豈縁是歟？"
                },
                {
                    "paragraph": "主不虗王，",
                    "zhushu": "王徳備矣。"
                },
                {
                    "paragraph": "臣不虗貴階級，",
                    "zhushu": "列等之爵，無虗授也。"
                },
                {
                    "paragraph": "尊卑名號，",
                    "zhushu": "言卑尊其名號也。"
                },
                {
                    "paragraph": "自君吏民，",
                    "zhushu": "各君吏民。"
                },
                {
                    "paragraph": "次者無國，",
                    "zhushu": "入使治之。"
                },
                {
                    "paragraph": "歴寵歴録，",
                    "zhushu": "歴録，文章之貌。言更歴寵榮華煥如此。毛詩傳曰：“務歴録也。”"
                },
                {
                    "paragraph": "副所以付授，",
                    "zhushu": "非特受封之臣不虗貴梯級，雖無國者，亦稱所以付授。"
                },
                {
                    "paragraph": "與天人叅相結連，",
                    "zhushu": "天人一貫，不可觧也。"
                },
                {
                    "paragraph": "鉤攷之具不備故也。",
                    "zhushu": "鉤攷，督責之術也。言惟無督責之術，而以道相化，故能如是。故曰：燒之剔之，刻之雒之，馬之死者十二三矣。夫馬之性固真矣，然其智至於詭𥨸者，伯樂之罪也。雖然，九皇之制亦寓言耳。夫太上無法而治，安有受封之制？㢤契理之士，要其㑹歸而遺其所寄，可也。"
                },
                {
                    "paragraph": "下之所逜，",
                    "zhushu": "逜之言干也。"
                },
                {
                    "paragraph": "上之可蔽，斯其離人情而失天節者也。緩則怠，急則困，見間",
                    "zhushu": "一作“門”。"
                },
                {
                    "paragraph": "則以竒相御，人之情也。",
                    "zhushu": "恒物之情，緩之則怠，急之則困。故昔賢驅雞之喻，戒在疾徐也。間，巇隙也。方其毽閉，雖有竒計，安得而抵之哉？天節，見上。故於此具論人情。"
                },
                {
                    "paragraph": "舉以八極，信焉而弗信，天之則也。",
                    "zhushu": "八極，八方之極，四中四角是也。淮南子曰：“八埏之外有八紘，八紘之外有八極。”夫　極有之，而以跡所不至，更若誕謾，故曰“信焉而弗信”也。雖然，以懸寓觀之，八方上下無盡也，亦無無盡；無極也，亦無無極，故曰天之則也。"
                },
                {
                    "paragraph": "差繆之間，言不可合，",
                    "zhushu": "孔、墨之道，同是堯、舜，同非桀、紂，而終不可合者，其弊由此也。"
                },
                {
                    "paragraph": "平不中律，",
                    "zhushu": "小失聲韻，則雖平不中律矣。夫千里之　失，謬於毫𨤲，而歴年之患，誤在頃刻。是故君子慎其小也。"
                },
                {
                    "paragraph": "月望而晨，月毁於天，珠蛤蠃蚌虗千深渚，",
                    "zhushu": "水岐成渚。"
                },
                {
                    "paragraph": "上下同離也。",
                    "zhushu": "言同氣附離而無間，雖貍物潜於深渚，與月盛衰更如在上也。淮南子曰：“日至而麋鹿觧，月死而蠃蚌膲。”"
                },
                {
                    "paragraph": "未令而知其為，未使而知其徃，上不加務而民自盡，此化之期也。使而不徃，禁而不止，上下乖謬者，其道不相得也。上紇下撫者，遠衆之慝也。隂陽不接者，其理無從相及也。筭不相當者，人不應上也。符節亡此，曷曽可合也？為而無害，成而不敗，一人唱而萬人和，如體之從心，此政之期也。盖“毋錦",
                    "zhushu": "一作綿。"
                },
                {
                    "paragraph": "杠悉動”者，其要在一也。",
                    "zhushu": "盖無錦杠而撩輻俱動者，其要在杠故也。是故明主好要，以一倡萬。以錦韜杠，故謂之錦杠。爾雅曰：“素錦韜杠。”"
                },
                {
                    "paragraph": "未見不得其診而能除其疾也。文武交用而不得事實者，法令放而無以梟之謂也。",
                    "zhushu": "梟，斬刑也。此言法令不行，小人敢為負謾而無忌憚也。雖然，秦以苛察相高，其弊徒文具耳，而至於土崩，更甚乎無法者，無惻怛之實故也。由是觀之，内無至誠惻怛之實，欲以一切從事於法，則将以考真也，適足以起偽；将以稽治也，適足以招亂。"
                },
                {
                    "paragraph": "舎此而按之彼者，曷曽可得也。",
                    "zhushu": "南適而北轅矣。"
                },
                {
                    "paragraph": "𡨋言易而如言難，",
                    "zhushu": "言之不怍，為之也難。"
                },
                {
                    "paragraph": "故父不能得之於子，而君弗能得之於臣。",
                    "zhushu": "踐言之行，雖在君臣父子之間如此，况卑賤乎？"
                },
                {
                    "paragraph": "已見天之所以信於物矣，",
                    "zhushu": "無妄，天之道也。"
                },
                {
                    "paragraph": "未見人之所信於物也。",
                    "zhushu": "不能似言。"
                },
                {
                    "paragraph": "捐物任勢者，天也。",
                    "zhushu": "萬物盡無，因任而已。"
                },
                {
                    "paragraph": "捐物任勢，",
                    "zhushu": "捐或作損。"
                },
                {
                    "paragraph": "故莫能宰而不天。",
                    "zhushu": "一本作“得”。先之在古者，道之理也。損物任勢，故莫能宰而不天。其道如上，故莫能宰之而莫不天焉。"
                },
                {
                    "paragraph": "夫物，故曲可改，人可使，",
                    "zhushu": "言苟為物矣，無以有己。如此以明天之不可轉徙也。"
                },
                {
                    "paragraph": "法章物而不自許者，天之道也。",
                    "zhushu": "夫法，種種差别，稽之天道，豈得已㢤？姑以應世而已。甚不自是也。"
                },
                {
                    "paragraph": "以為奉教陳忠之臣，未足恃也。",
                    "zhushu": "此其勢必至於有法也。"
                },
                {
                    "paragraph": "故法者，曲制",
                    "zhushu": "曲為之制。"
                },
                {
                    "paragraph": "官備主用也。",
                    "zhushu": "官各守之，以備主用。"
                },
                {
                    "paragraph": "舉善不以窅窅，",
                    "zhushu": "不以潜晦。舉人之善，必著見而後置之。"
                },
                {
                    "paragraph": "拾過不以𡨋𡨋",
                    "zhushu": "不以𨼆匿。拾人之過，必發露而後廢之。拾，或作“捨”。"
                },
                {
                    "paragraph": "决，此",
                    "zhushu": "句。"
                },
                {
                    "paragraph": "法之所貴也。若礱磨不用，賜物雖詘，有不効者矣。",
                    "zhushu": "言慶賞者，勵世磨鈍之器也。然而賞不能，勸不勝，罰不能，必不可。若砥礪不用之材而責有於無，玉帛雖詘，有不効者矣。"
                },
                {
                    "paragraph": "上下有間，於是設防，知蔽並起。",
                    "zhushu": "為之斗斛以量之，則并與斗斛而𥨸之；為之權衡以稱之，則并與權衡而竊之。"
                },
                {
                    "paragraph": "故政在𥝠家而弗能取，",
                    "zhushu": "政在大夫。"
                },
                {
                    "paragraph": "重人掉權而弗能止，賞加無功而弗能奪，法廢不奉而弗能立，罰行於非其人而弗能絶者，不與其民之故也。",
                    "zhushu": "與民共之而上下以道相維，豈容至此㢤？屋漏知之在下，船漏知之在上。"
                },
                {
                    "paragraph": "夫使百姓釋己而以上為心者，教之所期也。八極之舉，不能時賛，故可壅塞也。",
                    "zhushu": "所謂“無障”者，四通六闢，豈疑八極之舉而不能賛明哉？湯之問𣗥是已。"
                },
                {
                    "paragraph": "昔者有道之取政，非於耳目也。",
                    "zhushu": "神心恍惚，俯仰之間，再撫八極之外，而里之前耳不能聞，墻之外目不能見。故聖人之政，恃道而不恃耳目。"
                },
                {
                    "paragraph": "夫耳之主聴，目之主明。一葉蔽目，不見太山；两豆塞耳，不聞雷霆。",
                    "zhushu": "膚寸之間，小物足以障之，何足恃哉？"
                },
                {
                    "paragraph": "道開而否，未之聞也。",
                    "zhushu": "此明道之足恃也。夫道開者，雲霧不能礙其視，雷霆不能亂其聴。雖栖在蚊睫，而視之若嵩華之阿；戰於蝸角，而聴之若齊魏之閧，夫孰能否之？"
                },
                {
                    "paragraph": "見遺不掇，非人情也。",
                    "zhushu": "言無是也。此申未之聞也之况。"
                },
                {
                    "paragraph": "信情脩",
                    "zhushu": "一作“循”。"
                },
                {
                    "paragraph": "生，非其天誅，逆夫人僇，",
                    "zhushu": "一本作“逆天之人僇”。"
                },
                {
                    "paragraph": "不勝任也。",
                    "zhushu": "不畏天禍人殃，死地隨之，而将以脩生，此如戴粒之蟻，欲以冠山，何足以堪其任也？"
                },
                {
                    "paragraph": "為成求得者，事之所期",
                    "zhushu": "一作“明”。"
                },
                {
                    "paragraph": "也。",
                    "zhushu": "以為成功，則天而得之，不得，曰：“有命者，無所期焉。是道也，非事也。”"
                },
                {
                    "paragraph": "為之以民，道之要也。",
                    "zhushu": "民之所未安，聖人不強行；民之所未厭，聖人不強去。"
                },
                {
                    "paragraph": "唯民知極，弗之代",
                    "zhushu": "一作“伐”。"
                },
                {
                    "paragraph": "也。",
                    "zhushu": "夫因人而不自任者，天也。民實知極，聖人豈侵越而代之？大司徒曰：“使民興賢，出使長之；使民興能，入使治之。”"
                },
                {
                    "paragraph": "此聖王授",
                    "zhushu": "一作“受”。"
                },
                {
                    "paragraph": "業，所以守制也。彼",
                    "zhushu": "一作“被”。"
                },
                {
                    "paragraph": "教苦，故民行薄",
                    "zhushu": "。未至乎孩而始誰。"
                },
                {
                    "paragraph": "失之本，故爭於末。",
                    "zhushu": "魚亡江湖，而爭於濡沫。"
                },
                {
                    "paragraph": "人有分於處，處有分於地，",
                    "zhushu": "各有分域。"
                },
                {
                    "paragraph": "地有分於天，",
                    "zhushu": "郢有天下。"
                },
                {
                    "paragraph": "天有分於時，",
                    "zhushu": "秦天早寒，楚天早𤍠之𩔖。"
                },
                {
                    "paragraph": "時有分於數，",
                    "zhushu": "春乗木數，秋乗金數之𩔖。"
                },
                {
                    "paragraph": "數有分於度，",
                    "zhushu": "取數多者脩，取數寡者促。"
                },
                {
                    "paragraph": "度有分於一。",
                    "zhushu": "一者，度數之原，隨所分而赴之。譬之物焉，一月普見衆水。"
                },
                {
                    "paragraph": "天居髙而耳卑者，此之謂也。",
                    "zhushu": "天體盖髙而其耳更卑者，精神之運普徧萬物故也。"
                },
                {
                    "paragraph": "故聖王天時、人之、地之，雅無牧能，因",
                    "zhushu": "一作“用”。"
                },
                {
                    "paragraph": "無功多。",
                    "zhushu": "夫文貫三為王，盖取諸此。"
                },
                {
                    "paragraph": "尊君卑臣，非計親也；任賢使能，非與處也。",
                    "zhushu": "處，故舊也。言不以𥝠恩廢天下之公義。"
                },
                {
                    "paragraph": "水火不相入，天之制也。",
                    "zhushu": "水火以譬恩義。盖古之治天下者，方其申至恩也，公義不得奪；方其申大義也，𥝠恩不得干。猶之水火焉，相濟而不相入也。雖然，凡此人道而已，若夫天道，則又不在此域也。故下文云。"
                },
                {
                    "paragraph": "明不能照者，",
                    "zhushu": "所謂離朱索之而不得。"
                },
                {
                    "paragraph": "道弗能得也。䂓不能包者，力弗能挈也。",
                    "zhushu": "夫天地雖宻移，而真體常住，非若舟壑夜半負之而去，夫孰能挈之？"
                },
                {
                    "paragraph": "自知慧出，",
                    "zhushu": "“慧出”，一作“惠之”。"
                },
                {
                    "paragraph": "使玉化為環玦者，是政反為滑也。",
                    "zhushu": "璞玉不毁，孰為環玦？玦，半環也。禮論曰：“絶人以玦，反絶以環。”。"
                },
                {
                    "paragraph": "田不因地形，不能成糓；",
                    "zhushu": "稻宜下地，黍宜上地。"
                },
                {
                    "paragraph": "為化不因民，不能成俗。嚴疾，過也；喜怒，適也。四者已仭，非師術也。",
                    "zhushu": "此言四者或過或適，雖殊而逺離大道一也，豈足以據師之席哉？列子曰：“仞而有之，皆惑也。”"
                },
                {
                    "paragraph": "形嗇",
                    "zhushu": "元作薔，一本作蓋。"
                },
                {
                    "paragraph": "而亂益者，勢不相牧",
                    "zhushu": "一作收。"
                },
                {
                    "paragraph": "也。",
                    "zhushu": "形無以牧乎勢，勢無以牧乎形，故其弊如此。"
                },
                {
                    "paragraph": "徳與身存亡者，未可以取法也。",
                    "zhushu": "堯、舜殂落，其骨盖已朽乆矣，而至今詠歎不息者，豈係其身之存亡哉？此萬世之法也。"
                },
                {
                    "paragraph": "昔宥世者，未有離天",
                    "zhushu": "或無天字。"
                },
                {
                    "paragraph": "人而能善與國者也",
                    "zhushu": "。與，或作為。善與國，所與之國。夫天不人不因，人不天不成，而畸於天人，則其身之不能治，况與國乎？"
                },
                {
                    "paragraph": "先王之盛名，未有非士之所立者也。",
                    "zhushu": "引而高之者，天也。"
                },
                {
                    "paragraph": "過生於上，罪死於下，濁世之所以為俗也。一人乎！一人乎！命之所極也。",
                    "zhushu": "此歎辭也。言命至君而極矣，今貽厲階如此，可不惜哉！盖痛之彌深，其辭益緩，詩人之義也。"
                }
            ]
        },
        {
            "name": "環流第五",
            "paragraphs": [
                {
                    "paragraph": "環流第五",
                    "zhushu": "",
                    "type": 1
                },
                {
                    "paragraph": "有一而有氣，",
                    "zhushu": "一者，元氣之始。"
                },
                {
                    "paragraph": "有氣而有意，",
                    "zhushu": "意者，冲氣所生。"
                },
                {
                    "paragraph": "有意而有圖，",
                    "zhushu": "可以𧰼矣。"
                },
                {
                    "paragraph": "有圖而有名，",
                    "zhushu": "可以言矣。"
                },
                {
                    "paragraph": "有名而有形，有形而有事，有事而有約。",
                    "zhushu": "八者具矣，而渾淪未離，所謂混沌者也。"
                },
                {
                    "paragraph": "約决而時生，",
                    "zhushu": "時生，或作時立。决之為言判也。"
                },
                {
                    "paragraph": "時立而物生。",
                    "zhushu": "混沌開矣。於是四時行焉，百物生焉。"
                },
                {
                    "paragraph": "故氣相加而為時，約相加而為期，期相加而為功，功相加而為得失，得失相加而為吉㐫，萬物相加而為勝敗。莫不發於氣，",
                    "zhushu": "氣，所以發之。"
                },
                {
                    "paragraph": "通於道，",
                    "zhushu": "道，所以通之。"
                },
                {
                    "paragraph": "約於事，",
                    "zhushu": "知道而已，則蕩。"
                },
                {
                    "paragraph": "正於時，",
                    "zhushu": "知事而已，則差。"
                },
                {
                    "paragraph": "離",
                    "zhushu": "或作雜。"
                },
                {
                    "paragraph": "於名，",
                    "zhushu": "離，如附離之離。"
                },
                {
                    "paragraph": "成於法者也。法之在此者謂之近，其出化彼謂之逺。近而至，故謂之神；",
                    "zhushu": "明之在道者為神，神之在器者為明。"
                },
                {
                    "paragraph": "逺而反，故謂之明。",
                    "zhushu": "老子所謂“逝曰逺，逺曰反。”"
                },
                {
                    "paragraph": "明者在此，其光照",
                    "zhushu": "或作昭。"
                },
                {
                    "paragraph": "彼，其事形此，其功成彼。",
                    "zhushu": "𨚍詩曰：“執轡如組”，盖言此矣。夫為組者，緫紕於此，成文於彼，言其動於近，行於逺也。孔子曰：“為此詩者，其知政乎！執此法以御民，豈有不化㢤？干旄之忠告至矣。"
                },
                {
                    "paragraph": "從此化彼者，法也；生法者，我也；",
                    "zhushu": "非我則無法。"
                },
                {
                    "paragraph": "成法者，彼也。",
                    "zhushu": "非彼則無所用法。"
                },
                {
                    "paragraph": "生法者，日在而不厭者也。",
                    "zhushu": "精神之運，隨日以新。"
                },
                {
                    "paragraph": "生成在已，謂之聖人。",
                    "zhushu": "彼我玄同，盛徳之至。"
                },
                {
                    "paragraph": "惟聖人䆒道之情，唯道之法，",
                    "zhushu": "非真混沌，孰能如此？"
                },
                {
                    "paragraph": "公政以明。斗柄東指，天下皆春；斗柄南指，天下皆夏；斗柄西指，天下皆秋；斗柄北指，天下皆冬。斗柄運於上，事立於下；斗柄指一方，四塞俱",
                    "zhushu": "或作皆。"
                },
                {
                    "paragraph": "成。此道之用法也。",
                    "zhushu": "古之聖人，不下席而天下治，顔如渥丹，肌膚若氷雪者，用此道也。而世之枯槁者昧此，以為黃帝肌色皯黣，而堯、舜如腊，此墨子之道也。"
                },
                {
                    "paragraph": "故日月不足以言明，四時不足以言功，",
                    "zhushu": "言其明與功，更在四時日月之上。"
                },
                {
                    "paragraph": "一為之法，以成其業。故莫不道",
                    "zhushu": "。民咸用之。"
                },
                {
                    "paragraph": "一之法立，而萬物皆來屬。",
                    "zhushu": "以出於一，故萬物不能二也。"
                },
                {
                    "paragraph": "法貴如言，",
                    "zhushu": "無信不立。"
                },
                {
                    "paragraph": "言者，萬物之宗也。是者，法之所與親也；非者，法之所與離也。是與法親，故強；非與法離，故亡。法不如言，故亂其宗。故生法者命也，生於法者亦命也。",
                    "zhushu": "莫非命也。"
                },
                {
                    "paragraph": "命者，自然者也。",
                    "zhushu": "莫能使之然，亦莫能使之不然，謂之自然。"
                },
                {
                    "paragraph": "命之所立，賢不必得，不肖不必失。",
                    "zhushu": "命曰：“彭祖之智不出堯舜之上，而夀八百；顔淵之才不出衆人之下，而夀十八；仲尼之徳不出諸侯之下，而困於陳蔡；殷紂之行不出三仁之上，而居君位。”蓋言此矣。"
                },
                {
                    "paragraph": "命者，挈已之文",
                    "zhushu": "一作父。"
                },
                {
                    "paragraph": "者也。",
                    "zhushu": "夫身在草萊而挈之浮榮之上者，命也。然而俯仰百年，恍然如夣，是文也，非實也。"
                },
                {
                    "paragraph": "故有一日之命，有一年之命，有一時之命，有終身之命。終身之命，無時成者也。故命無所不在，無所不施，",
                    "zhushu": "或作“絶”。"
                },
                {
                    "paragraph": "無所不及。",
                    "zhushu": "言無適而無有，命也。"
                },
                {
                    "paragraph": "時或後而得之，命也。旣有時有命，",
                    "zhushu": "時者天之運，命者天之令。南華曰：“諱窮乆矣，而不免，命也；求通乆矣，而不得，時也。”"
                },
                {
                    "paragraph": "引其聲，合之名，其得時者成，命日調；引其聲，合之名。其失時者，精神俱亡，命日乖。",
                    "zhushu": "夫嚬其里一也，而醜人獻之，更増其陋。"
                },
                {
                    "paragraph": "時命者，唯聖人而後能决之。",
                    "zhushu": "南華曰：“知通之有時，知窮之有命，臨大難而不懼者，聖人之勇也。”"
                },
                {
                    "paragraph": "夫先王之道備，然而世有困君，",
                    "zhushu": "或作“居”。"
                },
                {
                    "paragraph": "其失之謂者也。",
                    "zhushu": "禮義法度，應時而變，時命不停，法亦隨故。而昧者膠柱刻舟，守先王之腐餘，其道雖備而祗益困窮。此猶枕卧芻狗而更以遭魘，豈易怛也哉！"
                },
                {
                    "paragraph": "故所謂道者，無已",
                    "zhushu": "“無已”元作“己無”。"
                },
                {
                    "paragraph": "者也；",
                    "zhushu": "隨之而已。"
                },
                {
                    "paragraph": "所謂徳者，能得人者也。",
                    "zhushu": "亦不失已。"
                },
                {
                    "paragraph": "道徳之法，萬物取業，",
                    "zhushu": "所謂資而不匱者也。"
                },
                {
                    "paragraph": "無形有分，名曰大孰。",
                    "zhushu": "或作“敦”。○不知其誰之子也。"
                },
                {
                    "paragraph": "故東西南北之道踹，",
                    "zhushu": "一作“端”。"
                },
                {
                    "paragraph": "然其為分等也",
                    "zhushu": "。南華曰：“知東西之相反而不可以相無，則功分定矣。”"
                },
                {
                    "paragraph": "隂陽不同氣，然其為和同也；酸醎甘苦之味相反，然其為善均也",
                    "zhushu": "。南華曰：“柤棃橘柚，其味相反，而皆可於口。”"
                },
                {
                    "paragraph": "五色不同采，然其為好齊也。五聲不同均，然其可喜一也。",
                    "zhushu": "凡此五者，以譬先王之道不矜於同而矜於治。"
                },
                {
                    "paragraph": "故物無非𩔖者，動靜無非氣者。是故有人將",
                    "zhushu": "一本作一人將。盖一人之将。"
                },
                {
                    "paragraph": "得一人氣吉；有家將",
                    "zhushu": "一家之将。"
                },
                {
                    "paragraph": "得一家氣吉；有國將",
                    "zhushu": "將一國者。"
                },
                {
                    "paragraph": "得一國氣吉。",
                    "zhushu": "古人有言：戰猶博也，錢多則氣豪而勝，資少則心怯而輸。然則將之吉㐫在氣。兵法曰：朝氣銳，晝氣隋，暮氣歸。善用兵者，避其銳氣，擊其隋，歸。"
                },
                {
                    "paragraph": "其將",
                    "zhushu": "一本“將”字下有“失”字。"
                },
                {
                    "paragraph": "㐫者反此。故同之謂一，異之謂道。相勝之謂執，吉㐫之謂成敗。賢",
                    "zhushu": "一本賢字上有故字"
                },
                {
                    "paragraph": "者萬舉而一失，不肖者萬舉而一得，其冀",
                    "zhushu": "或作共。"
                },
                {
                    "paragraph": "善一也。然則其所以為者不可一也。知一之不可一也，故貴道。",
                    "zhushu": "異之謂道。"
                },
                {
                    "paragraph": "空之謂一，",
                    "zhushu": "空，一作同。萬物莫不無。"
                },
                {
                    "paragraph": "無不備之謂道，",
                    "zhushu": "萬物莫不有。"
                },
                {
                    "paragraph": "立之謂氣，通之謂𩔖。氣之害人者，謂之不適；味之害人者，謂之毒。夫社",
                    "zhushu": "夫社，元作天社，或作天杜。"
                },
                {
                    "paragraph": "不㓨，則不成霧。",
                    "zhushu": "或作霧氣。○㓨之為言，猶曰逹也。此言亡國之社。屋之，不受夫陽，故無以成霧。盖大社不屋而壇，以受霜露之氣，然後霧生焉。正言杜與霧者，杜以申“立之，謂氣”之義，霧以申“通之，謂𩔖”之義。"
                },
                {
                    "paragraph": "氣，故相利相害也；",
                    "zhushu": "太公調曰：“隂陽相照、相盖、相治，四時相代、相生、相殺。"
                },
                {
                    "paragraph": "𩔖，故相成相敗也。",
                    "zhushu": "夏者，春之𩔖。冬者，秋之𩔖。他皆放此。"
                },
                {
                    "paragraph": "積徃生跂，",
                    "zhushu": "或作政。"
                },
                {
                    "paragraph": "工",
                    "zhushu": "或作王。"
                },
                {
                    "paragraph": "以為師；",
                    "zhushu": "跂，跛𠋣也。師，如師巫之師。巫歩多跛，故積徃生跂，工以為師。揚子曰：“昔者姒氏治水土，而巫步多禹。”扁鵲，盧人也，而醫多盧。"
                },
                {
                    "paragraph": "積毒成藥，工以為醫。",
                    "zhushu": "此言藥之迹起而醫生焉。盖天下之弊多縁故迹而生。故大盗貸仁義以𥨸國，小儒借詩禮而發冡。故曰：焉知曽、史不為桀、跖之嗃矢也。"
                },
                {
                    "paragraph": "羙惡相餙，命曰復周；物極則反，命曰環流。",
                    "zhushu": "言其周流如環。"
                }
            ]
        },
        {
            "name": "道端第六",
            "paragraphs": [
                {
                    "paragraph": "道端第六",
                    "zhushu": "",
                    "type": 1
                },
                {
                    "paragraph": "天者，萬物所以得立也；",
                    "zhushu": "萬物待是而後存者，天也。"
                },
                {
                    "paragraph": "地者，萬物所以得安也。",
                    "zhushu": "天，父道也；地，母道也。"
                },
                {
                    "paragraph": "故天定之，地處之，時發之，物受之，聖人象之。夫寒温之變，非一精之所化也；",
                    "zhushu": "五精化氣，然後寒暑成焉。"
                },
                {
                    "paragraph": "天下之事，非一人之所能獨知也；海水廣大，非獨仰一川之流也。",
                    "zhushu": "堯十年九潦，而水不為加益；湯八年七旱，而水不為加損，是豈仰一川之鍾㢤？"
                },
                {
                    "paragraph": "是以明主之治世也，急於求人，弗獨為也。",
                    "zhushu": "與人共之。"
                },
                {
                    "paragraph": "與天",
                    "zhushu": "一作人。"
                },
                {
                    "paragraph": "與地，",
                    "zhushu": "亦與天地共之。"
                },
                {
                    "paragraph": "建立四維，",
                    "zhushu": "禮、義、㢘、恥，謂之四維。"
                },
                {
                    "paragraph": "以輔國政。鉤繩相布，",
                    "zhushu": "一作希。"
                },
                {
                    "paragraph": "銜橛相制，參偶其備，立位乃固。經",
                    "zhushu": "元作織。"
                },
                {
                    "paragraph": "氣有常理，以天地動，逆天時不祥，有崇。事不仕賢，無功必敗。出究其道，入窮其變，張軍衛外，禍反在内。",
                    "zhushu": "所謂季孫之憂，不在顓臾，而在蕭墻之内也。"
                },
                {
                    "paragraph": "所備甚逺，賊在所愛。是以先王置士也，舉賢用能，無阿於世。仁人居左，",
                    "zhushu": "春以生之，象仁。"
                },
                {
                    "paragraph": "忠臣居前，",
                    "zhushu": "南方，著見，𧰼忠。"
                },
                {
                    "paragraph": "義臣居右，",
                    "zhushu": "秋以成之，象義。"
                },
                {
                    "paragraph": "聖人居後。",
                    "zhushu": "北方，祕宻，𧰼聖。"
                },
                {
                    "paragraph": "左法仁則春生殖，前法忠則夏功立，右法義則秋成熟，後法聖則冬閉藏。先王用之，髙而不墜，安而不亡，此萬物之本𦾑，天地之門戸，",
                    "zhushu": "本𦾑門戸云者，以結左仁右義、前忠後聖，而春生、夏立、秋成熟、冬閉藏之義。"
                },
                {
                    "paragraph": "道徳之益也。此四大夫",
                    "zhushu": "或無夫字。"
                },
                {
                    "paragraph": "者，君之所取於外也。君者，天也，",
                    "zhushu": "左右前後，共法四時，故君象天焉。"
                },
                {
                    "paragraph": "天不開門戸，使下相害也。",
                    "zhushu": "東不法仁，西不法義，南不法忠，北不法聖，則天之門戸塞矣。"
                },
                {
                    "paragraph": "進賢受上賞，則下不相蔽，",
                    "zhushu": "脩文殿御覧引鶡冠子曰：“進賢者受上賞，則下不蔽。”善為政者，賞之不多而民喜，罰之不多而民畏焉。此謂進旣仕之賢者也。"
                },
                {
                    "paragraph": "不待事人。賢士𩔰不蔽之功，",
                    "zhushu": "信雖非事人賢士，而進之受賞，則任事之臣勸矣。故下文云。"
                },
                {
                    "paragraph": "則任事之人莫不盡忠，",
                    "zhushu": "繁露曰：“ 一中為忠，二之則為患。”"
                },
                {
                    "paragraph": "郷曲慕義，",
                    "zhushu": "邦國欣慕，斯可知矣。"
                },
                {
                    "paragraph": "化坐自端，",
                    "zhushu": "羊肉不慕蟻，蟻，慕羶也。故彼雖慕義，而我之化坐自端。化坐自端，言恭已正南靣而已。"
                },
                {
                    "paragraph": "此其道之所致，徳之所成也。本出一人，故謂之天；",
                    "zhushu": "無二上也。"
                },
                {
                    "paragraph": "莫不受命，不可為名，故謂之神。",
                    "zhushu": "妙萬物而為言也。"
                },
                {
                    "paragraph": "至神之極，見之不忒，",
                    "zhushu": "一作或。○契此道者，豈有差哉？"
                },
                {
                    "paragraph": "匈乖不惑，務正一國。",
                    "zhushu": "災變之至，無所怛惑，姑以天下大理，考正吾國之失而已。豈曰天之有某變也，以我為有某事而致也哉？"
                },
                {
                    "paragraph": "一國之刑，具在於身，",
                    "zhushu": "刑于寡妻，至于兄弟，以御于家邦。"
                },
                {
                    "paragraph": "以身老",
                    "zhushu": "一作考。"
                },
                {
                    "paragraph": "世，",
                    "zhushu": "以救於世，而老。"
                },
                {
                    "paragraph": "正以錯國，服義行仁，以一正業。夫仁者，君之操也；義者，君之行也；忠者，君之政也；信者，君之教也；聖人者，君之師傅也。君道知人，臣術知事，故臨貨分財使仁，犯患應難使勇，受言結辭使辯，慮事定計使智，理民處平使謙，賔奏賛見使禮，",
                    "zhushu": "賔奏言擯，賛見言詔。記曰：“禮有擯詔，樂有相歩。”温之至也。"
                },
                {
                    "paragraph": "用民獲衆使賢，出封越境適絶國使信，制天地御諸侯使聖。",
                    "zhushu": "因任之道，此其大略也。嘗試論之：古之明王，無為而用天下也，豈特使仁、使勇、使辯、使智、使謙、使禮、使賢、使信、使聖哉？雖天刑人傪之餘，尚無棄者也。故戚施直鎛，蘧蒢蒙璆，侏儒扶盧，矇膄脩聲，聾者司火，𦕈者督䋲，劓者抱關，刖者守囿，嚚、瘖、跛、躃以實裔土。夫如是，故上無遺事，下無棄才，三代之所以安且乆者，用此道也。雖然，知所使仁而不知其仁有大小，知所使知而不知其智有逺近，未可也。故曰：“孟公綽以為趙魏老則優，而不可以為滕薛大夫。”雍也，可使南靣赤也，可使與賔客言也；求也，百乗之家可使為之宰也；由也，千乗之國可使治其賦也。由是觀之，則此書所云，亦因任之大凡而已。莊子曰：“因任已明，而原省次之。”因任如此，然後可以原省，故下文云。"
                },
                {
                    "paragraph": "夫仁之功，善與不爭，下不怨上；辯士之功，釋怨觧難；智士之功，事至而治，難至而應；忠臣之功，正言直行，矯拂王過；義臣之功，存亡繼絶，救弱誅暴；信臣之功，正不易言；貞謙之功，廢𥝠立公",
                    "zhushu": "；韓非子曰：“自營為公，背𥝠為公。”"
                },
                {
                    "paragraph": "禮臣之功，尊君卑臣；賢士之功，敵國憚之，四境不侵；聖人之功，定制於𡨋𡨋，求至欲得，言聴行從，近親遠附，明逹四通。",
                    "zhushu": "由是而上至於𡨋𡨋，聖人之任也。"
                },
                {
                    "paragraph": "内有挾度，",
                    "zhushu": "操以為驗，所謂“道揆”者是也。"
                },
                {
                    "paragraph": "然後有以",
                    "zhushu": "一本無然以二字。"
                },
                {
                    "paragraph": "量人。",
                    "zhushu": "無節於内，觀物弗之察矣。"
                },
                {
                    "paragraph": "冨者觀其所予，足以知仁；貴者觀其所舉，足以知忠。觀其大袢，",
                    "zhushu": "或作伴，亦作祥。"
                },
                {
                    "paragraph": "長不讓少，貴不讓賤，足以知禮逹；",
                    "zhushu": "或作迭。"
                },
                {
                    "paragraph": "觀其所不行，足以知義；受官任治，觀其去就，足以知智；迫之不懼，足以知勇；口利辭巧，足以知辯；使之不𨼆，足以知信；貧者觀其所不取，足以知㢘；賤者觀其所不為，足以知賢；測深觀天，足以知聖。",
                    "zhushu": "因任原省之要，在於知人，而知人在於有以觀之。孔子曰：“視其所以，觀其所由，察其所安，人焉瘦哉？”故此文具論之。"
                },
                {
                    "paragraph": "第不失次，理不相舛。",
                    "zhushu": "一本作奸，一本作拏。"
                },
                {
                    "paragraph": "近塞逺閉，備元變成，",
                    "zhushu": "元者備之，所以不困；成者變之，所以不倦。"
                },
                {
                    "paragraph": "明事知分，度數獨行。無道之君，任用么麽，",
                    "zhushu": "么麽，一作㓜歴。○么，細人，俊雄之反。"
                },
                {
                    "paragraph": "動即煩濁。有道之君，任用俊雄，動則明白。二者先定素立，白蔘",
                    "zhushu": "立白蔘，一本作七，一曰藻藻，一作慕。"
                },
                {
                    "paragraph": "明起",
                    "zhushu": "，白蔘於下，明起於上。蔘，垂藐也。"
                },
                {
                    "paragraph": "氣榮相宰",
                    "zhushu": "，君臣同體之况，言氣不言血，言榮不言衛，相備也。"
                },
                {
                    "paragraph": "上合其符，下稽其實。時君",
                    "zhushu": "“時君”，元作“時日”，○一作“貧意”。生期，待時而發。夫賢士之居邑里也，合㢤而難，同，而殊，知時日。"
                },
                {
                    "paragraph": "遇人有徳，",
                    "zhushu": "一作“𨼆”。"
                },
                {
                    "paragraph": "君子至門，不言而信，萬民附親；遇人暴驕，萬民離流，上下相疑，復而如環，",
                    "zhushu": "一作“不環”。"
                },
                {
                    "paragraph": "日夜相撓，諌者弗受，言者危身，無從聞過，故大臣偽而不忠。是以為人君親其民如子者，弗召自來，",
                    "zhushu": "靈臺之效是矣。"
                },
                {
                    "paragraph": "故曰有光，卒於羙名；不施而責，弗受",
                    "zhushu": "或作愛。"
                },
                {
                    "paragraph": "而求親，故曰有殃，卒於不祥。夫長者之事其君也，調而和",
                    "zhushu": "一作“知”。"
                },
                {
                    "paragraph": "之，士於純",
                    "zhushu": "一作“屯”。"
                },
                {
                    "paragraph": "厚，",
                    "zhushu": "士，如勿士行枚之士。"
                },
                {
                    "paragraph": "引而化之，天下好",
                    "zhushu": "或作“如”。"
                },
                {
                    "paragraph": "之，其道日從，故卒必昌。夫小人之事其君也，務蔽其明，塞其聴，乗其威，以灼𤍠人，",
                    "zhushu": "𠋣上之威，作人寒燠。"
                },
                {
                    "paragraph": "天下惡之，其崇日㐫，故卒必敗，禍及族人。此君臣之變，治亂之分，興壊之關梁，國家之閱也，",
                    "zhushu": "閱，猶監也。"
                },
                {
                    "paragraph": "逆順利害，由此出生。凡可無學而能者，唯息與食也。故先王傳",
                    "zhushu": "或作“愽”。"
                },
                {
                    "paragraph": "道",
                    "zhushu": "“先王”，一作“先生”。"
                },
                {
                    "paragraph": "以相効屬也。賢君循成法，後世乆長，隋君不從，當世㓕亡。",
                    "zhushu": "禹之法猶存，而夏不世王者，由是故也。"
                }
            ]
        },
        {
            "name": "近迭第七",
            "paragraphs": [
                {
                    "paragraph": "近迭第七",
                    "zhushu": "",
                    "type": 1
                },
                {
                    "paragraph": "龐子問鶡冠子曰：“聖人之道何先？”鶡冠子曰：“先人。”龐子曰：“人道何先？”鶡冠子曰：“先兵。”龐子曰：“何以舎天而先人乎？”鶡冠子曰：“天髙而難知，有福不可請，有禍不可避，法天則戾。地廣大深厚，多利",
                    "zhushu": "一作“則”。"
                },
                {
                    "paragraph": "而鮮威，",
                    "zhushu": "天尊而不親，地親而不尊。"
                },
                {
                    "paragraph": "法地則辱。時舉錯代更無一，法時則貳。三者不可以立化𣗳俗，故聖人弗法。”龐子曰：“隂陽何若？”鶡冠子曰：“神靈威明與天合，",
                    "zhushu": "神之精明曰靈。"
                },
                {
                    "paragraph": "勾萌動作與地俱，",
                    "zhushu": "屈生曰勾。"
                },
                {
                    "paragraph": "隂陽寒暑與時至。三者，聖人存則治，亡則亂，是故先人。富則驕，貴則嬴。兵者百𡻕不一用，然不可一日忘也，是故人道先兵。”龐子曰：“先兵柰何？”鶡冠子曰：“兵者，禮義、忠信也。”龐子曰：“願聞兵義。”鶡冠子曰：“夫道，故敢以賤逆貴；不義，故敢以小侵大。”龐子曰：“用之柰何？”鶡冠子曰：“行枉則禁，反正則舎，是故不殺䧏人。",
                    "zhushu": "鷹不擊伏，况於人乎？"
                },
                {
                    "paragraph": "主道所高，莫貴約束，得地失信，聖王弗㨿；倍言負約，各将有故。”龐子曰：“弟子聞之曰：‘地大者國實，民衆者兵強，兵強者先得意於天下。’今以所見合",
                    "zhushu": "一本作舎。"
                },
                {
                    "paragraph": "所不見，蓋殆",
                    "zhushu": "一本作係，一本作治。"
                },
                {
                    "paragraph": "不然。今大國之兵，反詘而辭窮，禁不止，令不行之故，何也？”",
                    "zhushu": "令使為之，禁使勿為也。"
                },
                {
                    "paragraph": "鶡冠子曰：“欲知來者察徃，欲知古者察今。擇人而用之者王，用人而擇之者亡。逆節之所生，不肖侵賢命曰凌，",
                    "zhushu": "下凌上也。"
                },
                {
                    "paragraph": "百姓不敢言命曰勝。",
                    "zhushu": "上勝下也。"
                },
                {
                    "paragraph": "今者所問，子慎勿言。夫地大國富，民衆兵強曰足。士有餘力而不能以先得志於天下者，其君不賢而行驕溢也。",
                    "zhushu": "已亢為驕，已滿為溢。"
                },
                {
                    "paragraph": "不賢則不能無為，而不可與致焉。",
                    "zhushu": "孟子曰：“人有不為也，然後可以有為。”"
                },
                {
                    "paragraph": "驕則輕敵，輕敵則與所𥝠。謀其所不知為，",
                    "zhushu": "句。"
                },
                {
                    "paragraph": "使非其任，力欲取勝於非其敵，不計終身之患，樂須臾之說。是故國君被過聴之謗醜於天下，而謀臣負濫",
                    "zhushu": "監。"
                },
                {
                    "paragraph": "首之責于敵國。敵國乃責則却，",
                    "zhushu": "或作刼。○以辭卻之。"
                },
                {
                    "paragraph": "却則說者羞其弱。",
                    "zhushu": "以辭卻之，則說而責之者羞其弱矣。其勢必至於用兵。"
                },
                {
                    "paragraph": "萬賤之直，不能撓一貴之曲，",
                    "zhushu": "其在下者又無以回之。"
                },
                {
                    "paragraph": "國被伸",
                    "zhushu": "或作神。"
                },
                {
                    "paragraph": "創，",
                    "zhushu": "浸大曰伸。"
                },
                {
                    "paragraph": "其發則戰，",
                    "zhushu": "其創之發則戰。"
                },
                {
                    "paragraph": "戰則是使元元之民徃死，邪臣之失䓶",
                    "zhushu": "音䇿。"
                },
                {
                    "paragraph": "也。過生於上，罪死於下，讎旣外結，諸侯畜其罪，則",
                    "zhushu": "或作責。"
                },
                {
                    "paragraph": "危覆社稷，世主懾懼，寒心孤立。不伐",
                    "zhushu": "“伐”，或作“代”，○下有“威”字。"
                },
                {
                    "paragraph": "此人，二國之難不觧，君立不復。悔曩",
                    "zhushu": "或作“晨”。"
                },
                {
                    "paragraph": "郵過，謀徙計易，濫",
                    "zhushu": "一作“監”。"
                },
                {
                    "paragraph": "首不足，蓋以累重，",
                    "zhushu": "濫為謀首，其過重矣。而一人之手，豈足以障天下之目㢤。"
                },
                {
                    "paragraph": "㓕門殘疾族",
                    "zhushu": "，㓕門，周官所謂屋誅。"
                },
                {
                    "paragraph": "公謝天下以讓敵國。不然，則戰道不絶，國創不息。",
                    "zhushu": "謂之伸創。以此故也。"
                },
                {
                    "paragraph": "大",
                    "zhushu": "或作“天”。"
                },
                {
                    "paragraph": "乎哉，夫弗知之害！",
                    "zhushu": "以言弗知之害大矣。"
                },
                {
                    "paragraph": "悲乎哉，其禍之所極！",
                    "zhushu": "以言其禍可悲也已。"
                },
                {
                    "paragraph": "此𠋣貴離道，少人自有之咎也。",
                    "zhushu": "多己少人。"
                },
                {
                    "paragraph": "是故師未發軔而兵可迭也。",
                    "zhushu": "近迭名篇，盖取諸此。"
                },
                {
                    "paragraph": "今大國之君，不聞",
                    "zhushu": "一作“間”。"
                },
                {
                    "paragraph": "先聖之道而易事，群臣無明佐之大數，而有滑正之碎",
                    "zhushu": "或無“碎”字。"
                },
                {
                    "paragraph": "智，反義而行之，逆徳以將之，兵詘而辭窮，令不行，禁不止，又奚足怪",
                    "zhushu": "或作“恃”。"
                },
                {
                    "paragraph": "哉？”龐子曰：“何若滑正之智？”鶡冠子曰：“法度無以嚖",
                    "zhushu": "一本作“遂。"
                },
                {
                    "paragraph": "意為摸，",
                    "zhushu": "嚖，讀為“嘒彼小星”之“嘒”。"
                },
                {
                    "paragraph": "聖人按數循法，尚有不全。是故人不百其法者，不能為天下主。今無數而自因，無法而自備，循無上聖之",
                    "zhushu": "或作“聖人”。"
                },
                {
                    "paragraph": "檢，而斷於己明，",
                    "zhushu": "㫁以獨見之明。"
                },
                {
                    "paragraph": "人事雖備，将尚何以復百己之身乎？",
                    "zhushu": "夫百己者，豈獨彼有之？盖人受天地之中以生，形體保神而衆妙悉備。㨿今言之，其身盖有千百於己者，然而所知𦆵止一二，而卒於冺𣳚無聞者，不能復之而已。"
                },
                {
                    "paragraph": "主知不明，以貴",
                    "zhushu": "或作“責”。"
                },
                {
                    "paragraph": "為道，以意為法，牽",
                    "zhushu": "或作“牢”，或作“罕”。"
                },
                {
                    "paragraph": "時誑",
                    "zhushu": "一作“詎”，或作“拒”。"
                },
                {
                    "paragraph": "世，逜下蔽上，使事兩乖，",
                    "zhushu": "两失之矣。"
                },
                {
                    "paragraph": "養非長失，以靜為擾，以安為危，百姓家困人怨，禍孰大焉？若此者，北走之日，",
                    "zhushu": "軍敗曰北。"
                },
                {
                    "paragraph": "后知命亡。”",
                    "zhushu": "投死之地乆矣，乃今知之。"
                },
                {
                    "paragraph": "龐子曰：“以人事百法",
                    "zhushu": "一本“法”字在“書”字下。"
                },
                {
                    "paragraph": "柰何？”鶡冠子曰：“蒼頡作法，",
                    "zhushu": "蒼頡，黄帝之史。𥘉見鳥獸𨂜迒之迹，始造書契。"
                },
                {
                    "paragraph": "書從甲子，",
                    "zhushu": "日始於甲辰始於子。"
                },
                {
                    "paragraph": "成史李官，",
                    "zhushu": "成史，盖以獄成告於正者。李官，士師也。"
                },
                {
                    "paragraph": "蒼頡不道。然非蒼頡，文墨不起。",
                    "zhushu": "蒼雖造書，不道士史，然而文墨之萌由是起矣。此百法之端也。"
                },
                {
                    "paragraph": "縱法之載於圖者，其於以喻心逹意，揚道之所謂，乃𦆵",
                    "zhushu": "或作“㜶”。"
                },
                {
                    "paragraph": "居曼",
                    "zhushu": "“曼”作“受”。"
                },
                {
                    "paragraph": "之十分一耳。",
                    "zhushu": "此言使無文墨而欲以其法𦘕之於圖，豈能盡其意之詳哉？盖自後世觀之，書以趣便，篆不如隷，𨽻不如草，則圖之鈍於應務可知矣。故曰彌綸天下之事，記乆明逺著。涽涽、傳忞忞者，莫如書。涽涽，目所不見；忞忞，心所不了。"
                },
                {
                    "paragraph": "故知百法者，桀雄也。若",
                    "zhushu": "或作𠫤。"
                },
                {
                    "paragraph": "隔無形，將然未有者，知萬人也。",
                    "zhushu": "此俊徳也，非特桀雄而已。故其知與人隔此三境，而超萬人之上也。將然不如無形，無形不如未有。取譬言之，若太易者未有也，而太𥘉無形，渾淪則将然矣。"
                },
                {
                    "paragraph": "無萬人之智者，智不能棲世學之上。”龐子曰：“得奉嚴教，受業有間",
                    "zhushu": "或作聞。"
                },
                {
                    "paragraph": "矣。退師謀言，弟子愈恐。”",
                    "zhushu": ""
                }
            ]
        },
        {
            "name": "度萬第八",
            "paragraphs": [
                {
                    "paragraph": "度萬第八",
                    "zhushu": "",
                    "type": 1
                },
                {
                    "paragraph": "龐子問鶡冠子曰：“聖與神謀，",
                    "zhushu": "子曰：道不同，不相為謀。"
                },
                {
                    "paragraph": "道與人成，",
                    "zhushu": "子曰：苟非其人，道不虗行。"
                },
                {
                    "paragraph": "願聞度神慮成之要柰何？”鶡冠子曰：“天者，神也；地者，形也。地濕而火生焉，",
                    "zhushu": "至陽赫赫，赫赫出乎地。"
                },
                {
                    "paragraph": "天燥而水生焉。",
                    "zhushu": "至隂肅肅，肅肅出乎天。"
                },
                {
                    "paragraph": "法猛刑頗則神濕，",
                    "zhushu": "刑與法，隂也。"
                },
                {
                    "paragraph": "神濕則天不生水。音。○故聲倒則形燥，",
                    "zhushu": "聲與音，陽也。"
                },
                {
                    "paragraph": "形燥則地不生火。水火不生，則隂陽無以成氣，度量無以成制，五勝無以成埶，",
                    "zhushu": "一作埶。○五勝，五行之勝。"
                },
                {
                    "paragraph": "萬物無以成𩔖，百業俱絶，萬生皆困，濟濟混混，孰知其故？天人同文，地人同理，",
                    "zhushu": "天文地理，與人同焉。"
                },
                {
                    "paragraph": "賢不肖殊能。故上聖不可亂也，",
                    "zhushu": "譬如堯、舜，共工、驩兠欲與為惡則誅之𩔗。"
                },
                {
                    "paragraph": "下愚不可辯也。",
                    "zhushu": "譬如桀、紂，龍逄、比干欲與為善則誅之𩔖。"
                },
                {
                    "paragraph": "隂陽者，氣之正也；天地者，形神",
                    "zhushu": "一無神字。"
                },
                {
                    "paragraph": "之正也；聖人者，徳之正也；法令者，四時之正也。",
                    "zhushu": "季春行冬令則寒，季秋行夏令則暖。"
                },
                {
                    "paragraph": "故一義失此，萬或亂彼，所失甚少，所敗甚衆。所謂天者，非是蒼蒼之氣之謂天也；所謂地者，非是膞膞之土之謂地也。",
                    "zhushu": "膞形埒地。"
                },
                {
                    "paragraph": "所謂天者，言其然物而無勝者也",
                    "zhushu": "；言天者，君道也，可天下之物而莫之勝也。"
                },
                {
                    "paragraph": "所謂地者，言其均物而不可亂者也。",
                    "zhushu": "言地者，臣道也，平天下之物而莫之亂也。"
                },
                {
                    "paragraph": "音者，其謀也",
                    "zhushu": "；雜比為謀。"
                },
                {
                    "paragraph": "聲者，其事也。",
                    "zhushu": "布散為事。"
                },
                {
                    "paragraph": "音者，天之三光也",
                    "zhushu": "；三光雜比於上。"
                },
                {
                    "paragraph": "聲者，地之五官也。",
                    "zhushu": "五官布散於下。"
                },
                {
                    "paragraph": "形神調則生理脩。",
                    "zhushu": "形不病燥，神不病濕，則生理脩矣。"
                },
                {
                    "paragraph": "夫生生而倍其本，則徳",
                    "zhushu": "或作𨼆。"
                },
                {
                    "paragraph": "專己。",
                    "zhushu": "夫偏養其本，至於過理而不及㑹通之適，則自為太多，其徳失乎物矣，豈足語衛生之經哉！故曰“善養生者，若牧羊然，視其後者而鞭之。”○一本元缺一“本”字。或作“知”，或作“如”。"
                },
                {
                    "paragraph": "知無道，上亂天文，下㓕地理，",
                    "zhushu": "天人同文，地人同理，於此見矣。"
                },
                {
                    "paragraph": "中絶人和，治漸終始。",
                    "zhushu": "言其治𦆵漸首末而已失中道也。"
                },
                {
                    "paragraph": "故聴而無聞，視而無見，",
                    "zhushu": "天下之事壞於𡨋𡨋。"
                },
                {
                    "paragraph": "白晝而闇，",
                    "zhushu": "日中見斗之義。"
                },
                {
                    "paragraph": "有義而失謚，",
                    "zhushu": "人之所有，不能謚之。"
                },
                {
                    "paragraph": "失謚而惑。責人所無，必人所不及。",
                    "zhushu": "逺其途而誅不至也。"
                },
                {
                    "paragraph": "相史於旣，而不盡其愛，",
                    "zhushu": "史，使也，從省，言不盡己之愛而責人之盡。"
                },
                {
                    "paragraph": "相區於成，而不索",
                    "zhushu": "或作營。"
                },
                {
                    "paragraph": "其實，",
                    "zhushu": "區，驅也，從省，言不竭己之忠而望人之成。"
                },
                {
                    "paragraph": "虗名相髙，精白為黒，",
                    "zhushu": "沽於虗名而變亂事實。黒或為墨，墨亦黒也。詩曰：“䝖貍而蒼，墨以為明。”"
                },
                {
                    "paragraph": "動靜組轉，",
                    "zhushu": "與物轉旋，如組使之。"
                },
                {
                    "paragraph": "神絶復逆，",
                    "zhushu": "復，有報乎上也；逆，有言乎上也。言其神色距人於千里之外。"
                },
                {
                    "paragraph": "經氣不𩔖，形離正名，",
                    "zhushu": "書曰：“有形有名。”形也者，物此者也；名也者，命此者也。經氣失常，故形不麗名。"
                },
                {
                    "paragraph": "五氣失端，四時不成，",
                    "zhushu": "隂陽并毗，四時不至，寒暑之和不成。"
                },
                {
                    "paragraph": "過生於上，罪死於下。有世將極，驅馳索禍，",
                    "zhushu": "其於禍也，若驅車就之。"
                },
                {
                    "paragraph": "開門逃福，",
                    "zhushu": "其於福也，若開門避之。"
                },
                {
                    "paragraph": "賢良為𥬇，愚者為國。天咎先見，菑",
                    "zhushu": "或作嗇，亦或作。"
                },
                {
                    "paragraph": "害並雜，人執兆生，孰知其極？",
                    "zhushu": "見形而已，昧於在理。"
                },
                {
                    "paragraph": "見日月者不為明，聞雷霆者不為聦，事至而議",
                    "zhushu": "或作義。"
                },
                {
                    "paragraph": "者，不能使變無生。",
                    "zhushu": "不能消之於未萌。"
                },
                {
                    "paragraph": "故善度變者觀本，本足則盡，不足則徳必薄，兵必老。其執能以𥚹材為襃徳",
                    "zhushu": "或作襄𨼆。"
                },
                {
                    "paragraph": "愽義者㢤！其文巧武果而姦不止者，生於本不足也。",
                    "zhushu": "言非少文不武之罪。"
                },
                {
                    "paragraph": "故主有二政，臣有二制。臣弗用，主不能使，臣必死，主弗能止，是以聖王獨見。故主官以授，長者在内，和者在外。夫長者之為官也，在内則正義，在外則固守，用法則平法，人本無害，以端天地，令出一",
                    "zhushu": "或無一字。"
                },
                {
                    "paragraph": "原。",
                    "zhushu": "多門杜矣。"
                },
                {
                    "paragraph": "散無方，化萬物",
                    "zhushu": "萬物作無物"
                },
                {
                    "paragraph": "者，令也；守一道，制萬物者，法也。法也者，守内者也；",
                    "zhushu": "法者，守於分域之内。"
                },
                {
                    "paragraph": "令也者，出制者也。",
                    "zhushu": "令者，所以行法。"
                },
                {
                    "paragraph": "夫法不敗是，",
                    "zhushu": "是出於義。變而不可常，法者所以趣變。"
                },
                {
                    "paragraph": "令不傷理，",
                    "zhushu": "主出於理。一而不可變，令者所以守法。"
                },
                {
                    "paragraph": "故君子得而尊，小人得而謹，胥",
                    "zhushu": "或作冐。"
                },
                {
                    "paragraph": "靡得以全。神備於心，道備於形，",
                    "zhushu": "備天地之羙，稱神明之容。"
                },
                {
                    "paragraph": "人以成則，",
                    "zhushu": "以成法則。"
                },
                {
                    "paragraph": "士",
                    "zhushu": "或作土。"
                },
                {
                    "paragraph": "以為繩，",
                    "zhushu": "以為繩墨。"
                },
                {
                    "paragraph": "列",
                    "zhushu": "或作削。"
                },
                {
                    "paragraph": "時第氣，以授當名，故法錯而隂陽調。鳳凰者，鶉火之禽，",
                    "zhushu": "或無“鶉火之禽，玄枵之獸”字。"
                },
                {
                    "paragraph": "陽之精也",
                    "zhushu": "；雄曰鳯凰者，其雌也。鶉火，南星之次也。"
                },
                {
                    "paragraph": "騏麟者，玄枵之獸，隂之精也",
                    "zhushu": "；牝曰騏麟者，其牡也。玄枵，北星之次也。騏似麟而無角。"
                },
                {
                    "paragraph": "萬民者，徳之精也。徳能致之，",
                    "zhushu": "或作駿。"
                },
                {
                    "paragraph": "其",
                    "zhushu": "或無其字。"
                },
                {
                    "paragraph": "精畢至。”龐子曰：“致之柰何？”鶡冠子曰：“天地隂陽，取稽於身，故布五正，以司五明，",
                    "zhushu": "五正見下。五明宜謂名尸氣皇，名尸神明，名尸賢聖，名尸后二，名尸公伯。"
                },
                {
                    "paragraph": "十變九道，",
                    "zhushu": "未詳聞也。"
                },
                {
                    "paragraph": "稽從身始；五音六律，稽從身出。",
                    "zhushu": "大禹以聲為律，以身為度，所謂取稽於身者耶"
                },
                {
                    "paragraph": "？五五二十五，以理天下；",
                    "zhushu": "五五五，其音之五也。"
                },
                {
                    "paragraph": "六六三十六，以為𡻕式。",
                    "zhushu": "六六六，其律之六也。一歳之式，積旬三十有六。"
                },
                {
                    "paragraph": "氣由神生，道由神成，",
                    "zhushu": "蛻氣之謂虗，蛻虗之謂道。而神也者，有而非氣也，無而非道也。非氣而氣以之生，非道而道以之成。"
                },
                {
                    "paragraph": "唯聖人能正其音，調其聲。故其徳上反太清，",
                    "zhushu": "太清，天也。"
                },
                {
                    "paragraph": "下及㤗寧，",
                    "zhushu": "㤗寧，地也。"
                },
                {
                    "paragraph": "中及萬靈，膏露降，白丹發，醴泉出，",
                    "zhushu": "醴泉，其味如醴，可以養老。"
                },
                {
                    "paragraph": "朱草生，",
                    "zhushu": "朱草，可以染絳，以别尊卑。"
                },
                {
                    "paragraph": "衆祥具，",
                    "zhushu": "傳曰：“王者綂和隂陽，休氣充塞，符瑞並臻，應徳而至。”徳至天，則斗極明，日月光，甘露降；徳至地，則嘉禾生，萓莢起，秬鬯出；徳至文表，則景星見，五緯順軌；徳至草木，則朱草生，木連理；徳至鳥獸，則鳯凰翔，鸞鳥舞，騏麟臻，白虎到，白雉降，白鹿見，白烏下。徳至山陵，則景雲出，芝實茂，陵出異丹，阜出萐莆，山出器車，澤出神鼎。徳至淵泉，則黄龍見，醴泉涌，河出龍圖，洛出龜書，江出大貝，海出明珠。徳至八方，則祥風至，嘉氣時，鍾律調，音度施，四夷化，越裳貢。"
                },
                {
                    "paragraph": "故萬口云。",
                    "zhushu": "或作去。"
                },
                {
                    "paragraph": "帝制神化，",
                    "zhushu": "衆祥備至，則外帝内神之道具矣。"
                },
                {
                    "paragraph": "景星光潤。",
                    "zhushu": "景星者，徳星也。其狀無常，常出於有道之國，而月死則見，所以助月照民夜績也。"
                },
                {
                    "paragraph": "文則𥨊天下之兵，武則天下之兵莫能當。",
                    "zhushu": "一本云“武則天下莫能當，無之兵字。"
                },
                {
                    "paragraph": "逺之近，顯乎𨼆，大乎小，衆乎少，莫不從微始。故得之所成，不可勝形；失之所敗，不可勝名。",
                    "zhushu": "或作勝為名。"
                },
                {
                    "paragraph": "從是徃",
                    "zhushu": "或作生"
                },
                {
                    "paragraph": "者，子弗能勝問，吾亦弗勝言。凡問之要，欲近知而逺見，以一度萬也。無欲之君，不可與舉。",
                    "zhushu": "此言何謂也？若予所學，則人君之患正在多欲。此孟子三見齊王而不言，曰：“我先攻其邪心也。”故曰：“内實多欲，而外施仁義，柰何欲效唐虞之治乎？”南華曰：“欲順則平氣，欲神則靜心，欲當則縁於不得已”，亦與鶡冠異矣。昔有鬼谷著書，以為馳說諸侯，陽開隂閉，必因其好惡憂樂而捭闔之，然至於無好者，盖不得而說也。若然，多欲之君乃從横之家，欲以售術，而鶡冠言道，末流乃至於此，不已卑乎？"
                },
                {
                    "paragraph": "賢人不用，弗能使國利。此其要也。”龐子曰：“敢問五正？”鶡冠子曰：“有神化，有官治，有教治，有因治，有事",
                    "zhushu": "或作爭。"
                },
                {
                    "paragraph": "治。”龐子曰：“願聞其形。”鶡冠子曰：“神化者於未有，官治者道於本，教治者脩諸己，因治者不變俗，事治者矯",
                    "zhushu": "或作橋。"
                },
                {
                    "paragraph": "之於末。”龐子曰：“願聞其事。”鶡冠子曰：“神化者，定天地，豫",
                    "zhushu": "或作象。"
                },
                {
                    "paragraph": "四時，",
                    "zhushu": "其體常如此。"
                },
                {
                    "paragraph": "㧞",
                    "zhushu": "或作教。"
                },
                {
                    "paragraph": "隂陽，移寒暑，",
                    "zhushu": "其體變如此。傳曰：古之真人，提挈天地，把握隂陽。"
                },
                {
                    "paragraph": "正流並生，萬物無害，萬𩔖成",
                    "zhushu": "或作咸。"
                },
                {
                    "paragraph": "全，名尸氣皇。",
                    "zhushu": "伏羲氏得之，以襲氣母，盖近是乎"
                },
                {
                    "paragraph": "？官治者，師隂陽，",
                    "zhushu": "隂陽，王事之本。"
                },
                {
                    "paragraph": "應將然，",
                    "zhushu": "神化者於未有，故升此一等。"
                },
                {
                    "paragraph": "地寧天澄，衆羙歸焉，名尸神明。教治者，置",
                    "zhushu": "或作署。"
                },
                {
                    "paragraph": "四時，",
                    "zhushu": "春誦、夏弦、秋學禮、冬讀書之𩔖，因時順氣，於功易也。"
                },
                {
                    "paragraph": "事功順道，",
                    "zhushu": "俯而事功，仰以順道。"
                },
                {
                    "paragraph": "名尸賢聖。因治者，招",
                    "zhushu": "或作拓。"
                },
                {
                    "paragraph": "賢聖而道心術，敬事生和，名尸后王。事治者，招仁聖而道知焉。",
                    "zhushu": "不能招賢聖而招仁，不能道心術而道知。聖也者，天道也。賢也者，地道也。仁也者，人道也。"
                },
                {
                    "paragraph": "苟精牧神，",
                    "zhushu": "苟，急敕也。牧，驅制也。"
                },
                {
                    "paragraph": "分官成章，",
                    "zhushu": "精神勞矣，而不能善遍，於是又備官焉。"
                },
                {
                    "paragraph": "教苦利逺，",
                    "zhushu": "教雖苦而利逺。"
                },
                {
                    "paragraph": "法制生焉。",
                    "zhushu": "萬物擾擾，自此起矣。"
                },
                {
                    "paragraph": "法者，使去𥝠就公，",
                    "zhushu": "法者，將以有所去也，非以有所取也。"
                },
                {
                    "paragraph": "同知壹䜘，有同由者也，非行𥝠而使人合同者也。故至治者弗由，而名尸公伯。”",
                    "zhushu": "公如公侯之公，伯如霸王之伯。"
                }
            ]
        },
        {
            "name": "王鈇第九",
            "paragraphs": [
                {
                    "paragraph": "王鈇第九",
                    "zhushu": "",
                    "type": 1
                },
                {
                    "paragraph": "龐子問鶡冠子曰：“泰上成鳩",
                    "zhushu": "一作鴡。"
                },
                {
                    "paragraph": "之道，一族用之，萬八千𡻕，",
                    "zhushu": "傳曰：“天地初立，天皇，一曰天靈，其治萬八千𡻕。”然則成鳩蓋天皇之别號也。"
                },
                {
                    "paragraph": "有天下，兵強，世不可奪，",
                    "zhushu": "天地𥘉立，豈容已有兵哉？此言亦筌蹄也。南華曰：“寓言十九，重言十七。”。"
                },
                {
                    "paragraph": "與天地存，乆絶無倫，",
                    "zhushu": "無倫，細之至也。中庸曰：“毛猶有倫。”。"
                },
                {
                    "paragraph": "齊殊異之物，",
                    "zhushu": "齊鵬鷃之大小，等鳬鶴之長短。"
                },
                {
                    "paragraph": "不足以命其相去之不同也。",
                    "zhushu": "言其懸絶如此。"
                },
                {
                    "paragraph": "世莫不言𣗳俗立化，彼獨何道之行，以至於此？”鶡冠子曰：“彼成鳩氏天，",
                    "zhushu": "句。"
                },
                {
                    "paragraph": "故莫能増其高，尊其靈。”龐子曰：“何謂天？何若而莫能増其髙，尊其靈？”",
                    "zhushu": "凡此叩其所以。"
                },
                {
                    "paragraph": "鶡冠子曰：“天者，誠其日徳也。日",
                    "zhushu": "或無日字。"
                },
                {
                    "paragraph": "誠出誠入，南北有極，",
                    "zhushu": "冬日至而北，夏日至而南。"
                },
                {
                    "paragraph": "故莫弗以為法則。",
                    "zhushu": "取中於日徳。"
                },
                {
                    "paragraph": "天者，信其月刑也。月信死信生，終則有始，",
                    "zhushu": "朔而後魄生，望而後魄死。"
                },
                {
                    "paragraph": "故莫弗以為政。",
                    "zhushu": "取正於月刑。"
                },
                {
                    "paragraph": "天者，明星其稽也，",
                    "zhushu": "明星，大星也。二十八舎之𩔖。"
                },
                {
                    "paragraph": "列",
                    "zhushu": "或作削。"
                },
                {
                    "paragraph": "星不亂，各以序行，故小大莫弗以章。",
                    "zhushu": "小星不見陵。"
                },
                {
                    "paragraph": "天者，因時其則也，四時當名，代",
                    "zhushu": "或作伐。"
                },
                {
                    "paragraph": "而不干，",
                    "zhushu": "或作于。○彼謝此代而無侵越。"
                },
                {
                    "paragraph": "故莫弗以為必然。天者，一法其",
                    "zhushu": "或無“其”字。"
                },
                {
                    "paragraph": "同也，前後左右，古今自如，",
                    "zhushu": "柰何杞人之憂其崩墜也？"
                },
                {
                    "paragraph": "故莫弗以為常。天誠、信、明、因、一，",
                    "zhushu": "誠，誠其日徳。信，信其月刑。明，明星其稽。因，因時其則。一，一法其同。"
                },
                {
                    "paragraph": "不為衆父",
                    "zhushu": "或作“文○為衆父父”。"
                },
                {
                    "paragraph": "易一，故莫能與爭先；",
                    "zhushu": "南華曰：“一而不可不易者，道也。”“先”或為“光”。"
                },
                {
                    "paragraph": "易一非一，",
                    "zhushu": "一，不足以囿之。"
                },
                {
                    "paragraph": "故不可尊增。成鳩得一，故莫不仰制焉。”",
                    "zhushu": "所謂“侯王得一為天下貞者也。”。"
                },
                {
                    "paragraph": "龐子曰：“願聞其制。”鶡冠子曰：“成鳩之制，與神明體正。神明者，下䆒而上際，",
                    "zhushu": "沉以窮乎下，浮以際乎上。"
                },
                {
                    "paragraph": "克嗇萬物而不可猒者也。周泊",
                    "zhushu": "或作汩，或作流。"
                },
                {
                    "paragraph": "徧照，",
                    "zhushu": "周泊，無外也。徧照，無裏也。"
                },
                {
                    "paragraph": "反與天地總，故能為天下計。",
                    "zhushu": "狂而不反，豈能與民同吉凶之患㢤？"
                },
                {
                    "paragraph": "明於蚤識，逄曰",
                    "zhushu": "或作逺白。"
                },
                {
                    "paragraph": "不惑，存亡之祥，安危之稽。”龐子曰：“願聞其稽。”鶡冠子曰：“置下不安，",
                    "zhushu": "句。"
                },
                {
                    "paragraph": "上不可以載",
                    "zhushu": "或作可以載。"
                },
                {
                    "paragraph": "累其足",
                    "zhushu": "或作是。"
                },
                {
                    "paragraph": "也。其最髙而不植局",
                    "zhushu": "或作“不可植局”。"
                },
                {
                    "paragraph": "者，未之有也。",
                    "zhushu": "此譬安危之稽，言其置下苟危難，欲累於上，難矣，又况又在其上者乎？則其所立，豈有不局哉？累足，蹐也。植，立也。局，曲也。"
                },
                {
                    "paragraph": "辯於人情，䆒物",
                    "zhushu": "或作萬物。"
                },
                {
                    "paragraph": "之理，稱於天地，",
                    "zhushu": "稱之為言量也。"
                },
                {
                    "paragraph": "廢置不殆。",
                    "zhushu": "或作佁，或作治。"
                },
                {
                    "paragraph": "審於山川，而運動舉錯有檢，",
                    "zhushu": "蠢迪檢柙。"
                },
                {
                    "paragraph": "生物無害，為之父母，無所𨈆躒。仁於取予，備於教道，",
                    "zhushu": "教以為人，道以為己。"
                },
                {
                    "paragraph": "要於言語，",
                    "zhushu": "直言曰言，問難曰語。"
                },
                {
                    "paragraph": "信於約束，己諾不專，",
                    "zhushu": "反諾為己，禮曰：“與其有諾責也，寧有己怨。”"
                },
                {
                    "paragraph": "喜怒不增，",
                    "zhushu": "喜不過予，怒不過奪。"
                },
                {
                    "paragraph": "其兵不武，𣗳以為俗，其化出此。”龐子曰：“願聞其人情物理所以嗇萬物，與天地總，與神明體正之道。”鶡冠子曰：“成鳩氏之道，未有離天曲、日術者。天曲者，明而易循",
                    "zhushu": "或作脩。"
                },
                {
                    "paragraph": "也；日術者，要而易行也。”",
                    "zhushu": "天曲若五家為伍、五郷為縣之𩔖。日術若家里用提、甸長用旬之𩔖。此法起於周之末造，而曰成鳩用之，是今日適越而昔至也。然則此書寓言多矣。"
                },
                {
                    "paragraph": "龐子曰：“願聞天曲、日術。”鶡冠子曰：“其制邑",
                    "zhushu": "或作已。"
                },
                {
                    "paragraph": "理都，使矔習者五家為伍，伍為之長；十伍為里，里置有司；四里為扁，",
                    "zhushu": "扁當為甸，後皆放此。"
                },
                {
                    "paragraph": "扁為之長；十扁為鄕，鄕置師；五郷為縣，縣有嗇夫治焉；十縣為郡，有大夫守焉，命曰官屬。郡大夫退脩",
                    "zhushu": "或皆作循。"
                },
                {
                    "paragraph": "其屬，縣嗇夫退脩其郷，郷師退脩其扁，扁長退脩其里，里有司退脩其伍，伍長退脩其家。事相斥正，居處相察，出入相司。",
                    "zhushu": "司，猶伺也。"
                },
                {
                    "paragraph": "父與父言義，子與子言孝，",
                    "zhushu": "與，或為為。"
                },
                {
                    "paragraph": "長者言善，少者言敬，旦夕相薫薌，以此慈孝",
                    "zhushu": "或作力。"
                },
                {
                    "paragraph": "之務。若有所移徙去就，家與家相受，人與人相付，亡人姦物，無所穿竄，此其人情物理也。伍人有勿",
                    "zhushu": "或作物。一本無“伍人有勿”四字。"
                },
                {
                    "paragraph": "故不奉上令，有餘、不足、居處之狀，",
                    "zhushu": "此言有餘不足居處之狀。無故𨌀違上令，當告有司。"
                },
                {
                    "paragraph": "而不輙以告里有司，謂之亂家，其罪伍長以同。",
                    "zhushu": "同，謂同坐伍人之罪。"
                },
                {
                    "paragraph": "里中有不敬長慈少、出等異衆、不聴父兄之教，有所受聞，不悉以告扁長，謂之亂里，其罪有司而貳其家。",
                    "zhushu": "其人為首，其家為貳。貳，猶副也，若今從坐。"
                },
                {
                    "paragraph": "扁不以時循",
                    "zhushu": "或作脩。"
                },
                {
                    "paragraph": "行教誨，受聞不悉以告郷師，謂之亂扁，其罪扁長而貳其家。郷不以時循行教誨，",
                    "zhushu": "一二教之曰誨。"
                },
                {
                    "paragraph": "受聞不悉以告縣嗇夫，謂之亂郷，其罪郷師而貳其家。縣嗇夫不以時循行教誨，受聞不悉以告郡。善者不顯，命曰蔽明，見惡而𨼆，命曰下比，謂之亂縣，其誅嗇夫無赦。",
                    "zhushu": "不言貳其家者，罪之尚貳其家，則誅可知矣。"
                },
                {
                    "paragraph": "郡大夫不以循行教誨，受聞雖實",
                    "zhushu": "或作賔。"
                },
                {
                    "paragraph": "有所遺脫，不悉以教柱國，謂之亂郡，其誅郡大夫無赦。柱國不政，使下情不上聞，上情不下究，謂之絿",
                    "zhushu": "或作絯，或作繆。"
                },
                {
                    "paragraph": "政，",
                    "zhushu": "絿，急也。"
                },
                {
                    "paragraph": "其誅柱國，㓕門殘疾。令尹不宜",
                    "zhushu": "或作宣。"
                },
                {
                    "paragraph": "時合",
                    "zhushu": "或作令。"
                },
                {
                    "paragraph": "地、",
                    "zhushu": "合地之徳。"
                },
                {
                    "paragraph": "害百姓者，謂之亂天下，其軫令尹以狥。",
                    "zhushu": "柱國，楚之寵官。令尹若相國矣。楚懐王使柱國昭陽將兵政齊，陳軫問：“楚國之法，破軍殺將者何以貴之？”昭陽曰：“其官為柱國，封土執圭。”軫曰：“其有貴於此乎？”曰：“令尹。”軫，車裂也。周官曰“轘軫”，或作斬。"
                },
                {
                    "paragraph": "此其所以嗇物也。天用四時，地用五行，天子執一以居",
                    "zhushu": "一作守。"
                },
                {
                    "paragraph": "中央，",
                    "zhushu": "叅於兩間。"
                },
                {
                    "paragraph": "調以五音，正以六律，紀以度數，宰以刑徳，從本至末，第以甲乙。天始於元，地始於朔，",
                    "zhushu": "元以氣言之，朔以方言之。天運始於玄元，地處始於玄朔。"
                },
                {
                    "paragraph": "四時始於歷。",
                    "zhushu": "王者敬授人時，實始於歷。"
                },
                {
                    "paragraph": "故家里用提，",
                    "zhushu": "提，零日也。公羊傳曰：“提月者，僅逮此月晦日也。”"
                },
                {
                    "paragraph": "扁長用旬，郷師用節，",
                    "zhushu": "驚蟄、芒種之𩔖。"
                },
                {
                    "paragraph": "縣嗇夫用月，郡大夫用氣分所至，",
                    "zhushu": "二分、二至之𩔖。"
                },
                {
                    "paragraph": "柱國用六律。里五日報扁，",
                    "zhushu": "用提。"
                },
                {
                    "paragraph": "扁十日報郷，",
                    "zhushu": "用旬。"
                },
                {
                    "paragraph": "郷十五日報縣，",
                    "zhushu": "用節。"
                },
                {
                    "paragraph": "縣三十日報郡，",
                    "zhushu": "用月。"
                },
                {
                    "paragraph": "郡四十五日報柱國，",
                    "zhushu": "用氣。"
                },
                {
                    "paragraph": "柱國六十日以聞天子，",
                    "zhushu": "用律。"
                },
                {
                    "paragraph": "天子七十二日遣使",
                    "zhushu": "一本作遣使於郡。○此用五行分王之數。盖一𡻕之運，五行各王七十二日。"
                },
                {
                    "paragraph": "勉有功，罰不如，",
                    "zhushu": "句。"
                },
                {
                    "paragraph": "此所以與天地總。下情六十日一上聞，上惠七十二日一下䆒，此天曲日術也。故不肖者不失其賤，而賢者不失其明，上享",
                    "zhushu": "或作序。"
                },
                {
                    "paragraph": "其福禄而百事理。行畔者不利，",
                    "zhushu": "天下晏然，雖隂有欲畔者，無所乗其隙也。"
                },
                {
                    "paragraph": "故莫能撓其強。是以能治滿而不溢，",
                    "zhushu": "不増之使溢。"
                },
                {
                    "paragraph": "綰大",
                    "zhushu": "或作天。"
                },
                {
                    "paragraph": "而不芒。",
                    "zhushu": "不損之使芒。芒之為言小也。"
                },
                {
                    "paragraph": "天子中",
                    "zhushu": "或作甲。"
                },
                {
                    "paragraph": "正，使者敢易言尊益區域",
                    "zhushu": "，或無域字。"
                },
                {
                    "paragraph": "使利逜下蔽上，",
                    "zhushu": "使者變言，貸襄借譽，尊益區宇，則其弊至於逜下蔽上。"
                },
                {
                    "paragraph": "其刑斬笞無赦。諸吏教苦徳薄，侵暴百姓，輙罷；毋使汗官亂治、不奉令犯法，其罪加民。",
                    "zhushu": "播惡於衆。"
                },
                {
                    "paragraph": "利而不取利，運而不取次，",
                    "zhushu": "疑取次，或作敢次。"
                },
                {
                    "paragraph": "故四方從之，唯恐後至。是以運天",
                    "zhushu": "運天，或作運大。"
                },
                {
                    "paragraph": "而維張，",
                    "zhushu": "管子曰：“四維不張，國乃㓕亡。”"
                },
                {
                    "paragraph": "地廣而徳章，天下安樂，設年予昌。屬各以一時典最上賢，不如令尹，令尹以聞，壹再削職，",
                    "zhushu": "一本作則織。"
                },
                {
                    "paragraph": "三則",
                    "zhushu": "或作典。"
                },
                {
                    "paragraph": "不赦。治不踰官，使史李不誤，公市為平。生者不喜，",
                    "zhushu": "非故生之。"
                },
                {
                    "paragraph": "死者不怨，",
                    "zhushu": "非故殺之。"
                },
                {
                    "paragraph": "人得所欲，國無變故。著賞有功，徳及三世，父",
                    "zhushu": "或作名。"
                },
                {
                    "paragraph": "伏",
                    "zhushu": "或作狀。"
                },
                {
                    "paragraph": "其辜，不得創謚。",
                    "zhushu": "名之曰“幽”“厲”，雖孝子慈孫，不䏻改也。創，或為制。"
                },
                {
                    "paragraph": "事從一二，終古不勃。彼計為善於郷，不如為善於里；為善於里，不如為善於家。是以為善者可得舉，為惡者可得誅。",
                    "zhushu": "或作諭。"
                },
                {
                    "paragraph": "莫敢道一旦之善，皆以終身為期，素無失次，故化立而世無邪。化立俗成，少則同儕，",
                    "zhushu": "或作齊。"
                },
                {
                    "paragraph": "長則同友，逰敖同品，𥙊祀同福，死生同愛，禍災同憂，居處同樂，",
                    "zhushu": "安居曰處。"
                },
                {
                    "paragraph": "行作同和，吊賀同雜，哭泣同哀，驩欣足以相助，𠏄諜",
                    "zhushu": "或作謀。"
                },
                {
                    "paragraph": "足以相止，",
                    "zhushu": "𠏄，探遉也。諜，間諜也。"
                },
                {
                    "paragraph": "安平相馴，軍旅相保，夜戰則足以相信，晝戰則足以相配，",
                    "zhushu": "或作醜。"
                },
                {
                    "paragraph": "入以禁暴，出正無道。是以其兵能横行誅伐，而莫之敢禦。故其刑設而不用，不爭而權重，車甲不陳，而天下無敵矣。",
                    "zhushu": "一本作“天下無道適矣”。"
                },
                {
                    "paragraph": "失道則賤敢逆貴，不義則小敢侵大。成鳩旣見上世之嗣失道亡功、倍",
                    "zhushu": "或作信。"
                },
                {
                    "paragraph": "本㓕徳之則，故為之不朽",
                    "zhushu": "或作株，又或作採。"
                },
                {
                    "paragraph": "之國，定位牢",
                    "zhushu": "或作罕。"
                },
                {
                    "paragraph": "祭",
                    "zhushu": "，或作然。○不能保其邦家，則位不定矣；不能保其宗廟，則祭不牢矣。"
                },
                {
                    "paragraph": "使鬼神亶曰，",
                    "zhushu": "或作日。"
                },
                {
                    "paragraph": "増䂓不圎，益矩不方。",
                    "zhushu": "此言法度至足，無欠無餘，䂓不可増，矩不可益，非特使人信之，雖質諸鬼神而無疑也。盖聖人之法，譬諸身乎，増之則贅，割之則虧。"
                },
                {
                    "paragraph": "夫以効末，傳之子孫，唯此可持，",
                    "zhushu": "或無“唯此可持”字。"
                },
                {
                    "paragraph": "唯此可將。",
                    "zhushu": "効，猶示也，讀如効犬、効羊之効。言以示子孫之末裔。立而可持，行而可將，唯此而已。"
                },
                {
                    "paragraph": "將者養吉，釋",
                    "zhushu": "或作澤。"
                },
                {
                    "paragraph": "者不祥，墠以全犧，",
                    "zhushu": "純謂之犧，完謂之牷。"
                },
                {
                    "paragraph": "正以齋明，",
                    "zhushu": "齋，或作天，或作文。○不莫謂之齋，不眛謂之明。齋明者，蓋𥙊祀之正也。犧牷則以為副而已。禮曰：“去廟為祧，去祧為壇，去壇為墠。”今此獨言墠者，於墠如此，則由壇而上可知也。"
                },
                {
                    "paragraph": "四時享之，祀以家王，",
                    "zhushu": "子孫祭祀不輟，所謂祀以家王。"
                },
                {
                    "paragraph": "以為神享，禮靈之符，藏之宗廟，以璽正諸。",
                    "zhushu": "或作諸侯。為之信符，藏之宗廟，而又以其璽正之，以明後世所當守也。"
                },
                {
                    "paragraph": "故其後世之保教也全。",
                    "zhushu": "句。"
                },
                {
                    "paragraph": "耳目不營，用心不分，不見異物而遷，捐",
                    "zhushu": "或作指。"
                },
                {
                    "paragraph": "𥝠去毒，",
                    "zhushu": "或作也。○捐己之私，去人之毒。"
                },
                {
                    "paragraph": "鉤",
                    "zhushu": "此字上有毎字。一本鉤作均。"
                },
                {
                    "paragraph": "於内哲，",
                    "zhushu": "或作埑。○智足以及之。"
                },
                {
                    "paragraph": "固於所守，",
                    "zhushu": "仁足以守之。"
                },
                {
                    "paragraph": "更始逾新，",
                    "zhushu": "周而更始，文而愈新。"
                },
                {
                    "paragraph": "上元為紀，共承嘉惠，相髙不改，亶昭穆，",
                    "zhushu": "湯不先契，文、武不先不窋。魯躋僖公，失是矣。"
                },
                {
                    "paragraph": "具",
                    "zhushu": "或作其。"
                },
                {
                    "paragraph": "招士。",
                    "zhushu": "疑。此"
                },
                {
                    "paragraph": "先結之，後入弗觧，",
                    "zhushu": "先入者定矣，故後入之事弗能觧也。"
                },
                {
                    "paragraph": "此知極之至也。”",
                    "zhushu": "極，如紀極之極。"
                },
                {
                    "paragraph": "龐子曰：“願聞所以不改更始逾新之道。”鶡冠子曰：“成鳩所謂得王鈇之傳者也。”龐子曰：“何謂王鈇？”鶡冠子曰：“王鈇者，非一世之器也，以死遂生，",
                    "zhushu": "以殺止殺。"
                },
                {
                    "paragraph": "從中制外之教也。",
                    "zhushu": "教，或為數。"
                },
                {
                    "paragraph": "後世",
                    "zhushu": "或作世後。"
                },
                {
                    "paragraph": "成至孫一靈羽，",
                    "zhushu": "靈，或作虗。"
                },
                {
                    "paragraph": "理",
                    "zhushu": "或作理虗。羽理，或作虗村理。"
                },
                {
                    "paragraph": "符日循，",
                    "zhushu": "或作脩。"
                },
                {
                    "paragraph": "功弗敢",
                    "zhushu": "或無敢字。"
                },
                {
                    "paragraph": "敗。",
                    "zhushu": "智者雖工，弗敢敗也。"
                },
                {
                    "paragraph": "奉業究制，執正守内，拙弗敢廢。",
                    "zhushu": "愚者雖拙，弗敢廢也。"
                },
                {
                    "paragraph": "樓𠝜與旱，",
                    "zhushu": "蘇本作“樓剒與卑”，疑旱或為早。"
                },
                {
                    "paragraph": "以新續故，四時執効，應錮",
                    "zhushu": "或作銅。"
                },
                {
                    "paragraph": "不駿，",
                    "zhushu": "疑。"
                },
                {
                    "paragraph": "后得入廟。惑",
                    "zhushu": "惑作或。"
                },
                {
                    "paragraph": "爽",
                    "zhushu": "或作𠝜。"
                },
                {
                    "paragraph": "不嗣，",
                    "zhushu": "或作副。"
                },
                {
                    "paragraph": "謂之焚",
                    "zhushu": "或作婪。○生火甚多，其和焚矣。列子曰：“焦然肌色奸黯，昏然五情爽惑。”"
                },
                {
                    "paragraph": "祖命冐世，",
                    "zhushu": "冐，忝也。世，如世徳之世。"
                },
                {
                    "paragraph": "禮嗣弗引，奉常弗内，",
                    "zhushu": "弗引，弗引於朝。弗内，弗内於廟。奉常，禮官也，典宗朝之儀，有丞。景帝更曰太常。"
                },
                {
                    "paragraph": "靈不食祀，",
                    "zhushu": "其鬼不得食祀。"
                },
                {
                    "paragraph": "家王不舉祭，天將降咎，皇神不享，",
                    "zhushu": "家王越而祭之，則將獲罪於天。皇神雖郊不享。皇神，昊天上帝。"
                },
                {
                    "paragraph": "此所以不改更始逾新之道也。故主無異意，",
                    "zhushu": "人君爽惑不嗣，其罪如上所云，則繼　其後者，據舊鍳新，豈敢輙異哉？"
                },
                {
                    "paragraph": "民心不徙，與天合則。",
                    "zhushu": "句。"
                },
                {
                    "paragraph": "萬年一范，",
                    "zhushu": "范，如荀子“范形”之范。"
                },
                {
                    "paragraph": "則近者親其善，逺者慕其徳而無已，是以其教不猒，其用不弊，故能疇合四海以為一家，而夷貉萬國皆以時朝服致績，",
                    "zhushu": "或作續。"
                },
                {
                    "paragraph": "而莫敢効増",
                    "zhushu": "或作増。"
                },
                {
                    "paragraph": "免。",
                    "zhushu": "此言夷貉萬國皆以朝服致貢，而不敢輒増，亦不敢免。法言曰：“被我純績，帶我金犀。”此之謂也。"
                },
                {
                    "paragraph": "聞者傳譯來歸其義，",
                    "zhushu": "义，其逺者。"
                },
                {
                    "paragraph": "莫能易其俗，移其教，",
                    "zhushu": "孟子所謂“用夏變夷，未聞變於夷”者也。"
                },
                {
                    "paragraph": "故共威立而不犯，流逺而不廢，此素皇内帝",
                    "zhushu": "或作耑。"
                },
                {
                    "paragraph": "之法。",
                    "zhushu": "帝者，天號；王者，人稱；皇者，天人之總，羙大之名。謂之素皇内帝，則又其至者也。盖至人神矣。由是而在下，則玄聖外王之道也。由是而在上，則素皇内帝之法也。"
                },
                {
                    "paragraph": "成鳩之所枋以超等，",
                    "zhushu": "枋，柄也。"
                },
                {
                    "paragraph": "世世不可奪者也。功日益月長，故能與天地存乆，此所以與神明體",
                    "zhushu": "或作禮。"
                },
                {
                    "paragraph": "正之術也。不待士史、",
                    "zhushu": "或作女。"
                },
                {
                    "paragraph": "蒼頡作書，故後世莫能云其咎，",
                    "zhushu": "士，李官也。太古無法而治，不立十史，不造書契，而至徳玄同，使由之者不能知，知之者不能名，尚何議其咎也？㢤傳曰：“蒼頡作書，鬼夜哭，天雨粟。”方是之時，至徳衰矣。"
                },
                {
                    "paragraph": "未聞不與道徳䆒",
                    "zhushu": "䆒下或有謂字。"
                },
                {
                    "paragraph": "而能以為善者也。”龐子曰：“如是，古今之道同邪？”鶡冠子曰：“古者亦我而使之乆，衆者亦我而使之衆耳，何比異哉？彼𩔖善則萬世不忘，",
                    "zhushu": "𩔖，猶聚也。"
                },
                {
                    "paragraph": "道惡則禍及其身，尚",
                    "zhushu": "或作有。"
                },
                {
                    "paragraph": "奚怪焉？”龐子曰：“以今之事觀古之道，舟車相通，衣服同采，言語相知，畫地守之，不能相犯，殊君異長，不能相使，逆言過耳，兵甲相李，",
                    "zhushu": "或作履。○李，如李官之李。李者，治也。"
                },
                {
                    "paragraph": "百父母子旦",
                    "zhushu": "或作其。"
                },
                {
                    "paragraph": "未易領，",
                    "zhushu": "或作頃。言父母暨子至百不易領矣。"
                },
                {
                    "paragraph": "方若所言未有離中國之正也。",
                    "zhushu": "離，附也。言以上所云方若疇合四海以為一家之言，似違中國之正逺矣。"
                },
                {
                    "paragraph": "丘第之業，",
                    "zhushu": "第，里第也。"
                },
                {
                    "paragraph": "域",
                    "zhushu": "或作或。"
                },
                {
                    "paragraph": "不出著，",
                    "zhushu": "著，土著也。"
                },
                {
                    "paragraph": "居不連垝，",
                    "zhushu": "毁墻曰垝。"
                },
                {
                    "paragraph": "而曰成鳩氏周闔四海為一家，夷貉",
                    "zhushu": "夷貉，或作第却。"
                },
                {
                    "paragraph": "萬國莫不來朝，其果情",
                    "zhushu": "一本情下有可字，一本情作成。"
                },
                {
                    "paragraph": "乎？”",
                    "zhushu": "此言丘里之間，其業之異如此，又况四海夷貉之逺乎？"
                },
                {
                    "paragraph": "鶡冠子曰：“虎",
                    "zhushu": "或作唐。"
                },
                {
                    "paragraph": "狼殺",
                    "zhushu": "或作救。"
                },
                {
                    "paragraph": "人，",
                    "zhushu": "或作下。"
                },
                {
                    "paragraph": "烏蒼從上，螾蛾",
                    "zhushu": "一作　蟻。"
                },
                {
                    "paragraph": "從下聚之，",
                    "zhushu": "烏，烏鳥也。蒼，蒼蠅也。"
                },
                {
                    "paragraph": "六者異𩔖，然同時俱至者，何也？所欲同也。由是觀之，有人之名，則同人之情耳，何故不可乎？",
                    "zhushu": "此言四海之情，同以為一家，無不可者。"
                },
                {
                    "paragraph": "天度數之而行，在一不少，在萬不衆，同如林木，積如倉粟，斗石以陳，升委無失也。",
                    "zhushu": "委，亦米之數也。傳曰：“少曰委，多曰積。”其數未詳聞也。禮云：“出入三積。”。"
                },
                {
                    "paragraph": "列",
                    "zhushu": "或作削。"
                },
                {
                    "paragraph": "地分民，亦尚一也耳。",
                    "zhushu": "或無耳字。"
                },
                {
                    "paragraph": "百父",
                    "zhushu": "或作交。"
                },
                {
                    "paragraph": "母子，何能増减？殊君異長，又何出入？若能正一，萬國同極，徳至",
                    "zhushu": "至下或有制字。"
                },
                {
                    "paragraph": "四海，又奚足闔也？”龐子曰：“果必信然。隂陽消散，三百六十日，各反",
                    "zhushu": "或作及。"
                },
                {
                    "paragraph": "其故。天地跼跼，",
                    "zhushu": "或作𨄙。"
                },
                {
                    "paragraph": "奚足以疑。",
                    "zhushu": "跼跼，挾貌。孟子所謂“天之高也，星辰之逺也，苟求其故，千𡻕之日至，可坐而致也。”"
                },
                {
                    "paragraph": "聖人高大，内揣深淺逺近之理，",
                    "zhushu": "或作異。"
                },
                {
                    "paragraph": "使鬼神一失",
                    "zhushu": "，一失，失其奥也。此言聖人燭理，有以窺之。"
                },
                {
                    "paragraph": "不復息矣。",
                    "zhushu": "運而不停。"
                },
                {
                    "paragraph": "與",
                    "zhushu": "或作為。"
                },
                {
                    "paragraph": "天地相蔽，",
                    "zhushu": "蔽天地而不耻。"
                },
                {
                    "paragraph": "至今尚在，以鉦靣逹行",
                    "zhushu": "，疑。"
                },
                {
                    "paragraph": "宜乎哉！成鳩之萬八千𡻕也，",
                    "zhushu": "夫道者，天地之母，縮而修身，伸以治國，皆可以長乆，此廣成千之所以千二百年，而成鳩氏之所以萬八千𡻕也。故曰“廣成子之謂天矣”，又曰“成鳩氏天，故莫能増其髙，尊其靈。”"
                },
                {
                    "paragraph": "得此道者，何辯誰氏所用之國，而天下利耳。”",
                    "zhushu": "用之則是安辯誰何？"
                }
            ]
        },
        {
            "name": "㤗鴻第十",
            "paragraphs": [
                {
                    "paragraph": "㤗鴻第十",
                    "zhushu": "",
                    "type": 1
                },
                {
                    "paragraph": "泰一者，",
                    "zhushu": "㤗一，天皇大帝也。"
                },
                {
                    "paragraph": "執大同之制，",
                    "zhushu": "制或作利。○泰一無所不同，故曰執大同之制。楚人忘弓，未能忘楚。孔子曰：“惜㢤其未大也。”"
                },
                {
                    "paragraph": "調泰鴻之氣，",
                    "zhushu": "泰一，含元氣者。故曰“調太鴻之氣”。鴻蒙，元氣也。㤗鴻，元氣之始也。"
                },
                {
                    "paragraph": "正神明之位者也。",
                    "zhushu": "南華所謂：“天尊地卑，神明之位。”。"
                },
                {
                    "paragraph": "故九皇受傅，",
                    "zhushu": "受教於傅。"
                },
                {
                    "paragraph": "以索其然之所生，傅謂之得天之解，",
                    "zhushu": "或作天然之解。不與法縛，不求法脫。"
                },
                {
                    "paragraph": "傅謂之得天地之所始，",
                    "zhushu": "生天生地。"
                },
                {
                    "paragraph": "傅謂之道，得道之常，",
                    "zhushu": "不妄日常。"
                },
                {
                    "paragraph": "傅謂之聖人，聖人之道與神明相得，故曰道徳。",
                    "zhushu": "徳者，得此者也。"
                },
                {
                    "paragraph": "郄始窮𥘉，",
                    "zhushu": "郄者，開也。有𥘉然後有始。列子曰：“太易者，未見氣也。太𥘉者，氣之始也。太始者，形之始也。太素者，質之始也。”太一至矣，其地蓋處。太易、太素之間，故曰“郄始窮𥘉之”。"
                },
                {
                    "paragraph": "得齊之所出，",
                    "zhushu": "帝出乎震，齊乎巽，而太一者，郄始窮𥘉，得齊之所出，故能北辨而南，與萬物相見一。"
                },
                {
                    "paragraph": "九皇殊制，而政莫不効焉，故曰“㤗一”。",
                    "zhushu": "㤗一者，無適而非一也，故九皇殊制而不能二也。"
                },
                {
                    "paragraph": "泰皇問泰一曰：“天、地、人事，三者孰急？”",
                    "zhushu": "泰皇蓋九皇之長也。"
                },
                {
                    "paragraph": "泰一曰：“愛精養神内端者，所以希天。",
                    "zhushu": "内直者，與天為徒。"
                },
                {
                    "paragraph": "天也者，神明之所根也。醇化四時，陶埏無形，",
                    "zhushu": "埏，和土也。"
                },
                {
                    "paragraph": "刻鏤未萌，",
                    "zhushu": "木曰刻，金曰鏤。凡此亦皆自然也。夫豈物刻而雕之"
                },
                {
                    "paragraph": "？離文",
                    "zhushu": "或作父。"
                },
                {
                    "paragraph": "將",
                    "zhushu": "或作特。"
                },
                {
                    "paragraph": "然者也。",
                    "zhushu": "離，華離也。天道造始，而地事終之，故其言如此。"
                },
                {
                    "paragraph": "地者，承天之演，備載以寧者也。吾將告汝神明之極，天、地、人事三者復一也。立置臣義，",
                    "zhushu": "此將從體起用，和同天人之際，使之無間，故先建立君臣之義。"
                },
                {
                    "paragraph": "所謂四則。",
                    "zhushu": "四則，即上所云“傳謂之得天之解”“傳謂之得天地之所始”“傳謂之得道之常”“傳謂之聖人”。"
                },
                {
                    "paragraph": "散以八風，",
                    "zhushu": "東方曰明庻風、西方曰閶闔風，西南曰凉風，東北曰融風之𩔖。散謂散上四則，他皆放此。"
                },
                {
                    "paragraph": "揆以六合，",
                    "zhushu": "揆，言總之六合之内也。"
                },
                {
                    "paragraph": "事以四時，寫以八極，",
                    "zhushu": "寫，言放之八極之外也。"
                },
                {
                    "paragraph": "照以三光，牧",
                    "zhushu": "或作收"
                },
                {
                    "paragraph": "以刑徳，調以五音，正以六律，分以度數，表以五色，改以二氣，",
                    "zhushu": "亭之以温凉，毒之以寒暑。"
                },
                {
                    "paragraph": "致以南北，",
                    "zhushu": "南北謂日。"
                },
                {
                    "paragraph": "齊以晦望，",
                    "zhushu": "晦望，謂月。"
                },
                {
                    "paragraph": "受以明歴。",
                    "zhushu": "或作暦。○暦，謂日月星辰。盖四則至矣，而其道無乎不在。在此為此，在彼為彼。故八風得以散，六合得以揆，四時得以事，八極得以寫，三光得以照，五音得以調，六律得以正，刑徳得以牧，度數得以分，五色得以表，二氣得以改，南北得以致，晦望得以齊，明歷得以受。然則道之所在，於彼乎？於此乎？其亦無所不在乎？故曰天、地、人事，三者復一也。"
                },
                {
                    "paragraph": "日信出信入，南北有極，度之稽也。",
                    "zhushu": "此申“致以南北”之義。冬至日在牽牛，夏至日在東井，其長短有度。"
                },
                {
                    "paragraph": "月信死信生，進退有常，數之稽也。",
                    "zhushu": "此申“齊以晦望”之義。二五而盈，三五而闕，其損益有數。"
                },
                {
                    "paragraph": "列星不亂其行，代而",
                    "zhushu": "或作以。"
                },
                {
                    "paragraph": "不干，位之稽也。",
                    "zhushu": "此申“受以明歷”之義。五位二十八舎，各有常次。"
                },
                {
                    "paragraph": "天明三以定一，",
                    "zhushu": "義見下文。"
                },
                {
                    "paragraph": "則萬物莫不至矣。",
                    "zhushu": "或作以。"
                },
                {
                    "paragraph": "三時生長，一時煞刑，四時而定，天地盡矣。",
                    "zhushu": "此言方其生長，則三不後於一，方其投刑，則一不後於三，以明三極之道，莫知其孰急也。"
                },
                {
                    "paragraph": "夫物之始也傾傾，",
                    "zhushu": "或作鴻鴻。○傾傾，未正之貌。"
                },
                {
                    "paragraph": "至其有也録録，",
                    "zhushu": "未能㧞於常流之中，故曰録録。"
                },
                {
                    "paragraph": "至其成形端端王王。",
                    "zhushu": "端端，傾傾之反。王王，録録之反。"
                },
                {
                    "paragraph": "勿",
                    "zhushu": "或作“物”。"
                },
                {
                    "paragraph": "損勿益，㓜少隨足。",
                    "zhushu": "各隨其性而足無事於老。"
                },
                {
                    "paragraph": "以從師俗，",
                    "zhushu": "仰以從於師，俯以從於俗。"
                },
                {
                    "paragraph": "毋易天生，毋散天樸。自若則清，動之則濁。",
                    "zhushu": "人心譬如槃水，莫動則平，不撓則清。微風過之，則不可以得水形之正矣。"
                },
                {
                    "paragraph": "神聖踐承翼之位，",
                    "zhushu": "承翼之位，盖天位也。前後曰承，左右曰翼也。"
                },
                {
                    "paragraph": "以與神皇合徳，",
                    "zhushu": "五精之帝，謂之神后，則神皇盖昊天也。"
                },
                {
                    "paragraph": "按圖正端，以至無",
                    "zhushu": "或作“天”。"
                },
                {
                    "paragraph": "極。兩治",
                    "zhushu": "或作“𥙊”。"
                },
                {
                    "paragraph": "四致，",
                    "zhushu": "两致，上下察也。四致，普遍四方也。"
                },
                {
                    "paragraph": "間以止",
                    "zhushu": "或作“上”。"
                },
                {
                    "paragraph": "息。",
                    "zhushu": "隨縁越感，無所不周。如上所謂，可謂至矣。然而動息則靜，語息則嘿，豈常離此寂然之地㢤？"
                },
                {
                    "paragraph": "歸時離氣，以成萬業。",
                    "zhushu": "離，附也。取譬言之，借如五精之指，其道各遍五方，而太昊司春，少昊司秋者，所以歸時離氣以成萬業也。"
                },
                {
                    "paragraph": "一來一徃，視衡仾仰，",
                    "zhushu": "彼來此徃而仾仰，視車之衡，所以同乎人也。禮曰：“國君綏視，大夫衡視。”又曰：“執天子之器則上衡，國君則平衡，大夫綏之。”或曰：“衡，如權衡之衡。衡之仾仰，應物而已，何所容其心㢤？”"
                },
                {
                    "paragraph": "五官六府，分之有道。無鉤無繩，渾沌不分，",
                    "zhushu": "曲者不以鉤，直者不以繩，而渾沌全矣。故曰擢六律，塞師曠之耳；散五采，膠離朱之目；毁絶鉤䋲，儷工倕之指，而天下人始舎其樸矣。"
                },
                {
                    "paragraph": "大象不成，事無經法，精神相薄，乃傷百族，",
                    "zhushu": "此明渾沌之不可判也。盖偽生真死而渾沌判矣。則精神相戰，百族為之不寜。南華曰：“上倍日月之明，下爍山川之神。”盖謂是乎？"
                },
                {
                    "paragraph": "偷氣相",
                    "zhushu": "或為祖。"
                },
                {
                    "paragraph": "時，後功可立。",
                    "zhushu": "盗隂陽之和，以載其形，而還以相時。"
                },
                {
                    "paragraph": "先定其利，待物自至，",
                    "zhushu": "不迎。"
                },
                {
                    "paragraph": "素次以法，物至輙合。法者，天地之正器也，用法不正，玄徳不成。",
                    "zhushu": "所謂亂天之經，逆物之情，玄天弗成。"
                },
                {
                    "paragraph": "“上聖者，與天地接，",
                    "zhushu": "句。"
                },
                {
                    "paragraph": "結六",
                    "zhushu": "或作交。"
                },
                {
                    "paragraph": "連而不解者也。",
                    "zhushu": "六連，六合也。老子曰：“善結者，無䋲約而不可解。”"
                },
                {
                    "paragraph": "是故有道南靣執政，以衛神明，左右前後，靜侍",
                    "zhushu": "或無侍字。"
                },
                {
                    "paragraph": "中央。",
                    "zhushu": "此言君無為也，而臣亦無為也。"
                },
                {
                    "paragraph": "開原流洋，",
                    "zhushu": "洋，若今海之有洋也。"
                },
                {
                    "paragraph": "精微徃来，傾傾繩繩，",
                    "zhushu": "或作“鴻鴻繩繩”。○傾傾，側貌。繩繩，正貌。"
                },
                {
                    "paragraph": "内持以維，外紐以綱，",
                    "zhushu": "或作經。"
                },
                {
                    "paragraph": "行以理執，",
                    "zhushu": "或作執。"
                },
                {
                    "paragraph": "紀以終始，同一殊職，",
                    "zhushu": "聮之使同，綂之使一。"
                },
                {
                    "paragraph": "立為明官。五范",
                    "zhushu": "五范，五音也。義見下文。"
                },
                {
                    "paragraph": "四時，各以𩔖相從，昧",
                    "zhushu": "或作味。"
                },
                {
                    "paragraph": "玄生色，",
                    "zhushu": "春夏之華發於玄。冬。"
                },
                {
                    "paragraph": "音聲相衡。",
                    "zhushu": "衡，平也。"
                },
                {
                    "paragraph": "東方者，萬物立止焉，",
                    "zhushu": "或作“東方生物，圖揭立止焉”。止，猶植也。"
                },
                {
                    "paragraph": "故調以徴；南方者，萬物華羽焉，故調以羽；西方者，萬物成章焉，故調以商；北方者，萬物録臧焉，故調以角；",
                    "zhushu": "徴屬南方，而今此言於東方者，盖言以調東方而已，非謂分配東方也。下皆放此。"
                },
                {
                    "paragraph": "中央者，太一之位，",
                    "zhushu": "北極天地之中，而其一明者，太一之座。"
                },
                {
                    "paragraph": "百神仰制焉，故調以宫。道以為先，",
                    "zhushu": "夫道至矣，而更推以為先。記曰：“夫禮必本於太一，分而為天地，轉而為隂陽。”"
                },
                {
                    "paragraph": "舉載神明。華天上揚，",
                    "zhushu": "或作華物天上。○疑此樂章之名，盖若皇華折揚也。"
                },
                {
                    "paragraph": "本出黄鍾。所始為東方，萬物唯𨺚。以木華物，天下盡木也，使居東方主春；以火照物，天下盡火也，使居南方主夏；以金割物，天下盡金也，使居西方主秋；以水沉物，天下盡水也，使居北方主冬；上為大都，天下盡土也，使居中央守地，天下盡人也，以天子為正。",
                    "zhushu": "此言太一司天而分任五方，又以天子治之。"
                },
                {
                    "paragraph": "調其氣，",
                    "zhushu": "調其五行之氣，木藴、金清之𩔖。"
                },
                {
                    "paragraph": "和其味，",
                    "zhushu": "和其五行之味，水鹹、火苦之𩔖。"
                },
                {
                    "paragraph": "聴其聲，",
                    "zhushu": "火焦、金殺之𩔖。"
                },
                {
                    "paragraph": "正其形，",
                    "zhushu": "木圎、土方之𩔖。"
                },
                {
                    "paragraph": "迭徃觀今，",
                    "zhushu": "或作“令”。"
                },
                {
                    "paragraph": "故業可循",
                    "zhushu": "或作“修”。"
                },
                {
                    "paragraph": "也。",
                    "zhushu": "天下一致，來不異古，徃不異今，却而觀之，則其業可循。近迭篇曰：“師未發軔，而兵可迭也。”盖前却曰迭。"
                },
                {
                    "paragraph": "首尾易靣，",
                    "zhushu": "或作“白”。○春夏先，秋冬後，其方各有向焉，何可易也？"
                },
                {
                    "paragraph": "地理離經，",
                    "zhushu": "天之首尾易向，則地理亦失其經。"
                },
                {
                    "paragraph": "奪愛令亂，",
                    "zhushu": "奪其所欲而亂。盖天序易於上，地理離於下，則人其有不亂者乎？"
                },
                {
                    "paragraph": "上㓕天文，理不可知",
                    "zhushu": "，天文㓕矣，地理安可知也？故曰：文理，相明者也。"
                },
                {
                    "paragraph": "神明矣",
                    "zhushu": "或作“夫”。"
                },
                {
                    "paragraph": "從。",
                    "zhushu": "或作“徒”。"
                },
                {
                    "paragraph": "文",
                    "zhushu": "或作“父”。"
                },
                {
                    "paragraph": "理者，相明者也；色味者，相度者也；藻華者，相成者也。",
                    "zhushu": "對質曰“藻”，對實曰“華”。“藻”，文也。“藻”，如草之藻，“華”，如木之華。"
                },
                {
                    "paragraph": "衆者，我而衆之，故可以一范請也。",
                    "zhushu": "“請”，如“請益”之“請”。盖衆者自我而千萬，則其一之亦在我矣。請以一范，無不可者。"
                },
                {
                    "paragraph": "順愛之政，殊𩔖相",
                    "zhushu": "或作“未”。"
                },
                {
                    "paragraph": "通；",
                    "zhushu": "列子曰：“虎之與人異𩔖，而媚養己者，順也。”"
                },
                {
                    "paragraph": "逆愛之政，同𩔖相亡。",
                    "zhushu": "傳曰：“焉知父子不為豺狼？”"
                },
                {
                    "paragraph": "故聖人立天為父，建地為母范",
                    "zhushu": "或作危。"
                },
                {
                    "paragraph": "者，非務使云必同知一，期",
                    "zhushu": "或作明。"
                },
                {
                    "paragraph": "以使一人也。氾錯之天地之間，而人人被其和。",
                    "zhushu": "或作“人被其和”。○此言聖人盖知一期以使一人，而惟是心焉，汜錯之天地之間，而人人被其和也，非務使之必同，故曰“一人之情，千萬人之情”是也。"
                },
                {
                    "paragraph": "和也者，無形而有味者也。",
                    "zhushu": "和者，道也。盖道理形而有味。"
                },
                {
                    "paragraph": "同和者，仁也；",
                    "zhushu": "與道同和。"
                },
                {
                    "paragraph": "相容",
                    "zhushu": "或作宻。"
                },
                {
                    "paragraph": "者，義也。",
                    "zhushu": "與道相宻者，義也。盖不道則義不能容，不義則道不能容。"
                },
                {
                    "paragraph": "仁義者，所樂同",
                    "zhushu": "或作自。"
                },
                {
                    "paragraph": "名",
                    "zhushu": "或作召。"
                },
                {
                    "paragraph": "也。能同",
                    "zhushu": "或作因。"
                },
                {
                    "paragraph": "所樂，無形内政，",
                    "zhushu": "此言能同仁義之樂，則政法雖有，而真空内之。盖所謂真空者，無不礙有故也。"
                },
                {
                    "paragraph": "故聖知神方，調於無形，而物莫不從。天受藻華，以為神明之根者也；",
                    "zhushu": "天受道之英華，以生神明。列子曰：“清輕者上為天，重濁者下為地。”"
                },
                {
                    "paragraph": "地受時，",
                    "zhushu": "或作得。"
                },
                {
                    "paragraph": "以為萬物原者也。",
                    "zhushu": "地者，受天之時以産萬物。"
                },
                {
                    "paragraph": "神聖詳",
                    "zhushu": "或作祥。"
                },
                {
                    "paragraph": "理",
                    "zhushu": "，或無“詳理”二字，作庠悪，○深契於理。"
                },
                {
                    "paragraph": "惡離制命之柄，",
                    "zhushu": "制命之柄，或無“離”字。○老子所謂“魚下可脱於淵，利器不可以示人”。"
                },
                {
                    "paragraph": "歛散華精，以慰地責",
                    "zhushu": "或作貴。"
                },
                {
                    "paragraph": "天者也。",
                    "zhushu": "此言神聖契理而有以制命，則虀粉萬物而不為戾，雖以慰地責天可也。昔者老子上毁五帝，通及三皇，而西域之學有喝佛罵祖者，豈近是乎？"
                },
                {
                    "paragraph": "調味章色、正聲以定，天、地、人事，三者畢此矣。",
                    "zhushu": "其道如上所謂，則天地人事豈有出於此乎？"
                }
            ]
        },
        {
            "name": "泰録第十一",
            "paragraphs": [
                {
                    "paragraph": "泰録第十一",
                    "zhushu": "",
                    "type": 1
                },
                {
                    "paragraph": "人論泰鴻之内，出觀神明之外，定制泰一之𠂻，",
                    "zhushu": "“𠂻”之言中也，無所出入為定。"
                },
                {
                    "paragraph": "以為物稽。",
                    "zhushu": "入而論㤗鴻之内，出而觀神明之外，定而制㤗一之𠂻，使物取稽焉。"
                },
                {
                    "paragraph": "天有九鴻，",
                    "zhushu": "拾遺記曰：“望三壺如聚米，視八鴻若縈帶。”說者以為八鴻，八方之名。鴻，鴻大也。然則九鴻盖九方歟"
                },
                {
                    "paragraph": "？地有九州，",
                    "zhushu": "此即鄒子所謂九州，盖非禹别者也。"
                },
                {
                    "paragraph": "泰一之道，九皇之傅。請成於泰始之末，",
                    "zhushu": "泰一之道至矣。故上篇云“九皇受傅，以索其然之所生”。而今此又言其傳嘗請成於泰始，盖非㤗始莫足以知焉。其曰末者，言順下風而請也。"
                },
                {
                    "paragraph": "見不",
                    "zhushu": "或無不字。"
                },
                {
                    "paragraph": "詳事於名理之外，",
                    "zhushu": "此言𦆵見其事之畧而已，更當要其㑹歸。故下文云。"
                },
                {
                    "paragraph": "范無形，嘗無味，以要名理之所㑹。范者，味之正也。",
                    "zhushu": "范者，形也。“正”如“覆怨其正”之“正”，盖形受養於味者也。"
                },
                {
                    "paragraph": "味者，氣之父母也。",
                    "zhushu": "氣不足，𥙷之以精；精不足，𥙷之以味。"
                },
                {
                    "paragraph": "精",
                    "zhushu": "或作清。"
                },
                {
                    "paragraph": "微者，天地之始",
                    "zhushu": "或作所。治。"
                },
                {
                    "paragraph": "也。",
                    "zhushu": "言形言味而又言此者，盖將要名理之所㑹，又當致此三者也。"
                },
                {
                    "paragraph": "不",
                    "zhushu": "或無不字。"
                },
                {
                    "paragraph": "見形臠，而天下歸羙焉。",
                    "zhushu": "臠，肉也。"
                },
                {
                    "paragraph": "名尸神明者，大道是",
                    "zhushu": "或作正。"
                },
                {
                    "paragraph": "也。夫錯行合意，扶義本仁，",
                    "zhushu": "或作收。"
                },
                {
                    "paragraph": "積順之所成，先聖之所生也。行其道者有其名，為其事者有其功。",
                    "zhushu": "此言仁義之治，故行其道者有其名，為其事者有其功。若夫聖人無名，神人無功，乗於道徳而逰乎萬物之上，財豈局於仁義之域㢤？故下文云。"
                },
                {
                    "paragraph": "故天地成於元",
                    "zhushu": "或作無。"
                },
                {
                    "paragraph": "氣，萬物乗於天地，",
                    "zhushu": "元氣，太虗也。太虗含天地，天地含萬物，故其言如此。"
                },
                {
                    "paragraph": "神聖乗",
                    "zhushu": "或作秉。"
                },
                {
                    "paragraph": "於道徳，",
                    "zhushu": "南華所謂“無訾無譽，一龍一蛇”者也。"
                },
                {
                    "paragraph": "以䆒其理。",
                    "zhushu": "或云：“萬物乗於聖，秉於道徳，以救其聖神，以究天地萬物之理。”"
                },
                {
                    "paragraph": "若上聖皇天者，先聖之所𠋣威立有命也。",
                    "zhushu": "堯舜三代誥命未嘗不稱天者，盖以𠋣威立命而已。若夫致治之自，則豈可以取頼於天㢤？是在我者也。此紂之矯誣上帝而無益於亂，故下文云。"
                },
                {
                    "paragraph": "故致治之自，在已者也。招高者髙，招庳者庳。",
                    "zhushu": "此言治之汙𨺚，顧我所以招之如何，未有囿於管、晏之卑，而可以招堯舜之高者也。"
                },
                {
                    "paragraph": "故成形而不變者，度也。未離已而在彼者，狎漚也。",
                    "zhushu": "如狎漚者心動於内，則漚鳥舞而不下，此未離已而在彼者也。"
                },
                {
                    "paragraph": "陳體立節，萬世不易，天地之位也。分物紀",
                    "zhushu": "或作他。"
                },
                {
                    "paragraph": "名，文聖明别，神聖之齊也。",
                    "zhushu": "齊，如齊量之齊。"
                },
                {
                    "paragraph": "法天居地，去方錯圎，",
                    "zhushu": "或作督○方以智則滯，圓而神則通。"
                },
                {
                    "paragraph": "神聖之鑒也。𧰼說名物，",
                    "zhushu": "擬之者𧰼也，議之者說也。"
                },
                {
                    "paragraph": "成功遂事，𨼆彰不相離，",
                    "zhushu": "神聖之教，不即不離，而至妙之所㑹者更麤，至高之所適者反下，𨼆顯豈相離㢤？"
                },
                {
                    "paragraph": "神聖之教也。",
                    "zhushu": "天一位，地一位，聖人參於两間，以齊齊之，而以彼鑒此，以此教彼，則天下之理得矣。然後萬物各遂其生，故下文云。"
                },
                {
                    "paragraph": "故流分而神生，",
                    "zhushu": "流分，謂水也。天一生水，其於物為精，精聚而後神從之。"
                },
                {
                    "paragraph": "動登而明生，",
                    "zhushu": "動登，謂火也。地二生火，其於物為神，神㑹而後識從之。"
                },
                {
                    "paragraph": "明見而形成，形成而功存。故文者所以分物也，理者所以紀",
                    "zhushu": "或作地。"
                },
                {
                    "paragraph": "名也。天地者，同事而異域者也。",
                    "zhushu": "天域於上，地域於下。"
                },
                {
                    "paragraph": "無規圎者，天之文也。無矩方者，地之理也。天循文以動，地循理以作者也。二端",
                    "zhushu": "或作“聖端”。"
                },
                {
                    "paragraph": "者，神之法也。",
                    "zhushu": "神明之法如是而已。"
                },
                {
                    "paragraph": "神聖之人，后",
                    "zhushu": "或作命。"
                },
                {
                    "paragraph": "先天地而尊者也。後天地生，然知天地之始；先天地亡，然知天地之終。道包之，故能知度之；",
                    "zhushu": "其道圍乎天地之外，故知能知之，義能度之。"
                },
                {
                    "paragraph": "尊重焉，故能改動",
                    "zhushu": "或無動字。"
                },
                {
                    "paragraph": "之；",
                    "zhushu": "㧞隂陽，移寒暑。"
                },
                {
                    "paragraph": "敏",
                    "zhushu": "或作數，亦或作。"
                },
                {
                    "paragraph": "明焉，故能制斷之。精神者，物之貴大者也。",
                    "zhushu": "精神之外，皆其緒餘土苴者也。"
                },
                {
                    "paragraph": "内聖者，",
                    "zhushu": "或作聖内。"
                },
                {
                    "paragraph": "精神之原也。",
                    "zhushu": "外王者，皆其緒餘土苴，則内聖者，精神之原也。"
                },
                {
                    "paragraph": "莫貴焉，故靡不仰制焉。制者，所以衛精擢神致氣也。",
                    "zhushu": "精欲嗇，神欲養，氣欲專，故其辭如此。擢者，秀㧞之辭。"
                },
                {
                    "paragraph": "幽則不洩，蕳",
                    "zhushu": "或作聞。"
                },
                {
                    "paragraph": "則不煩，不煩則精明逹，",
                    "zhushu": "明太用則昏，精太用則竭。"
                },
                {
                    "paragraph": "故能役賢能，使神明，",
                    "zhushu": "無為也，故能用天下而有餘。"
                },
                {
                    "paragraph": "百化隨而變，終始從而豫。",
                    "zhushu": "豫，暇豫也。"
                },
                {
                    "paragraph": "神明者，積精微全粹之所成也。聖道神方，",
                    "zhushu": "或作万。"
                },
                {
                    "paragraph": "要之極也",
                    "zhushu": "。要其㑹歸至於此而極矣。"
                },
                {
                    "paragraph": "帝制神化，治之期也。",
                    "zhushu": "至矣，盡矣，不可以有加矣。"
                },
                {
                    "paragraph": "故師",
                    "zhushu": "或無師字。"
                },
                {
                    "paragraph": "為君而學為臣，",
                    "zhushu": "教者為君，學者為臣。"
                },
                {
                    "paragraph": "上賢為天子，次賢為三公，髙為諸侯，",
                    "zhushu": "髙者以為諸侯。"
                },
                {
                    "paragraph": "易姓而王，不以祖",
                    "zhushu": "或作禮。"
                },
                {
                    "paragraph": "籍為君者，欲同一善之安也。",
                    "zhushu": "堯授舜授禹，用此道也。"
                },
                {
                    "paragraph": "彼天地動作於胷中，然後事成於外；萬物出入焉，然後",
                    "zhushu": "或作“然同”。"
                },
                {
                    "paragraph": "生物無害。",
                    "zhushu": "聖人心外無法，而氣合於神，神合於無。天地之大，萬物之多，動作出入反在於胷中，則事豈有不成？物豈有不利㢤？"
                },
                {
                    "paragraph": "闓闔四時，引移隂陽，怨没澄物，",
                    "zhushu": "疑。"
                },
                {
                    "paragraph": "天下以為自然，",
                    "zhushu": "百姓謂我自然是也。"
                },
                {
                    "paragraph": "此神聖之所以絶衆也。",
                    "zhushu": "子貢曰：“仲尼，天也，不可階而升也。”"
                },
                {
                    "paragraph": "聖原神文，有驗而不可見者也。",
                    "zhushu": "有情有性，無為無形。"
                },
                {
                    "paragraph": "故過人可見，絶人未逺也。",
                    "zhushu": "南華曰：“南行者至於郢，北靣而不見𡨋山，是何也？則去之逺矣。”"
                },
                {
                    "paragraph": "神明所以𩔖合者也。故神明錮結其紘，",
                    "zhushu": "紘者，取譬於冠。而錮結云者，以明無危墮之患也。"
                },
                {
                    "paragraph": "𩔖𩔖生成，用一不窮。",
                    "zhushu": "或作“用不窮一”。○所謂仲尼神明也。小以成小，大以成大。至於山川、鳥獸、草木，𥙿如也。"
                },
                {
                    "paragraph": "影則隨形，響則",
                    "zhushu": "或作“明”。"
                },
                {
                    "paragraph": "應聲。故形聲者，天地之師也。",
                    "zhushu": "隨而應之，故曰師也。"
                },
                {
                    "paragraph": "四時之功，隂陽不能獨為也。聖王者不失本末，故神明終始焉。",
                    "zhushu": "輔相導隂陽，終始四時之功。"
                },
                {
                    "paragraph": "卒令八風三光之變，經",
                    "zhushu": "或作“纏”。"
                },
                {
                    "paragraph": "氣不常之故，孰不詔請",
                    "zhushu": "或作“緒”。"
                },
                {
                    "paragraph": "都",
                    "zhushu": "或作“邵”。"
                },
                {
                    "paragraph": "理焉？",
                    "zhushu": "都之為言總也，讀如“都鄙”之“都”。此言人保聖人，故隂陽失和，詔而請之，使總理焉。雖然，大亂之本實始於此。此庚桑楚所以不釋於老聃之言。故下文云。"
                },
                {
                    "paragraph": "故神靈威明上變光，",
                    "zhushu": "老聃所謂悖日月之明。"
                },
                {
                    "paragraph": "疾徐緩急中動氣，",
                    "zhushu": "老聃所謂中墮四時之施。"
                },
                {
                    "paragraph": "煞傷毁禍下在地。",
                    "zhushu": "或作“徴”下在地，○老聃所謂下爍山川之精。"
                },
                {
                    "paragraph": "故天地隂陽之受命，取𧰼於神明之効，旣已見矣。",
                    "zhushu": "其効如上所謂，亦已見矣。雖然，豈遂可以無聖人之治㢤？故下文云。"
                },
                {
                    "paragraph": "天者，氣之所總出也；",
                    "zhushu": "所謂虹霓也，霜露也，風雨也，積氣之成乎天者也。"
                },
                {
                    "paragraph": "地者，理之必然",
                    "zhushu": "或作“理然之必”。"
                },
                {
                    "paragraph": "也。",
                    "zhushu": "無可無不可者，天道也。地道則取必焉。"
                },
                {
                    "paragraph": "故聖人者，出之於天，",
                    "zhushu": "其道常出於天。"
                },
                {
                    "paragraph": "收之於地。",
                    "zhushu": "不肯出於地也。"
                },
                {
                    "paragraph": "在天地若隂陽",
                    "zhushu": "或無“陽”字。"
                },
                {
                    "paragraph": "者，杜燥濕以法義，與時遷焉。",
                    "zhushu": "或無“焉”字。○若隂者，以法義杜燥；若陽者，以法義杜濕。度萬云：“神濕則天不生水，形燥則地不生火。”"
                },
                {
                    "paragraph": "二者聖人",
                    "zhushu": "或無“人”字。"
                },
                {
                    "paragraph": "存則治，亡則亂者，天失其文，地失其理也。以是",
                    "zhushu": "或作“文”。"
                },
                {
                    "paragraph": "知先靈",
                    "zhushu": "先靈，先王之靈。"
                },
                {
                    "paragraph": "王百神者，上徳執大道，凡此者，物之長也。及",
                    "zhushu": "或作“乃”。"
                },
                {
                    "paragraph": "至乎祖籍之世，代繼之君身雖不賢，然南面稱寡，猶不果亡者，其能受教乎有道之士者也。不然，而能守宗廟存國家者，未之有也。",
                    "zhushu": ""
                }
            ]
        },
        {
            "name": "世兵第十二",
            "paragraphs": [
                {
                    "paragraph": "世兵第十二",
                    "zhushu": "",
                    "type": 1
                },
                {
                    "paragraph": "道有度數，故神明可交",
                    "zhushu": "或作“効”。"
                },
                {
                    "paragraph": "也；",
                    "zhushu": "易曰：“始作八卦，以通神明之徳。”"
                },
                {
                    "paragraph": "物有相勝，故水火可用也；東西南北，故形名可信也。",
                    "zhushu": "有方矣，然後形名著焉。"
                },
                {
                    "paragraph": "五帝在前，三王在後，上徳已衰矣，兵知俱起。黄帝百戰，",
                    "zhushu": "百戰之數，未盡聞也。盖與炎帝戰於阪泉之野三，與𧈪尤戰於𣵠鹿之野七十二，此其大畧也。"
                },
                {
                    "paragraph": "𧈪尤七十二。",
                    "zhushu": "或云無“二”字。"
                },
                {
                    "paragraph": "堯伐有唐，",
                    "zhushu": "傳云：“堯佐帝摯，受封於唐，二十而登帝位。”今此云“堯伐有唐”，未詳聞也。“伐”或作“代”。"
                },
                {
                    "paragraph": "禹服",
                    "zhushu": "或作“伐”。"
                },
                {
                    "paragraph": "有苗。天不變其常，地不易其則，隂陽不亂其氣，生死不俛其位，三光不改其用，神明不徙其法。",
                    "zhushu": "善用法者，其道如此。"
                },
                {
                    "paragraph": "得失不兩張，成敗不兩立。所謂賢不肖者，古今一也。君子不惰，眞人不怠。",
                    "zhushu": "怠然後解，解然後墯。故君子言墯，眞人言怠。禮云：“三日不怠，三月不解。”"
                },
                {
                    "paragraph": "無見乆貧賤，則據簡之。伊尹酒保，",
                    "zhushu": "保，傭保也。"
                },
                {
                    "paragraph": "太公屠牛，",
                    "zhushu": "傳曰：“太公少貧，賣漿，值天凉，屠牛賣肉，值天𤍠而肉敗。”"
                },
                {
                    "paragraph": "管子作革，",
                    "zhushu": "或作“草”。"
                },
                {
                    "paragraph": "百里奚官奴，",
                    "zhushu": "百里奚，虞人也。虞亡，晉主辱之，以媵穆姫，而飯牛於秦。豈此所謂官奴者乎？"
                },
                {
                    "paragraph": "海内荒亂，立為世師，莫不天地善謀。日月不息，迺成四時，精習𧰼神，",
                    "zhushu": "南華曰：“鐻成，見者驚猶鬼神。”豈謂是乎？"
                },
                {
                    "paragraph": "孰謂能之？",
                    "zhushu": "言非不學而能也。"
                },
                {
                    "paragraph": "素成其用，先知其故。",
                    "zhushu": "所謂始乎故，長乎性，成乎命。"
                },
                {
                    "paragraph": "湯能以七十里放桀，武王以百里伐紂。知一不煩，",
                    "zhushu": "知一則簡。"
                },
                {
                    "paragraph": "千方萬曲，所雜齊同，",
                    "zhushu": "㑹之有元，故不能異也。"
                },
                {
                    "paragraph": "勝道不一，",
                    "zhushu": "制勝之道，夫豈一端而已。"
                },
                {
                    "paragraph": "知者計全。",
                    "zhushu": "戰必勝，攻必取。"
                },
                {
                    "paragraph": "明將不倍時而棄利，勇士不怯死而㓕名。欲踰至徳之羙者，其慮不與俗同",
                    "zhushu": "；狥俗則病傭，欲踰至徳之羙，難矣。"
                },
                {
                    "paragraph": "欲驗九天之高者，行不徑",
                    "zhushu": "或作經。"
                },
                {
                    "paragraph": "請。",
                    "zhushu": "安可以問塗而至也？九天，具見鴻烈真經，盖若南方曰朱天，北方曰玄天，中央曰鈞天之𩔖。"
                },
                {
                    "paragraph": "是以忠臣不先其身而後其君，寒心孤立，懸命将軍。野戰則國弊民罷，城守則食人灼骸。",
                    "zhushu": "或作火體。○易子而食，析骸而炊。"
                },
                {
                    "paragraph": "計失，其國削主困，為天下笑。持國計者，可以無詳乎？固有過計，有嘗",
                    "zhushu": "或作賞。"
                },
                {
                    "paragraph": "試。",
                    "zhushu": "嘗試失之踈，過計失之細，事貴取中而已，明此所當審也。"
                },
                {
                    "paragraph": "是以曹沬為魯將，與齊三戰而亡地千里。使曹子計不顧後，刎頸而死，則不免為敗軍擒將。曹子以為敗軍擒將非勇也，國削名滅非智也，身死君危非忠也。夫死人之事者，不能續人之夀，故退與魯君計。桓公合諸侯，曹子以一劒之任，刼桓公墠位之上，顔色不變，辭氣不悖。三戰之所亡，一旦而反，天下震動，四鄰驚駭，名傳後世。扶杖於小愧者，大功不成。故曹子去忿悁之心，立終身之功；棄細忿之愧，立累世之名。故曹子為知時，魯君為知人。劇辛為燕将，與趙戰，軍敗，劇辛自剄，燕以失五城。自賊以為禍門，身死以危其君，名實俱滅，是謂失此不還人之計也，",
                    "zhushu": "言其計畫無後之爾。"
                },
                {
                    "paragraph": "非過材之䓶也。",
                    "zhushu": "此言賢者誠重其死。雖然，曹沫之事，適遭管仲，不欲愈一小快，而以齊信於諸侯，故能成其名也。若夫李陵之降，欲以報漢，而卒族妻母，隴西之士用為耻焉。則洙之刼致，豈可以為常㢤？矧又覇者之事也。至於正徳之人，誠信素明，則將無與魯地而誅沬矣，何足貴乎？"
                },
                {
                    "paragraph": "夫得道者務無大失，凡人者務有小善。小善積多惡欲，多惡則不  ，　不　　則多難，",
                    "zhushu": "或云“多惡則多難”，無“則不”下五字。"
                },
                {
                    "paragraph": "多難則濁，濁則無知。多欲則不愽，不愽則多憂，多憂則濁，濁則無知。欲惡者，知之所昏也。夫強不能者僇之，其言辱，是劇辛能絶而燕王不知人也。昔善戰者舉兵相從，陳以五行，戰以五音，指天之極，與神同方，𩔖𩔖生成，用一不窮。明者為法，微道是行，齊過進退，",
                    "zhushu": "齊，不過也。"
                },
                {
                    "paragraph": "參之天地，出實觸虚，",
                    "zhushu": "呉奔東南，亞夫使備西北，盖知此矣。"
                },
                {
                    "paragraph": "禽將破軍。發如鏃",
                    "zhushu": "或作鍭。"
                },
                {
                    "paragraph": "矢，動如雷霆，暴疾擣虚，殷若壊牆。",
                    "zhushu": "殷，壊聲也。"
                },
                {
                    "paragraph": "執急節短，",
                    "zhushu": "孫子兵法曰：“其執險，其節短。”"
                },
                {
                    "paragraph": "用不縵縵。避我所死，就吾所生，趨吾所時，援",
                    "zhushu": "或作授。"
                },
                {
                    "paragraph": "吾所勝。故士不折北，兵不困窮。得此道者，驅用市人，乗流以逝，",
                    "zhushu": "或作遊。"
                },
                {
                    "paragraph": "與道翶翔。翶翔授取，錮據",
                    "zhushu": "或作豫。"
                },
                {
                    "paragraph": "堅守，呼吸鎮",
                    "zhushu": "一作推，或作損。"
                },
                {
                    "paragraph": "移，",
                    "zhushu": "鎮，不移也。"
                },
                {
                    "paragraph": "與時更為。一先一後，音律相奏，",
                    "zhushu": "或作奉。"
                },
                {
                    "paragraph": "一右一左，道無不可。受數於天，定位於地，成名於人。彼時之至，安可復還，",
                    "zhushu": "或作“復還至”。○復，反復也。還，回還也。"
                },
                {
                    "paragraph": "安可控搏”",
                    "zhushu": "控，引也。搏，持也。復還，言不可禦。控搏，言不可止。"
                },
                {
                    "paragraph": "天地不𠋣，錯以待能。度數相使，隂陽相攻，死生相攝，氣威相㓕，虚實相因，得失浮",
                    "zhushu": "或作“得失相浮”。"
                },
                {
                    "paragraph": "縣。",
                    "zhushu": "浮縣，言無定也。"
                },
                {
                    "paragraph": "兵以勢勝，",
                    "zhushu": "兵法曰：“如轉圓石於千仭之山者，勢也。”"
                },
                {
                    "paragraph": "時不常使。蚤晚絀嬴，反相殖生。變化無窮，何可勝言？水激則旱，矢激則逺。精神回薄，振蕩相轉。遲速有命，",
                    "zhushu": "“有命”一作“言息”，又作“止息”。"
                },
                {
                    "paragraph": "必中三五。合散消息，孰識其時？至人遺物，",
                    "zhushu": "“遺物”或作“不遺”。"
                },
                {
                    "paragraph": "獨",
                    "zhushu": "或作“動”。"
                },
                {
                    "paragraph": "與道俱。縱驅委命，與時徃來。盛衰死生，孰識其期？儼然至湛，孰知其尤？禍乎福之所𠋣，福乎禍之所伏。禍與福如紏纆，",
                    "zhushu": "此言禍福相為表裏，執如索綯。纆，索也。三合曰紏。"
                },
                {
                    "paragraph": "渾沌錯紛，其狀若一。交解形狀，孰知其則？芴芒無貌，",
                    "zhushu": "“貌”或為“根”。"
                },
                {
                    "paragraph": "唯聖人而後决其意。",
                    "zhushu": "或作“能决其意”。"
                },
                {
                    "paragraph": "斡流遷徙，固無休息。",
                    "zhushu": "小休曰息。"
                },
                {
                    "paragraph": "終則有始，孰知其極？一目之羅，不可以得雀。",
                    "zhushu": "太踈故也。"
                },
                {
                    "paragraph": "籠中之鳥，空窺不出。",
                    "zhushu": "太宻故也。"
                },
                {
                    "paragraph": "衆人唯唯，安定禍福。憂喜聚門，吉凶同域。",
                    "zhushu": "慶者在堂，弔者在門。"
                },
                {
                    "paragraph": "失反為得，成反為敗。呉大兵強，夫差以困。越棲會稽，勾踐霸世。逹人大觀，乃見其可。",
                    "zhushu": "“可”，或作“苛”。"
                },
                {
                    "paragraph": "橢枋一術，奚足以游？“",
                    "zhushu": "橢”，讀如“隋銎”之“隋”。“枋”，讀如“方銎”之“方”。夫天下之事百出，要以百變應之。而今隋方一術，則豈足遊於變通之㑹哉？"
                },
                {
                    "paragraph": "徃古來今，事孰無郵？",
                    "zhushu": "郵，置郵也。行者過之而已，故事之過者為郵。"
                },
                {
                    "paragraph": "舜有不孝，堯有不慈。文王桎梏，管仲拘囚。坱軋𡙻垠，",
                    "zhushu": "“𡙻垠”，或作“葬”云。"
                },
                {
                    "paragraph": "孰 得之？",
                    "zhushu": "此言大鈞播物，坱軋無垠，皆在爐之内，孰得之。"
                },
                {
                    "paragraph": "至得無𥝠，泛泛乎若不繋之舟，",
                    "zhushu": "任之而已。"
                },
                {
                    "paragraph": "能者以濟，不能者以覆。天不可與謀，地不可與慮。聖人捐物，從理與舎。衆人域域，",
                    "zhushu": "域域，淺狹之貌。"
                },
                {
                    "paragraph": "迫於嗜欲。小知立趨，好惡自懼。夸者死權，自貴矜容。",
                    "zhushu": "一本“自矜容”下云“徇名終身謀，柰無列士”以下兩句。詩曰“垂𢃄悸𠔃”是也。"
                },
                {
                    "paragraph": "列士徇名，貪夫徇財。",
                    "zhushu": "以身逐物曰徇。"
                },
                {
                    "paragraph": "至愽不給，",
                    "zhushu": "“給”或作“結”。○綂之無要，則雖愽乃更不給。何則？至道常約故也。"
                },
                {
                    "paragraph": "知時何羞。",
                    "zhushu": "不愧不怍。"
                },
                {
                    "paragraph": "不肖繋",
                    "zhushu": "“繋”或作“敷”。"
                },
                {
                    "paragraph": "俗，賢爭於時。",
                    "zhushu": "知也者，争之器也。名也者，相軋也。"
                },
                {
                    "paragraph": "細故袃",
                    "zhushu": "一本“袃”作“衣”，“蒯”作“葪”。"
                },
                {
                    "paragraph": "蒯，",
                    "zhushu": "蒯，猶芥也。袃芥，刺鯁也。"
                },
                {
                    "paragraph": "奚足以疑？事成欲得，又奚足夸",
                    "zhushu": "？此言如意與不，無足欣戚。"
                },
                {
                    "paragraph": "千言萬說，卒賞謂何",
                    "zhushu": "？此言理盡於上，而彼之䌓言雖累千萬，猶當賞此。"
                },
                {
                    "paragraph": "勾踐不官，",
                    "zhushu": "勾踐嘗臣於呉。"
                },
                {
                    "paragraph": "二國不定。文王不幽，",
                    "zhushu": "幽於羑理。"
                },
                {
                    "paragraph": "武王不正。",
                    "zhushu": "或作“武王不執正”。"
                },
                {
                    "paragraph": "管仲不羞辱，名不與大賢，功不三王，鉦靣備矣。",
                    "zhushu": "○此下原本即備知章，無缺。"
                }
            ]
        },
        {
            "name": "備知第十三",
            "paragraphs": [
                {
                    "paragraph": "備知第十三",
                    "zhushu": "",
                    "type": 1
                },
                {
                    "paragraph": "天高而可知，地大而可宰。萬物安之？人情安取？伯夷、叔齊能無盗，而不能使人不意己。",
                    "zhushu": "横逆豈可必㢤。"
                },
                {
                    "paragraph": "申徒狄",
                    "zhushu": "殷之末世枯槁者也。"
                },
                {
                    "paragraph": "以為世溷濁不可居，故負石自投於河，不知水中之亂有逾甚者。徳之盛，山無徑迹，澤無橋梁，不相徃來，舟車不通。何者？其民猶赤子也，",
                    "zhushu": "老子曰：“舍徳之厚，比於赤子。”男曰赤子，女曰嬰児。"
                },
                {
                    "paragraph": "有知者不以相欺役也，有力者不以相臣主也。是以鳥鵲之巢，可俯而窺也；麋鹿羣居，可從而係也。",
                    "zhushu": "鳥鵲性猜瞿，麋鹿性驚决，故比主言之。"
                },
                {
                    "paragraph": "至世之衰，父子相圖，兄弟相疑。",
                    "zhushu": "夫父子，天性也；兄弟，天倫也。恩信素足，非自外至，故蹍市人之足，則辭以脫悞，兄則以嫗，大親而已矣。今徳下衰，而至於父子相猶、兄弟相瘉者，豈其性固異於古也㢤？盖治之之過也。"
                },
                {
                    "paragraph": "何者？其化薄而出於相以有為也。",
                    "zhushu": "此言不能相與於天，相與相為於無相為，故其弊至此。郭𧰼曰：“夫體天地、𡨋變化者，雖手足異任，五藏殊管，未嘗相與而百節同和，斯相與於無相與也；未嘗相為而表裏俱濟，斯相為於無相為也。若乃役其心志以恤手足，運其股肱以營五藏，則相營愈篤，而内外愈困矣。”盖知此也。"
                },
                {
                    "paragraph": "故為者敗之，治者亂之。敗則傰，",
                    "zhushu": "傰，黨也。"
                },
                {
                    "paragraph": "亂則阿，阿則理廢，傰則義不立。堯傳舜以天下，故好義者以為堯智，其好利者以為堯愚。湯、武放弑利其子，好義者以為無道，",
                    "zhushu": "此言何謂也？若予所學，則唯好義者以為有道。"
                },
                {
                    "paragraph": "而好利之人以為賢。為",
                    "zhushu": "或無為字。"
                },
                {
                    "paragraph": "彼世不傳賢，故有放君；君好傰阿，故有弑主。夫放弑之所加，亡國之所在，吾未見便樂",
                    "zhushu": "或作“見其便樂”。"
                },
                {
                    "paragraph": "而安處之者也。夫處危以妄安，循哀以損樂，是故國有無服之䘮，無軍之兵，可以先見也。是故箕子逃",
                    "zhushu": "逃，逃禍也，非謂逃而去之。孔子曰：“㣲子去之，箕子為之奴。”"
                },
                {
                    "paragraph": "而搏裘牧，",
                    "zhushu": "宋世家曰：“南宫萬殺涽公于䝉澤，大夫裘牧聞之，以兵造公門。萬搏牧，牧齒著門死。”即其事也。"
                },
                {
                    "paragraph": "啇容拘而蹇叔哭。",
                    "zhushu": "蹇叔，秦臣也。穆公襲鄭，蹇叔哭之。"
                },
                {
                    "paragraph": "昔之登髙者，下人代之㥄，",
                    "zhushu": "或作殪。㥄，怖也。"
                },
                {
                    "paragraph": "手足為之汗出",
                    "zhushu": "，怖，故為之汗濡。"
                },
                {
                    "paragraph": "而上人",
                    "zhushu": "或無人字。"
                },
                {
                    "paragraph": "乃始搏折枝而趨操木，",
                    "zhushu": "言傍觀者為之驚懼，而登髙之人雖危莫知焉。乃始搏而折枝，趨而操木。"
                },
                {
                    "paragraph": "止之者僇。",
                    "zhushu": "止之使勿爾者，覆受僇焉。凡此以况處危忘安而諌者䝉辱之義。"
                },
                {
                    "paragraph": "是故天下寒心，而人主孤立。今世之處側者，皆亂臣也。其智足以使主不逹，其言足以滑政，其朋黨足以相寗於利害。昔湯用伊尹，周用太公，秦用百里，",
                    "zhushu": "百里奚也。"
                },
                {
                    "paragraph": "楚用申麃，",
                    "zhushu": "申包胥也。"
                },
                {
                    "paragraph": "齊用管子。此數大夫之所以高世者，皆亡國之忠臣所以死也。",
                    "zhushu": "此言古之人其才一也，或以高世，由亦或以死者，所遇之君異也。"
                },
                {
                    "paragraph": "是觀之，非其智能難與也，乃其時命者不可及也。",
                    "zhushu": "此言伊、吕、申、管之才，人非莫及也，而箕裘之徒卒以殺辱者，無其時命故也。"
                },
                {
                    "paragraph": "唯無如是，",
                    "zhushu": "無其時命。"
                },
                {
                    "paragraph": "時有所至而求，",
                    "zhushu": "或作“𡊮”，又或作“表”。○有君無臣，故雖時有所至而上求焉。"
                },
                {
                    "paragraph": "時有所至而辭；",
                    "zhushu": "有臣無君，故雖時有所至，而下辭焉。"
                },
                {
                    "paragraph": "命有所至而闔，",
                    "zhushu": "或作“閤”。○“闔”，猶辭也。"
                },
                {
                    "paragraph": "命有所至而闢。",
                    "zhushu": "或作“闕”。○“闢”，猶求也。"
                },
                {
                    "paragraph": "賢不必得時也，不肖不必失命也。是故賢者守時，而不肖者守命。",
                    "zhushu": "“守命”，猶委命也。"
                },
                {
                    "paragraph": "今世非無舜之行也，不知堯之故也；非無湯、武之事也，不知伊尹、太公之故也。費仲、惡來得辛紂之利，而不知武王之伐之也。比干、子胥好忠諌，而不知其主之煞之也。費仲、惡來者，可謂知心矣，而不知事；比干、子胥者，可謂知事矣，而不知心。聖人者，必兩備而後能䆒一世。",
                    "zhushu": ""
                }
            ]
        },
        {
            "name": "兵政第十四",
            "paragraphs": [
                {
                    "paragraph": "兵政第十四",
                    "zhushu": "",
                    "type": 1
                },
                {
                    "paragraph": "龐子問鶡冠子曰：“用兵之法，天之，地之，人之，賞以勸戰，罰以必衆，",
                    "zhushu": "或作恐衆。"
                },
                {
                    "paragraph": "五者已圖，然九夷用之而勝不必者，其故何也？”",
                    "zhushu": "得其戰矣，未得其所以戰也，故九夷用之而不必勝。語曰：“以書御者，不盡焉之情。”此之謂也。故曰：“夫子馳亦馳，夫子趨亦趨，夫子奔逸絶塵，而回瞠若乎其後。”其近是乎？"
                },
                {
                    "paragraph": "鶡冠子曰：“物有生，",
                    "zhushu": "生猶化也。"
                },
                {
                    "paragraph": "故金木水火未用而相制。",
                    "zhushu": "此言前期而勝也。"
                },
                {
                    "paragraph": "子獨不見夫閉關乎？立而𠋣之，則婦人掲之；",
                    "zhushu": "或作“易掲之上”。"
                },
                {
                    "paragraph": "仆而措之，則不擇性而能舉其中。",
                    "zhushu": "句。"
                },
                {
                    "paragraph": "若操其端，則雖選士，不能絶地。關尚一身，而輕重異之者，執使之然也。夫以關言之，則物有而埶在矣。九夷用之而勝不必者，其不逹物生者也。",
                    "zhushu": "此言不逹事變物化，故輯敗北。素問曰：“物生之謂化，物極之謂變。”"
                },
                {
                    "paragraph": "若逹物生者，五尚一也耳。”龐子曰：“以五為一柰何？”鶡冠子曰：“天不能以早為晚，地不能以髙為下，人不能以男為女，賞不能勸不勝任",
                    "zhushu": "，金帛在前，不能使尫者負。"
                },
                {
                    "paragraph": "罰不能必不",
                    "zhushu": "或無不字。"
                },
                {
                    "paragraph": "可。”",
                    "zhushu": "斧龯在後，不能使啞者鳴。"
                },
                {
                    "paragraph": "龐子曰：“取功柰何？”鶡冠子曰：“天不能使人，人不能使天，因",
                    "zhushu": "或作固。"
                },
                {
                    "paragraph": "物之然，而窮逹存焉。之二也，在權在執。在權，故生財有過富；在埶，故用兵有過勝。財之生也，力之於地，順之於天；兵之勝也，順之於道，合之於人。其弗知者，以逆為順，以患為利。以逆為順，故其財貧；以患為利，故其兵禽。昔之知時者與道證，",
                    "zhushu": "或作登。"
                },
                {
                    "paragraph": "弗知者危神明。道之所亡，",
                    "zhushu": "或作斥。"
                },
                {
                    "paragraph": "神明之敗，何物可以留其創？",
                    "zhushu": "留，猶上也。使創不伸曰留。"
                },
                {
                    "paragraph": "故曰：‘道乎道乎！",
                    "zhushu": "或作道道乎。"
                },
                {
                    "paragraph": "與神明相保乎？’”龐子曰：“何如而相保？”鶡冠子曰：“賢生聖，",
                    "zhushu": "賢上生聖。"
                },
                {
                    "paragraph": "聖生道，道生法，法生神，",
                    "zhushu": "一隂一陽之謂道，制而用之謂之法，利用出入，民咸用之謂之神。"
                },
                {
                    "paragraph": "神生明。",
                    "zhushu": "神下生明。"
                },
                {
                    "paragraph": "神明者，正之末也。",
                    "zhushu": "偏生闇，公生明，誠信生神，故曰正之末也。"
                },
                {
                    "paragraph": "末",
                    "zhushu": "或無末字。"
                },
                {
                    "paragraph": "受之本，是故相保。”",
                    "zhushu": ""
                }
            ]
        },
        {
            "name": "學問第十五",
            "paragraphs": [
                {
                    "paragraph": "學問第十五",
                    "zhushu": "",
                    "type": 1
                },
                {
                    "paragraph": "龐子問鶡冠子曰：“聖人學問服師也，",
                    "zhushu": "服，事也。"
                },
                {
                    "paragraph": "亦有終始乎？抑其拾",
                    "zhushu": "或作捨，下同。"
                },
                {
                    "paragraph": "誦記辭，闔棺而止乎？”鶡冠子曰：“始於𥘉問，終於九道。若不聞九道之觧，拾誦記辭，闔棺而止，以何定乎？”",
                    "zhushu": "此言非獨白紛如也，雖至闔棺而止，尚不足以定之也。故所貴乎問學者，豈誦說之云乎？在於得書之體，得言之觧。"
                },
                {
                    "paragraph": "龐子曰：“何謂九道？”鶡冠子曰：“一曰道徳，二曰隂陽，三曰法令，四曰天官，五曰神徴，六曰伎藝，七曰人情，八曰械噐，九曰處兵。”龐子曰：“願聞九道之事。”鶡冠子曰：“道徳者，操行所以為素也。",
                    "zhushu": "素，如獻素之素。道徳，操行之本，故曰素也。"
                },
                {
                    "paragraph": "隂陽者，分數所以觀氣變也。",
                    "zhushu": "周官保章氏云：“以星土，以雲物，以十有二歳，以十有二風，占天地之災祥。”"
                },
                {
                    "paragraph": "法令者，主道治亂，國之命也。天官者，表儀祥兆，下之應也。",
                    "zhushu": "此言學問之序，道徳已明，而隂國次之，隂陽已明，而法令次之。三者備矣，然後可以言治矣。天官，冡宰是也。百官取揆，故曰“表儀”。造始而已，故曰“祥兆”。此以靜唱，彼以動和，故曰“下之應也”。"
                },
                {
                    "paragraph": "神徴者，風采光景，所以序怪也。",
                    "zhushu": "𥙊義所謂“其氣發揚于上，為昭明、焄蒿、悽愴，此百物之精也，神之著也”。"
                },
                {
                    "paragraph": "伎藝者，如勝同任，",
                    "zhushu": "或為住。"
                },
                {
                    "paragraph": "所以出無獨異也。",
                    "zhushu": "周官六徳，則異之以智、仁、聖、義、忠、和；六藝則同之以禮、樂、射、御、書、數。"
                },
                {
                    "paragraph": "人情者，小大、愚知、賢不肖、雄俊豪英相萬也。械器者，假乗焉，",
                    "zhushu": "或作馬。"
                },
                {
                    "paragraph": "世用國備也。處兵者，威柄所持，立不敗",
                    "zhushu": "或作取。"
                },
                {
                    "paragraph": "之地也。九道形心，謂之有靈，",
                    "zhushu": "形，著見也。"
                },
                {
                    "paragraph": "后能見變而命之，",
                    "zhushu": "物至能名。或曰：竒見異聞為變。列子曰：“大禹行而見之，伯益知而名之。”盖此𩔖也。"
                },
                {
                    "paragraph": "因其所為而定之。若心無形靈，",
                    "zhushu": "或作虗。"
                },
                {
                    "paragraph": "辭",
                    "zhushu": "或有傳。子。"
                },
                {
                    "paragraph": "雖搏捆，",
                    "zhushu": "捆，猶叩㧻也。"
                },
                {
                    "paragraph": "不知所之。彼心為主，",
                    "zhushu": "或作至。"
                },
                {
                    "paragraph": "則内将使外，内無巧驗，",
                    "zhushu": "精不足以揆道，粗不足以驗物。"
                },
                {
                    "paragraph": "近則不及，逺則不至。”龐子曰：",
                    "zhushu": "或有曽聞字。"
                },
                {
                    "paragraph": "“禮、樂、仁、義、忠、信，願聞其合之於數。”鶡冠子曰：“所謂禮者，不犯者也；所謂樂者，無菑",
                    "zhushu": "或作薔。"
                },
                {
                    "paragraph": "者也；所謂仁者，同好者也；所謂義者，同惡者也；所謂忠者，乆愈親者也；所謂信者，無二響者也。聖人以此六者，",
                    "zhushu": "或無者字。"
                },
                {
                    "paragraph": "卦世得失逆順之經。",
                    "zhushu": "卦，猶卜也。"
                },
                {
                    "paragraph": "夫離道非數，不可以　　緒端；不要元法，不可以 心體。",
                    "zhushu": "猶刳也。南華曰：“墮其肢體，黜其聦明。”又日：“夫道覆載天地，君子不可以不刳心焉。”。"
                },
                {
                    "paragraph": "表術",
                    "zhushu": "或無表字。"
                },
                {
                    "paragraph": "裏原，",
                    "zhushu": "術如術業之“術”，“原”如原道之“原”。"
                },
                {
                    "paragraph": "雖淺不窮，中虗外愽，雖愽必虗。”龐子再拜曰：“有問戒哉！雖毋如是，𡨋",
                    "zhushu": "或無其字。"
                },
                {
                    "paragraph": "材乃徤，弗學孰能？此天下至道，而世主廢之，何㢤？”鶡冠子曰：“不提生於弗器，",
                    "zhushu": "器故提之。"
                },
                {
                    "paragraph": "賤生於無所用。中河失船，一壺千金。",
                    "zhushu": "壺，瓠也，佩之可以濟涉，南人謂之腰舟。"
                },
                {
                    "paragraph": "貴賤無常，時使物然。常知善善，昭繆不易，一揆至今。不知善善，故有身死國亡，絶祀㓕宗。細人猶然，不能保夀，義則自况。”",
                    "zhushu": "此言細人且爾也，况於己乎？其義當以自况。"
                }
            ]
        },
        {
            "name": "世賢第十六",
            "paragraphs": [
                {
                    "paragraph": "世賢第十六",
                    "zhushu": "",
                    "type": 1
                },
                {
                    "paragraph": "卓襄王問龐煖曰：“夫君人者，亦有為其國乎？”“",
                    "zhushu": "卓”當為“悼”，此趙悼襄王也。盖趙孝成王卒，子偃立，是為悼襄王。襄王三年，龐煖將攻燕，擒其將劇辛。"
                },
                {
                    "paragraph": "龐煖曰：“王獨不聞俞跗之為醫乎？已成必治，鬼神避之。楚王臨朝，為隨兵。故若堯之任人也，不用親戚，而必使能；其治病也，不任所愛，必使舊醫。",
                    "zhushu": "語曰：“老醫少卜。”盖老醫更病多矣，堯故使之。"
                },
                {
                    "paragraph": "楚王聞傳，暮𡫴在身，",
                    "zhushu": "𡫴，盖病也。"
                },
                {
                    "paragraph": "必待俞跗。”",
                    "zhushu": "俞跗盖非楚人，此亦寓言。傳曰：“上古之時，醫有俞跗，治病不以湯液體洒，鑱石橋引，案机毒熨，而割皮觧肌，訣胍結筋，搦髄腦，浣腸胃，練精易形。”此雖已成，所以必治，而鬼神避之也。"
                },
                {
                    "paragraph": "卓襄王曰：“善。”龐煖曰：“玉其忘乎？昔伊尹醫殷，太公醫周武王，百里醫秦，申麃醫郢，",
                    "zhushu": "郢，荆所都。"
                },
                {
                    "paragraph": "原季醫晉，",
                    "zhushu": "國語曰：“晉文公使原季為卿。”"
                },
                {
                    "paragraph": "范蠡醫越，管仲醫齊，而五國霸。其善一也，然道不同數。”卓襄王曰：“願聞其數。”煖曰：“王獨不聞魏文王之問扁鵲耶？",
                    "zhushu": "扁鵲，勃海鄭人也，姓秦氏，名越人。"
                },
                {
                    "paragraph": "曰：‘子昆弟三人，其孰最善為醫？’扁鵲曰：‘長兄最善，中兄次之，扁鵲最為下。’魏文侯曰：‘可得聞邪？’扁鵲曰：‘長兄於病視神，未有形而除之，",
                    "zhushu": "此神醫也，為之於未有。周官曰：“疾醫曰：‘以五氣、五聲、五色視其死生，两之以九竅之變，參之以九藏之動。’夫昧於在神，而以五氣、五聲、五色視其死生，更以參两驗之，亦已麄矣。”然周官言此而已者，盖中材之法也。岐跗豈世有哉？"
                },
                {
                    "paragraph": "故名不出於家。",
                    "zhushu": "名在門内而已。老子曰：“太上，下知有之，其次親之譽之。”"
                },
                {
                    "paragraph": "中兄治病，其在毫毛，",
                    "zhushu": "此明醫也，治之於未亂，所謂造形而悟者也。"
                },
                {
                    "paragraph": "故名不出於閭。",
                    "zhushu": "其閭里知之矣。"
                },
                {
                    "paragraph": "若扁鵲者，鑱血脉，投毒藥，副肌膚間，而名出聞於諸侯。’",
                    "zhushu": "其所能愈麄，其所聞愈逺。"
                },
                {
                    "paragraph": "魏文侯曰：‘善。’使管子行醫術以扁鵲之道，曰：‘桓公㡬能成其霸乎？’",
                    "zhushu": "管仲匡救桓公，常在其細，故能以其君霸。盖桓公實怒少姬，南襲蔡，管仲因而伐楚，責包茅不入貢於周室。桓公實北征山戎，而管仲因而令燕修召公之政。方是之時，諸侯莫或知焉。此其治毫毛者也。"
                },
                {
                    "paragraph": "凡此者，不病病，",
                    "zhushu": "或云“不病”。○至於病而治之，不亦晚乎？疾甚曰病。"
                },
                {
                    "paragraph": "治之無名，",
                    "zhushu": "或云“治無名”。"
                },
                {
                    "paragraph": "使",
                    "zhushu": "或作“便”。"
                },
                {
                    "paragraph": "之無形，",
                    "zhushu": "夫病之形名著矣，然後使醫，此桓侯之所以免也。"
                },
                {
                    "paragraph": "至功之成其",
                    "zhushu": "或作“六”。"
                },
                {
                    "paragraph": "下，謂之自然。",
                    "zhushu": "針艾之功，無所欣頼，故其昧者謂之自然。推之於治，此擊壤之民所以不知堯、舜之力也。"
                },
                {
                    "paragraph": "故良醫化之，拙醫敗之。雖幸不死，創伸股維。”",
                    "zhushu": "維，牽攣也。"
                },
                {
                    "paragraph": "卓襄王曰：“善！寡人雖不能無創，孰能加秋毫寡人之上㢤？”",
                    "zhushu": "庻幾管仲者出焉。"
                }
            ]
        },
        {
            "name": "天權第十七",
            "paragraphs": [
                {
                    "paragraph": "天權第十七",
                    "zhushu": "",
                    "type": 1
                },
                {
                    "paragraph": "挈天地而能",
                    "zhushu": "或無“能”字。"
                },
                {
                    "paragraph": "遊者，",
                    "zhushu": "南華所謂“旁日月、挾宇宙”者𩔖此。"
                },
                {
                    "paragraph": "謂之還",
                    "zhushu": "或作“環”，又或作“繹”。"
                },
                {
                    "paragraph": "名",
                    "zhushu": "。常住眞際，而不逐於名。"
                },
                {
                    "paragraph": "而不還於名之人，",
                    "zhushu": "區區外慕，逐物䘮己，常為造化負之而走，豈能挈天地而遊㢤？"
                },
                {
                    "paragraph": "明照光照，不能照己之明是也。",
                    "zhushu": "離朱方晝拭眥，百歩之外，明燭𩰄眉，而不能近視其睫，則逐物不反。靈於人者，雖明照如月，光照如日，而不能照己之明，何足怪㢤？"
                },
                {
                    "paragraph": "獨化終始，隨能序致，",
                    "zhushu": "“致”，或作“故”。"
                },
                {
                    "paragraph": "獨立宇宙無封，謂之皇。天地",
                    "zhushu": "無封，無畛域也。革曰：“四海之外，無極無盡，猶齊州也。”東行至營，人民猶是也。問營之東，復猶營也。西行至豳，人民猶是也。問豳之西，復猶豳也。"
                },
                {
                    "paragraph": "浮懸，天地之明，",
                    "zhushu": "四時之運，轉移日月，埶若浮懸。"
                },
                {
                    "paragraph": "委命相鬲，謂之時，",
                    "zhushu": "且然無間謂之命。四時之運，委之而已。然而木敷、金歛、火炎、水列，譬如耳、目、鼻、口，皆有所用，不能相通。"
                },
                {
                    "paragraph": "通而鬲，謂之道。",
                    "zhushu": "道，故有塞有通。"
                },
                {
                    "paragraph": "連萬物，領天地，",
                    "zhushu": "天地下有“建報重九明”五字。"
                },
                {
                    "paragraph": "合膊",
                    "zhushu": "膞一作搏，或為宇宙。二字。"
                },
                {
                    "paragraph": "同根，命曰宇宙。",
                    "zhushu": "闔天之謂宇，闢宇之謂宙。二者相湏而立，故曰合膞同根。"
                },
                {
                    "paragraph": "知宇，故無不容也，",
                    "zhushu": "有實而無乎處者，宇也。知宇，故無不容。"
                },
                {
                    "paragraph": "知宙，故無不足也，",
                    "zhushu": "有乎長而無本𦾑者，宙也。知宙，故無不足。"
                },
                {
                    "paragraph": "知徳，",
                    "zhushu": "徳或作隠。"
                },
                {
                    "paragraph": "故無不安也，",
                    "zhushu": "知徳，故所遇於地者，不擇而安之。"
                },
                {
                    "paragraph": "知道，故無不聴也，",
                    "zhushu": "知道，故所受於天者，不辭而聴之。"
                },
                {
                    "paragraph": "知物，故無不然也。",
                    "zhushu": "因其所然而然之，萬物莫不然也。"
                },
                {
                    "paragraph": "知一而不知道，故未能裏也。",
                    "zhushu": "不能視己之明，故曰未能裏也。"
                },
                {
                    "paragraph": "昔行不知所如，徃而求者，則必惑；",
                    "zhushu": "盖昔之亡羊者曰：“岐之中又有𡵨焉，吾不知所之，是以反也。”都子曰：“大道以多𡵨䘮羊，學者以多方䘮生。”"
                },
                {
                    "paragraph": "索所不知，求之象者，則必弗得。",
                    "zhushu": "象者，意之筌蹄。夫索所不知，求之筌蹄，而不知求之言意之表，豈足以得其粹㢤”輪人曰：“公之所讀，是古人之糟粕已。”尋繹鶡冠子之意，盖将發䝉觧惑，使人致一而求道於言意之表，故有此言。而下文云。"
                },
                {
                    "paragraph": "故人者，莫不蔽於其所不見，鬲於其所不聞，塞於其所不開，詘於其所不能，制於其所不勝。世俗之衆籠乎此五也，而不通此未見而有形。",
                    "zhushu": "危機雖未兆見，而理已有焉。"
                },
                {
                    "paragraph": "故曰：“有無軍之兵，有無服之䘮。”人之輕死生之故也，人之輕安危之故也。",
                    "zhushu": "以故，是以知之。"
                },
                {
                    "paragraph": "夫蚊䖟墜乎千仭之谿，",
                    "zhushu": "注：“谷”曰“谿”。"
                },
                {
                    "paragraph": "乃始翺翔而成其容；",
                    "zhushu": "“容”或作“客”。○成其翶翔之容。髙飛曰翶，布翼不動曰翔。"
                },
                {
                    "paragraph": "牛馬墜馬，碎",
                    "zhushu": "“碎”或作“鈢”。"
                },
                {
                    "paragraph": "而無形。由是觀之，則大者不便，重者創深。",
                    "zhushu": "此言貴高之，　其患大矣。老子曰：“柰何萬乗之主而以身輕天下。”"
                },
                {
                    "paragraph": "兵者涉死而取生，陵危而取安。是故言而然，道而當。",
                    "zhushu": "“當”或為“富”。“道而當”，一作“道奠富”。○言而然，然後道而當。道，猶行也。"
                },
                {
                    "paragraph": "故一蚋 膚，不𥧌至旦；半糠入目，四方弗治。所謂蔽者，豈必障於帷 ，隠於帷薄㢤？",
                    "zhushu": "細曰慊，麄曰薄。"
                },
                {
                    "paragraph": "周平弗見之謂蔽。",
                    "zhushu": "昔齊人有欲金者，清旦之市，攫人之金，以為取金之時，徒見金，不見人。盖嗜欲之亂人心如此，豈必四周有物障之也㢤？"
                },
                {
                    "paragraph": "故病視而目弗見，疾聴而耳弗聞。䝉，",
                    "zhushu": "或無“䝉”字。"
                },
                {
                    "paragraph": "故知能與其所聞見俱盡；",
                    "zhushu": "句。"
                },
                {
                    "paragraph": "鬲，",
                    "zhushu": "“鬲”，或作“髙”。"
                },
                {
                    "paragraph": "故奠務行事與其任力俱終。",
                    "zhushu": "句。"
                },
                {
                    "paragraph": "塞，故四發上統",
                    "zhushu": "“上統”，或作“上紇”。"
                },
                {
                    "paragraph": "而不續　　而消亡。夫道者，必有應而後至；",
                    "zhushu": "“後至”，一作“後合至”。觀之於易見矣。"
                },
                {
                    "paragraph": "事者，必有徳而後成。夫徳，知事之所成，成之所得，而後曰我能成之。成無為，",
                    "zhushu": "成之於，無為。"
                },
                {
                    "paragraph": "得無來，",
                    "zhushu": "得之於無來，夫徳至矣。故妙湏心觧，而君不能得之臣，子不能献之父，則得之在我而已，其來豈有自㢤？"
                },
                {
                    "paragraph": "詳",
                    "zhushu": "“詳”，或作“𦛛”。"
                },
                {
                    "paragraph": "察其道，何由然㢤？迷徃以觀今，是以知其未能。彼立表而望者不惑，按法而割者不疑，固言有以希之也。夫望而無表，割無法，其惑之屬耶？所謂惑者，非無日月之明，四時之序，星辰之行也，因乎反兹而",
                    "zhushu": "“兹而”，一作“慈西”。"
                },
                {
                    "paragraph": "之惑也。",
                    "zhushu": "所謂惑者，反之而已，豈必無也㢤？列子云：“天地四方，水火寒暑，無不倒錯者。”盖𩔖是也。"
                },
                {
                    "paragraph": "惑，故疾視愈亂，惇而易方。",
                    "zhushu": "“疾視”，即上所謂“病視四方”。故書曰：“譬彼病目，見空中華。”盖空本無華，由妄見故。“愽”，猶篤也。“易方”，南華所謂“天地四方易位”是也。盖疾視至於天地四方易位，則其病之篤者也，非獨目視昏華而已。"
                },
                {
                    "paragraph": "兵有符而道有驗，",
                    "zhushu": "盖弗迷者，然後見之。"
                },
                {
                    "paragraph": "備必豫具，慮必蚤定。",
                    "zhushu": "否則惑矣。"
                },
                {
                    "paragraph": "下因地利，制以五行。左木、右金、前火、後水、中𡈽，營軍陳士，不失其宜。五度旣正，",
                    "zhushu": "左木，右金，前火，後水，中土是也。"
                },
                {
                    "paragraph": "無事不舉。招揺在上，",
                    "zhushu": "招揺，斗之柄端，主指者。"
                },
                {
                    "paragraph": "繕者作下，",
                    "zhushu": "禮云：“行前朱雀而後玄武，左青龍而右白虎，招摇在上，𢚩繕其怒。”即此是也。繕，猶繼也。盖兵一鼓作氣，再而衰，三而竭。故善戰者常無其怒，使再不至於衰，三不至於竭，此黃帝之所以百戰而兵不敗也。"
                },
                {
                    "paragraph": "取法於天，四時求",
                    "zhushu": "或作“生”。"
                },
                {
                    "paragraph": "𧰼，",
                    "zhushu": "四時求𧰼，猶言求𧰼四時也。"
                },
                {
                    "paragraph": "春用蒼龍，夏用赤鳥，秋用白虎，冬用玄武。天地已得，何物不可宰？理之所居謂之地，神之所形謂之天。知天，故能一舉而四致，並起而獨",
                    "zhushu": "或作“稅”。"
                },
                {
                    "paragraph": "成。鳥乗隨隨，𨈳蜚垂 ",
                    "zhushu": "。或作“軟”。未詳。"
                },
                {
                    "paragraph": "故昔善討者，非以求利，",
                    "zhushu": "一作“求勝”。"
                },
                {
                    "paragraph": "將以明數",
                    "zhushu": "；一作“明勝”。"
                },
                {
                    "paragraph": "昔善戰者，非以求勝，將以明勝。獨不見夫𨼆者乎？",
                    "zhushu": "或有“及”字。"
                },
                {
                    "paragraph": "設使知之，其知之者，屈己知之矣。若其弗知者，雖師而說，尚不暁也。",
                    "zhushu": "隠者韜潜，故其雖知如此。此善戰者所以必至於明勝也。"
                },
                {
                    "paragraph": "悲乎！夫蔽𧰼鬲塞之人，未敗而崩，未死而禽。設兵取國，武之羙也；不動取國，文之華",
                    "zhushu": "或為歸。"
                },
                {
                    "paragraph": "也。士益武，人不益文。",
                    "zhushu": "二句其實一也，變文是以不同。"
                },
                {
                    "paragraph": "一者",
                    "zhushu": "或作甚。"
                },
                {
                    "paragraph": "寡愛，",
                    "zhushu": "武事刻慘，失之少恩。"
                },
                {
                    "paragraph": "不可勝論。耳者可以聴調聲，而不能為調聲；目者可以視異形，而不能為異形；口者可以道神明，而不能為神明。",
                    "zhushu": "凡此以明師匠能與人䂓矩，而不能與人巧也。故下文云。"
                },
                {
                    "paragraph": "故先王之服師術者，呼徃",
                    "zhushu": "迷者不反。呼之使勿徃也。"
                },
                {
                    "paragraph": "𤼵䝉，",
                    "zhushu": "南華曰：“㣲夫子之發吾覆，則吾無以見天地之大全。”"
                },
                {
                    "paragraph": "釋約解刺，",
                    "zhushu": "約，如䋲約之約。刺，如針刺之刺。"
                },
                {
                    "paragraph": "逹昏開明，而且知焉。故能說適計險，",
                    "zhushu": "說，止息也。適，如徃也。"
                },
                {
                    "paragraph": "歷越踰俗，軼倫越等，知略之見，遺䟦衆人",
                    "zhushu": "，或作乆。"
                },
                {
                    "paragraph": "求",
                    "zhushu": "或作未。"
                },
                {
                    "paragraph": "絶紹逺。難之在前者能當之，難之在後者能章之。“",
                    "zhushu": "章”，如“彰徃察未”之“章”。"
                },
                {
                    "paragraph": "要領天下而無䟽，",
                    "zhushu": "䟽，之為言失也。"
                },
                {
                    "paragraph": "則",
                    "zhushu": "或作明。"
                },
                {
                    "paragraph": "逺乎敵國之制。",
                    "zhushu": "不為敵人所制。"
                },
                {
                    "paragraph": "戰勝攻取之道，應物而不窮。以一宰萬而不總。",
                    "zhushu": "提要而已，如毎事而緫之焉。得力而給諸。"
                },
                {
                    "paragraph": "𩔖類生之，耀",
                    "zhushu": "或作翟。"
                },
                {
                    "paragraph": "名之所在，",
                    "zhushu": "朝廷，耀名之所在也。傳曰：“爭名者於朝，爭利者於市。”"
                },
                {
                    "paragraph": "䆒賢",
                    "zhushu": "或作則。"
                },
                {
                    "paragraph": "能之變，極蕭楯之元，",
                    "zhushu": "元，或作無。　蕭，蕭，斧也。干謂之楯。蕭以戮人，楯以衛已，知此則知兵矣。戎之字從戈從甲，盖兵之道如此而已。"
                },
                {
                    "paragraph": "謂之無方之傳，",
                    "zhushu": "䆒變極無，則適乎變通之㑹矣。南華曰：“今蘄行周於魯，是猶推舟於陸也，勞而無功。彼未知夫無方之傳，應物而不窮者也。”"
                },
                {
                    "paragraph": "著乎無封之宇。",
                    "zhushu": "或作愽。"
                },
                {
                    "paragraph": "制事内不能究其形者，",
                    "zhushu": "或無者字。"
                },
                {
                    "paragraph": "用兵外不能充其功。",
                    "zhushu": "不得於内，斯不可成於外矣。"
                },
                {
                    "paragraph": "彼兵者，有天、有人、有地。",
                    "zhushu": "天時、地利、人和。"
                },
                {
                    "paragraph": "兵極人，",
                    "zhushu": "盡兵之事，則人道得矣。"
                },
                {
                    "paragraph": "人極地，",
                    "zhushu": "或作蔽地。○人極乃地。"
                },
                {
                    "paragraph": "地極天。",
                    "zhushu": "地極乃天。"
                },
                {
                    "paragraph": "天有勝，",
                    "zhushu": "天時，故有勝。"
                },
                {
                    "paragraph": "地有維，",
                    "zhushu": "地利，故有維。"
                },
                {
                    "paragraph": "人有成。",
                    "zhushu": "人和，故有成。"
                },
                {
                    "paragraph": "故善用兵者慎，",
                    "zhushu": "子之所慎者戰。"
                },
                {
                    "paragraph": "以天勝，以地維，以人成。王者明白，何設不可圖？所謂天者，非以無驗有勝，",
                    "zhushu": "天事窈𡨋，無所用質，然而不可勝也。"
                },
                {
                    "paragraph": "非以日勢之長，而萬物之所受服者邪？",
                    "zhushu": "日勢，五行休王孤虗之屬。"
                },
                {
                    "paragraph": "彼天生",
                    "zhushu": "或作士。"
                },
                {
                    "paragraph": "物而不物者，其原隂陽也。四時生長收藏而不失序者，",
                    "zhushu": "南華曰：“春夏先，秋冬後，神明之序也。”"
                },
                {
                    "paragraph": "其權音也。",
                    "zhushu": "觸於角，章於啇之屬。"
                },
                {
                    "paragraph": "音在乎不可傳者，其功英也。",
                    "zhushu": "其功以非糟粕，故不可傳也。"
                },
                {
                    "paragraph": "故所肆學兵，必先天權。陳以五行，戰以五音。左倍宫角，右挾啇羽，",
                    "zhushu": "句。"
                },
                {
                    "paragraph": "徴君為隨，",
                    "zhushu": "徴在其後。"
                },
                {
                    "paragraph": "以𣍘",
                    "zhushu": "或作轉。"
                },
                {
                    "paragraph": "無素之衆，",
                    "zhushu": "𣍘，猶群也。韓信曰：“信非得素拊循士大夫，所謂敺市人而戰之也。其執非置死地，人自為戰，寧尚得而用之乎？”盖知此矣。"
                },
                {
                    "paragraph": "陸",
                    "zhushu": "或作陛。"
                },
                {
                    "paragraph": "溺溺人，",
                    "zhushu": "陸溺，陸沉也。盖以竒用兵，其隂謀赤地，能興風波。"
                },
                {
                    "paragraph": "故能徃來竇决。",
                    "zhushu": "不水能致風波，則彼雖如川之流，可使之竭也。荀子曰：“厭其源，開其竇，江湖可竭。”"
                },
                {
                    "paragraph": "獨金而不連，",
                    "zhushu": "偏任金徳，𨺚於殺伐，不以四行連而輔之，故其弊如下所云。"
                },
                {
                    "paragraph": "絶道之紀，",
                    "zhushu": "或作絶。"
                },
                {
                    "paragraph": "亂天之文，干音之謂，違",
                    "zhushu": "或作逹。"
                },
                {
                    "paragraph": "物之情。天之不綱，",
                    "zhushu": "或作細。"
                },
                {
                    "paragraph": "其咎燥",
                    "zhushu": "或作慘。"
                },
                {
                    "paragraph": "凶。",
                    "zhushu": "燥凶，凶旱也。四時之和不成，故其咎凶旱。老子曰：“必有凶年。”盖言是也。"
                },
                {
                    "paragraph": "欲無亂逆，謹司天英。天英",
                    "zhushu": "或無下“天英”二字。"
                },
                {
                    "paragraph": "各失，三軍無實。夫不英而實，孰有其物？",
                    "zhushu": "言無是也。凡物之生，英而不實者有矣，未有不英而實者也。"
                },
                {
                    "paragraph": "常聖愽古，今復一日者，天地之所待而闔耳。",
                    "zhushu": "或作耳目。○此言眞聖三萬𡻕而成純，則天地與我為一矣。五行不能宰，五音不能制，雖遺隂陽可也。苟為不在此域，則豈能廢隂陽之術㢤？故下文云。"
                },
                {
                    "paragraph": "故天權神曲，五音術兵，逸言曰：",
                    "zhushu": "天權神曲五音術兵逸言，疑若兵法一書之名。"
                },
                {
                    "paragraph": "“章以禍福，",
                    "zhushu": "禍福上或有斯字。"
                },
                {
                    "paragraph": "若合符節。”凡事者，生於慮，成於務，失於驚。",
                    "zhushu": ""
                }
            ]
        },
        {
            "name": "能天第十八",
            "paragraphs": [
                {
                    "paragraph": "能天第十八",
                    "zhushu": "",
                    "type": 1
                },
                {
                    "paragraph": "原聖心之作，",
                    "zhushu": "句。"
                },
                {
                    "paragraph": "情隠微而後",
                    "zhushu": "或作以。"
                },
                {
                    "paragraph": "起，“",
                    "zhushu": "情”，如“情天地”之“情”。言聖人盡天下之情，然後應物。"
                },
                {
                    "paragraph": "散無方而求",
                    "zhushu": "或作永。"
                },
                {
                    "paragraph": "監焉，",
                    "zhushu": "道中庸，故求監焉。"
                },
                {
                    "paragraph": "軼玄眇而后無“",
                    "zhushu": "軼”，如“軼倫”之“軼”。言聖人超天下之理，然後忘物。"
                },
                {
                    "paragraph": "杭澄幽而思謹焉，",
                    "zhushu": "道中庸，故思謹焉。"
                },
                {
                    "paragraph": "截六際而不絞。",
                    "zhushu": "情隠微而求監，軼玄眇而思謹，此道之所以大而不蕩，小而不迫也，故能“截六際而不絞”。六際，六合也。絞者，迫切之辭。截，言以此為界。盖六合之外，聖人存而不論；六合之内，聖人論而不議。"
                },
                {
                    "paragraph": "觀乎孰莫，",
                    "zhushu": "或作暮。○孰莫，猶無何也。"
                },
                {
                    "paragraph": "聴乎無罔，極乎無係，論乎窈𡨋，湛不亂紛，故能絶塵埃而立乎太清。徃無與俱，",
                    "zhushu": "獨徃。"
                },
                {
                    "paragraph": "來無與偕，",
                    "zhushu": "獨來。"
                },
                {
                    "paragraph": "希備寡屬，",
                    "zhushu": "食於苟簡之田，故云希備；遊於寂寞之郷，故云寡屬。"
                },
                {
                    "paragraph": "孤而不伴，",
                    "zhushu": "未嘗設對。"
                },
                {
                    "paragraph": "所以無疪，",
                    "zhushu": "澡雪之至。"
                },
                {
                    "paragraph": "保",
                    "zhushu": "或作𠍂。"
                },
                {
                    "paragraph": "然獨至，",
                    "zhushu": "保，猶安也。所謂“不行而至”者是。"
                },
                {
                    "paragraph": "傳未有之將然，",
                    "zhushu": "見於未萌。"
                },
                {
                    "paragraph": "領無首之即次，",
                    "zhushu": "和而不召。"
                },
                {
                    "paragraph": "度十五而用事，",
                    "zhushu": "或作“度十十”。耑肝事徃來。"
                },
                {
                    "paragraph": "量徃來",
                    "zhushu": "或作“力”。"
                },
                {
                    "paragraph": "而廢興，",
                    "zhushu": "已徃者廢，方來者興。"
                },
                {
                    "paragraph": "因動靜而結生，",
                    "zhushu": "元作“笙”。○結，猶實也。生，猶華也。"
                },
                {
                    "paragraph": "能天地而舉措。",
                    "zhushu": "能天能地。"
                },
                {
                    "paragraph": "自然，形也，不可改也；竒耦，數也，不可增减也；成敗，兆也，非而長也。",
                    "zhushu": "而，女也。“長”，如“長民”之“長”。"
                },
                {
                    "paragraph": "故其得道以立者，地能立之；其得道以仆",
                    "zhushu": "或作“邳”。"
                },
                {
                    "paragraph": "者，地弗能立也。其得道以安者，地能安之；得其道以危者，地弗能安也。其得道以生者，天能生之；其得道以死者，天弗能生也。其得道以存者，天能存之；其得道以亡者，天弗能存也。彼安危，埶也；存亡，理也，何可責於天道？鬼神奚與？",
                    "zhushu": "直而推之，曲而任之，自安自危，自存自亡，天道豈容有責？而鬼神亦奚與㢤"
                },
                {
                    "paragraph": "？一者，",
                    "zhushu": "或作“曰”。"
                },
                {
                    "paragraph": "徳之賢也；",
                    "zhushu": "未離乎數。"
                },
                {
                    "paragraph": "聖者，賢之愛也；",
                    "zhushu": "愛，猶慕也。"
                },
                {
                    "paragraph": "道者，聖之所吏也，",
                    "zhushu": "吏，猶任也。"
                },
                {
                    "paragraph": "至之所得也。",
                    "zhushu": "不離於眞，謂之至人。故道者，聖人之所吏，至人之所得也。"
                },
                {
                    "paragraph": "以至，",
                    "zhushu": "或作“聖”。"
                },
                {
                    "paragraph": "圖",
                    "zhushu": "或作“國”。"
                },
                {
                    "paragraph": "弗能載，名弗能舉，口不可以致其意，貌不可以立其狀。若道之𧰼，門戶是也，",
                    "zhushu": "道，猶言也。"
                },
                {
                    "paragraph": "賢不肖愚知由焉出入而弗異也。道者，開物者也，",
                    "zhushu": "能使之由而已。"
                },
                {
                    "paragraph": "非齊物者也。",
                    "zhushu": "不能序之。"
                },
                {
                    "paragraph": "故聖，道也；道，非聖也。",
                    "zhushu": "夫聖人者，道之主也。故聖，道也；而道，非聖也。"
                },
                {
                    "paragraph": "道者，通物者也；聖者，序物者也。是以有先王之道，而無道之先王。",
                    "zhushu": "此申“聖，道也，道，非聖也”之義。"
                },
                {
                    "paragraph": "故聖人者，後天地而生，而知天地之始；先天地而亡，而知天地之終。力不若天地，而知天地之任；氣不若隂陽，而能為之經；不若萬物多，而能為之正；不若衆羙麗，而能舉善指過焉；不若道徳富，而能為之崇；",
                    "zhushu": "易曰：“崇高莫大乎富貴。”髙者，貴也。崇者，富也。"
                },
                {
                    "paragraph": "不若神明照，而能為之主；",
                    "zhushu": "或作王。"
                },
                {
                    "paragraph": "不若鬼神潜，而能著其靈，不若金石固，而能燒其勁；不若方圓治",
                    "zhushu": "，或作活。"
                },
                {
                    "paragraph": "而能陳其形。昔之得道以立，至今不遷者，四時太山是也。其得道以危，至今不可安者，苓",
                    "zhushu": "或作芩。"
                },
                {
                    "paragraph": "巒堙",
                    "zhushu": "或作甄。"
                },
                {
                    "paragraph": "谿、",
                    "zhushu": "苓，如零落之零。堙，塞也。"
                },
                {
                    "paragraph": "橐水降風",
                    "zhushu": "槖，蘀落之蘀。降，下也。"
                },
                {
                    "paragraph": "是也。其得道以生，至今不亡者，日月星辰是也。其得道以亡，至今不可存者，苓葉遇霜，朝露遭日是也。故聖人者，取之於埶，而弗索於察。埶者，其專而在己者也；蔡者，其散而之物者也。物乎物，芬芬份份，",
                    "zhushu": "離亂之貌。"
                },
                {
                    "paragraph": "孰不從一出，",
                    "zhushu": "皆出於一。"
                },
                {
                    "paragraph": "至一易？",
                    "zhushu": "至一而易。"
                },
                {
                    "paragraph": "故定審於人，觀變於物。口者，所以抒心誠意也，或不能俞受",
                    "zhushu": "或作“愛”。"
                },
                {
                    "paragraph": "䆒曉，",
                    "zhushu": "俞之言“然”。“受”，聴受也。"
                },
                {
                    "paragraph": "揚其所謂，或過其實。故行異者相非，道異者相戾。詖辭者，革",
                    "zhushu": "或作“庠”。"
                },
                {
                    "paragraph": "物者也，",
                    "zhushu": "詖辭，盖若吿子之𩔖。告子外義，聖人無之，故曰革物者也。"
                },
                {
                    "paragraph": "聖人知其所離；滛辭者，因物者也，",
                    "zhushu": "滛辭，盖若墨子之𩔖。墨子兼愛，聖人有之，故曰因物者也。"
                },
                {
                    "paragraph": "聖人知其所合；詐辭者，沮物者也，",
                    "zhushu": "“詐”，猶邪也。"
                },
                {
                    "paragraph": "聖人知其所餙；",
                    "zhushu": "又從而為之辭。"
                },
                {
                    "paragraph": "遁辭者，請物者也，",
                    "zhushu": "夷之曰命之矣。"
                },
                {
                    "paragraph": "聖人知其所極；",
                    "zhushu": "“極”，猶“窮”也。"
                },
                {
                    "paragraph": "正辭者，惠物者也，",
                    "zhushu": "不詖、不滛，不耶、不遁，謂之正辭。"
                },
                {
                    "paragraph": "聖人知其所立。立者，能効",
                    "zhushu": "或作“郊”。"
                },
                {
                    "paragraph": "其所可知也，莫能道其所不及。",
                    "zhushu": "微妙之㑹，意不能到，况於言乎？"
                },
                {
                    "paragraph": "明諭",
                    "zhushu": "或為“論”。"
                },
                {
                    "paragraph": "外内，後能定人。",
                    "zhushu": "表裏俱通，而後可以印證。"
                },
                {
                    "paragraph": "一在而不可見，道在而不可專。切譬于淵，其深不測，淩淩乎泳澹波而不竭。",
                    "zhushu": "𣶬泳溢流，莫之能竭。"
                },
                {
                    "paragraph": "彼雖至人，能以練其精神，修其耳目，整餙其身，",
                    "zhushu": "或作“餙其身體”。"
                },
                {
                    "paragraph": "若",
                    "zhushu": "或作“與”。"
                },
                {
                    "paragraph": "合符節，小大曲制，無所遺失；逺近邪",
                    "zhushu": "或作“干”。"
                },
                {
                    "paragraph": "直，無所不及。是以徳萬人者謂之俊，徳千人者謂之豪，徳百人者謂之英。故聖者，言之凡也。",
                    "zhushu": "一本凡也。下云“而察人，聖者之功也。此所以虗傳章文，顯能未立，上下異奏，賢不如尊卑之術也。”合百家為聖人，故曰“言之凡也”。凡者，統要之辭。"
                }
            ]
        },
        {
            "name": "武靈王第十九",
            "paragraphs": [
                {
                    "paragraph": "武靈王第十九",
                    "zhushu": "",
                    "type": 1
                },
                {
                    "paragraph": "武靈王問龐煥",
                    "zhushu": "或作煖。"
                },
                {
                    "paragraph": "曰：",
                    "zhushu": "武靈，趙武靈也。龐煥，盖煖之兄。"
                },
                {
                    "paragraph": "“寡人聞飛語流傳曰：‘百戰而勝，非善之善者也；不戰而勝，善之善者也。’願聞其觧。”龐煥曰：“工者貴無與爭。",
                    "zhushu": "工，猶善也。"
                },
                {
                    "paragraph": "故大上用計謀，其次因人事，其下戰克。用計謀者，熒惑敵國之主，使變更滛",
                    "zhushu": "或為“謡”。"
                },
                {
                    "paragraph": "俗，",
                    "zhushu": "使為滛俗所移。"
                },
                {
                    "paragraph": "哆恭憍恣，而無聖人之數。愛人而與，無功而爵，未勞而賞。喜則釋罪，怒則妄殺。法民",
                    "zhushu": "或作居。"
                },
                {
                    "paragraph": "而自慎，",
                    "zhushu": "或作填。○刑民而自以為慎。"
                },
                {
                    "paragraph": "少人而自至。",
                    "zhushu": "狹人而自以為至。"
                },
                {
                    "paragraph": "繁無用，嗜",
                    "zhushu": "或作蓍。"
                },
                {
                    "paragraph": "龜占，",
                    "zhushu": "專任卜筮而已。"
                },
                {
                    "paragraph": "髙義下",
                    "zhushu": "，或作“不”。"
                },
                {
                    "paragraph": "合意内之人。所謂因人事者，結弊帛，用貨財，閉近人之復其口，",
                    "zhushu": "以賂買其近臣，使順其口。"
                },
                {
                    "paragraph": "使其所謂是者盡非也，所謂非者盡是也，離",
                    "zhushu": "或作雖。"
                },
                {
                    "paragraph": "君之際，用忠臣之路。",
                    "zhushu": "離之言，聞。"
                },
                {
                    "paragraph": "所謂戰克者，其國已素破，兵從而攻之，因句踐用此，",
                    "zhushu": "或作“因陽用”，無“句踐”二字。"
                },
                {
                    "paragraph": "此而呉國亡，楚用此而陳、蔡舉",
                    "zhushu": "，靈王八年，使棄疾㓕陳。十年，使棄疾定蔡，因為陳、蔡。"
                },
                {
                    "paragraph": "三家用此而智氏亡，",
                    "zhushu": "或作“殘”。○三家，晉、韓、魏也。"
                },
                {
                    "paragraph": "韓用此而東分。",
                    "zhushu": "晉頃公十二年，韓宣子與趙、魏共分祁氏、羊舌氏十縣。東分。其謂是乎？"
                },
                {
                    "paragraph": "今世之言兵也，皆強大者必勝，小弱者必㓕。是則小國之君無霸王者，而萬乗之主無破亡也。昔夏廣而湯狹，殷大而周小，越弱而呉強，此所謂不戰",
                    "zhushu": "或作“能”。一。"
                },
                {
                    "paragraph": "而勝，善之善者也。此隂經之法，",
                    "zhushu": "隂經，黄帝之書也。"
                },
                {
                    "paragraph": "夜行之道，天武之𩔖也。今或僵尸百萬，流血千里，而勝未决也，以為功計之，毎已不若。是故聖人昭然獨思，",
                    "zhushu": "或作“得恩”。"
                },
                {
                    "paragraph": "忻然獨喜。若夫耳聞金鼔之聲而希功，目見旌旗",
                    "zhushu": "或作“祀祺”。"
                },
                {
                    "paragraph": "之色而希陳，手握兵刃之枋而希戰，",
                    "zhushu": "枋，柄也。"
                },
                {
                    "paragraph": "出進合闘而希勝，是襄主之所破亡也。”武靈慨然歎曰：“存亡在身，微乎㢤！福之所生。寡人聞此，日月有以自觀。昔克徳者不詭命，得要者其言不衆。”",
                    "zhushu": ""
                }
            ]
        }
    ]
}