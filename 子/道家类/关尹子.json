{
    "name": "關尹子",
    "author": "周・尹喜",
    "loadChapterCount": 11,
    "chapters": [
        {
            "name": "序",
            "paragraphs": [
                {
                    "paragraph": "序",
                    "zhushu": "",
                    "type": 1
                },
                {
                    "paragraph": "右新書著定𨵿尹子九篇。護左都水使者光禄大夫臣劉向言：所校中袐書𨵿尹子九篇，臣向校讐太常存七篇，臣向本九篇。臣向輙除錯不可考，増闕斷續者。九篇成，皆殺青，可繕寫。𨵿尹子名喜，號𨵿尹子，或曰𨵿令子，隱徳行人易之。嘗請老子著道徳經上下篇，列禦㓂、莊周皆稱道家書，篇皆寓名。有章，章首皆𨵿尹子曰四字，篇篇叙異，章章義異，其㫖同；辭與老、列、莊異，其歸同。渾質崖戾，汪洋大肆，然有式則，使人冷冷輕輕，不使人狂。蓋公授曹相國叅，曹相國薨，書葬。至孝武皇帝時，有方士來，以七篇上，上以仙處之。淮南王安好道聚書，有此不出。臣向父徳因治淮南王事得之，臣向㓜好焉。寂士清人，能重愛黄老，淸靜不可闕，臣向昧死上。永始二年八月庚子，護左都水使者光禄大夫臣向謹進上。洪體存蒿艾之質，偶好喬松之夀，知道之士，雖微賤必親也，雖夷狄必貴也。後遇鄭君思逺，鄭君多玉笈瓊笥之書，服餌開我以至道之良藥，呼吸洗我以紫淸之上味。後屬洪以尹真人文始經九篇，洪愛之誦之，藏之拜之。宇者，道也；柱者，建天地也；極者，尊聖人也；符者，精神䰟魄也；鑑者，心也；匕者，食也；釡者，化也；籌者，物也；藥者，雜治也。洪每味之，泠泠然若躡飛葉而逰乎天地之混溟； 茫茫乎若履横校而浮乎大海之𣺌漠； 超若處金碧琳琅之居；森若握鬼魅神姦之印。倐若飄鸞鶴， 怒若闘虎兕， 淸若浴碧， 𢡖若夢紅。擒縱大道， 渾淪至理。方士不能到， 先儒未嘗言。可仰而不可攀， 可玩而不可執，可鑒而不可思，可符而不可言。其忘物遺世者之所言乎？其絶跡去智者之所言乎？其同隂陽而㝠彼此者之所言乎？何如此之尊髙，何如此之廣大，又何如此之簡易也。洪親受之。咸和二年五月朔，丹陽葛洪稚川序。",
                    "zhushu": ""
                }
            ]
        },
        {
            "name": "一宇萹",
            "paragraphs": [
                {
                    "paragraph": "一宇萹",
                    "zhushu": "",
                    "type": 1
                },
                {
                    "paragraph": "宇者，道也。凡二十八章",
                    "zhushu": "",
                    "type": 2
                },
                {
                    "paragraph": "𨵿尹子曰：非有道不可言，不可言即道；非有道不可思，不可思即道。天物怒𣴑，人事錯錯然，若若乎囬也，戞戞乎闘也，勿勿乎似而非也，而争之，而介之，而哯之，而嘖之，而去之，而要之。言之如吹影，思之如鏤塵，聖智造迷，鬼神不識，惟不可為，不可致，不可測，不可分，故曰天、曰命，曰神、曰玄，合曰道。",
                    "zhushu": "",
                    "type": 2
                },
                {
                    "paragraph": "𨵿尹子曰：無一物非天，無一物非命，無一物非神，無一物非玄。物既如此，人豈不然？人皆可曰天，人皆可曰神，人皆可致命通玄，不可彼天此非天，彼神此非神，彼命此非命，彼玄此非玄。是以善吾道者，即一物中，知天盡神，致命造玄。學之狥異名，析同實，得之契同實，忘異名。",
                    "zhushu": "",
                    "type": 2
                },
                {
                    "paragraph": "𨵿尹子曰：觀道者如觀水，以觀沼為未足，則之河之江之海，曰水至也，殊不知我之津液涎淚皆水。",
                    "zhushu": "",
                    "type": 2
                },
                {
                    "paragraph": "𨵿尹子曰：道無人，聖人不見。甲是道，乙非道。道無我，聖人不見。己進道，已退道，以不有道，故不無道；以不得道，故不失道。",
                    "zhushu": "",
                    "type": 2
                },
                {
                    "paragraph": "𨵿尹子曰：不知道，妄意卜者，如射覆盂，髙之存金存玉，中之存角存羽，卑之存瓦存石，是乎？非是乎？惟置物者知之。",
                    "zhushu": "",
                    "type": 2
                },
                {
                    "paragraph": "𨵿尹子曰：一陶能作萬器，終無有一器能作陶者，能害陶者；一道能作萬物，終無有一物䏻作道者，能害道者。",
                    "zhushu": "",
                    "type": 2
                },
                {
                    "paragraph": "𨵿尹子曰：道茫茫而無知乎，心儻儻而無羈乎，物迭迭而無非乎，電之逸乎，沙之飛乎？聖人以知心一、物一、道一，三者又合為一，不以一格不一，不以不一害一。",
                    "zhushu": "",
                    "type": 2
                },
                {
                    "paragraph": "𨵿尹子曰：以盆為沼，以石為島，魚環㳺之，不知其㡬千萬里而不窮也。夫何故？水無源無歸。聖人之道，夲無首末無尾，𠩄以應物不窮。",
                    "zhushu": "",
                    "type": 2
                },
                {
                    "paragraph": "𨵿尹子曰：無愛道，愛者水也。無觀道，觀者火也。無逐道，逐者木也。無言道，言者金也。無思道，思者土也。惟聖人不離本情而登大道，心既未萌，道亦假之。",
                    "zhushu": "",
                    "type": 2
                },
                {
                    "paragraph": "𨵿尹子曰：重雲蔽天，江湖黯然，㳺魚茫然，忽望波眀食動，𦍒賜于天，即而就之，漁釣斃焉。不知我無我，而逐道者亦然。",
                    "zhushu": "",
                    "type": 2
                },
                {
                    "paragraph": "𨵿尹子曰：方術之在天下多矣，𢦙尚晦，𢦙尚眀，𢦙尚强，𢦙尚弱，執之皆事，不執之皆道。",
                    "zhushu": "",
                    "type": 2
                },
                {
                    "paragraph": "𨵿尹子曰：道終不可得，彼可得者，名徳不名道。道終不可行，彼可行者，名行不名道。聖人以可得可行者，𠩄以善吾生，以不可得不可行者，𠩄以善吾死。",
                    "zhushu": "",
                    "type": 2
                },
                {
                    "paragraph": "𨵿尹子曰：聞道之後，有𠩄為有𠩄執者，𠩄以之人；無𠩄為無𠩄執者，𠩄以之天。為者必敗，執者必失。故聞道扵朝，可死扵夕。",
                    "zhushu": "",
                    "type": 2
                },
                {
                    "paragraph": "𨵿尹子曰：一情冥為聖人，一情善為賢人，一情𢙣為小人。一情冥者，自有之無，不可得而示；一情善𢙣者，自無起有，不可得而秘。一情善𢙣為有知，惟動物有之；一情冥者為無知。溥天之下，道無不在。",
                    "zhushu": "",
                    "type": 2
                },
                {
                    "paragraph": "𨵿尹子曰：勿以聖人力行不怠，則曰道以勤成；勿以聖人堅守不易，則曰道以執得。聖人力行，猶之𤼵矢，因彼而行，我不自行。聖人堅守，猶之握矢，因彼而守，我不自守。",
                    "zhushu": "",
                    "type": 2
                },
                {
                    "paragraph": "𨵿尹子曰：若以言行學識求道，互相展轉，無有得時。知言如泉鳴，知行如禽飛，知學如擷影，知識如計夢，一息不存，道将来契。",
                    "zhushu": "",
                    "type": 2
                },
                {
                    "paragraph": "𨵿尹子曰：以事建物則難，以道弃物則易，天下之物，無不成之難而壊之易也。",
                    "zhushu": "",
                    "type": 2
                },
                {
                    "paragraph": "𨵿尹子曰：一灼之火，能焼萬物，物亡而火何存？一息之道，能冥萬物，物亡而道何在？",
                    "zhushu": "",
                    "type": 2
                },
                {
                    "paragraph": "𨵿尹子曰：人生在丗，有生一日死者，有生十年死者，有生百年死者。一日死者，如一息得道，十年百年死者，如歷乆得道。彼未死者，雖動作昭智，止名為生，不名為死。彼未契道者，雖動作昭智，止名為事，不名為道。",
                    "zhushu": "",
                    "type": 2
                },
                {
                    "paragraph": "𨵿尹子曰：不知吾道無言無行，而即有言有行者求道，忽遇異物，横執為道，殊不知捨源求𣴑，無時得源，捨夲就末，無時得夲。",
                    "zhushu": "",
                    "type": 2
                },
                {
                    "paragraph": "𨵿尹子曰：習射習御，習琴習奕，終無一事可以一息得者。惟道無形無方，故可得之于一息。",
                    "zhushu": "",
                    "type": 2
                },
                {
                    "paragraph": "𨵿尹子曰：兩人射相遇，則巧拙見；兩人奕相遇，則勝負見；兩人道相遇，則無可示。無可示者，無巧無拙，無勝無負。",
                    "zhushu": "",
                    "type": 2
                },
                {
                    "paragraph": "𨵿尹子曰：吾道如海，有億萬金投之不見，有億萬石投之不見，有億萬汙穢投之，不見。能運小鰕小魚，䏻運大鯤大鯨，合衆水而受之，不為有餘；散衆水而分之，不為不足。",
                    "zhushu": "",
                    "type": 2
                },
                {
                    "paragraph": "𨵿尹子曰：吾道如䖏暗。夫䖏眀者，不見暗中一物，而䖏暗者，䏻見眀中區事。",
                    "zhushu": "",
                    "type": 2
                },
                {
                    "paragraph": "𨵿尹子曰：小人之權歸于𢙣，君子之權歸于善，聖人之權歸于無𠩄得。惟無𠩄得，𠩄以為道。",
                    "zhushu": "",
                    "type": 2
                },
                {
                    "paragraph": "𨵿尹子曰：吾道如劔，以刃割物即利，以手握刃即傷。",
                    "zhushu": "",
                    "type": 2
                },
                {
                    "paragraph": "𨵿尹子曰：籩不問豆，豆不荅籩；瓦不問石，石不荅瓦。道亦不失。問歟荅歟，一氣徃来，道何在？",
                    "zhushu": "",
                    "type": 2
                },
                {
                    "paragraph": "𨵿尹子曰：仰道者䜴，如道者駸，皆知道之事，不知道之道。是以聖人不望道而歉，不恃道而豐，不借道扵聖，不賈道于愚。",
                    "zhushu": ""
                }
            ]
        },
        {
            "name": "二柱萹",
            "paragraphs": [
                {
                    "paragraph": "二柱萹",
                    "zhushu": "",
                    "type": 1
                },
                {
                    "paragraph": "柱者，建天地也。凡十二章",
                    "zhushu": "",
                    "type": 2
                },
                {
                    "paragraph": "𨵿尹子曰：若椀若盂，若瓶若壷，若甕若盎，皆䏻建天地。兆龜數蓍，破瓦文石，皆能告吉凶。是知天地萬物成理，一物包焉，物物皆包之，各不相借。以我之精，合彼之精，兩精相搏而神應之，一雌一雄卵生，一牡一牝胎生。形者彼之精，理者彼之神。愛者我之精，觀者我之神。愛為水，觀為火，愛執而觀因之為木，觀存而愛攝之為金。先想乎一元之氣，具乎一物，執愛之以合彼之形，冥觀之以合彼之理，則象存焉。一運之象，周乎太空，自中而升為天，自中而降為地。無有升而不降，無有降而不升。升者為火，降者為水。欲升而不能升者為木，欲降而不䏻降者為金。木之為物，鑚之得火，絞之得水。金之為物，擊之得火，鎔之得水。金木者，水火之交也。水為精為天，火為神為地，木為䰟為人，金為𩲸為物。運而不已者為時，包而有在者為方，惟土終始之。有觧之者，有示之者。",
                    "zhushu": "",
                    "type": 2
                },
                {
                    "paragraph": "𨵿尹子曰：天下之人，盖不可以億兆計，人人之夢各異，夜夜之夢各異，有天有地，有人有物，皆思成之，盖不可以塵計。安知今之天地，非有思者乎？",
                    "zhushu": "",
                    "type": 2
                },
                {
                    "paragraph": "𨵿尹子曰：心應棗，肝應榆，我通天地，将隂夢水，将晴夢火，天地通我，我與天地，似契似離，純純各歸。",
                    "zhushu": "",
                    "type": 2
                },
                {
                    "paragraph": "𨵿尹子曰：天地雖大，有色有形，有数有方，吾有非色非形，非数非方，而天天地地者存。",
                    "zhushu": "",
                    "type": 2
                },
                {
                    "paragraph": "𨵿尹子曰：死胎中者，死卵中者，亦人亦物，天地雖大，彼固不知。計天地者，皆我區識，譬如手不觸刄，刄不傷人。",
                    "zhushu": "",
                    "type": 2
                },
                {
                    "paragraph": "𨵿尹子曰：夢中鑑中水中，皆有天地存焉。欲去夢天地者，寢不𥧌，欲去鑑天地者，神不照，欲去水天地者，盎不汲。彼之有無，在此不在彼。是以聖人不去天地去識。",
                    "zhushu": "",
                    "type": 2
                },
                {
                    "paragraph": "𨵿尹子曰：天非自天，有為天者，地非自地，有為地者。譬如屋宇舟車，待人而成，彼不自成，知彼有待，知此無待，上不見天，下不見地，内不見我，外不見人。",
                    "zhushu": "",
                    "type": 2
                },
                {
                    "paragraph": "𨵿尹子曰：有時者氣，彼非氣者，未甞有晝夜，有方者形，彼非形者，未甞有南北，何謂非氣？氣之𠩄自生者，如揺箑得風，彼未揺時，非風之氣，彼己摇時，即名為氣。何謂非形？形之所自生者，如鑚木得火，彼未鑚時，非火之形，彼已鑚時，即名為形。",
                    "zhushu": "",
                    "type": 2
                },
                {
                    "paragraph": "𨵿尹子曰：寒暑温凉之變，如瓦石之𩔖，置之火即𤍠，置之水即寒，呵之即温，吸之即凉，特因外物有去有来，而彼瓦石實無去来。譬如水中之影，有去有来，𠩄謂水者，實無去来？",
                    "zhushu": "",
                    "type": 2
                },
                {
                    "paragraph": "𨵿尹子曰：衣摇空得風，氣呵物得水，水注水即鳴，石撃石即光。知此説者，風雨雷電皆可為之。盖風雨雷電皆縁氣而生，而氣縁心生，猶如内想大火，乆之覺𤍠，内想大水，乆之覺寒，知此説者，天地之徳皆可同之。",
                    "zhushu": "",
                    "type": 2
                },
                {
                    "paragraph": "𨵿尹子曰：五雲之變，可以卜當年之豐歉，八風之朝，可以卜當時之吉凶。是知休咎災祥，一氣之運耳。渾人我，同天地，而彼私智認而己之。",
                    "zhushu": "",
                    "type": 2
                },
                {
                    "paragraph": "𨵿尹子曰：天地寓，萬物寓，我寓，道寓，茍離于寓，道亦不立。",
                    "zhushu": ""
                }
            ]
        },
        {
            "name": "三極萹",
            "paragraphs": [
                {
                    "paragraph": "三極萹",
                    "zhushu": "",
                    "type": 1
                },
                {
                    "paragraph": "極者，尊聖人也。凡二十七章",
                    "zhushu": "",
                    "type": 2
                },
                {
                    "paragraph": "𨵿尹子曰：聖人之治天下，不我賢愚，故因人之賢而賢之，因人之愚而愚之；不我是非，故因事之是而是之，因事之非而非之。知古今之大同，故𢦙先古，𢦙先今；知内外之大同，故𢦙先内，𢦙先外。天下之物無得以累之，故夲之以謙；天下之物無得以外之，故含之以虚。天下之物無得以難之，故行之以易。天下之物無得以窒之，故變之以權。以此中天下，可以制禮；以此和天下，可以作樂；以此公天下，可以理財；以此周天下，可以禦侮；以此因天下，可以立法；以此觀天下，可以制器。聖人不以一己治天下，而以天下治天下，天下歸功于聖人，聖人任功于天下。𠩄，以堯舜禹湯之治天下，天下皆曰自然。",
                    "zhushu": "",
                    "type": 2
                },
                {
                    "paragraph": "𨵿尹子曰：天無不覆，有生有殺，而天無愛𢙣。日無不照，有妍有醜，而日無厚薄。",
                    "zhushu": "",
                    "type": 2
                },
                {
                    "paragraph": "𨵿尹子曰：聖人之道天命，非聖人能自道。聖人之徳時苻，非聖人能自徳。聖人之事人為，非聖人能自事，是以聖人不有道，不有徳，不有事。",
                    "zhushu": "",
                    "type": 2
                },
                {
                    "paragraph": "𨵿尹子曰：聖人知我無我，故同之以仁，知事無我，故權之以義，知心無我，故戒之以禮，知識無我，故照之以智，知言無我，故守之以信。𨵿尹子曰：聖人之道，𢦙以仁為仁，𢦙以義為仁，𢦙以禮以智以信為仁。仁義禮智信，各兼五者，聖人一之不膠，天下名之不得。",
                    "zhushu": "",
                    "type": 2
                },
                {
                    "paragraph": "𨵿尹子曰：勿以行觀聖人，道無蹟；勿以言觀聖人，道無言；勿以䏻觀聖人，道無為；勿以貌觀聖人，道無形。",
                    "zhushu": "",
                    "type": 2
                },
                {
                    "paragraph": "𨵿尹子曰：行雖至卓，不離髙下；言雖至公，不離是非；能雖至神，不離巧拙；貌雖至殊，不離妍醜。聖人假此以示天下，天下冥此，乃見聖人。",
                    "zhushu": "",
                    "type": 2
                },
                {
                    "paragraph": "𨵿尹子曰：聖人師蜂立君臣，師蜘蛛立網𦊙，師拱䑕制禮，師戰蟻置兵。衆人師賢人，賢人師聖人，聖人師萬物，惟聖人同物，𠩄以無我。",
                    "zhushu": "",
                    "type": 2
                },
                {
                    "paragraph": "𨵿尹子曰：聖人曰，道觀天地人物，皆吾道，倡和之，始終之，青黄之，卵翼之，不愛道，不棄物，不尊君子，不賤小人。賢人曰物，物物不同，旦旦去之，旦旦與之，短之長之，直之方之，是為物易也。殊不知聖人鄙雜厠，别分居，𠩄以為人，不以此為己。",
                    "zhushu": "",
                    "type": 2
                },
                {
                    "paragraph": "𨵿尹子曰：聖人之于衆人，飲食衣服同也，屋室舟車同也，富貴貧賤同也。衆人每同聖人，聖人每同衆人。彼仰其髙，侈其大者，其然乎？其不然乎？",
                    "zhushu": "",
                    "type": 2
                },
                {
                    "paragraph": "𨵿尹子曰：魚欲異羣，魚捨水躍㟁即死；乕欲異羣，乕捨山入市即擒。聖人不異衆人，特物不能拘爾。𨵿尹子曰：道無作，以道應丗者，是事非道，道無方，以道寓物者，是物非道。聖人竟不能出道以示人。",
                    "zhushu": "",
                    "type": 2
                },
                {
                    "paragraph": "𨵿尹子曰：如鐘鐘然，如鐘皷然，聖人之言則然；如車車然，如車舟然，聖人之行則然。惟莫能名，𠩄以退天下之言；惟莫能知，𠩄以奪天下之智？",
                    "zhushu": "",
                    "type": 2
                },
                {
                    "paragraph": "𨵿尹子曰：蝍蛆食蛇，蛇食哇，哇食蝍蛆，互相食也。聖人之言亦然。言有無之弊，又言非有非無之弊，又言去非有非無之弊，言之如引鋸然，惟善聖者不留一言。",
                    "zhushu": "",
                    "type": 2
                },
                {
                    "paragraph": "𨵿尹子曰：若龍若蛟，若蛇若龜，若魚若蛤，龍皆能之。蛟，蛟而巳，不能為龍，亦不能為蛇為龜，為魚為蛤。聖人龍之，賢人蛟之。",
                    "zhushu": "",
                    "type": 2
                },
                {
                    "paragraph": "𨵿尹子曰：在己無居，形物自著，其動若水，其静若鏡，其應若響，芒乎若亡，寂乎若清，同焉者和，得焉者失，未甞先人，而甞随人。",
                    "zhushu": "",
                    "type": 2
                },
                {
                    "paragraph": "𨵿尹子曰：渾乎洋乎，㳺太初乎！時金已，時玉已，時糞已，時土已，時翔物，時逐物，時山物，時淵物。端乎，權乎，狂乎，愚乎？",
                    "zhushu": "",
                    "type": 2
                },
                {
                    "paragraph": "𨵿尹子曰：人之善琴者，有悲心，則聲悽悽然，有思心，則聲遲遲然，有怨心，則心囬囬然，有慕心，則聲裴裴然。𠩄以悲思怨慕者，非手非竹，非絲非桐，得之心，苻之手，得之手，苻之物，人之有道者，莫不中道。",
                    "zhushu": "",
                    "type": 2
                },
                {
                    "paragraph": "𨵿尹子曰：聖人以有言有為有思者𠩄？以同乎人，未甞言，未甞為未甞思者，𠩄以異乎人。",
                    "zhushu": "",
                    "type": 2
                },
                {
                    "paragraph": "𨵿尹子曰：利害心愈眀，則親不睦，賢愚心愈眀，則友不交，是非心愈眀，則事不成，好醜心愈眀，則物不契。是以聖人渾之。",
                    "zhushu": "",
                    "type": 2
                },
                {
                    "paragraph": "𨵿尹子曰：丗之愚拙者妄援，聖人之愚拙自觧，殊不知聖人時愚時眀，時拙時巧。",
                    "zhushu": "",
                    "type": 2
                },
                {
                    "paragraph": "𨵿尹子曰：以聖師聖者，賢人，以賢師聖者聖人。盖以聖師聖者，狥跡而忘道；以賢師聖者，反跡而合道。𨵿尹子曰：賢人趨上而不見下，衆人趨下而不見上。聖人通乎上下，惟其宜之，豈曰離賢人衆人，別有聖人㢤？",
                    "zhushu": "",
                    "type": 2
                },
                {
                    "paragraph": "𨵿尹子曰：天下之理，夫者倡，婦者随，牡者馳，牝者逐，雄者鳴，雌者應。是以聖人制言行，而賢人拘之。",
                    "zhushu": "",
                    "type": 2
                },
                {
                    "paragraph": "𨵿尹子曰：聖人道雖乕變，事則鼈行；道雖絲紛，事則棊布。",
                    "zhushu": "",
                    "type": 2
                },
                {
                    "paragraph": "𨵿尹子曰：𠩄謂聖人之道者，胡然孑孑爾，胡然徹徹爾，胡然唐唐爾，胡然臧臧爾。惟其能偏偶萬物，而無一物能偶之，故能貴萬物。",
                    "zhushu": "",
                    "type": 2
                },
                {
                    "paragraph": "𨵿尹子曰：雲之卷舒，禽之飛翔，皆在虚空中，𠩄以變化不窮，聖人之道則然。",
                    "zhushu": ""
                }
            ]
        },
        {
            "name": "四符萹",
            "paragraphs": [
                {
                    "paragraph": "四符萹",
                    "zhushu": "",
                    "type": 1
                },
                {
                    "paragraph": "符者，精神䰟𩲸也，凡十七章。",
                    "zhushu": "",
                    "type": 2
                },
                {
                    "paragraph": "𨵿尹子曰：水可析可合，精無人也。火因膏因薪，神無我也。故耳蔽前後皆可聞無人，智崇無人，一竒無人，冬凋秋物無人，黒不可變無人，北夀無人，皆精。舌即齒牙成言無我，禮卑無我，二偶無我，夏因春物無我，赤可變無我，南天無我，皆神。以精無我，故米去殻則精存；以神無我，故鬼憑物則神見。全精者，忘是非，忘得失，在此者非彼𢫎？神者，時晦眀？時强弱，在彼者非此",
                    "zhushu": "",
                    "type": 2
                },
                {
                    "paragraph": "𨵿尹子曰：精神，水火也，五行互生，㓕之，其来無首，其徃無尾，則吾之精一滴無存亡尓？吾之神一欻無起㓕。尔惟無我、無人、無首無尾，𠩄以與天地冥。",
                    "zhushu": "",
                    "type": 2
                },
                {
                    "paragraph": "𨵿尹子曰：精者水，𩲸者金；神者火，䰟者木。精主水，𩲸主金，金生水，故精者𩲸藏之。神主火，䰟主木，木生火，故神者䰟藏之。惟火之為物，能鎔金而銷之，能燔木而燒之，𠩄以冥䰟𩲸。惟精在天為寒，在地為水，在人為精。神在天為𤍠，在地為火，在人為神。𩲸，在天為燥，在地為金，在人為𩲸。䰟。在天為風，在地為木，在人為䰟。惟以我之精合天地萬物之精，譬如萬水可合為一水。以我之神合天地萬物之神，譬如萬火可合為一火。以我之𩲸合天地萬物之𩲸，譬如金之為物，可合異金而鎔之為一金。以我之䰟，合天地萬物之䰟，譬如木之為物，可接異木而生之為一木。則天地萬物皆吾精吾神，吾𩲸吾䰟，何者死，何者生",
                    "zhushu": "",
                    "type": 2
                },
                {
                    "paragraph": "𨵿尹子曰：五行之運，因精有䰟，因䰟有神，因神有意，因意有𩲸，因𩲸有精。五行囬環不已，所以我之偽心，𣴑轉造化，㡬億萬𡻕，未有窮極。然核芽相生，不知其㡬萬株，天地雖大，不能芽空中之核。雌卵相生，不知其㡬萬禽，隂陽雖妙，不能卵無雄之雌。惟其来千我者，皆攝之以一息，則變物為我，無物非我。𠩄謂五行者，孰䏻變之",
                    "zhushu": "",
                    "type": 2
                },
                {
                    "paragraph": "𨵿尹子曰：衆人以𩲸攝䰟者，金有餘則木不足也。聖人以䰟運𩲸者，木有餘則金不足也。盖𩲸之藏，䰟俱之，䰟之㳺，𩲸因之。䰟晝寓目，𩲸夜舍肝，寓目䏻見舍肝䏻夢，見者䰟無分別析之者，分別析之曰天地者，䰟狃習也。夢者𩲸無分别析之者，分别析之曰彼我者，𩲸狃習也。土生金，故意生𩲸。神之𠩄動，不名神，名意；意之𠩄動不名意，名𩲸。惟聖人知我無我，知物無物，皆因思慮計之而有。是以萬物之来，我皆對之以性，而不對之以心。性者，心未萌也。無心則無意矣，盖無火則無土；無意則無𩲸矣，盖無土則無金。一者不存，五者皆廢。既䏻渾天地萬物以為䰟，斯能渾天地萬物以為𩲸。凡造化𠩄妙皆吾䰟，凡造化𠩄有皆吾𩲸，則無有一物可役我者",
                    "zhushu": "",
                    "type": 2
                },
                {
                    "paragraph": "𨵿尹子曰：鬼云為䰟，鬼白為𩲸，於攵則然。鬼者人死𠩄變。云者風，風者木，白者氣，氣者金。風散故輕清，輕清者上天，金堅故重濁，重濁者入地。輕清者𩲸從䰟升，重濁者䰟從𩲸降。有以仁升者為木星佐，有以義升者為金星佐，有以禮升者為火星佐，有以智升者為水星佐，有以信升者為土星佐。有以不仁沉者木賊之，不義沉者金賊之，不禮沉者火賊之，不智沉者水賊之，不信沉者土賊之。䰟𩲸半之，則在人間升䰟為貴，降𩲸為賤，靈䰟為賢，厲䰟為愚，輕䰟為眀，重𩲸為暗，揚䰟為羽，鈍𩲸為毛，眀䰟為神，幽𩲸為鬼。其形其居，其識其好，皆以五行契之。惟五行之數，參差不一。𠩄以萬物之多，盈天地間，猶未已也。以五事歸五行，以五行作五蟲，可勝言㢤？譬猶兆龜數蓍，至誠自契，五行應之，誠苟不至，兆之數之，無一應者。聖人假物以㳺丗五行，不得不對",
                    "zhushu": "",
                    "type": 2
                },
                {
                    "paragraph": "𨵿尹子曰：五者具有䰟䰟者識，目者精，色者神，見之者為䰟。耳目口鼻心之𩔖，在此生者愛為精，為彼生父？夲？觀為神，為彼生母。本愛觀雖異，識生彼生生夲？在彼生者，一為父，故受氣扵父，氣為水；二為母，故受血扵母，血為火。有父有母，彼生生矣。惟其愛之無識，如鎖之交；觀之無識，如燈之照。吾識不萌，吾生何有？",
                    "zhushu": "",
                    "type": 2
                },
                {
                    "paragraph": "𨵿尹子曰：如桴扣鼓，鼓之形者，我之有也，鼓之聲者，我之感也。桴已徃矣，餘聲尚在，終亦不存而已矣。鼓之形如我之精，鼓之聲如我之神，其餘聲者，猶之䰟𩲸。知夫倐徃倐来，則五行之氣，我何有焉？",
                    "zhushu": "",
                    "type": 2
                },
                {
                    "paragraph": "𨵿尹子曰：夫菓之有核，必待水火土三者具矣，然後相生不窮。三者不具，如大旱大潦大塊，皆不足以生物。夫精水神火意土三者夲不交，惟人以根合之，故能于其中横見有事。猶如術呪者，能于至無中見多有事",
                    "zhushu": "",
                    "type": 2
                },
                {
                    "paragraph": "𨵿尹子曰：䰟者，木也。木根扵冬水而華于夏火。故人之䰟，藏于夜精而見于晝。神合乎精，故𠩄見我獨，盖精未甞有人。合乎神，故𠩄見人同，盖神未甞有我",
                    "zhushu": "",
                    "type": 2
                },
                {
                    "paragraph": "𨵿尹子曰：知夫此身如夢中身，随情𠩄見者，可以飛神作我而㳺太清。知夫此物如夢中物，随情𠩄見者，可以凝精作物而駕八荒。是道也，䏻見精神而乆生，能忘精神而超生。吸氣以養精，如金生水，吸風以養神，如木生火。𠩄以假外以延精神。潄水以養精，精之𠩄以不窮；摩火以養神，神之𠩄以不窮。𠩄以假内以延精神。若夫忘精神而超生者，吾甞言之矣。",
                    "zhushu": "",
                    "type": 2
                },
                {
                    "paragraph": "𨵿尹子曰：𧏙蜋轉丸，丸成而精思之，而有蝡白者存丸中，俄去殻而蝉。彼𧏙不思，彼蝡奚白。",
                    "zhushu": "",
                    "type": 2
                },
                {
                    "paragraph": "𨵿尹子曰：庖人𦎟蟹，遺一足几上，蟹已𦎟，而遺足尚動。是生死者，一氣聚散，尓不生不死，而人横計曰生死",
                    "zhushu": "",
                    "type": 2
                },
                {
                    "paragraph": "𨵿尹子曰：人勤于禮者，神不外馳，可以集神；人勤于智者，精不外移，可以攝精。仁則陽而眀，可以輕䰟；義則隂而冥，可以御𩲸。",
                    "zhushu": "",
                    "type": 2
                },
                {
                    "paragraph": "𨵿尹子曰：有死立者，有死坐者，有死臥者，有死病者，有死藥者等。死無甲乙之殊，若知道之士，不見生，故不見死。",
                    "zhushu": "",
                    "type": 2
                },
                {
                    "paragraph": "𨵿尹子曰：人之厭生死，超生死者，皆是大患也。譬如化人，若有厭生死心，超生死心，止名為妖，不名為道。",
                    "zhushu": "",
                    "type": 2
                },
                {
                    "paragraph": "𨵿尹子曰：計生死者，𢦙曰死已有，𢦙曰：死已無𢦙？曰：死已亦有亦無𢦙？曰：死已不有不無𢦙？曰：當𦍒者𢦙？曰：當懼者𢦙？曰：當任者𢦙？曰：當超者。愈變識情，馳鶩不已。殊不知我之生死，如馬之手，如牛之翼，本無有，復無無。譬如水火，雖犯水火，不能焼之，不能溺之。",
                    "zhushu": ""
                }
            ]
        },
        {
            "name": "五鑑萹",
            "paragraphs": [
                {
                    "paragraph": "五鑑萹",
                    "zhushu": "",
                    "type": 1
                },
                {
                    "paragraph": "鑑者，心也。凡二十章。𨵿尹子曰：心蔽吉㓙者，𤫊鬼攝之。心蔽男女者，淫鬼攝之。心蔽幽憂者，沉鬼攝之。心蔽放逸者，狂鬼攝之。心蔽盟　詛者，竒鬼攝之。心蔽藥餌者，物鬼攝之。如是之鬼，𢦙以隂為身，𢦙以幽為身，𢦙以風為身，𢦙以氣為身，𢦙以土偶為身，𢦙以彩盡為身，𢦙以老畜為身，𢦙以敗器為身。彼以其精，此以其精，兩精相搏，則神應之為鬼𠩄攝者，𢦙觧竒事，𢦙觧異事，𢦙觧瑞事。其人傲然，不曰鬼于躬，惟曰道于躬。乆之𢦙死木，𢦙死金，𢦙死䋲，𢦙死井。惟聖人能神神而不神于神，役萬物而執其機，可以會之，可以散之，可以禦之，日應萬物，其心寂然。",
                    "zhushu": "",
                    "type": 2
                },
                {
                    "paragraph": "𨵿尹子曰：無一心，五識並馳，心不可一；無虚心，五行皆具，心不可虚；無静心，萬化宻移，心不可静。借能一，則二偶之，借能虚，則實滿之，借能静則動摇之。惟聖人能歛萬有于一息，無有一物可役吾之眀徹，散一息于萬有，無有一物可間吾之云為。",
                    "zhushu": "",
                    "type": 2
                },
                {
                    "paragraph": "𨵿尹子曰：火千年，俄可㓕，識千年，俄可去",
                    "zhushu": "",
                    "type": 2
                },
                {
                    "paragraph": "𨵿尹子曰：𣴑者舟也，𠩄以𣴑之者，是水非舟。運者車也，𠩄以運之者，是牛非車。思者心也，𠩄以思之者，是意非心。不知𠩄以然而然，惟不知𠩄以然而然，故其来無從，其徃無在。其来無從，其徃無在，故能與天地本原，不古不今。",
                    "zhushu": "",
                    "type": 2
                },
                {
                    "paragraph": "𨵿尹子曰：知心無物，則知物無物；知物無物，則知道無物。知道無物，故不尊卓絶之行，不驚㣲妙之言。",
                    "zhushu": "",
                    "type": 2
                },
                {
                    "paragraph": "𨵿尹子曰：物我交心生，兩木摩火生，不可謂之在我，不可謂之在彼，不可謂之非我，不可謂之非彼。執而彼我之。則愚",
                    "zhushu": "",
                    "type": 2
                },
                {
                    "paragraph": "𨵿尹子曰：無恃尓。𠩄謂利害是非尔。𠩄謂利害是非者。果得利害是非之乎。聖人方且不識不知。而况于尓",
                    "zhushu": "",
                    "type": 2
                },
                {
                    "paragraph": "𨵿尹子曰：夜之𠩄夢。𢦙長于夜。心無時，生于齊者，心之𠩄見皆齊國也。既而之宋之魏之晋之，心之𠩄存各異，心無方。",
                    "zhushu": "",
                    "type": 2
                },
                {
                    "paragraph": "𨵿尹子曰：善弓者師弓不師羿，善舟者師舟不師奡，善心者師心不師聖。",
                    "zhushu": "",
                    "type": 2
                },
                {
                    "paragraph": "𨵿尹子曰：是非好醜，成敗盈虚，造物者運矣。皆因私識執之而有。于是以無遣之猶存，以非有非無遣之猶存。無曰莫莫爾，無曰渾渾爾，猶存，譬猶昔㳺再到，記憶宛然，此不可忘，不可遣。善去識者，變識為智。變識為智之説，汝知之乎？曰：想如思鬼心慄，思盗心怖。曰：識如認黍為稷，認玉為石者，浮㳺㒺象，無𠩄底止。譬覩竒物生竒物想，生竒物識。此想此識，根不在我。譬如今日，今日而已，至于来日，想識殊未可卜。及至来日，紛紛想識，皆緣有生。曰想曰識。譬犀望月，月形入角，特因識生，始有月形，而彼真月初不在角，胸中之天地萬物亦然。知此說者，外不見物，内不見情。",
                    "zhushu": "",
                    "type": 2
                },
                {
                    "paragraph": "𨵿尹子曰：物生于土，終變于土；事生于意，終變于意。知夫惟意，則俄是之，俄非之，俄善之，俄𢙣之。意有變，心無變，意有覺，心無覺。惟一我心，則意者塵徃来爾，事者欻起㓕爾，吾心有大常者存",
                    "zhushu": "",
                    "type": 2
                },
                {
                    "paragraph": "𨵿尹子曰：情生于心，心生于性。情波也，心𣴑也，性水也。来于我者，如石火頃，以性受之，則心不生，物浮浮然。",
                    "zhushu": "",
                    "type": 2
                },
                {
                    "paragraph": "𨵿尹子曰：賢愚真偽，有識者，有不識者。彼雖有賢愚，彼雖有真偽，而謂之賢愚真偽者，撃我之識知，夫皆識𠩄成，故雖真者亦偽之。",
                    "zhushu": "",
                    "type": 2
                },
                {
                    "paragraph": "𨵿尹子曰：心感物不生心生情，物交心不生物生識。物尚非真，何况于識，識尚非真，何况于情。而彼妄人子至無中執以為有扵，至變中執以為常。一情認之，積為萬情；萬情認之，積為萬物。物来無窮，我心有際。故我之良心，受制于情；我之夲情，受制于物。可使之去，可使之来，而彼去来，初不在我。造化役之，固無休息。殊不知天地雖大，䏻役有形而不能役無形；隂陽雖妙，能役有氣，而不䏻役無氣。心之𠩄之，則氣從之，氣之𠩄之，則形應之。猶如太虚于一炁中變成萬物，而彼一炁不名太虚。我之一心，能變為氣，能變為形，而我之心無氣無形。知夫我之一心無氣無形，則天地隂陽不能役之。",
                    "zhushu": "",
                    "type": 2
                },
                {
                    "paragraph": "𨵿尹子曰：人之平日，目忽見非常之物者，皆精有𠩄結而使之然。人之病日，目忽見非常之物者，皆心有𠩄歉而使之然。苟知吾心䏻于無中示有，則知吾心䏻于有中示無，但不信之，自然不神。𢦙曰：厥識既昏，孰能不信？我應之曰：如捕蛇師，心不怖蛇，彼雖夢蛇而不怖畏，故黄帝曰：道無鬼神，獨徃獨来。",
                    "zhushu": "",
                    "type": 2
                },
                {
                    "paragraph": "𨵿尹子曰：我之思慮日變，有使之者，非我也，命也。苟知惟命，外不見我，内不見心。",
                    "zhushu": "",
                    "type": 2
                },
                {
                    "paragraph": "𨵿尹子曰：譬如兩目，能見天地萬物，暫時囬光，一時不見。",
                    "zhushu": "",
                    "type": 2
                },
                {
                    "paragraph": "𨵿尹子曰：目視雕琢者眀愈傷，耳聞交響者聰愈傷，心思玄妙者心愈傷。",
                    "zhushu": "",
                    "type": 2
                },
                {
                    "paragraph": "𨵿尹子曰：勿以我心揆彼，當以彼心揆彼。知此說者，可以周事，可以行徳，可以貫道，可以交人，可以忘我。",
                    "zhushu": "",
                    "type": 2
                },
                {
                    "paragraph": "𨵿尹子曰：天下之理，小不制而至于大，大不制而至于不可制。故能制一情者，可以成徳；能忘一情者，可以契道。",
                    "zhushu": ""
                }
            ]
        },
        {
            "name": "六匕萹",
            "paragraphs": [
                {
                    "paragraph": "六匕萹",
                    "zhushu": "",
                    "type": 1
                },
                {
                    "paragraph": "匕者，食也。食者，形也。凡十六章。",
                    "zhushu": "",
                    "type": 2
                },
                {
                    "paragraph": "𨵿尹子曰：丗之人以我思異彼思，彼思異我思分人我者，殊不知夢中人亦我思異彼思，彼思異我思，孰為我，孰為人。丗之人以我痛異彼痛，彼痛異我痛分人我者，殊不知夢中人亦我痛異彼痛，彼痛異我痛，孰為我，孰為人。爪髮不痛，手足不思，亦我也，豈可以思痛異之？丗之人以獨見者為夢，同見者為覺，殊不知精之𠩄結，亦有一人獨見于晝者，神之𠩄合，亦有兩人同夢于夜者，二者皆我精神，孰為夢，孰為覺？丗之人以暫見者為夢，乆見者為覺，殊不知暫之𠩄見者隂陽之炁，乆之𠩄見者，亦隂陽之炁。二者皆我隂陽，孰為夢，孰為覺？",
                    "zhushu": "",
                    "type": 2
                },
                {
                    "paragraph": "𨵿尹子曰：好仁者多夢松柏桃李，好義者多夢兵刀金鐡，好禮者多夢簠簋籩豆，好智者多夢江湖川澤，好信者多夢山岳原野。役于五行，未有不然者。然夢中𢦙聞某事，𢦙思某事，夢亦随變。五行不可拘。聖人仰物以心，攝心以性，則心同造化，五行亦不可拘。",
                    "zhushu": "",
                    "type": 2
                },
                {
                    "paragraph": "𨵿尹子曰：汝見蛇首人身者，牛臂魚鱗者，鬼形禽翼者，汝勿恠，此恠不及夣，夣恠不及覺，有耳有目，有手有臂，恠！尤矣！大言不能言，大智不能思。",
                    "zhushu": "",
                    "type": 2
                },
                {
                    "paragraph": "𨵿尹子曰：有人問于我曰：爾族何氏，何名何字？何食何衣，何友何㒒？何琴何書，何古何今？我時默然不對一字，𢦙人扣之不已，我不得已而應之曰：尚自不見我，将何為我𠩄？",
                    "zhushu": "",
                    "type": 2
                },
                {
                    "paragraph": "𨵿尹子曰：形可分可合，可延可隐。一夫一婦，可生二子，形可分，一夫一婦，二人成一子，形可合食。巨勝則夀，形可延，夜無月火，人不見我，形可隐。以一炁生萬物，猶棄髮可換，𠩄以分形。以一炁合萬物，猶破唇可𥙷。𠩄以合形，以神存炁，以炁存形，𠩄以延形。合形于神，合神于無，𠩄以隐形。汝欲知之乎，汝欲爲之乎？",
                    "zhushu": "",
                    "type": 2
                },
                {
                    "paragraph": "𨵿尹子曰：無有一物不可見，則無一物非吾之見，無有一物不可聞，則無一物非吾之聞。五物可以養形，無一物非吾之形；五味可以養氣，無一物非吾之氣。是故吾之形氣，天地萬物。",
                    "zhushu": "",
                    "type": 2
                },
                {
                    "paragraph": "𨵿尹子曰：耕夫習牛則獷，獵夫習乕則勇，漁夫習水則沈，戰夫習馬則健。萬物可為我，我之一身，内變蟯蜖，外烝蝨蚤瘕，則龜魚，瘻則䑕螘，我可為萬物。",
                    "zhushu": "",
                    "type": 2
                },
                {
                    "paragraph": "𨵿尹子曰：我之為我，如灰中金，而不若礦砂之金。破礦得金，淘沙得金，揚灰終身，無得金者。",
                    "zhushu": "",
                    "type": 2
                },
                {
                    "paragraph": "𨵿尹子曰：一蜂至㣲，亦能㳺觀乎天地；一鰕至㣲，亦能放肆乎大海。",
                    "zhushu": "",
                    "type": 2
                },
                {
                    "paragraph": "𨵿尹子曰：土偶之成也，有貴有賤，有士有女，其質土，其懷土，人㢤。",
                    "zhushu": "",
                    "type": 2
                },
                {
                    "paragraph": "𨵿尹子曰：目自觀，目無色；耳自聽，耳無聲，舌自嚐，舌無味；心自揆，心無物。衆人逐于外，賢人執于内，聖人皆偽之。",
                    "zhushu": "",
                    "type": 2
                },
                {
                    "paragraph": "𨵿尹子曰：我身五行之炁，而五行之炁，其性一物。借如一𠩄，可以取水，可以取火，可以生木，可以凝金，可以變土，其性含攝，元無差殊。故羽蟲盛者，毛蟲不育，毛蟲盛者，鱗蟲不育。知五行互用者，可以忘我。𨵿尹子曰：枯龜無我，能見大知；磁石無我，能見大力；鐘皷無我，能見大音；舟車無我，能見逺行。故我一身，雖有智有力，有行有音，未甞有我。",
                    "zhushu": "",
                    "type": 2
                },
                {
                    "paragraph": "𨵿尹子曰：蜮射影，能斃我。知夫無知者亦我，則溥天之下，我無不在。",
                    "zhushu": "",
                    "type": 2
                },
                {
                    "paragraph": "𨵿尹子曰：心憶者猶忘飢，心忿者猶忘寒，心養者猶忘病，心激者猶忘痛。苟吸炁以養其和，孰䏻飢之？存神以滋其暖，孰能寒之？養五藏以五行，則無傷也，孰能病之？歸五藏于五行，則無知也，孰則痛之？",
                    "zhushu": "",
                    "type": 2
                },
                {
                    "paragraph": "𨵿尹子曰：人無以無知無為者為無我，雖有知有為，不害其為無我，譬如火也，躁動不停，未甞有我。",
                    "zhushu": ""
                }
            ]
        },
        {
            "name": "七釡萹",
            "paragraphs": [
                {
                    "paragraph": "七釡萹",
                    "zhushu": "",
                    "type": 1
                },
                {
                    "paragraph": "釡者，化也，凡十三章。𨵿尹子曰：道本至無，以事歸道者，得之一息。事本至有，以道運事者，周之百為。得道之尊者，可以輔丗；得道之獨者，可以立我。知道非時之𠩄能拘者，能以一日為百年，能以百年為一日。知道非方之𠩄能礙者，能以一里為百里，能以百里為一里。知道無氣，能運有氣者，可以召風雨；知道無形，能變有形者，可以易鳥獸。得道之清者，物莫䏻累，身輕矣，可以騎鳳鶴； 得道之渾者，物莫能溺，身冥矣，可以席蛟鯨。有即無，無即有，知此道者，可以制鬼神； 實即虚，虚即實，知此道者，可以入金石； 上即下，下即上，知此道者，可以侍星辰； 古即今，今即古，知此道者，可以卜龜筮； 人即我，我即人，知此道者，可以窺他人之肺肝； 物即我，我即物，知此道者，可以成腹中之龍乕。知象由心變，以此觀心，可以成女嬰； 知炁由心生，以此吸神，可以成爐冶。以此勝物，乕豹可㐲； 以此同物，水火可入。惟有道之士䏻為之，亦能能之而不為之。",
                    "zhushu": "",
                    "type": 2
                },
                {
                    "paragraph": "𨵿尹子曰：人之力有可以奪天地造物者，如冬起雷，夏起氷，死屍能行，枯木䏻華，豆中攝鬼，杯中釣魚，𦘕門可開，土鬼可語，皆純炁𠩄為，故能化萬物。今之情情不停，亦炁𠩄為，而炁之為物，有合有散，我之𠩄以行炁者，夲未甞合，亦未甞散。有合者生，有撤者死，彼未甞合，未甞散者，無生無死，客有去来，郵甞自若。",
                    "zhushu": "",
                    "type": 2
                },
                {
                    "paragraph": "𨵿尹子曰：有誦呪者，有事神者，有墨字者，有變指者，皆可以役神御炁，變化萬物。惟不誠之人難于自信，而易扵信物，故假此為之。茍知惟誠，有不待彼而然者？",
                    "zhushu": "",
                    "type": 2
                },
                {
                    "paragraph": "𨵿尹子曰：人之一呼一吸，日行四十萬里，化可謂速矣，惟聖人不存不變。",
                    "zhushu": "",
                    "type": 2
                },
                {
                    "paragraph": "𨵿尹子曰：青鸞子千𡻕而千𡻕化，桃子五仕而心五化。聖人賓事去物，豈不欲建立扵丗㢤？有形數者，懼化之不可知也。",
                    "zhushu": "",
                    "type": 2
                },
                {
                    "paragraph": "𨵿尹子曰：萬物變遷，雖互隐見，炁一而己，惟聖人知一而不化。",
                    "zhushu": "",
                    "type": 2
                },
                {
                    "paragraph": "𨵿尹子曰：爪之生，髮之長，榮衛之行，無頃刻止。衆人皆見之于著，不能見之于㣲。聖人任化，𠩄以不化。",
                    "zhushu": "",
                    "type": 2
                },
                {
                    "paragraph": "𨵿尹子曰：室中有甞見聞矣。既而之門，之鄰，之里，之黨；既而之郊，之山，之川，見聞各異，好惡隨之，和競從之，得失成之，是以聖人動止有戒。",
                    "zhushu": "",
                    "type": 2
                },
                {
                    "paragraph": "𨵿尹子曰：譬如大海，變化億萬蛟魚，水一而已。我之與物，蓊然蔚然，在大化中，性一而己。知夫性一者，無人無我，無死無生。",
                    "zhushu": "",
                    "type": 2
                },
                {
                    "paragraph": "𨵿尹子曰：天下之理，是𢦙化為非，非𢦙化為是；恩𢦙化為讎，讎𢦙化為恩。是以聖人居常慮變。",
                    "zhushu": "",
                    "type": 2
                },
                {
                    "paragraph": "𨵿尹子曰：人之少也，當佩乎父兄之教；人之壮也，當達乎朋友之箴；人之老也，當警乎少壮之説。萬化雖移，不能厄我。",
                    "zhushu": "",
                    "type": 2
                },
                {
                    "paragraph": "𨵿尹子曰：天下之理，輕者易化，重者難化。譬如風雲，湏吏變㓕； 金玉之性，厯乆不渝。人之䡖眀者，能與造化俱化而不留，殆有盖甞化者存。",
                    "zhushu": "",
                    "type": 2
                },
                {
                    "paragraph": "𨵿尹子曰：二㓜相好，及其壮也，相遇則不相識。二壮相好，及其老也，相遇則不相識。如雀鵅鴈鳩之化，無昔無今。",
                    "zhushu": ""
                }
            ]
        },
        {
            "name": "八籌萹",
            "paragraphs": [
                {
                    "paragraph": "八籌萹",
                    "zhushu": "",
                    "type": 1
                },
                {
                    "paragraph": "籌者，物也，凡六章。𨵿尹子曰：古之善揲蓍灼龜者，䏻于今中示古，古中示今； 髙中示下，下中示髙； 小中示大，大中示小；一中示多，多中示一；人中示物，物中示人； 我中示彼，彼中示我。是道也，其来無今，其徃無古； 其髙無盖，其低無載； 其大無外，其小無内； 其外無物，其内無人； 其近無我，其逺無彼。不可析，不可合，不可喻，不可思，惟其渾淪，𠩄以為道。",
                    "zhushu": "",
                    "type": 2
                },
                {
                    "paragraph": "𨵿尹子曰：水潜，故藴為五精； 火飛，故達為五臭； 木茂，故華為五色； 金堅，故實為五聲； 土和，故滋為五味。其常五，其變不可計；其物五，其雜不可計。然則萬物在天地間，不可執謂之萬，不可執謂之五，不可執謂之一； 不可執謂之非萬，不可執謂之非五，不可執謂之非一。𢦙合之，𢦙離之。以此必形，以此必數，以此必氣，徒自勞尓！物不知我，我不知物。",
                    "zhushu": "",
                    "type": 2
                },
                {
                    "paragraph": "𨵿尹子曰：即吾心中可作萬物。盖心有𠩄之，則愛從之； 愛從之，則精従之。盖心有𠩄結，先凝為水，心慕，物涎出；心悲，物淚出；心愧，物汗出，無暫而不乆，無乆而不變。水生木，木生火，火生土，土生金，金生水，相攻相剋，不可勝數。嬰兒蘂女，金樓綘宫，青蛟白乕，寳𪔂紅爐，皆此物。有非此物存者。",
                    "zhushu": "",
                    "type": 2
                },
                {
                    "paragraph": "𨵿尹子曰：鳥獸俄呦呦，俄旬旬，俄逃逃；草木俄茁茁，俄停停，俄蕭蕭。 天地不能留，聖人不能繫。 有運者存焉爾。 有之在彼，無之在此，皷不桴，則不鳴；偶之在彼，竒之在此，桴不手，則不撃。",
                    "zhushu": "",
                    "type": 2
                },
                {
                    "paragraph": "𨵿尹子曰：均一物也，衆人惑其名，見物不見道；賢人析其理，見道不見物；聖人合其天，不見道不見物。一道皆道，不執之即道，執之則物。",
                    "zhushu": "",
                    "type": 2
                },
                {
                    "paragraph": "𨵿尹子曰：知物之偽者，不必去物。 譬如見土牛、木馬，雖情存牛、馬之名，而心忘牛、馬之實。",
                    "zhushu": ""
                }
            ]
        },
        {
            "name": "九藥萹",
            "paragraphs": [
                {
                    "paragraph": "九藥萹",
                    "zhushu": "",
                    "type": 1
                },
                {
                    "paragraph": "藥者，雜治也，凡三十一章。𨵿尹子曰：勿輕小事，小𨻶沉舟；勿輕小物，小蟲毒身；勿輕小人，小人賊國。能周小事，然後能成大事；能積小物，然後能成大物；能善小人，然後能契大人。天既無可必者，人；人無能必者，事。惟去事離人，則我在我， 帷可即可。 未有當繫，蕳可；當戒，忍可； 當勤，隋可。𨵿尹子曰：智之極者，知智果不足以周物，故愚；辯之極者，知辯果不足以喻物，故訥；勇之極者，知勇果不足以勝物，故怯。",
                    "zhushu": "",
                    "type": 2
                },
                {
                    "paragraph": "𨵿尹子曰：天地萬物，無一物是吾之物。物非我，物不得不應；我非我，我不得不養。雖應物，未甞有物；雖養我，未甞有我。勿曰外物，然後外我，勿曰外形，然後外心。道一而己，不可序進。",
                    "zhushu": "",
                    "type": 2
                },
                {
                    "paragraph": "𨵿尹子曰：諦毫末者，不見天地之大；審小音者，不聞雷霆之聲。見大者，亦不見小； 見邇者，亦不見逺； 聞大者，亦不聞小； 聞邇者，亦不聞逺。聖人無𠩄見，故能無不見；無𠩄聞，故䏻無不聞。",
                    "zhushu": "",
                    "type": 2
                },
                {
                    "paragraph": "𨵿尹子曰：目之𠩄見，不知其㡬何，𢦙愛金，𢦙愛玉，是執一色為目也。耳之𠩄聞，不知其㡬何，𢦙愛鍾，𢦙愛皷，是執一聲為耳也。惟聖人不慕之，不拒之，不䖏之。",
                    "zhushu": "",
                    "type": 2
                },
                {
                    "paragraph": "𨵿尹子曰：善今者可以行古，善末者可以立夲。",
                    "zhushu": "",
                    "type": 2
                },
                {
                    "paragraph": "𨵿尹子曰：狡勝賊，䏻捕賊；勇勝乕，能捕乕。能克己，乃能成己；䏻勝物，乃能利物；能忘道，乃䏻有道。",
                    "zhushu": "",
                    "type": 2
                },
                {
                    "paragraph": "𨵿尹子曰：凾堅則物必毁之，剛斯折矣；刀利則物必摧之，銳斯挫矣。威鳳以難見為神，是以聖人以深為根； 走麝以遺香不捕，是以聖人以約為紀。",
                    "zhushu": "",
                    "type": 2
                },
                {
                    "paragraph": "𨵿尹子曰：瓶有二竅，以水實之，倒瀉閉一，則水不下，盖不升則不降。井雖千仭，汲之水上，盖不降則不升。是以聖人不先物。",
                    "zhushu": "",
                    "type": 2
                },
                {
                    "paragraph": "𨵿尹子曰：人之有失，雖己受害扵已失之後，乆之竊議扵未失之前。惟其不恃己聦眀，而兼人之聦眀； 惟其無我，而兼天下之我， 終身行之，可以不失。",
                    "zhushu": "",
                    "type": 2
                },
                {
                    "paragraph": "𨵿尹子曰：古今之俗不同，東西南北之俗又不同，至扵一家、一身之善又不同，吾豈執一豫格後丗㢤？惟隨時同俗，先機後事，捐忿塞慾，蕳物恕人，權其䡖重而為之，自然合神不測，契道無方。",
                    "zhushu": "",
                    "type": 2
                },
                {
                    "paragraph": "𨵿尹子曰：有道交者，有徳交者，有事交者。道交者，父子也，出于是非賢愚之外，故道徳交者，則有是非賢愚矣， 故𢦙合𢦙離，事交者，合則離。",
                    "zhushu": "",
                    "type": 2
                },
                {
                    "paragraph": "𨵿尹子曰：勿以拙陋曰道之質，當樂敏捷；勿以愚暗曰道之晦，當樂輕眀；勿以傲易曰道之髙，當樂和同；勿以汗漫曰道之廣，當樂急要；勿以幽憂曰道之寂，當樂恱豫。古人之言，學之多弊，不可不救。",
                    "zhushu": "",
                    "type": 2
                },
                {
                    "paragraph": "𨵿尹子曰：不可非世是己，不可卑人尊己，不可以輕忽道己，不可以訕謗徳己，不可以鄙猥才己。",
                    "zhushu": "",
                    "type": 2
                },
                {
                    "paragraph": "𨵿尹子曰：困天下之智者，不在智，而在愚；窮天下之辯者，不在辯，而在訥。",
                    "zhushu": "",
                    "type": 2
                },
                {
                    "paragraph": "𨵿尹子曰：天不䏻冬蓮春菊，是以聖人不違時； 地不能洛橘汷貉，是以聖人不違俗。聖人不能使手歩足握，是以聖人不違我𠩄長； 聖人不能使魚飛鳥馳，是以聖人不違人𠩄長。夫如是者，可動可止，可晦可眀，惟不可拘，𠩄以為道。",
                    "zhushu": "",
                    "type": 2
                },
                {
                    "paragraph": "𨵿尹子曰：少言者，不為人𠩄忌；少行者，不為人𠩄短；少智者，不為人𠩄勞；少能者，不為人𠩄役。",
                    "zhushu": "",
                    "type": 2
                },
                {
                    "paragraph": "𨵿尹子曰：操之以誠，行之以蕳，待之以恕，應之以黙。 吾道不窮。",
                    "zhushu": "",
                    "type": 2
                },
                {
                    "paragraph": "𨵿尹子曰：謀之扵事，㫁之扵理，作之扵人，成之扵天。事，師扵今； 理，師扵古； 事，同扵人；道，獨扵己。",
                    "zhushu": "",
                    "type": 2
                },
                {
                    "paragraph": "𨵿尹子曰：金玉難捐，土石易捨。學道之士，遇㣲言妙行，慎勿執之，是可為而不可執。若執之，則腹心之疾，無藥可療。",
                    "zhushu": "",
                    "type": 2
                },
                {
                    "paragraph": "𨵿尹子曰：人不眀于急務，而從事扵多務、他務、 竒務者，窮困灾厄及之。殊不知道無不在，不可捨此就彼。",
                    "zhushu": "",
                    "type": 2
                },
                {
                    "paragraph": "𨵿尹子曰：天下之理，捨親就踈，捨本就末，捨賢就愚，捨近就逺，可暫而已。 乆則害生。",
                    "zhushu": "",
                    "type": 2
                },
                {
                    "paragraph": "𨵿尹子曰：昔之論道者，𢦙曰凝寂，𢦙曰䆳深，𢦙曰澄徹，𢦙曰空同，𢦙曰晦㝠。慎勿遇此而生怖退。天下至理，竟非言意。茍知非言非意，在彼㣲言妙意之上，乃契吾説。",
                    "zhushu": "",
                    "type": 2
                },
                {
                    "paragraph": "𨵿尹子曰：聖人大言金玉，小言桔梗、 芣苢。用之當，桔梗、芣苢生之；不當，金玉斃之。",
                    "zhushu": "",
                    "type": 2
                },
                {
                    "paragraph": "𨵿尹子曰：言某事者，甲言利，乙言害，丙言𢦙利𢦙害，丁言俱利俱害。 必居一于此矣。喻道者不言。",
                    "zhushu": "",
                    "type": 2
                },
                {
                    "paragraph": "𨵿尹子曰：事有在，事言有理；道無在，道言無理。知言無理，則言言皆道。 不知言無理，雖執至言，為梗為翳。",
                    "zhushu": "",
                    "type": 2
                },
                {
                    "paragraph": "𨵿尹子曰：不信愚人易，不信賢人難；不信賢人易，不信聖人難；不信一聖人易，不信千聖人難。夫不信千聖人者，外不見人，内不見我，上不見道，下不見事。",
                    "zhushu": "",
                    "type": 2
                },
                {
                    "paragraph": "𨵿尹子曰：聖人言蒙蒙，𠩄以使人聾；聖人言冥冥，𠩄以使人盲；聖人言沈沈，𠩄以使人瘖。惟聾，則不聞聲；惟盲，則不見色；惟瘖，則不音言。不聞聲者，不聞道，不聞事，不聞我；不見色者，不見道，不見事，不見我； 不音言者，不言道，不言事，不言我。",
                    "zhushu": "",
                    "type": 2
                },
                {
                    "paragraph": "𨵿尹子曰：人徒知偽得之中有真失，殊不知真得之中有真失；徒知偽是之中有真非，殊不知真是之中有真非。",
                    "zhushu": "",
                    "type": 2
                },
                {
                    "paragraph": "𨵿尹子曰：言道者如言夢。夫言夢者曰：如此金玉，如此器皿，如此禽獸。 言者能言之，不能取而與之；聽者能聞之，不能受而得之。 惟善聽者不泥不辯。",
                    "zhushu": "",
                    "type": 2
                },
                {
                    "paragraph": "𨵿尹子曰：圓尓道，方尓徳，平尓行，銳尓事。",
                    "zhushu": ""
                }
            ]
        },
        {
            "name": "跋",
            "paragraphs": [
                {
                    "paragraph": "跋",
                    "zhushu": "",
                    "type": 1
                },
                {
                    "paragraph": "陳振孫書錄解題言：漢志關尹子九篇，隋、唐及國史志皆不著錄。徐蕆子禮得之於永嘉孫定，首載劉向校定序，篇末有葛洪後序。按洪序言遇鄭君思遠，鄭君多玉笈瓊笥之書，屬以尹眞人文始經九篇。道書亦言老子西遊，關令尹喜望見有紫氣浮關，知眞人當過，候物色而迹之，果得老子。老子亦知其奇，爲著書。喜旣得老子書，亦自著書九篇，名關尹子。又言老子授經後，西出大散關，復會於成都靑羊肆，賜號文始先生。所著書後爲文始眞經云云。是本篇數凡九，與各本同。惟析爲上、中、下三卷，則各本多不合。明萬曆所刊子彚本，與此最相近。毎篇下各記章數，章首冠以關尹子曰。子彚本亦各有一曰字，故章次井然不紊。崇文書局刊本，一無界別，致有併二三章爲一章者。道藏所收凡三種，一無上妙道文始眞經，僅有經文，無注；一文始眞經注，卽神峯逍遙子牛道淳之直解；一文始眞經言外旨，卽抱一子陳顯微所述。又有爲道藏所未收者，則南谷子杜道堅之關尹子闡玄。以上諸本，一一對勘，知不同出一源。然是本訛誤，足資訂正。其他各本，有前後錯亂者，有全章脫漏者，有增益數句者，亦有文字互異而不能定其孰是孰非者。今錄爲校勘記，附列於後，庶讀者參觀互鑑，得一書不啻兼得數書也。民國紀元二十三年元月。海鹽張元濟。",
                    "zhushu": ""
                }
            ]
        }
    ]
}