{
    "name": "道德经",
    "author": "战国·老子",
    "loadChapterCount": 81,
    "chapters": [
        {
            "name": "第一章",
            "paragraphs": [
                {
                    "paragraph": "第一章",
                    "zhushu": "",
                    "type": 1
                },
                {
                    "paragraph": "道，可道也，非恒道也；名，可名也，非恒名也。无，名万物之始也；有，名万物之母也。故恒无欲也，以观其眇；恒有欲也，以观其所噭。两者同出，异名同胃。玄之有玄，众眇之门。",
                    "zhushu": ""
                }
            ]
        },
        {
            "name": "第二章",
            "paragraphs": [
                {
                    "paragraph": "第二章",
                    "zhushu": "",
                    "type": 1
                },
                {
                    "paragraph": "天下皆知美为美，恶已；皆知善，訾不善矣。有，无之相生也；难，易之相成也；长，短之相刑也；高，下之相盈也；意，声之相和也；先，后之相隋，恒也。是以圣人。居无为之事，行不言之教。万物昔而弗始也。为而弗志也。成功而弗居也。夫唯居，是以弗去。",
                    "zhushu": ""
                }
            ]
        },
        {
            "name": "第三章",
            "paragraphs": [
                {
                    "paragraph": "第三章",
                    "zhushu": "",
                    "type": 1
                },
                {
                    "paragraph": "不上贤，使民不争。不贵难得之货，使民不为盗。不见可欲，使民不乱。是以圣人之治也。虚其心，实其腹，弱其志，强其骨。恒使民无知无欲也，使夫知不敢。弗为而已，则无不治矣。",
                    "zhushu": ""
                }
            ]
        },
        {
            "name": "第四章",
            "paragraphs": [
                {
                    "paragraph": "第四章",
                    "zhushu": "",
                    "type": 1
                },
                {
                    "paragraph": "道，冲而用之，有弗盈也。㴋呵！始万物之宗。锉其兑，解其纷，和其光，同其尘。湛呵！似或存。吾不知其谁之子也。象帝之先。",
                    "zhushu": ""
                }
            ]
        },
        {
            "name": "第五章",
            "paragraphs": [
                {
                    "paragraph": "第五章",
                    "zhushu": "",
                    "type": 1
                },
                {
                    "paragraph": "天地不仁，以万物为刍狗；圣人不仁，以百姓为刍狗。天地之间，其犹橐籥与！虚而不淈，踵而俞出。多闻数穷，不若守于中。",
                    "zhushu": ""
                }
            ]
        },
        {
            "name": "第六章",
            "paragraphs": [
                {
                    "paragraph": "第六章",
                    "zhushu": "",
                    "type": 1
                },
                {
                    "paragraph": "浴神不死，是胃玄牝。玄牝之门，是胃天地之根。绵绵呵若存，用之不堇。",
                    "zhushu": ""
                }
            ]
        },
        {
            "name": "第七章",
            "paragraphs": [
                {
                    "paragraph": "第七章",
                    "zhushu": "",
                    "type": 1
                },
                {
                    "paragraph": "天长地久。天地之所，以能长且久者，以其不自生也，故能长生。是以圣人，芮其身而身先，外其身而身存。不以其无私舆，故能成其私？",
                    "zhushu": ""
                }
            ]
        },
        {
            "name": "第八章",
            "paragraphs": [
                {
                    "paragraph": "第八章",
                    "zhushu": "",
                    "type": 1
                },
                {
                    "paragraph": "上善治水，水善利万物而有静。居众人之所恶，故几于道矣。居善地，心善㴋，予善天，言善信，正善治，事善能，踵善时。夫唯不静，故无尤。",
                    "zhushu": ""
                }
            ]
        },
        {
            "name": "第九章",
            "paragraphs": [
                {
                    "paragraph": "第九章",
                    "zhushu": "",
                    "type": 1
                },
                {
                    "paragraph": "㨁而盈之，不若其已。揣而兑之，不可长葆之。金玉盈室，莫之守也。贵富而骄，自遗咎也。功述身芮，天之道也。",
                    "zhushu": ""
                }
            ]
        },
        {
            "name": "第十章",
            "paragraphs": [
                {
                    "paragraph": "第十章",
                    "zhushu": "",
                    "type": 1
                },
                {
                    "paragraph": "载营魄抱一，能毋离乎？槫气至柔，能婴儿乎？修除玄蓝，能毋有疵乎？天门启阖，能为雌乎？明白四达，能毋以知乎？生之、畜之，生而弗有，长而弗宰也。是胃玄德。",
                    "zhushu": ""
                }
            ]
        },
        {
            "name": "第十一章",
            "paragraphs": [
                {
                    "paragraph": "第十一章",
                    "zhushu": "",
                    "type": 1
                },
                {
                    "paragraph": "卅辐同一毂，当其无，有车之用也。埏埴为器，当其无，有埴器之用也。凿户牖，当其无，有室之用也。故有之以为利，无之以为用。",
                    "zhushu": ""
                }
            ]
        },
        {
            "name": "第十二章",
            "paragraphs": [
                {
                    "paragraph": "第十二章",
                    "zhushu": "",
                    "type": 1
                },
                {
                    "paragraph": "五色使人目明。驰骋田腊，使人心发狂。难得之货，使人之行方。五味使人口爽。五音使人之耳聋，是以圣人之治也。为腹而不为目，故去罢耳此。",
                    "zhushu": ""
                }
            ]
        },
        {
            "name": "第十三章",
            "paragraphs": [
                {
                    "paragraph": "第十三章",
                    "zhushu": "",
                    "type": 1
                },
                {
                    "paragraph": "宠辱若惊，贵大梡若身。何胃宠辱若惊？宠之为下，得之若惊，失之若惊，是胃宠辱若惊。何胃贵大梡若身？吾所以有大梡者，为吾有身也。及吾无身，有何梡？故贵为身于为天下，若可以橐天下矣。爱以身为天下，女可以寄天下？",
                    "zhushu": ""
                }
            ]
        },
        {
            "name": "第十四章",
            "paragraphs": [
                {
                    "paragraph": "第十四章",
                    "zhushu": "",
                    "type": 1
                },
                {
                    "paragraph": "视之而弗见，名之曰微。听之而弗闻，名之曰希。捪之而弗得，名之曰夷。三者不可至计，故混而为一。一者，其上不攸，其下不忽。寻寻呵！不可名也，复归于无物。是谓无状之状，无物之象，是谓沕望。随而不见其后，迎而不见其首。执今之道，以御今之有，以知古始，是谓道纪。",
                    "zhushu": ""
                }
            ]
        },
        {
            "name": "第十五章",
            "paragraphs": [
                {
                    "paragraph": "第十五章",
                    "zhushu": "",
                    "type": 1
                },
                {
                    "paragraph": "古之善为道者，微眇玄达，深不可志。夫唯不可志，故强为之容，曰：舆呵！其若冬涉水。犹呵！其若畏四邻。严呵！其若客。涣呵！其若凌泽。沌呵！其若朴。湷呵！！其若浊。旷呵！！其若浴。浊而情之余清，女以重之余生。葆此道不欲盈。夫唯不欲盈，是以能敝而不成。",
                    "zhushu": ""
                }
            ]
        },
        {
            "name": "第十六章",
            "paragraphs": [
                {
                    "paragraph": "第十六章",
                    "zhushu": "",
                    "type": 1
                },
                {
                    "paragraph": "至虚，极也。守情（静），表也。万物旁作，吾以观其复也。天物芸芸，各复归于其根，曰静。静，是谓复命。复命常也，知常明也。不知常，㠵㠵作凶。知常容，容乃公，公乃王，王乃天，天乃道，道乃久，沕身不殆。",
                    "zhushu": ""
                }
            ]
        },
        {
            "name": "第十七章",
            "paragraphs": [
                {
                    "paragraph": "第十七章",
                    "zhushu": "",
                    "type": 1
                },
                {
                    "paragraph": "大上，下知有之。其次，亲誉之。其次，畏之。其下，母之。信不足，案有不信？犹呵！其贵言也。成功遂事，而百省谓我自祭。",
                    "zhushu": ""
                }
            ]
        },
        {
            "name": "第十八章",
            "paragraphs": [
                {
                    "paragraph": "第十八章",
                    "zhushu": "",
                    "type": 1
                },
                {
                    "paragraph": "故大道废，案有仁义。知快出，案有大伪。六亲不和，案有畜兹。邦家昏乱，案有贞臣。",
                    "zhushu": ""
                }
            ]
        },
        {
            "name": "第十九章",
            "paragraphs": [
                {
                    "paragraph": "第十九章",
                    "zhushu": "",
                    "type": 1
                },
                {
                    "paragraph": "绝圣弃知，民利百负。绝仁弃义，民复畜兹。绝巧弃利，盗贼无有。此三言也，以为文未足。故令之有所属。见素抱朴，少私寡欲，绝学无忧。",
                    "zhushu": ""
                }
            ]
        },
        {
            "name": "第二十章",
            "paragraphs": [
                {
                    "paragraph": "第二十章",
                    "zhushu": "",
                    "type": 1
                },
                {
                    "paragraph": "唯与诃，其相去几何？美与恶，其相去何若？人之所畏，亦不可以不畏人。望呵，其未央哉！众人熙熙，若乡于大牢，而春登台。我博焉未垗，若婴儿未咳。累呵，如无所归。众人皆有余，我独遗。鬻人昭昭，我独闵闵呵。鬻人蔡蔡，我独闷闷呵。沕呵！其若海。望呵！其若无所止。众人皆有以，我独顽以悝。我欲独异于人，而贵食母。",
                    "zhushu": ""
                }
            ]
        },
        {
            "name": "第二十一章",
            "paragraphs": [
                {
                    "paragraph": "第二十一章",
                    "zhushu": "",
                    "type": 1
                },
                {
                    "paragraph": "孔德之容，唯道是从。道之物，唯望唯忽。忽呵望呵，中有象呵。望呵忽呵，中有物呵。幽呵鸣呵，中有请吔。其请甚真，其中有信。自今及古，其名不去，以顺众父。吾何以知众父之祭然也？以此。",
                    "zhushu": ""
                }
            ]
        },
        {
            "name": "第二十二章",
            "paragraphs": [
                {
                    "paragraph": "第二十二章",
                    "zhushu": "",
                    "type": 1
                },
                {
                    "paragraph": "炊者不立。自视者不章，自见者不明，自伐者无功，自矜者不长。其在道，曰稌食赘行，物或恶之，故有欲者弗居。",
                    "zhushu": ""
                }
            ]
        },
        {
            "name": "第二十三章",
            "paragraphs": [
                {
                    "paragraph": "第二十三章",
                    "zhushu": "",
                    "type": 1
                },
                {
                    "paragraph": "曲则金，枉则定，洼则盈，敝则新，少则得，多则惑。是以圣人执一，以天下为牧。不自视故明，不自见故章，不自伐故有功，弗矜故能长。夫唯不争，故莫能与之争。古之所谓曲则金者，",
                    "zhushu": ""
                }
            ]
        },
        {
            "name": "第二十四章",
            "paragraphs": [
                {
                    "paragraph": "第二十四章",
                    "zhushu": "",
                    "type": 1
                },
                {
                    "paragraph": "希言自然。飘风不终朝，暴雨不终日。孰为此？天地而弗能久，有况于人乎！故从事而道者同于道，德者同于德，失者同于失。同于德者，道亦德之。同于失者，道亦失之。",
                    "zhushu": ""
                }
            ]
        },
        {
            "name": "第二十五章",
            "paragraphs": [
                {
                    "paragraph": "第二十五章",
                    "zhushu": "",
                    "type": 1
                },
                {
                    "paragraph": "有物昆成，先天地生。繍呵缪呵！独立而不亥，可以为天地母。吾未知其名，字之曰道，吾强为之名曰大。大曰筮，筮曰远，远曰反。道大，天大，地大，王亦大。国中有四大，而王居一焉。人法地，地法天，天法道，道法自然。",
                    "zhushu": ""
                }
            ]
        },
        {
            "name": "第二十六章",
            "paragraphs": [
                {
                    "paragraph": "第二十六章",
                    "zhushu": "",
                    "type": 1
                },
                {
                    "paragraph": "重为巠根，清为趮君。是以君子众日行，不蓠其辎重。唯有环官，燕处则昭若。若何万乘之王，而以身巠于天下？巠则失本，趮则失君。",
                    "zhushu": ""
                }
            ]
        },
        {
            "name": "第二十七章",
            "paragraphs": [
                {
                    "paragraph": "第二十七章",
                    "zhushu": "",
                    "type": 1
                },
                {
                    "paragraph": "善行者无勶迹，善言者无瑕适，善数者不以梼策。善闭者无关籥而不可启也，善结者无纆约而不可解也。是以圣人恒善㤹人，而无弃人，物无弃财，是谓曳明。故善人，善人之师；不贵其师，不爱其赍，唯知乎大眯，是谓眇要。",
                    "zhushu": ""
                }
            ]
        },
        {
            "name": "第二十八章",
            "paragraphs": [
                {
                    "paragraph": "第二十八章",
                    "zhushu": "",
                    "type": 1
                },
                {
                    "paragraph": "知其雄，守其雌，为天下溪。为天下溪，恒德不离。恒德不离，复归婴儿。知其日，守其辱，为天下浴。为天下浴，恒德乃足。德乃足，复归于朴。知其白，守其黑，为天下式。为天下式，恒德不忒。德不二，复归于无极。楃散则为器，圣人用，则为官长。夫大制无割。",
                    "zhushu": ""
                }
            ]
        },
        {
            "name": "第二十九章",
            "paragraphs": [
                {
                    "paragraph": "第二十九章",
                    "zhushu": "",
                    "type": 1
                },
                {
                    "paragraph": "将欲取天下而为之，吾见其弗得已。天下神器也，非可为者也。为者败之，执者失之。物或行或随，或吹或炅，或强或羸，或坯或撱。是以声人去甚，去大，去楮。",
                    "zhushu": ""
                }
            ]
        },
        {
            "name": "第三十章",
            "paragraphs": [
                {
                    "paragraph": "第三十章",
                    "zhushu": "",
                    "type": 1
                },
                {
                    "paragraph": "以道佐人主，不以兵强于天下，其事好还。师之所居，楚朸生之。善者果而已矣，毋以取强焉。果而毋䮦，果而勿矜，果而毋伐，果而毋得已居，是谓果而不强。物壮而老，是谓不道，不道蚤已。",
                    "zhushu": ""
                }
            ]
        },
        {
            "name": "第三十一章",
            "paragraphs": [
                {
                    "paragraph": "第三十一章",
                    "zhushu": "",
                    "type": 1
                },
                {
                    "paragraph": "夫兵者，不祥之器也。物或恶之，故有欲者弗居。君子居则贵左，用兵则贵右，故兵者非君子之器也。兵者，不祥之器也，不得已而用之，铦袭为上。勿美也，若美之，是乐杀人也。夫乐杀人，不可以得志于天下矣。是以吉事上左，丧事上右。是以便将军居左，上将军居右，言以丧礼居之也。杀人众，以悲依立之。战胜，以丧礼处之。",
                    "zhushu": ""
                }
            ]
        },
        {
            "name": "第三十二章",
            "paragraphs": [
                {
                    "paragraph": "第三十二章",
                    "zhushu": "",
                    "type": 1
                },
                {
                    "paragraph": "道恒无名，楃唯小，而天下弗敢臣。侯王若能守之，万物将自宾。天地相谷，以俞甘洛，民莫之令而自均焉。始制有名，名亦既有，夫亦将知止，知止所以不殆。俾道之在天下也，犹小浴之与江海也。",
                    "zhushu": ""
                }
            ]
        },
        {
            "name": "第三十三章",
            "paragraphs": [
                {
                    "paragraph": "第三十三章",
                    "zhushu": "",
                    "type": 1
                },
                {
                    "paragraph": "知人者，知也。自知者，明也。胜人者，有力也。自胜者，强也。知足者，富也。强行者，有志也。不失其所者，久也。死不忘者，寿也。",
                    "zhushu": ""
                }
            ]
        },
        {
            "name": "第三十四章",
            "paragraphs": [
                {
                    "paragraph": "第三十四章",
                    "zhushu": "",
                    "type": 1
                },
                {
                    "paragraph": "道泛呵！其可左右也。成功遂事，而弗名有也。万物归焉而弗为主，则恒无欲也，可名于小。万物归焉而弗为主，可名于大。是以圣人之能成大也，以其不为大也，故能成大。",
                    "zhushu": ""
                }
            ]
        },
        {
            "name": "第三十五章",
            "paragraphs": [
                {
                    "paragraph": "第三十五章",
                    "zhushu": "",
                    "type": 1
                },
                {
                    "paragraph": "执大象，天下往，往而不害。安平泰，乐与饵，过格止。故道之出言也，曰：谈呵！其无味也。视之不足见也，听之不足闻也，用之不可既也。",
                    "zhushu": ""
                }
            ]
        },
        {
            "name": "第三十六章",
            "paragraphs": [
                {
                    "paragraph": "第三十六章",
                    "zhushu": "",
                    "type": 1
                },
                {
                    "paragraph": "将欲拾之，必古张之。将欲弱之，必古强之。将欲去之，必古与之。将欲夺之，必古予之。是谓微明，柔弱胜强。鱼不可脱于㴋，邦利器不可以视人。",
                    "zhushu": ""
                }
            ]
        },
        {
            "name": "第三十七章",
            "paragraphs": [
                {
                    "paragraph": "第三十七章",
                    "zhushu": "",
                    "type": 1
                },
                {
                    "paragraph": "道恒无名，侯王若能守之，万物将自化。化而欲作，吾将阗之以无名之楃。阗之以无名之楃，夫将不辱。不辱以情，天地将自正。",
                    "zhushu": ""
                }
            ]
        },
        {
            "name": "第三十八章",
            "paragraphs": [
                {
                    "paragraph": "第三十八章",
                    "zhushu": "",
                    "type": 1
                },
                {
                    "paragraph": "上德不德，是以有德。下德不失德，是以无德。上德无为，而无以为也。上仁为之，而无以为也。上义为之，而有以为也。上礼为之，而莫之应也。则攘臂而乃之。故失道而后德，失德而后仁。失仁而后义，失义而后礼。夫礼者，忠信之泊也，而乱之首也。前识者，道之华也，而愚之首也。是以大丈夫，居其厚，而不居其泊。居其实，而不居其华。故去皮取此。",
                    "zhushu": ""
                }
            ]
        },
        {
            "name": "第三十九章",
            "paragraphs": [
                {
                    "paragraph": "第三十九章",
                    "zhushu": "",
                    "type": 1
                },
                {
                    "paragraph": "昔之得一者，天得一以清，地得一以宁；神得一以灵，浴得一以盈；侯王得一而以为天下正。其致之也。谓天毋已清将恐莲，谓地毋已宁将恐发，谓神毋已灵将恐歇，谓浴毋已盈将恐渴，谓侯王毋已贵以高将恐欮。故必贵而以贱为本，必高矣而以下为基。夫是以侯王自孤、寡、不谷，此其贱之本与？非也，故致数誉无誉，是故不欲。禄禄若玉，硌硌若石。",
                    "zhushu": ""
                }
            ]
        },
        {
            "name": "第四十章",
            "paragraphs": [
                {
                    "paragraph": "第四十章",
                    "zhushu": "",
                    "type": 1
                },
                {
                    "paragraph": "上士闻道，堇能行之。中士闻道，若存若亡。下士闻道，大笑之，弗笑不足以为道。是以建言有之曰：明道如费，进道如退，夷道如类。上德如浴，大白如辱，广德入不足，建德如反，质贞如渝。大方无禺，大器免成，大音希声。天象无形，道褒无名。夫唯道，善始且善成。",
                    "zhushu": ""
                }
            ]
        },
        {
            "name": "第四十一章",
            "paragraphs": [
                {
                    "paragraph": "第四十一章",
                    "zhushu": "",
                    "type": 1
                },
                {
                    "paragraph": "反也者，道之动也。弱也者，道之用也。天下之物生于有，有生于无。",
                    "zhushu": ""
                }
            ]
        },
        {
            "name": "第四十二章",
            "paragraphs": [
                {
                    "paragraph": "第四十二章",
                    "zhushu": "",
                    "type": 1
                },
                {
                    "paragraph": "道生一，一生二，二生三，三生万物。万物负阴而抱阳，中气以为和。人之所恶，唯孤，寡，不谷，而王公以自名也。物或损之而益，或益之而损。故人之所教夕议而教人。故强良者不得死，我将以为学父。",
                    "zhushu": ""
                }
            ]
        },
        {
            "name": "第四十三章",
            "paragraphs": [
                {
                    "paragraph": "第四十三章",
                    "zhushu": "",
                    "type": 1
                },
                {
                    "paragraph": "天下之至柔，驰骋于天下之至坚。无有入于无间。吾是以知无为之损益也。不言之教，无为之益，天下希能及之矣。",
                    "zhushu": ""
                }
            ]
        },
        {
            "name": "第四十四章",
            "paragraphs": [
                {
                    "paragraph": "第四十四章",
                    "zhushu": "",
                    "type": 1
                },
                {
                    "paragraph": "名与身孰亲？身与货孰多？得与亡孰病？甚爱必大费，多藏必厚亡。故知足不辱，知止不殆，可以长久。",
                    "zhushu": ""
                }
            ]
        },
        {
            "name": "第四十五章",
            "paragraphs": [
                {
                    "paragraph": "第四十五章",
                    "zhushu": "",
                    "type": 1
                },
                {
                    "paragraph": "大成若缺，其用不敝。大盈若冲，其用不穷。大直若屈，大巧若拙，大赢如绌。躁胜寒，靓胜热。请靓可以为天下正。",
                    "zhushu": ""
                }
            ]
        },
        {
            "name": "第四十六章",
            "paragraphs": [
                {
                    "paragraph": "第四十六章",
                    "zhushu": "",
                    "type": 1
                },
                {
                    "paragraph": "天下有道，却走马以粪。天下无道，戎马生于郊。罪莫大于可欲；祸莫大于不知足；咎莫憯于欲得。故知足之足，恒足矣。",
                    "zhushu": ""
                }
            ]
        },
        {
            "name": "第四十七章",
            "paragraphs": [
                {
                    "paragraph": "第四十七章",
                    "zhushu": "",
                    "type": 1
                },
                {
                    "paragraph": "不出于户，以知天下。不窥于牖，以知天道。其出也远，其知也少。是以圣人，不行而知，不见而名，弗为而成。",
                    "zhushu": ""
                }
            ]
        },
        {
            "name": "第四十八章",
            "paragraphs": [
                {
                    "paragraph": "第四十八章",
                    "zhushu": "",
                    "type": 1
                },
                {
                    "paragraph": "为学者日益，闻道者日损。损之又损，以至于无为。无为而无不为。取天下也，恒无事，及其有事，不足以取天下。圣人恒无心，以百姓之心为心。",
                    "zhushu": ""
                }
            ]
        },
        {
            "name": "第四十九章",
            "paragraphs": [
                {
                    "paragraph": "第四十九章",
                    "zhushu": "",
                    "type": 1
                },
                {
                    "paragraph": "善者善之，不善者亦善之，德善也。信者信之，不信者亦信之，德信也。圣人之在天下也，翕翕焉，为天下浑心。百姓皆属其耳目焉，圣人皆孩之。",
                    "zhushu": ""
                }
            ]
        },
        {
            "name": "第五十章",
            "paragraphs": [
                {
                    "paragraph": "第五十章",
                    "zhushu": "",
                    "type": 1
                },
                {
                    "paragraph": "出生入死。生之徒十有三，死之徒十有三。而民生生，动皆之死地之十有三。夫何故也？以其生生也。盖闻善摄生者，陵行不避兕虎，入军不被甲兵。兕无所椯其角，虎无所措其爪，兵无所容其刃。夫何故也？以其无死地焉。",
                    "zhushu": ""
                }
            ]
        },
        {
            "name": "第五十一章",
            "paragraphs": [
                {
                    "paragraph": "第五十一章",
                    "zhushu": "",
                    "type": 1
                },
                {
                    "paragraph": "道生之而德畜之，物形之而器成之，是以万物尊道而贵德。道之尊，德之贵也。夫莫之爵而恒自然也。道生之，畜之，长之，遂之，亭之，毒之，养之，复之。生而弗有也，为而弗恃也，长而弗宰也。此之谓玄德。",
                    "zhushu": ""
                }
            ]
        },
        {
            "name": "第五十二章",
            "paragraphs": [
                {
                    "paragraph": "第五十二章",
                    "zhushu": "",
                    "type": 1
                },
                {
                    "paragraph": "天下有始，以为天下母。既得其母，以知其子。复守其母，沕身不殆。塞其闷，闭其门，终身不堇。启其闷，济其事，终身不救。见小曰明，守柔曰强。用其光，复归其明。毋道身殃，是谓袭常。",
                    "zhushu": ""
                }
            ]
        },
        {
            "name": "第五十三章",
            "paragraphs": [
                {
                    "paragraph": "第五十三章",
                    "zhushu": "",
                    "type": 1
                },
                {
                    "paragraph": "使我介有知，行于大道，唯他是畏。大道甚夷，民甚好解。朝甚除，田甚芜，仓甚虚。服文采，带利剑，厌食而赍财有余，是谓盗侉。盗桍，非道也。",
                    "zhushu": ""
                }
            ]
        },
        {
            "name": "第五十四章",
            "paragraphs": [
                {
                    "paragraph": "第五十四章",
                    "zhushu": "",
                    "type": 1
                },
                {
                    "paragraph": "善建者不拔，善抱者不脱，子孙以祭祀不绝。修之身，其德乃真；修之家，其德有余；修之乡，其德乃长；修之邦，其德乃丰；修之天下，其德乃博。以身观身，以家观家，以乡观乡，以邦观邦，以天下观天下。吾何以知天下然兹？以此。",
                    "zhushu": ""
                }
            ]
        },
        {
            "name": "第五十五章",
            "paragraphs": [
                {
                    "paragraph": "第五十五章",
                    "zhushu": "",
                    "type": 1
                },
                {
                    "paragraph": "含德之厚者，比于赤子。蜂虿虺地弗螫，攫鸟猛兽弗搏。骨弱筋柔而握固，未知牝牡，之合而朘怒，精之至也。终日号而不哑，和之至也。和曰常，知和曰明，益生曰祥，心使气曰强。物壮即老，谓之不道，不道蚤已。",
                    "zhushu": ""
                }
            ]
        },
        {
            "name": "第五十六章",
            "paragraphs": [
                {
                    "paragraph": "第五十六章",
                    "zhushu": "",
                    "type": 1
                },
                {
                    "paragraph": "知者弗言，言者弗知。塞其闷，闭其门，和其光，同其尘，坐其兑，解其纷，是谓玄同，故不可得而亲，亦不可得而疏，不可得而利，亦不可得而害；不可得而贵，亦不可得而贱，故为天下贵。",
                    "zhushu": ""
                }
            ]
        },
        {
            "name": "第五十七章",
            "paragraphs": [
                {
                    "paragraph": "第五十七章",
                    "zhushu": "",
                    "type": 1
                },
                {
                    "paragraph": "以正治邦，以畸用兵，以无事取天下。吾何以知其然也哉？夫天下多忌讳，而民弥贫。民多利器，而邦家兹昏。人多知，而何物兹起。法令兹章，而盗贼多有。是以圣人之言曰：我无为也而民自化，我好静而民自正，我无事而民自富，我欲不欲而民自朴。",
                    "zhushu": ""
                }
            ]
        },
        {
            "name": "第五十八章",
            "paragraphs": [
                {
                    "paragraph": "第五十八章",
                    "zhushu": "",
                    "type": 1
                },
                {
                    "paragraph": "其正闵闵，其民屯屯。其正察察，其民夬夬。祸，福之所倚。福，祸之所伏。孰知其极？其无正也。正复为畸，善复为妖。人之悉也，其日固久矣。是以方而不割，兼而不刺，直而不绁，光而不眺。",
                    "zhushu": ""
                }
            ]
        },
        {
            "name": "第五十九章",
            "paragraphs": [
                {
                    "paragraph": "第五十九章",
                    "zhushu": "",
                    "type": 1
                },
                {
                    "paragraph": "治人事天，莫若啬。夫唯啬，是以蚤服。蚤服是谓重积德，重积德则无不克，无不克则莫知其极。莫知其极，可以有国。有国之母，可以长久。是谓深根固氐，长生久视之道也。",
                    "zhushu": ""
                }
            ]
        },
        {
            "name": "第六十章",
            "paragraphs": [
                {
                    "paragraph": "第六十章",
                    "zhushu": "",
                    "type": 1
                },
                {
                    "paragraph": "治大国若烹小鲜。以道立天下，其鬼不神。非其鬼不神也，其神不伤人也。非其神不伤人也，圣人亦弗伤也。夫两不相伤，故德交归焉。",
                    "zhushu": ""
                }
            ]
        },
        {
            "name": "第六十一章",
            "paragraphs": [
                {
                    "paragraph": "第六十一章",
                    "zhushu": "",
                    "type": 1
                },
                {
                    "paragraph": "大邦者下流也，天下之牝也，天下之郊也。牝恒以靓胜牡，为其靓也，故宜为下。大邦以下小邦，则取小邦。小邦以下大邦，则取于大邦。故或下以取，或下而取。故大邦者，不过欲兼畜人。小邦者，不过欲入事人。夫皆得其欲，则大者宜为下。",
                    "zhushu": ""
                }
            ]
        },
        {
            "name": "第六十二章",
            "paragraphs": [
                {
                    "paragraph": "第六十二章",
                    "zhushu": "",
                    "type": 1
                },
                {
                    "paragraph": "道者，万物之注也。善人之保也，不善人之所保也。美言可以市，尊行可以贺人。人之不善也，何弃之有。故立天子，置三卿，虽有拱之璧以先驷马，不善坐而进此。古之所以贵此者何也？不谓求以得，有罪以免舆？故为天下贵。",
                    "zhushu": ""
                }
            ]
        },
        {
            "name": "第六十三章",
            "paragraphs": [
                {
                    "paragraph": "第六十三章",
                    "zhushu": "",
                    "type": 1
                },
                {
                    "paragraph": "为无为，事无事，味无未。大小多少，报怨以德。图难乎其易也，为大乎其细也。天下之难作于易，天下之大作于细。是以圣人冬不为大，故能成其大。夫轻诺必寡信，多易必多难。是以圣人犹难之，故终于无难。",
                    "zhushu": ""
                }
            ]
        },
        {
            "name": "第六十四章",
            "paragraphs": [
                {
                    "paragraph": "第六十四章",
                    "zhushu": "",
                    "type": 1
                },
                {
                    "paragraph": "其安也，易持也。其未兆也，易谋也。其脆也，易泮也。其微也，易散也。为之于其未有也。治之于其未乱也。合抱之木，生于毫末。九层之台，作于羸土。百仁之高，台于足下。为之者败之，执之者失之。是以圣人无为也，故无败也。无执也，故无失也。民之从事也，恒于其成事而败之。故慎终若始，则无败事矣。是以圣人欲不欲，而不贵难得之货，学不学，而复众人之所过。能辅万物之自然，而弗敢为。",
                    "zhushu": ""
                }
            ]
        },
        {
            "name": "第六十五章",
            "paragraphs": [
                {
                    "paragraph": "第六十五章",
                    "zhushu": "",
                    "type": 1
                },
                {
                    "paragraph": "故曰：为道者非以明民也，将以愚之也。民之难治也，以其知也；故以知知邦，邦之贼也。以不知知邦，邦之德也。恒知此两者，亦稽式也。恒知稽式，此胃玄德。玄德深矣，远矣，与物反矣。乃至大顺。",
                    "zhushu": ""
                }
            ]
        },
        {
            "name": "第六十六章",
            "paragraphs": [
                {
                    "paragraph": "第六十六章",
                    "zhushu": "",
                    "type": 1
                },
                {
                    "paragraph": "江海之所以能为百浴王者，以其善下之，是以能为百浴王。是以圣人之欲上民也，必以其言下之。其欲先民也，必以其身后之。故居前而民弗害也。居上而民弗重也。天下乐隼而弗猒也。非以其无静与？故天下莫能与之静。",
                    "zhushu": ""
                }
            ]
        },
        {
            "name": "第六十七章",
            "paragraphs": [
                {
                    "paragraph": "第六十七章",
                    "zhushu": "",
                    "type": 1
                },
                {
                    "paragraph": "小邦寡民，使十百人之器而毋用。使民重死而远徙。有车周无所乘之；有甲兵无所陈之；使民复结绳而用之；甘其食、美其服、乐其俗、安其居。邻国相望，鸡狗之声相闻。民至老死不相往来。",
                    "zhushu": ""
                }
            ]
        },
        {
            "name": "第六十八章",
            "paragraphs": [
                {
                    "paragraph": "第六十八章",
                    "zhushu": "",
                    "type": 1
                },
                {
                    "paragraph": "信言不美，美言不信。知者不博，博者不知。善者不多，多者不善。圣人无积，既以为人己俞有。既以予人矣己俞多。故天之道，利而不害。人之道，为而弗争。",
                    "zhushu": ""
                }
            ]
        },
        {
            "name": "第六十九章",
            "paragraphs": [
                {
                    "paragraph": "第六十九章",
                    "zhushu": "",
                    "type": 1
                },
                {
                    "paragraph": "天下皆谓我大而不肖。夫唯大，故不肖，若肖，细久矣。我恒有三葆之：一曰兹，二曰检，三曰不敢为天下先。夫兹，故能勇；检，故能广；不敢为天下先，故能为成事长。今舍其兹且勇；舍其检且广；舍其后且先；则必死矣。夫兹，以战则胜，以守则固。天将建之，女以兹垣之。",
                    "zhushu": ""
                }
            ]
        },
        {
            "name": "第七十章",
            "paragraphs": [
                {
                    "paragraph": "第七十章",
                    "zhushu": "",
                    "type": 1
                },
                {
                    "paragraph": "善为士者不武，善战者不怒，善胜敌者弗与，善用人者为之下，是胃不诤之德。是胃用人，是胃天，古之极也。",
                    "zhushu": ""
                }
            ]
        },
        {
            "name": "第七十一章",
            "paragraphs": [
                {
                    "paragraph": "第七十一章",
                    "zhushu": "",
                    "type": 1
                },
                {
                    "paragraph": "用兵有言曰：吾不敢为主而为客。吾不进寸而芮尺。是胃行无行，襄无臂，执无兵，乃无敌矣。祸莫大于无适，无适近亡吾葆矣。故称兵相若，则哀者胜矣。",
                    "zhushu": ""
                }
            ]
        },
        {
            "name": "第七十二章",
            "paragraphs": [
                {
                    "paragraph": "第七十二章",
                    "zhushu": "",
                    "type": 1
                },
                {
                    "paragraph": "吾言甚易知也，甚易行也。而人莫之能知也，而莫之能行也。言有宗，事有君。其唯无知也，是以不我知。知我者希，则我贵矣，是以圣人被褐而褱玉。",
                    "zhushu": ""
                }
            ]
        },
        {
            "name": "第七十三章",
            "paragraphs": [
                {
                    "paragraph": "第七十三章",
                    "zhushu": "",
                    "type": 1
                },
                {
                    "paragraph": "知不知，尚矣。不知不知，病矣。是以圣人之不病也，以其病病也。是以不病。",
                    "zhushu": ""
                }
            ]
        },
        {
            "name": "第七十四章",
            "paragraphs": [
                {
                    "paragraph": "第七十四章",
                    "zhushu": "",
                    "type": 1
                },
                {
                    "paragraph": "民之不畏畏，则大畏将至矣。毋闸其所居，毋猒其所生。夫唯夫厌，是以不猒。是以圣人自知而不自见也，自爱而不自贵也，故去被取此。",
                    "zhushu": ""
                }
            ]
        },
        {
            "name": "第七十五章",
            "paragraphs": [
                {
                    "paragraph": "第七十五章",
                    "zhushu": "",
                    "type": 1
                },
                {
                    "paragraph": "勇于敢者则杀，勇于不敢者则栝。此两者或利或害，天之所恶，孰知其故？天之道，不弹而善胜，不言而善应，不召而自来，弹而善谋。天网恢恢，疏而不失。",
                    "zhushu": ""
                }
            ]
        },
        {
            "name": "第七十六章",
            "paragraphs": [
                {
                    "paragraph": "第七十六章",
                    "zhushu": "",
                    "type": 1
                },
                {
                    "paragraph": "若民恒且不畏死，奈何以杀惧之也？若民恒是死，则而为者，吾将得而杀之，夫孰敢矣？若民恒且必畏死，则恒有司杀者。夫代司杀者杀，是代大匠斲也。夫代大匠斲者，则希不伤其手矣。",
                    "zhushu": ""
                }
            ]
        },
        {
            "name": "第七十七章",
            "paragraphs": [
                {
                    "paragraph": "第七十七章",
                    "zhushu": "",
                    "type": 1
                },
                {
                    "paragraph": "人之饥也。以其取食之多也，是以饥。百姓之不治也。以其上有以为也，是以不治。民之巠死，以其求生之厚也，是以巠死。夫唯无以生为者，是贤贵生。",
                    "zhushu": ""
                }
            ]
        },
        {
            "name": "第七十八章",
            "paragraphs": [
                {
                    "paragraph": "第七十八章",
                    "zhushu": "",
                    "type": 1
                },
                {
                    "paragraph": "人之生也，柔弱其死也荁仞贤强。万物草木之生也柔脆，其死也枯槁。故曰：坚强者死之徒也。柔弱细微者生之徒也。兵强则不胜，木强则恒。强大居下，柔弱微细居上。",
                    "zhushu": ""
                }
            ]
        },
        {
            "name": "第七十九章",
            "paragraphs": [
                {
                    "paragraph": "第七十九章",
                    "zhushu": "",
                    "type": 1
                },
                {
                    "paragraph": "天下之道，其犹张弓者也。高者印之，下者举之，有余者损之，不足者补之。故天之道，损有余而益不足。人之道，损不足而奉有余。夫孰能有余而有以取奉于天者乎？唯有道者。是以圣人为而弗有，成功而弗居，其不欲见贤也。",
                    "zhushu": ""
                }
            ]
        },
        {
            "name": "第八十章",
            "paragraphs": [
                {
                    "paragraph": "第八十章",
                    "zhushu": "",
                    "type": 1
                },
                {
                    "paragraph": "天下莫柔弱于水，而攻坚强者莫之能胜也，以其无以易之也，柔之胜刚也，弱之胜强也，天下莫弗知也，而莫之能行也。故圣人之言云曰：受邦之訽，是胃社稷之主。受邦之不祥，是胃天下之王。正言若反。",
                    "zhushu": ""
                }
            ]
        },
        {
            "name": "第八十一章",
            "paragraphs": [
                {
                    "paragraph": "第八十一章",
                    "zhushu": "",
                    "type": 1
                },
                {
                    "paragraph": "和大怨，必有余怨，焉可以为善？是以圣右介，而不以责于人。故有德司介，无德司彻。夫天道无亲，恒与善人。",
                    "zhushu": ""
                }
            ]
        }
    ]
}