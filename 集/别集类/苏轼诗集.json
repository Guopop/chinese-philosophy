{
    "name": "蘇軾詩集",
    "author": "北宋・蘇軾",
    "loadChapterCount": 2,
    "chapters": [
        {
            "name": "増刋校正百家註東坡先生詩序",
            "paragraphs": [
                {
                    "paragraph": "集注分類東坡先生詩",
                    "zhushu": "",
                    "type": 1
                },
                {
                    "paragraph": "宋槧施注、蘇诗存漢陽葉氏。昔在京师，従曾滌生侍郎、邵位西員外過乕坊橋润臣侍读齋中，展觀竟日，古香襲人，不獨宋檠精好牧仲、覃溪兩家圗记，煕正乾嘉诸老題詠，亦琳琅滿目。覃谿考证尤密，蠅頭细書　千万事。传西賦诗紀事，会得此書，囬憶舊日，猶欣欣也。書以識識。咸豐八年七月辛巳题扵陽曲西校尉營。",
                    "zhushu": "",
                    "type": 2
                },
                {
                    "paragraph": "四庫全書简明目録云：“東坡诗集注三十二卷，舊夲题王十朋撰，盖依讬也。共分類編次，颇多舛误，注尔不免漏略，颇為邰長蘅所𢪔𧥮。”此長蘅補施注蘇诗十二卷關点，未嘗不㩀此書為藍夲也。",
                    "zhushu": "",
                    "type": 2
                },
                {
                    "paragraph": "此夲二十五卷，七十八類，与三十二卷卷夲未知同異，卷中序目题欵類，當时坊贾所為，　非十朋注　　矣。青门極𧥮此書，作正　一卷，注識不免　漏，青门尔强作能　耳。",
                    "zhushu": "",
                    "type": 2
                },
                {
                    "paragraph": "増刋校正百家註東坡先生詩序",
                    "zhushu": "",
                    "type": 2
                },
                {
                    "paragraph": "狀元王公十朋龜齡譔",
                    "zhushu": "",
                    "type": 2
                },
                {
                    "paragraph": "昔秦延君註“堯典”二字至十餘萬言，而君子譏其繁；丁子襄註周易一書，纔二三萬言，而君子恨其略。訓註之學，古今所難，自非集衆人之長，殆未易得其全體。况　東坡先生之英才絶識，卓冠一丗，平生斟酌經傳，貫穿子史，下至小說、雜記、佛經、道書、古詩、方言，莫不畢究，故雖天地之造化，古今之興替，風俗之消長，與夫山川、草木、禽獸、鱗介、昆蟲之屬，亦皆洞其機而貫其妙，積而爲胷中之文，不啻如長江大河，汪洋閎肆，變化萬狀，則凡波瀾於一吟一詠之間者，詎可以一二人之學而窺其涯涘哉！予舊得公詩“八註”“十註”，而事之載者十未能五，故常有窺豹之嘆。近於暇日，捜索諸家之釋，裒而一之，剗繁剔冗，所存者幾百人，庶幾於公之詩有光。雖然，自八而十，自十而百，固非略矣，而亦未敢以繁言。蓋以一人而肩烏獲之任，則折筋絶體之不暇，一旦而均之百人，雖未能舂容乎通衢，張王乎大都，而北燕南越亦不難到此，則百註之意也。若夫必待讀遍天下書，然後荅盡韓公䇿，則又望諸後人焉。",
                    "zhushu": "",
                    "type": 2
                },
                {
                    "paragraph": "西蜀趙公夔堯卿譔",
                    "zhushu": "",
                    "type": 2
                },
                {
                    "paragraph": "昔杜預註春秋左傳，顏籀註班固漢書，時人謂征南、祕書爲丘明、孟堅忠臣。又李善於梁、宋之間開文選學，註六十卷，流傳於丗，皆僕所喜而慕之者，此註東坡詩集所以作也。東坡先生讀書數千萬卷，學術文章之妙，若太山北斗，百丗尊仰，未易可窺測藩籬，况堂奥乎？然僕自㓜歳誦其詩文，手不暫釋，其𥘉如渉大海，浩無津涯，孰辨淄澠、涇渭，而魚龍異狀，莫識其名。旣窮山海變怪，然後了然無有疑者。崇寧年間，僕年志於學，逮今三十年，一句一字，推䆒來歷，必欲見其用事之處。經史子傳，僻書小說，圗經碑刻，古今詩集，本朝故事，無所不覽。又於道釋二藏經文，亦常遍觀抄節，及詢訪耆舊老成間，其一時見聞之事，有得旣已多矣。頃者赴調京師，繼復守官，累與小坡叔黨遊從至熟，叩其所未知者，叔黨亦能爲僕言之。僕旣慕先生甚切，精誠感通，一日夢先生野服乗驢，若丗之所畫李太白者，惠然見訪。僕方坐一室中，書史環列，起而迎見。先生顧僕喜曰：“天下之樂，莫大於此。”了無它語。又一日，夢與先生對談，因問水仙王事，即荅以茫昧之語，殊不可曉，不知何意也。僕於此詩分五十門，緫括殆盡。凡偶用古人兩句，用古人一句，用古人六字、五字、四字、三字、二字，用古人上下句中各四字、三字、一字相對，止用古人意不用字，所用古人字不用古人意，能造古人意，能造古人不到妙處，引一時事，一句中用兩故事，疑不用事而是用事，疑是用事而不用事，使道經僻事、釋經僻事、小說僻事、碑刻中事、州縣圗經事，錯使故事，使古人作用字成一家。句灋，全𩔖古人詩句，用事有所不盡，引用一時小話，不用故事而句灋髙勝，句灋明白而用意深逺，用字或有未穩，無一字無來歷，㸃化古詩拙言，間用夲朝名人詩句，用古人詞中佳句，改古人句中借用。故事，有偏受之故事，有參差之語言，詩中自有竒對，自撰古人名字，用古謡言，用經史註中隱事，間俗語俚諺，詩意物理，此其大略也。三十年中，殫精竭慮，僕之心力盡於此書，今乃編寫刋行，願與學者共之。若乃事有遺誤，當竢博雅君子𥙷而䥴之，庶俾先生之詩文，與左傳、漢書、文選並傳無窮，而僕於杜預、顔籕、李善三子，亦庶幾焉。雖然，尚有可以言者。先生之用事，不可謂無心，先生之用古人詩句，未必皆有意耳。蓋胷中之書，汪洋浩博，下筆之際，不知爲我語耶？它人之語也，觀者以意逹之可也。",
                    "zhushu": ""
                }
            ]
        },
        {
            "name": "増刋校正王狀元集註分𩔖東坡先生詩姓氏",
            "paragraphs": [
                {
                    "paragraph": "増刋校正王狀元集註分𩔖東坡先生詩姓氏",
                    "zhushu": "",
                    "type": 1
                },
                {
                    "paragraph": "狀元王公十朋龜齡纂集",
                    "zhushu": "",
                    "type": 2
                },
                {
                    "paragraph": "豫章黄氏",
                    "zhushu": "庭堅字魯直",
                    "type": 2
                },
                {
                    "paragraph": "東溪詩僧",
                    "zhushu": "祖可字正平",
                    "type": 2
                },
                {
                    "paragraph": "黄氏",
                    "zhushu": "少度",
                    "type": 2
                },
                {
                    "paragraph": "汪氏",
                    "zhushu": "洋字養源",
                    "type": 2
                },
                {
                    "paragraph": "后山陳氏",
                    "zhushu": "師道字無己一字履常号彭城居士",
                    "type": 2
                },
                {
                    "paragraph": "汪氏",
                    "zhushu": "革字信民",
                    "type": 2
                },
                {
                    "paragraph": "陳氏",
                    "zhushu": "希仲",
                    "type": 2
                },
                {
                    "paragraph": "汪氏",
                    "zhushu": "彦章",
                    "type": 2
                },
                {
                    "paragraph": "陳氏",
                    "zhushu": "元龍",
                    "type": 2
                },
                {
                    "paragraph": "汪氏",
                    "zhushu": "端本",
                    "type": 2
                },
                {
                    "paragraph": "陳氏",
                    "zhushu": "體仁",
                    "type": 2
                },
                {
                    "paragraph": "季氏",
                    "zhushu": "錞字希聲",
                    "type": 2
                },
                {
                    "paragraph": "陳氏",
                    "zhushu": "德溥",
                    "type": 2
                },
                {
                    "paragraph": "晁氏",
                    "zhushu": "冲之字叔用",
                    "type": 2
                },
                {
                    "paragraph": "潘氏",
                    "zhushu": "大臨字邠老",
                    "type": 2
                },
                {
                    "paragraph": "髙氏",
                    "zhushu": "荷字子勉",
                    "type": 2
                },
                {
                    "paragraph": "潘氏",
                    "zhushu": "大觀字仲逹",
                    "type": 2
                },
                {
                    "paragraph": "韓氏",
                    "zhushu": "駒字子蒼",
                    "type": 2
                },
                {
                    "paragraph": "謝氏",
                    "zhushu": "𨓜字無𨓜",
                    "type": 2
                },
                {
                    "paragraph": "楊氏",
                    "zhushu": "符字信祖",
                    "type": 2
                },
                {
                    "paragraph": "謝氏",
                    "zhushu": "邁字㓜盤",
                    "type": 2
                },
                {
                    "paragraph": "夏氏",
                    "zhushu": "倪字均父",
                    "type": 2
                },
                {
                    "paragraph": "洪氏",
                    "zhushu": "芻字駒父",
                    "type": 2
                },
                {
                    "paragraph": "蘄陽林氏",
                    "zhushu": "敏功字子仁",
                    "type": 2
                },
                {
                    "paragraph": "洪氏",
                    "zhushu": "朋字龜父",
                    "type": 2
                },
                {
                    "paragraph": "林氏",
                    "zhushu": "敏修字子敬",
                    "type": 2
                },
                {
                    "paragraph": "洪氏",
                    "zhushu": "炎字玉父",
                    "type": 2
                },
                {
                    "paragraph": "林氏",
                    "zhushu": "子來",
                    "type": 2
                },
                {
                    "paragraph": "饒氏",
                    "zhushu": "節字德操",
                    "type": 2
                },
                {
                    "paragraph": "林氏",
                    "zhushu": "明仲",
                    "type": 2
                },
                {
                    "paragraph": "臨安李氏",
                    "zhushu": "堯祖字唐卿",
                    "type": 2
                },
                {
                    "paragraph": "林氏",
                    "zhushu": "致約",
                    "type": 2
                },
                {
                    "paragraph": "李氏",
                    "zhushu": "彭字商老",
                    "type": 2
                },
                {
                    "paragraph": "何氏",
                    "zhushu": "覬字人表",
                    "type": 2
                },
                {
                    "paragraph": "李氏",
                    "zhushu": "厚字德載",
                    "type": 2
                },
                {
                    "paragraph": "眞隱詩僧",
                    "zhushu": "善權字巽中",
                    "type": 2
                },
                {
                    "paragraph": "徐氏",
                    "zhushu": "俯字師川",
                    "type": 2
                },
                {
                    "paragraph": "曽氏",
                    "zhushu": "公衮",
                    "type": 2
                },
                {
                    "paragraph": "徐氏",
                    "zhushu": "持晦",
                    "type": 2
                },
                {
                    "paragraph": "秦氏",
                    "zhushu": "少儀",
                    "type": 2
                },
                {
                    "paragraph": "苕溪胡氏",
                    "zhushu": "仔",
                    "type": 2
                },
                {
                    "paragraph": "蘇氏",
                    "zhushu": "養直",
                    "type": 2
                },
                {
                    "paragraph": "胡氏",
                    "zhushu": "邦衡",
                    "type": 2
                },
                {
                    "paragraph": "元氏",
                    "zhushu": "不伐",
                    "type": 2
                },
                {
                    "paragraph": "西蜀趙氏",
                    "zhushu": "夔字堯卿前知榮州",
                    "type": 2
                },
                {
                    "paragraph": "西蜀孫氏",
                    "zhushu": "淖字瞻民",
                    "type": 2
                },
                {
                    "paragraph": "西蜀趙氏",
                    "zhushu": "次公字彦材",
                    "type": 2
                },
                {
                    "paragraph": "孫氏",
                    "zhushu": "子尚",
                    "type": 2
                },
                {
                    "paragraph": "趙氏",
                    "zhushu": "若拙",
                    "type": 2
                },
                {
                    "paragraph": "崔氏",
                    "zhushu": "肅之",
                    "type": 2
                },
                {
                    "paragraph": "趙氏",
                    "zhushu": "元序",
                    "type": 2
                },
                {
                    "paragraph": "賈氏",
                    "zhushu": "巖老",
                    "type": 2
                },
                {
                    "paragraph": "建安劉氏",
                    "zhushu": "子翬字彦冲号屏山先生",
                    "type": 2
                },
                {
                    "paragraph": "薛氏",
                    "zhushu": "士昭",
                    "type": 2
                },
                {
                    "paragraph": "劉氏",
                    "zhushu": "珙字共父",
                    "type": 2
                },
                {
                    "paragraph": "薛氏",
                    "zhushu": "元肅",
                    "type": 2
                },
                {
                    "paragraph": "沈氏",
                    "zhushu": "敦謨",
                    "type": 2
                },
                {
                    "paragraph": "萬氏",
                    "zhushu": "先之",
                    "type": 2
                },
                {
                    "paragraph": "曹氏",
                    "zhushu": "夢良",
                    "type": 2
                },
                {
                    "paragraph": "萬氏",
                    "zhushu": "申之",
                    "type": 2
                },
                {
                    "paragraph": "程氏",
                    "zhushu": "縯字季長",
                    "type": 2
                },
                {
                    "paragraph": "萬氏",
                    "zhushu": "大年",
                    "type": 2
                },
                {
                    "paragraph": "程氏",
                    "zhushu": "天祐",
                    "type": 2
                },
                {
                    "paragraph": "永嘉甄氏",
                    "zhushu": "雲卿",
                    "type": 2
                },
                {
                    "paragraph": "永嘉丁氏",
                    "zhushu": "鎭叔",
                    "type": 2
                },
                {
                    "paragraph": "龔氏",
                    "zhushu": "實之",
                    "type": 2
                },
                {
                    "paragraph": "丁氏",
                    "zhushu": "惠安",
                    "type": 2
                },
                {
                    "paragraph": "芮氏",
                    "zhushu": "國器",
                    "type": 2
                },
                {
                    "paragraph": "漢陽張氏",
                    "zhushu": "拭字欽夫号南軒先生",
                    "type": 2
                },
                {
                    "paragraph": "馮氏",
                    "zhushu": "方字圎仲",
                    "type": 2
                },
                {
                    "paragraph": "歷陽張氏",
                    "zhushu": "孝祥字安國号于湖居士",
                    "type": 2
                },
                {
                    "paragraph": "喻氏",
                    "zhushu": "叔竒",
                    "type": 2
                },
                {
                    "paragraph": "永嘉張氏",
                    "zhushu": "器先",
                    "type": 2
                },
                {
                    "paragraph": "毛氏",
                    "zhushu": "叔度",
                    "type": 2
                },
                {
                    "paragraph": "呉氏",
                    "zhushu": "憲",
                    "type": 2
                },
                {
                    "paragraph": "朱氏",
                    "zhushu": "邦翰",
                    "type": 2
                },
                {
                    "paragraph": "呉氏",
                    "zhushu": "季南",
                    "type": 2
                },
                {
                    "paragraph": "永嘉項氏",
                    "zhushu": "用中",
                    "type": 2
                },
                {
                    "paragraph": "呉氏",
                    "zhushu": "明可",
                    "type": 2
                },
                {
                    "paragraph": "西蜀宋氏",
                    "zhushu": "援字正輔",
                    "type": 2
                },
                {
                    "paragraph": "呉氏",
                    "zhushu": "少雲",
                    "type": 2
                },
                {
                    "paragraph": "宋氏",
                    "zhushu": "彦材",
                    "type": 2
                },
                {
                    "paragraph": "永嘉孫氏",
                    "zhushu": "彦忠",
                    "type": 2
                },
                {
                    "paragraph": "周氏",
                    "zhushu": "成祖",
                    "type": 2
                },
                {
                    "paragraph": "鹿氏",
                    "zhushu": "伯可",
                    "type": 2
                },
                {
                    "paragraph": "永嘉葉氏",
                    "zhushu": "思文",
                    "type": 2
                },
                {
                    "paragraph": "師氏",
                    "zhushu": "尹字民瞻",
                    "type": 2
                },
                {
                    "paragraph": "葉氏",
                    "zhushu": "堯卿",
                    "type": 2
                },
                {
                    "paragraph": "任氏",
                    "zhushu": "居實字文孺",
                    "type": 2
                },
                {
                    "paragraph": "傅氏",
                    "zhushu": "藻字薦可撰紀年",
                    "type": 2
                },
                {
                    "paragraph": "東萊吕氏",
                    "zhushu": "祖謙字伯恭分詩門𩔖",
                    "type": 2
                },
                {
                    "paragraph": "王氏",
                    "zhushu": "直方字立之",
                    "type": 2
                },
                {
                    "paragraph": "王氏",
                    "zhushu": "性之",
                    "type": 2
                },
                {
                    "paragraph": "永嘉王氏",
                    "zhushu": "十朋字龜齡集百家註",
                    "type": 2
                },
                {
                    "paragraph": "王氏",
                    "zhushu": "壽朋字夢齡",
                    "type": 2
                },
                {
                    "paragraph": "王氏",
                    "zhushu": "百朋字昌齡"
                }
            ]
        },
        {
            "name": "東坡紀年録",
            "paragraphs": [
                {
                    "paragraph": "東坡紀年録",
                    "zhushu": "",
                    "type": 1
                },
                {
                    "paragraph": "僊谿傅藻編纂",
                    "zhushu": "",
                    "type": 2
                },
                {
                    "paragraph": "公姓蘇，諱軾，字子瞻，一字和仲，眉州眉山縣人也。蘇氏出髙陽，而蔓延於天下。唐神龍𥘉，長史味道刺眉，一子留眉，眉有蘇氏自此始。公髙大父祐、曽大父杲、大父序，三丗皆不顯。序三子：曰澹、曰渙，曰洵。洵字明允，公父也。澹、渙皆以文學舉進士，而渙至都官郎中。序以渙官故，任大理評事致仕，累贈尚書職方貟外郎。明允少不喜學，年二十有七，始發憤讀書，六年而大䆒六經百家之書。娶大理寺丞程文應之女，生三子：曰景先，曰軾，曰轍。景先早丗。嘉祐間，明允與公同其季子由至京師，父子皆知名，時號“三蘇”，而以“老蘇”别其父。歐陽文忠公得老蘇著書二十二篇，以爲荀卿子文也，乃繳進之。召試紫微閣，辤不就，遂除祕書省校書郎。㑹修纂建隆以來禮書，授霸州文安縣主簿，食其禄。與陳州項城令姚闢同著太常因革禮一百卷。書奏未報，卒，年五十八。英宗聞而哀之，特贈光禄寺丞。公曽大父以公與子由登朝，贈太子太保，大父贈太子太傅，父贈太子太師。程氏追封成國太夫人。公娶郷貢進士王方之女，諱弗，亦眉人也，追封通義郡君。繼室以其從女弟，諱閠之，字季章，封同安郡君。子三人：長曰邁，雄州防禦推官，知瀛州河間縣；次曰迨，次曰過，皆承務郎。孫男十四人：簞、符、箕、筌、籌、簣、𥯫、籥、籍、節、笈、篳、 、笁。公有東坡集四十卷，後集二十卷，奏議一十五卷，内外制一十卷。責齊安日，因宫師之學，作易傳九卷，又作論語說五卷，儋耳又作書傳。𥘉，公與子由師其宫師，最好賈誼、陸贄書，後讀莊子，以爲得其心。晚讀釋氏書，深有所悟，參之孔老，愽辯無礙，浩然不見其涯也。宫師公慶曆間宦學四方，成國夫人親授公書，問古今成敗，輒能語其要。比冠，學通經史，日數千言。嘉祐二年唱第，錫宴瓊林，與蔣魏公接席情話，約卜居陽羡。𥘉倅錢塘，諉親黨單君貺問田。及移臨汝，自言有田陽羡。建中靖國𥘉，奉祠玉局，留毗陵，居無何，請老而終。公生岷峨，負當丗大名，道德、文學、政事，輝映今昔。自居雪堂，遂成求田之計。而文登謝表云：“買田陽羡，誓畢此生。”乃卒如其言，夫豈偶然者？公之薨也，呉越之民相與哭於市，君子相與弔於家。訃聞四方，人皆咨嗟出涕。太學士人數百，相率飯僧惠林佛舎。公之於文，得之於天。”山谷嘗評云：“公文字言語，歷劫贊揚，有不能盡者。”",
                    "zhushu": "",
                    "type": 2
                },
                {
                    "paragraph": "景祐三年丙子。",
                    "zhushu": "",
                    "type": 2
                },
                {
                    "paragraph": "十二月十九日卯時，公生於眉山縣紗縠行私第。",
                    "zhushu": "",
                    "type": 2
                },
                {
                    "paragraph": "景祐四年丁丑。",
                    "zhushu": "",
                    "type": 2
                },
                {
                    "paragraph": "寳元元年戊寅。",
                    "zhushu": "",
                    "type": 2
                },
                {
                    "paragraph": "寳元二年己卯。",
                    "zhushu": "",
                    "type": 2
                },
                {
                    "paragraph": "康定元年庚辰。",
                    "zhushu": "",
                    "type": 2
                },
                {
                    "paragraph": "慶曆元年辛巳。",
                    "zhushu": "",
                    "type": 2
                },
                {
                    "paragraph": "慶曆二年壬午。",
                    "zhushu": "先生七歳。",
                    "type": 2
                },
                {
                    "paragraph": "是年，公知讀書。上韓太尉與梅直講書云：“某七八歳知讀書。”𥙊歐陽文忠公曰：“某自齠齓，以學爲嬉，童子何知，惟公我師。晝誦其文，夜夢見之。”",
                    "zhushu": "",
                    "type": 2
                },
                {
                    "paragraph": "慶暦三年癸未。",
                    "zhushu": "先生八歳。",
                    "type": 2
                },
                {
                    "paragraph": "是年，公入小學，道士張易簡爲師。見書陳太𥘉事。范文正公文集序曰：“某始緫角入郷校，士有自京師來者，以魯人石守道所作慶曆聖德詩示郷先生。某從旁竊觀，則能誦習其詞，問先生：‘所以頌十一人者，何人也？’先生曰：‘童子何用知之？’某曰：‘此天人也邪，則不敢知。若亦人耳，何爲其不可？’先生竒某言，盡以告之，且曰：‘韓、范、冨、歐陽，此四人者，人傑也。’時雖未盡了，則己私識之矣。”又曰：“以八歳知敬愛公。”",
                    "zhushu": "",
                    "type": 2
                },
                {
                    "paragraph": "慶曆四年甲申。",
                    "zhushu": "",
                    "type": 2
                },
                {
                    "paragraph": "慶曆五年乙酉。",
                    "zhushu": "",
                    "type": 2
                },
                {
                    "paragraph": "慶曆六年丙戌。",
                    "zhushu": "",
                    "type": 2
                },
                {
                    "paragraph": "慶曆七年丁亥。",
                    "zhushu": "先生十二歳。",
                    "type": 2
                },
                {
                    "paragraph": "是年，公祖父亡。與曽子固書云：“某逮事祖父，祖父之殁，某年十二矣。”鍾子翼哀詞曰：“慶曆丁亥，某始年十二，先君宫師歸自江南，曰：‘吾南游至䖍，有隱君子鍾君與其弟槩從吾游。’”",
                    "zhushu": "",
                    "type": 2
                },
                {
                    "paragraph": "是年於所居紗縠行宅𨻶地中，與羣児鑿地爲戲，得天石，研而用之，且爲之銘。",
                    "zhushu": "",
                    "type": 2
                },
                {
                    "paragraph": "慶曆八年戊子。",
                    "zhushu": "先生十三歳。",
                    "type": 2
                },
                {
                    "paragraph": "皇祐元年己丑。",
                    "zhushu": "",
                    "type": 2
                },
                {
                    "paragraph": "皇祐二年庚寅。",
                    "zhushu": "",
                    "type": 2
                },
                {
                    "paragraph": "皇祐三年辛卯。",
                    "zhushu": "",
                    "type": 2
                },
                {
                    "paragraph": "皇祐四年壬辰。",
                    "zhushu": "",
                    "type": 2
                },
                {
                    "paragraph": "皇祐五年癸巳。",
                    "zhushu": "",
                    "type": 2
                },
                {
                    "paragraph": "至和元年甲午。",
                    "zhushu": "",
                    "type": 2
                },
                {
                    "paragraph": "至和二年乙未。",
                    "zhushu": "",
                    "type": 2
                },
                {
                    "paragraph": "是年公至成都。樂泉先生文集序云：“某年二十，以諸生見公成都，公一見待以國士，作後正統論。”",
                    "zhushu": "",
                    "type": 2
                },
                {
                    "paragraph": "嘉祐元年丙申。",
                    "zhushu": "先生二十一歳。",
                    "type": 2
                },
                {
                    "paragraph": "公自蜀舉進士入京。鳯鳴驛記云：“嘉祐丙申舉進士，過扶風。”六祖贊云：“嘉祐𥘉，舉進士，館於興國寺浴堂老僧德香之院。”范文正公文集序云：“嘉祐元年，始舉進士，至京師。”牛口見月詩云：“忽憶丙申年，京師大雨滂。”",
                    "zhushu": "",
                    "type": 2
                },
                {
                    "paragraph": "嘉祐二年丁酉。",
                    "zhushu": "先生二十二歳。",
                    "type": 2
                },
                {
                    "paragraph": "春，赴禮部。文忠公知舉，患時文以詭異相髙，思欲救之。梅聖俞與其事，得公論刑賞，以示文忠公。公驚喜，欲以冠多士，疑曽子固所爲。子固，文忠公門下士也，乃寘第二，復以春秋義第一。文忠公嘗令晁美叔與公定交，謂公必名丗，且以書抵聖俞曰：“讀軾書，不覺汗出，快哉，快哉！老夫當避此人，放出一頭地。”文忠公未嘗以此許人也。公上梅直講書云：“今年春，天下之士羣至于禮部，執事與歐陽公實親試之，誠不自意，獲在第二。殿試中丙科，升一甲，章衡爲牓首，賜進士及第。”遂上所業。及上韓魏公、富鄭公、曽丞相并兩制等書，乞應制舉。上韓魏公書曰：“某生二十有二年矣。”上曽丞相書云：“某自爲學至于今，十有五年。”𥙊文忠公曰：“十有五年，乃克見公。公爲撫掌，歡𥬇改容。此我輩人，餘子莫羣。我老將休，付子斯文。”四月八日，成國太夫人亡訃至，公丁憂歸。",
                    "zhushu": "",
                    "type": 2
                },
                {
                    "paragraph": "嘉祐三年戊戌。",
                    "zhushu": "",
                    "type": 2
                },
                {
                    "paragraph": "嘉祐四年己亥。",
                    "zhushu": "先生二十四歳。",
                    "type": 2
                },
                {
                    "paragraph": "公服除。冬，侍宫師適楚。南行前集叙曰：“己亥之歳，侍行，適楚。”時十二月八日，江陵驛書。　是年，荆州上王兵部書曰：“自蜀至楚，舟行六十日，過郡十一，縣二十有六。”公由水路至嘉州，入嘉陵江，由瀘、渝、涪、忠、夔等州入峽江，故作嘉州、過宜賔、泊牛口、望夫臺、仙都觀、入峽、出峽等詩。自荆門岀陸，由宜城、襄、鄧、唐、許、尉氏至京，故作浰隔、早發、漢水、竹葉酒、留尉氏、阮籍嘯臺、許州、西湖等詩。",
                    "zhushu": "",
                    "type": 2
                },
                {
                    "paragraph": "嘉祐五年庚子。",
                    "zhushu": "先生二十五歳。",
                    "type": 2
                },
                {
                    "paragraph": "公正月過唐，作新渠詩。過許，見范堯夫。文正公文集序曰：“其後過許，始識公之仲子、今丞相堯夫。”是年入都，授河南府福昌簿，不赴。",
                    "zhushu": "",
                    "type": 2
                },
                {
                    "paragraph": "嘉祐六年辛丑。",
                    "zhushu": "先生二十六歳。",
                    "type": 2
                },
                {
                    "paragraph": "是年應制科，文忠公薦公祕閣，試六論，舊不起草，故文多不工。公始具草，文義燦然，時以爲難。又荅制䇿，復入三等，授大理評事，簽書鳯翔府簽判。詩序有曰：“嘉祐六年，予與子由同舉制䇿，寓懷逺驛，時年二十有六，而子由年二十有三。”上呉内翰書云：“今年春，天子將求直言之士，而某適來調官京師。舎人楊公不知其不肖，而採其鄙野之文五十篇，奏之於天子，使與明詔之末。”上吕龍圗書云：“某西蜀之鄙人，㓜承家訓，長知義方，粗識名教，遂堅晩節。兩登進士舉，一中茂材科。”冬，赴鳯翔任。十一月十九日，與子由别於鄭西門之外，作詩。十二月，作鳯翔八觀詩，其石鼔詩云：“冬十二月歳辛丑，我𥘉從政見魯叟。”",
                    "zhushu": "",
                    "type": 2
                },
                {
                    "paragraph": "嘉祐七年壬寅。",
                    "zhushu": "先生二十七。",
                    "type": 2
                },
                {
                    "paragraph": "公在鳯翔。二月，分决属縣囚。十三日，出府，至寳雞、虢、郿、盩厔四縣。旣畢事，因朝謁太平宫，𪧐於南溪，遂並南山而西，至樓觀、大秦寺、延生觀、仙游潭，十九日乃歸。所過作詩，又作樓觀等十一題寄子由。七月二十四日，禱雨磻溪，𪧐虢縣。二十五日，渡渭，𪧐於僧舎。二十六日，至磻溪，自磻溪往陽平。二十七日，至斜谷，由下馬磧懷趙薦及磻龍寺等詩。重九，不與府㑹，獨遊普門寺僧閣，有懷子由，作詩。二十日，微雪，懷子由，作詩。是年作喜雨亭記，又荅趙薦并餽歳等詩，并子由不赴商州及和子由蠶市等詩。",
                    "zhushu": "",
                    "type": 2
                },
                {
                    "paragraph": "嘉祐八年癸卯。",
                    "zhushu": "先生二十八歳。",
                    "type": 2
                },
                {
                    "paragraph": "英宗即位。公在鳯翔，覃恩轉大理寺丞。是年作思治論，又作授經臺、調水符、往南溪等詩。",
                    "zhushu": "",
                    "type": 2
                },
                {
                    "paragraph": "治平元年甲辰。",
                    "zhushu": "先生二十九歳。",
                    "type": 2
                },
                {
                    "paragraph": "公在鳯翔，磨勘轉殿中丞。冬，任滿還京，至華隂，作詩寄子由。",
                    "zhushu": "",
                    "type": 2
                },
                {
                    "paragraph": "治平二年乙巳。",
                    "zhushu": "先生三十歳。",
                    "type": 2
                },
                {
                    "paragraph": "公在京師，差判登聞鼔院。英宗在藩邸，聞公名，欲以唐故事召入翰林，宰相限以近例，召試祕閣。及試二論，皆入三等，除直史館。　五月二十八日，夫人王氏卒。六月六日，𣩵于京城外。夫人有子邁。",
                    "zhushu": "",
                    "type": 2
                },
                {
                    "paragraph": "治平三年丙午。",
                    "zhushu": "先生三十一歳。",
                    "type": 2
                },
                {
                    "paragraph": "公在京師。是年始見范彛叟。文正公文集序云：“又六年，始見其叔彛叟京師。”四月二十五日，丁父宫師憂，奉柩歸蜀。",
                    "zhushu": "",
                    "type": 2
                },
                {
                    "paragraph": "治平四年丁未。",
                    "zhushu": "先生三十二歳。",
                    "type": 2
                },
                {
                    "paragraph": "神宗即位。九月十五日，題摹夲蘭亭記後。",
                    "zhushu": "",
                    "type": 2
                },
                {
                    "paragraph": "熈寜元年戊申。",
                    "zhushu": "先生三十三歳。",
                    "type": 2
                },
                {
                    "paragraph": "公服除。十月二十六日，作四菩薩閣記。是年和子由記園中草木、木山引水、寄題古東池、緑筠堂等詩。",
                    "zhushu": "",
                    "type": 2
                },
                {
                    "paragraph": "熈寜二年己酉。",
                    "zhushu": "先生三十四歳。",
                    "type": 2
                },
                {
                    "paragraph": "還　朝，差判官誥院兼尚書祠部。三月，送錢藻守婺詩。是年，送任伋倅黄、王頥赴建、董傳留别、安惇西歸、醉墨堂等詩。",
                    "zhushu": "",
                    "type": 2
                },
                {
                    "paragraph": "熈寜三年庚戌。",
                    "zhushu": "先生三十五歳。",
                    "type": 2
                },
                {
                    "paragraph": "公在京師。三月，送劉攽倅海陵、曽鞏倅越詩。十一月二十日，送章子平岀牧鄭州，作詩及叙。是年，送吕希道守和、文與可守陵、王晦夜坐等詩。",
                    "zhushu": "",
                    "type": 2
                },
                {
                    "paragraph": "熈寧四年辛亥。",
                    "zhushu": "先生三十六歳。",
                    "type": 2
                },
                {
                    "paragraph": "遷太常博士，攝開封府推官，有能吏聲。以言事議論大不恊，乞外任，除通判杭州。五月，作張方平赴南京留臺詩，又次韻讀杜詩詩。七月二日，作渦口遇風詩。來陳，和舟中八詩。至陳，同子由過汝隂，見歐陽公，作石屏燕西湖詩。十月六日，記所見，作詩。是月，作潁州别子由、出潁口、壽州李少卿出餞、濠州七絶、泗州塔、龜山、洪澤遇風、廣陵㑹三同舎、遊金山等詩。十一月，到杭州，作寄子由詩。臘月，遊孤山，訪僧，作詩，又和李𣏌并自和。",
                    "zhushu": "",
                    "type": 2
                },
                {
                    "paragraph": "熈寧五年壬子。",
                    "zhushu": "先生三十七歳。",
                    "type": 2
                },
                {
                    "paragraph": "公在杭州。二月，作蔡冠卿知饒詩。三月二十二日，觀花吉祥寺，作牡丹記序并詩。閠七月，哭歐陽公於孤山，次韻惠思詩。是月，監試，作呈試官、煎茶、催考校、榜出後等詩。八月十日夜，登望海樓，作詩。十七日，復登，作詩。重九日，遊西湖及諸寺，所至有詩，及不赴府㑹詩。十月十日，作送進士詩序。冬至日，遊吉祥寺，作詩。後十日，復至，作詩。十二月，以事至湖州，與孫守約，有言及時事者，罰一大盞。作詩云：“若對青山談丗事，直湏舉白便浮君。”又作莘老求墨妙亭詩并記及贈寄等詩、畫魚歌。是年，作墨寳堂記，并和沈立之留别、蔡凖見邀、次韻子由、柳子玉等詩，又作送杜子方、陳珪、戚秉道詩。",
                    "zhushu": "",
                    "type": 2
                },
                {
                    "paragraph": "熈寜六年癸丑。",
                    "zhushu": "先生三十八歳。",
                    "type": 2
                },
                {
                    "paragraph": "公在杭州。正月九日，作雜興荅鮮于子駿。上元，祥符寺九曲觀燈，作詩。過僧可乆房，無燈火，作詩。二十一日，述古邀城外㝷春，作詩。二十七日，遊風水洞，作詩，又作李佖留待及和等詩。五月望，與吕仲甫輩泛湖，留北山，作詩。八月望，觀潮，作詩。又再遊風水洞，作詩并臨江仙。九月，和劉攽詩。十二月，與李杞因獵遊孤山，作詩。冬，以事至姑蘇，爲王誨作仁宗御飛白記，又作三瑞堂詩。是年，作和陳述古十月牡丹、劉恕見寄、錢顗送茶及寄孫覺等詩。除夜，𪧐常州城外，作詩。",
                    "zhushu": "",
                    "type": 2
                },
                {
                    "paragraph": "熈寜七年甲寅。",
                    "zhushu": "先生三十九歳。",
                    "type": 2
                },
                {
                    "paragraph": "元日，以事過丹陽，作寄魯元翰，又柳子玉鶴林招隱并與子玉、景純唱和等詩。是月，秀州贈錢端公、文長老等詩。二十九日，過毗陵，跋李後主書。五月，作錢公輔哀詞，又次韻周邠詩。六月，自常、潤還，所至作詩。秋，捕蝗，至浮雲嶺，作懐子由詩。至於潜，作贈毛國華、野翁亭、緑筠軒、於潜女詩。又同年臨安令劇飲，并所至諸縣有詩。　九月，移知密州，是月，作勤上人詩集序。十月，赴密州，早行，馬上作沁園春。十一月三日，到任，十二月，作鳬繹先生文集序。是年，常潤道中懷述古并答述古詩、蘇州雨中飲酒、金山飲醉、大風，留金山、留别金山二長老、留京口，和蘇守王規甫觀燈什、次韻孫巨源水車等詩。自京口還，寄述古，作卜筭子、行香子；杭妓迓新守楊元素，寄規甫，作菩薩蠻；送述古赴南都，作清平樂、南郷子、菩薩蠻、江神子；送述古、迓元素，作訴𠂻情；述古將去，作虞美人；荅元素浣溪沙；和元素泛金船；移守密，和元素南郷子。再過蘇，贈閭丘公顯，作浣溪沙。過呉興，李公擇生子，作减字木蘭花，作六客詞，爲定風波；别公擇，作蝶戀花。赴密過蘇，有門這回來不來者，其色淒然，蘇守嘉之，令求詞，作阮郎歸。潤州，和元素菩薩蠻。多景樓與孫巨源相遇，作採桑子；送巨源，作更漏子；離京口呈元素，作醉落魄、訴𠂻情；得郷書，作蝶戀花；代人寄逺，作少年遊；金山送子玉，作昭君怨；贈潤守許仲塗，作減字木蘭花；别潤守，作南郷子；海州寄巨源，作永遇樂。除夜，作贈叚屯田詩，曰：“龍鍾三十九，勞生已強半。”",
                    "zhushu": "",
                    "type": 2
                },
                {
                    "paragraph": "熈寜八年乙卯。",
                    "zhushu": "先生四十歳。",
                    "type": 2
                },
                {
                    "paragraph": "公在密州，上元，作蝶戀花。二十日，記夢，作江神子。春，禱常山得雨，次韻章傳道喜雨詩。首夏，作官舎即事詩。四月十一日，作送劉述詩。六月，和李常詩。中夏，旱，再禱雩泉，皆應如響，作雩泉記、留别詩。以旱蝗齋素，方春，牡丹盛開，不獲賞，九月，忽開一朶，雨中特置酒，作雨中花。冬，𥙊常山回，與同官習射放鷹，作詩和梅戸曹㑹獵、鐵溝行，荅喬太博莫𥬇銀杯小并唱和詩，又作江神子。是年，作趙倅成伯家宴贈楊姐詩，又成伯室誕辰口號、後𣏌菊賦。増治城上故臺，名之曰超然，作記。又作大悲閣記。又於超然臺作望江南。送東武令趙晦之歸海州，作减字木蘭花。贈晦之吹篴侍兒，作水龍吟。",
                    "zhushu": "",
                    "type": 2
                },
                {
                    "paragraph": "熈寜九年丙辰。",
                    "zhushu": "先生四十一歳。",
                    "type": 2
                },
                {
                    "paragraph": "公在密州，遷祠部貟外郎。正月五日，跋赤溪山主頌。七日，書琅琊篆後。立春日，請成伯主㑹，作詩。上巳日，流觴於南禪小亭，作滿江紅。四月，作玉盤盂詩。六月，作山堂銘。中秋，歡飲逹旦，作水調歌頭。十一月朔，作李氏山房藏書記。𥙊山神，有文。十二月，移知徐州。别徐州、東武，雪中送章傳道，東武道中，皆作江神子。除夜，留濰州。",
                    "zhushu": "",
                    "type": 2
                },
                {
                    "paragraph": "熈寜十年丁巳。",
                    "zhushu": "先生四十三歳。",
                    "type": 2
                },
                {
                    "paragraph": "元日，早晴，離濰州，作詩。青州道上大雪，作詩。二月三日，作送范鎭遊洛詩，并次韻。是月，復與子由㑹於澶、濮之間，相從赴彭城。到京，作送范蜀公詩。三月一日，與王詵㑹四照亭，有倩奴者求曲，遂作洞仙歌、喜長春與之。明日，𣈆卿送韓幹畫馬，跋以詩。五月，到徐州，范德孺作滕縣文正公集序曰：“其後十一年，與其季德孺同僚于徐。”五月六日，作寄題司馬君實獨樂園詩。六月十一日，保母楊氏卒。七月十七日，河決。八月十一日，水及徐城。十月五日，水退，作河復詩。修城捍水，以活徐人，作黄樓東門之上。二十一日，作王詵寳繪堂記。重九，邀仲屯田，爲大水所隔，作詩。是月，作送李邦直修國史詩。十月，作表忠觀碑。是年，荅任師中詩曰：“我今四十二，衰髮不滿梳。”過齊，時公擇守齊，席上作南郷子，又作蝶戀花别公擇。子由，過中秋而别，作水調歌頭。又作書黁公詩後、彭城感前約、逍遥堂别觀、百歩溪詩、放鶴亭記。",
                    "zhushu": "",
                    "type": 2
                },
                {
                    "paragraph": "元豐元年戊午。",
                    "zhushu": "先生四十三歳。",
                    "type": 2
                },
                {
                    "paragraph": "公在徐州。三月，始識王子髙，作芙蓉城詩。春旱，置虎頭石潭中，作起伏龍行。謝雨道中，作浣溪沙。四月九日，書鮮于子駿楚辭後。是月，次韻潜師放魚詩。六月，題王禹偁碑隂。七月望，觀月黄樓，作詩。又作眉州逺景樓記。二十二日，作滕縣公堂記。八月，作詩題張方平詩卷末。九月，王鞏來，先作定國將見過詩。定國十日往返，作詩幾百篇，及登松山，荅定國見過見寄、次韻同泛舟、獨眠留别等詩。九日，黄樓作詩，又次韻定國詩，又作千秋歳。晦日黄樓，作鹿鳴燕詩并叙。十月十二日，作日喻。望日，觀月黄樓，作詩。十一月八日，作雲龍",
                    "zhushu": "山人。"
                },
                {
                    "paragraph": "放鶴亭記。十九日，作莊子祠堂記。十二月，遣人訪獲石炭，作詩。又荅田國博詩。冬，祈雪出城，馬上作詩。是年，作登雲龍山石盤、遊戯馬臺、過張天𩦸山人、訪遊園、與梁先左藏、舒煥教授、顔復長道、孫勉頓起泛舟及唱和，又李公擇唱和，送梁知莫州、送孫、頓、顔、李等詩。又作陽𨵿詞，又藏春園贈田楚州小鬟。送顔、梁，作浣溪沙。",
                    "zhushu": "",
                    "type": 2
                },
                {
                    "paragraph": "元豐二年己未。",
                    "zhushu": "先生四十四歳。",
                    "type": 2
                },
                {
                    "paragraph": "人日獵城南，㑹者十人，以“身輕一鳥過，槍急萬人呼”爲韻，分得“過”字。又代雷勝鳥字詩。十五日，作王鞏之祖懿敏公眞贊。二十四日，作思堂記。晦日，遊桓山，作記。㑹者十人，以“春水滿四澤，夏雲多竒峯”爲韻，分得“澤”字。又代戴道士四字詩。二月，移知湖州，别徐州，作江神子。三月，至南京，馬上作詩。二十七日，作靈壁張氏園亭記。是日，作𪧐州，次韻劉涇、泗州孫景山西軒、舟中夜起、次韻髙郵秦太虚、去金山五年而復至、遊常州無鍚惠山、贈惠山僧惠表、秦觀、參寥㑹松江詩。四月二十日，到湖州。五月五日，遍遊諸寺，作詩。是月，過賈収耘老水閣，作詩。又次前韻。耘老小妓號雙荷葉，作詞。七月七日，作與可畫篔簹谷偃竹記。是月，太子中允權監察御史何大正、舒亶、諌議大夫李定言：“公作爲詩文，謗訕朝政，及中外臣寮，無所畏憚。”囯子博士李宜之狀亦上。七月二日，崇政殿進呈，奉聖𣅀後批四狀。三日進呈，奉聖𣅀送御史臺根勘。二十八日，皇甫遵到湖州追攝。過南京，文定張公上劄，范蜀公上書救之。八月十八日，赴臺獄中，作寄子由二詩。時獄吏必欲寘之死地，煆煉乆之不决。子由請以出身官爵贖之，而上亦終憐之，促具獄。十二月二十四日，得𣅀，責檢校尚書水部貟外郎、黄州團練副使，本州安置。二十九日，受勑。",
                    "zhushu": "",
                    "type": 2
                },
                {
                    "paragraph": "元豐三年庚申。",
                    "zhushu": "先生四十五歳。",
                    "type": 2
                },
                {
                    "paragraph": "正月，過陳，子由自南都來，三日而别。與文郎𨓜民飲，作詩。十八日，蔡州道上遇雪，作詩。過新息，示任師中。過淮，作詩。二月一日，到黄州，寓居定慧院之東，作𥘉到黄、月夜偶出、安囯寺浴、安囯㝷春、海棠土人不知貴。二十六日，雨中熟睡、雨晴後",
                    "zhushu": "歩至四望亭，雨中看。"
                },
                {
                    "paragraph": "牡丹樂，著作野歩、王齊萬寓居、竹下開嘯軒、杜沂見餉五禽言等詩。四月，上文潞公書云：“某始就逮赴獄，有一子稍長，徒歩相隨。其餘守舎，皆婦女㓜稺。至𪧐州，御史符下，就家取文書。州郡望風，遣吏發卒圍船捜取，老㓜幾怖死。旣去，婦女恚罵曰：‘是好著書，書成何所得，而怖我如此！’悉取燒之。比事定，重復㝷理，十亡其七八矣。到黄，無所用心，輒復覃思於易、論語，端居深念，若有所得。遂因先子之學，作易傳九卷，又自以意作論語說五卷。”五月，子由來齊安，以詩迎之。又作暁至巴河、同遊西山、次韻等詩。十一夜，夢遊何人家，食石芝，明日作詩。是日，遷居臨臯亭，作詩。九月望，讀戰囯䇿，書商君事。二十五日，書杜羔事，贈朱康叔。十月九日，孟亨之置酒秋風亭，有𩀱拒霜，獨向君猷而開，坐客喜𥬇，以爲非史君莫當此花。作定風波，又作守倅不飲詩。十二月二日，作石氏畫苑記。十八日，書蒲永昇畫後。是月，荅秦大虚書曰：“𥘉到黄，廪入旣絶，人口不少，私甚憂之。但痛自節倹，日用不得過百五十，毎月朔便取四千五百錢，斷爲三十塊，掛屋梁上，平旦用畫义挑取一塊，却藏去义，仍以大竹筒别貯用不盡者，以待賔客，此賈耘老法也。”荅李端叔書云：“得罪以來，深自閉塞，扁舟草屨，放浪山水間，與樵漁雜處，往往爲醉人所推罵，輒自喜，漸不爲人識。”是年，作勝相院經藏記。",
                    "zhushu": "",
                    "type": 2
                },
                {
                    "paragraph": "元豐四年辛酉。",
                    "zhushu": "先生四十六歳。",
                    "type": 2
                },
                {
                    "paragraph": "公在黄州。正月二十日，往𡵨亭，郡人潘、古、郭送於女王城。道上見梅花，作詩。四月八日，飯僧于安國寺，作應夢羅漢記。端午，作少年遊，贈徐君猷。十二日，作評書唐林夫六家書後。十月二十二日，作聞捷詩并叙。是月，姪安節來，作夜坐、冬至日贈安節等詩。安節歸，以伯父送先人詩“人希野店休安枕，路入靈關穩跨驢”之句爲韻，作詩送之。十二月二日，雨後微雪，君猷携酒見過，作浣溪沙。明日酒醒，大雪，又作。二十五日，大雪始晴，夢人以雪水烹小團茶以献，夢中作回文詩。雪後，乾明寺𪧐　杭州故人信至，作詩。是年，馬正卿爲於郡中請得故營地數十畒，使得躬耕其中，地旣乆荒，墾闢之勞，釋耒而歎，乃作東坡八詩，自是始號東坡居士。",
                    "zhushu": "",
                    "type": 2
                },
                {
                    "paragraph": "元豐五年壬戌。",
                    "zhushu": "先生四十七歳。",
                    "type": 2
                },
                {
                    "paragraph": "公在黄州。正月二日，書歐陽公黄牛廟詩。後又作文𥙊與可及堂兄子正。十七日，夢扁舟渡江，中流回望栖霞樓中，歌樂雜作，舟中人言公顯方㑹客，覺而異之，乃作水龍吟。二十日，與潘、郭二生出郊，記去年。是日，同至女王城，作詩，乃和前韻。又因至汪氏居，作詩。寒食，作雨詩，有曰：“我自來黄州，已過三寒食。”徐守分新火，作詩。春，躬耕東坡，築雪堂居之。擬斜川之遊，以淵明歸去來詞櫽括爲哨遍。五月，以怪石供佛印，作怪石供詩。七月六日，與文甫飲家醸白酒，集古人句，作墨竹詞，爲定風波。十二日，書伯父中都公啓事後。旣望，泛舟於赤壁之下，作赤壁賦。又懐古，作念奴嬌。九月，彭城曹煥子文將往筠，見子由，求詩贈行。重九，涵暉樓，作南郷子呈君猷。十月望，歩自雪堂，歸於臨皐，二客從之，過黄泥之坂，復遊赤壁之下，作赤壁後賦。十二月十九，東坡生日也，置酒赤壁磯下，踞髙峯，俯鵲巢。酒酣，笛聲起於江上。客有郭、古二生，頗知音，謂坡曰：“笛聲有新意，非俗工也。”使人問之，則進士李委，聞坡生日，作新曲曰鶴南飛以獻。呼之使前，則青巾紫裘，腰篴而已。旣奏新曲，又快作數弄，嘹然有穿雲裂石之聲，坐客皆引滿醉倒。委求詩，作一絶句。王郎以詩見慶，次其韻。",
                    "zhushu": "",
                    "type": 2
                },
                {
                    "paragraph": "元豐六年癸亥。",
                    "zhushu": "先生四十八歳。",
                    "type": 2
                },
                {
                    "paragraph": "公在黄州。正月二十日，復岀東門，用前韻作詩。二月三日，㸃燈㑹客，作詩。上巳日，與二三子出遊，隨所見作數句，明日集爲詩。七月望，書劉廷式事。二十七日，生小子遯，小名幹兒。閠八月，作土琴詩。居黄三見重九，毎歳與君猷㑹子栖霞樓，君猷將去，念此憫然，故作醉蓬萊文，作好事近送君猷。十月望，書唐林夫筆說。十一月十二日，爲張夢得書昆陽賦。十九日，書四箴在于快哉亭，作水調歌頭贈張偓佺。",
                    "zhushu": "",
                    "type": 2
                },
                {
                    "paragraph": "元豐七年甲子。",
                    "zhushu": "先生四十九歳。",
                    "type": 2
                },
                {
                    "paragraph": "正月二十五日，特授汝州團練副使，本州安置。四月一日，將自黄移汝，以留别雪堂鄰里，作滿庭芳。五月，作黄州安國寺記，又作別黄、過江行武昌，用𡵨亭韻、𥘉入廬山。二十四日，宿廬山、廬山二勝、自興國往筠先寄遟适逺、端午遊眞如、別子由至奉新等詩。六月九日，作石鍾山記，略云：“余自齊安舟行適臨汝，而長子邁將赴饒之德興尉，送之至湖口。”二十三日，舟過蕪湖。七月十八日，㓜子遯病亡於金陵，作詩哭之曰：“吾年四十九，覊旅失㓜子。”又作同王勝之遊蔣山詩。賞心亭送勝之，作漁家傲。至眞州，再和蔣山詩。十月二十六日，書韓魏公詩後。十一月晦日，與劉仲逹相逢泗上，同遊南山，作滿庭芳。十二月，同泗州太守遊南山，過十里灘，作行香子。蕭淵東軒，作詩。二十四日，從劉倩叔遊南山，作浣溪沙。二十八日，浴雍熈塔下，戲作如夢令。除夜，黄師是送酥酒，作詩。冬，作水龍吟，記子微、太白之事。是年，和李太白㝷陽紫極宫感秋詩。",
                    "zhushu": "",
                    "type": 2
                },
                {
                    "paragraph": "元豐八年乙丑。",
                    "zhushu": "先生五十歳。",
                    "type": 2
                },
                {
                    "paragraph": "元日，雪中過淮，謁客，作詩。四日，離泗州，表請常州居住。略云：“一從吏議，坐廢五年。近蒙恩移汝州，累重道逺，不免舟行。自離黄州，風濤驚恐，舉家重病，一子䘮亡。”今雖至泗州，而貲用罄竭，去汝尚逺，難於陸行。二十餘口，飢寒朝夕。與其強顔忍恥，干求於衆人，不若歸命投誠，控告於君父。臣有薄田在常州宜興縣，粗給飦粥，欲望聖慈許常州居住。書朝奏，夕報可。二月，葬保母楊氏于宋，作銘。又作薦誠院、五百羅漢記、妙峯亭詩。蒙恩放歸陽羡，復作滿庭芳。至髙郵，作陳處士畫鴈詩。七月二十五日，金山贈杜介詩，又作妙髙臺、夢中作、與元老等詩。京口作王中父哀詞。至常州，作與孟震遊僧舎、贈報恩老、歸宜興、留題竹西寺等詩。哲宗即位，復朝奉郎。八月十七日，得𣅀除知登州。九月，書楞伽經後。過密，題髙麗亭、次韻趙明叔、喬禹功、和昔年留別、超然臺、贈密守霍翔詩。十月十五日，到登州。二十日，召爲禮部貟外郎，作孫氏松堂、遺直坊等詩。晦日，作海市詩。過萊州，雪後望二山，作詩。過濟州，作眞相院舎利塔銘。十一月七日，書呉道子畫後。　是月到京，供禮部職。十二月，以七品服入侍延和，賜緋魚，除起居舎人。",
                    "zhushu": "",
                    "type": 2
                },
                {
                    "paragraph": "元祐元年丙寅。",
                    "zhushu": "先生五十一歳。",
                    "type": 2
                },
                {
                    "paragraph": "公在京師。正月，除中書舎人，辤免狀云：“臣頃自貶所起知登州，到任五日而召以省郎，半月而擢爲右史。",
                    "zhushu": "云云。"
                },
                {
                    "paragraph": "今又冒榮直授，躐等驟遷，非惟其人，旣難以處，不試而用，尤非所安。”二月八日，朝退，獨在起居，讀儒林傳，感申公事，作小詩。閏二月八日，題子由日本扇詩後。四月，作法堂寺鍾銘。九月一日，司馬温公薨，作𥙊文、行狀。十月十二日，書黄泥坂辭遺王𣈆卿。是日，除翰林學士、知制誥。十一月，供翰林學士職，㝷除侍讀，召入院。九日，考試館職，與聖求㑹𪧐玉堂，作武昌西山詩。十二月五日，與狄詠同館北客，書狄武襄事。",
                    "zhushu": "",
                    "type": 2
                },
                {
                    "paragraph": "元祐二年丁卯。",
                    "zhushu": "先生五十二歳。",
                    "type": 2
                },
                {
                    "paragraph": "公在翰苑，毎時各有内制。九月一日，作石舎人北使序。十五日，邇英殿講論語終篇，賜御書詩。翌日，進詩，又進讀故事八說。十九日，作𥙊王宜甫文。十二月，作送喬仝寄賀水部詩。賀五代人，得道不死。仝曰：“吾師嘗於密州識君於常山道上，意若喜君。”是年，作司馬温公神道碑，又作富鄭公神道碑，又作趙清獻公神道碑。鄭公以元豐六年閠六月二十一日薨于洛陽，至是其子紹庭請于朝，命公撰碑。清獻公以元豐七年八月二十六日薨于杭，至是其子㞦請于朝，命公撰碑。又作贈冩眞道士李得素，曰：“五十之年𥘉過二，衰顔記我今如此。”",
                    "zhushu": "",
                    "type": 2
                },
                {
                    "paragraph": "元祐三年戊辰。",
                    "zhushu": "先生五十三。",
                    "type": 2
                },
                {
                    "paragraph": "公在翰苑，毎時各有内制。知貢舉，㑹大雪，士坐庭中，噤不能言，公寛其禁約，而廵鋪内臣過爲凌辱，傷動士心，公奏，撻而逐之，士皆恱服。試院次韻魯直畫馬，送李方叔，作詩。二月八日夜，㑹于伯時齋舎，書鬼仙詩。三月三十日，同錢穆父遊金明池，始見其雪中詩，因次韻。四月五日，跋宋漢傑畫。五月一日，與子由同轉對，次韻子由詩。九月十八日，作文驥字說。卧病逾月，請郡不許，復直玉堂。十一月一日，鏁院。是日苦寒，詔賜官燭法酒，呈同院，作詩。十二月六日，書詩人冩物之功付過。八日，龍興節，侍宴。前一日，微雪，與子由、王定囯清虚堂小飲，作詩。立春日，賜幡勝，次韻劉貢父詩。",
                    "zhushu": "",
                    "type": 2
                },
                {
                    "paragraph": "元祐四年己巳。",
                    "zhushu": "先生五十四歳。",
                    "type": 2
                },
                {
                    "paragraph": "上元日，侍宴端門，次韻王𣈆卿詩。内制止於三月。二月二十二日，奏告東太一宫十神祝文。是月，三上章，乞越州。三月得𣅀，以龍圗閣學士、左朝奉郎知杭州。",
                    "zhushu": "",
                    "type": 2
                },
                {
                    "paragraph": "公直玉堂，有贈送次韻和荅之詩，幾數百篇，以歳月未分，先後難辨，姑輙闕之，以俟它日。",
                    "zhushu": "",
                    "type": 2
                },
                {
                    "paragraph": "四月十六日，跋邢敦夫賦。十七日，書太宗賜守臣御書扇子後。二十一日，作范文正公文集叙，所謂“又十三年，乃克爲之”者也。重九日，和蘇堅㸃絳唇。冬至日，作書文登石渦遺",
                    "zhushu": "垂慈。"
                },
                {
                    "paragraph": "堂老人詩。是年，作范蜀公墓誌銘。蜀公以元祐三年閏十二月薨。又作去杭十五年，復游西湖、莫同年雨中飲湖上、同秦仲二子游寳山、書辨才白雲堂壁、文登石遺、梅子明、參寥得智果院分韻等詩。又送子由使契丹詩云：“單于若問君家丗，莫道中朝第一人。”子由過虜，往往有問公安否。子由至涿州，寄詩曰：“誰將家譜到燕都，識底人人問大蘇。莫把聲名動蠻貊，恐妨它日卧江湖。”又次韻子由涿州詩。",
                    "zhushu": "",
                    "type": 2
                },
                {
                    "paragraph": "元祐五年庚午。",
                    "zhushu": "先生五十五歳。",
                    "type": 2
                },
                {
                    "paragraph": "公在杭州。　二月十七日，書髙麗公案。二十六日，過金文寺，再觀李西臺詩，書其後。二十七日，作參寥泉銘。　寒食，次韻劉景文、周次元同游西湖詩。三月八日，同楊次公過劉景文，題文忠公墨跡。四月十八日，眞覺院賞枇杷，作詩，又和景文韻。重九日，再和蘇堅前年㸃絳唇韻，又次韻伯固詩。十七日，書醉道士石詩。十八日，書朱象先畫後。十二月八日，作六一泉銘。十二日，同景文、義伯、聖從遊七寳寺，題詩竹上。除夜，作獄空詩，和通守時韻。是年，作垂雲花開、雜花開盡、賞牡丹、遊虎丘怡然餉新茶、謝曹子方惠茶、曹輔寄新芽新茶，送程簽之邵。登垂雲亭、寒碧軒、此君軒、蒜山亭、南漪堂、龍井泉、過溪亭、介亭、題蘭蕙、紫薇花、梅花等詩。又與劉景文、楊次公、𡊮公濟、楊公濟、程之邵、林子中、葉教授次韻和荅等詩。又送張山人歸彭城、之邵赴闕詩，又仲天貺自眉來詩。",
                    "zhushu": "",
                    "type": 2
                },
                {
                    "paragraph": "元祐六年辛未。",
                    "zhushu": "先生五十六歳。",
                    "type": 2
                },
                {
                    "paragraph": "上元，次韻劉景文詩。二十三日，題伯時畫支遁養馬圗。二月三日，作詩并㯶筍餉殊老。九日，被𣅀再除翰林承𣅀，次韻劉景文西湖席上詩。三月六日，作別南北山道人詩。九日，罷杭守，辤天笁，作詩。十九日，𪧐呉江常州太平寺觀牡丹，作詩。四月，到闕，二日，作送聦師歸孤山叙。五月，入院，作六月朔𥙊劉氏文。六月十八日，作上清宫碑。二十四日，跋呉君采琴說。是月，作破琴詩、東堂，次諸公韻。閏六月十三日，跋張乖崖書後。八月十三白，作茶說。是月，除龍圗閣學士、知潁州。九月望，觀月，聽琴西湖，作詩。又作𥙊歐陽文忠公文。秋，作昭靈廟碑。十月二十五日，以旱請教授陳師道并男迨迎張龍公，作文。十一月一日，作聚星堂雪詩。禱雨旣應，次景文韻。十日，作送張龍公文。十四日，在告獨酌，試滑盞，有懷諸君子，以詩招之。十二月八日，爲文定張公舉哀於薦福院。文定公以是月二日薨於南都，將屬纊，不問後事，但言伸意子瞻兄弟。二十三日，作李簡夫詩集序、𥙊辯才文。是年，作感舊別子由詩。序云：“元祐六年，予自杭召還，寓子由東府。數月復出，領汝隂，時予年五十六矣。”又作趙德麟字說，又作泛潁、到潁，公帑竭、禱雨旣應、潁大夫廟、喜景文至、屏山贈叔弼、雪詩、留景文、送王竦及季黙赴闕，及與趙景貺、陳履常、劉景文、趙德麟、歐陽季黙、叔弼次韻贈送等詩。生日，景文以古畫松鶴爲壽，且貺佳篇，次韻謝。",
                    "zhushu": "",
                    "type": 2
                },
                {
                    "paragraph": "元祐七年壬申。",
                    "zhushu": "先生五十七歳。",
                    "type": 2
                },
                {
                    "paragraph": "上元，和履常雪中觀燈詩。二月十五夜，與德麟小酌聚星堂，作减字木蘭花。十七日，書柳子厚瓶賦後。是月，移知楊州。淮上早發，作詩。三月上巳日，過濠，與迨、過遊塗山、荆州，記所見。次韻王滁州見寄，作詩。十六日，到任。是月，作韓文公廟碑。四月二十七日，跋醉翁亭記。是月，次韻徐仲車德麟湖成見懷詩。無咎以詩相迎，乆不暇荅，昨日始次其韻。五月端午，小集石塔，作詩。二十四日，㑹無咎隨齋，汲泉漬白芙蓉，不復有病暑意，作减字木蘭花。七月，和淵明飲酒詩二十首。以土物寄少游，作詩。八月，作張文定公、滕元發誌銘。九月，以兵部尚書召，兼侍讀。郊祀，爲鹵簿使，追除端明殿學士兼翰林侍讀學士，守禮部尚書。行宿、泗間，見張天𩦸。重九，與定國相遇于宋，至都門，先寄子由，作詩。冬至，作郊祀慶成，次韻錢、蔣從駕郊丘，瞻望天光，退而相慶，作詩。",
                    "zhushu": "",
                    "type": 2
                },
                {
                    "paragraph": "元祐八年癸酉。",
                    "zhushu": "先生五十八歳。",
                    "type": 2
                },
                {
                    "paragraph": "元日，立春，次韻秦少游詩。上元侍飲樓上呈同列詩。十六日，贈别潁叔詩。六月，汶公乞詩，用前韻。八月一日，夫人王氏卒。子過，夫人所生。二日，作𥙊文。是月，以二學士知定州。九月十四日，東府雨中別子由詩曰：“庭下梧桐樹，三年三見汝。前年適汝隂，見汝鳴秋雨。去年秋雨時，我自廣陵歸。今年中山去，白首歸無期。”自杭還京，和子功月石屏、純父涵星硯、邂逅德麟、叔盎畫馬等詩，及與王定國、蔣頴叔、錢穆父、王𣈆卿、王仲至、秦少游等次韻詩。十一月，作𥙊韓忠獻公文，又作釋迦文佛頌。十二月二十三日，到定州。",
                    "zhushu": "",
                    "type": 2
                },
                {
                    "paragraph": "紹聖元年甲戌。",
                    "zhushu": "先生五十九歳。",
                    "type": 2
                },
                {
                    "paragraph": "立春日，小集，作詩呈李端叔，次韻曽仲錫元日見寄。二月二十日，子由生日，以檀香觀音像及新合印香銀篆盤爲壽，作詩。二十三日，作松醪賦。三月二十日，開園，作詩。四月十六日，作北嶽祈雨祝文。二十日，作雪浪齋銘。二十四日，題三國名臣贊。是月，奉命追一官，落兩職，以承議郎知英州。公在定州，作送王敏仲北使、求穆父逓酒、雪浪石、沈香石、劉醜厮、石芝、送翟安常赴闕、中山松醪、寄王引進、謝端叔、鴛鴦竹石圗等詩。又次韻及留別王雄州詩。馬教授，文登人，甞食石芝，詩請同賦。南遷過湯隂，得豆麥粥，作詩。臨城道中，作詩，叙云：“始予赴中山，連日風埃，未甞了了見太行也。今將適嶺表，頗以爲恨。”過内丘，天氣清澈，西望太行，草木可数，忽悟歎曰：“予南遷，其速返乎？退之衡山之祥也。”途中寄定武同僚過𣏌，贈馬夢得。過髙郵，寄孫君孚。過長蘆，贈夫老，次韻聞復憶中和堂，作詩。六月七日，泊金陵，阻風，蔣山泉老召食，不及往，作詩。九日，阿彌陁像成，奉安于金陵清凉寺，作贊并贈和老詩。慈湖夾阻風，作詩。至太平當塗縣，奉告責授寕逺軍節度副使，惠州安置。過南康望湖亭，過廬山下，廬山壽師竹軒，湖口壷中九華，江西江水煎茶，作詩。過廬陵，作秧馬歌。八月七日，入贛，過惶恐灘，作詩。九日，評孔文舉、淵明詩。十七日，過䖍州，作鬱孤臺，訪樂天天笁寺詩、書八境圗、廉泉、塵外亭、贈慈雲老等詩。過大庾嶺，過韶州南華、望韶石、英州碧落洞，作詩。九月十三日，遊廣州清逺峽山寺，舟中寄耘老、顧秀才、談惠風物、浴日亭、蒲澗寺、發廣州等詩。二十六日，艤舟泊頭，肩輿于羅浮山，入寳積寺，禮天笁瑞像，作羅浮題名及游羅浮示過詩。十月二日，到惠州，寓合江樓，作詩。十三日，與程郷令侯𣈆叔、歸善簿潭汲游大雲寺，野飲萬家春，於松下，設松黄湯，作浣溪沙。十八日，遷于嘉祐寺松風亭，作詩。二十日，作思無邪齋銘。食㯽榔，作詩。十一月，作自𥬇戲朝雲詩。二十六日，松風亭下梅花盛開，作詩。造桂酒成詩，詹守見和，復次韻。十二月十二日，與過遊白水山佛跡院，浴於湯池，作記并詩。和詹守𢹂酒見過詩。",
                    "zhushu": "",
                    "type": 2
                },
                {
                    "paragraph": "紹聖二年乙亥。",
                    "zhushu": "先生六十歳。",
                    "type": 2
                },
                {
                    "paragraph": "公在惠州。正月十日，寄鄧道士詩。十二日，跋王右軍斫鱠圗及逺近景圗。十三日，書東皐子傳後。上元夜，作詩，有曰：“前年侍王輦，端門萬枝燈。”又曰：“去年中山守，老病亦宵興。今年江海上，雲房託山僧。亦復舉膏火，松間見層層。”十六日，飲嘉祐寺野人家，作詩。二十四日，和過羅浮栖禪韻，寄邁迨。二十六日，林媪家雜花開，作詩。三月四日，再遊佛跡巖，歸卧旣覺，聞過誦淵明歸田園居詩六首，乃悉次其韻。始予在廣陵，和飲酒詩二十首，今復爲此，要當盡和其詩乃已爾。九月，書外曽祖程公𨓜事。十三日，書桂酒頌後云：“僕眼五十後頗昏，今復瞭然。天意復令見子由與平生故人耶？”十九日，遷居合江樓。二十九日，𢹂酒魚過詹史君，食槐葉冷淘，作詩。四月十一日，𥘉食荔枝，作詩。十三日，再書五十年前所作梁處士緑筠亭詩。　五月二十七日，作䖍州崇慶院藏經記。六月九日，書柳子厚大鍳禪師碑隂。十二日，酒醒，歩月，作詩。十九日，跋大鍳碑尾。八月一日，書金光明經後。二十七日，書養生說。九月，和淵明貧士詩七首。又作江水詩，以“殘夜水明樓”爲韻。十一月一日，菊花始開，和淵明己酉歳重九詩。九日夜，夢論神仙道術，作詩。是年，與陳季常書，略云：“自當塗聞命，便遣還骨肉陽羡，獨與㓜子過及老雲并二庖婢過嶺。到惠將半年，風土食物不惡，吏民相得甚厚。孔子云：‘雖蛮貊之邦行矣。’豈欺我哉！”與徐得之書云：“到惠已半年，凡百粗遣，旣習其水土風氣，絶俗息念之外，浩然無疑，殊斍安健也。”與呉子野次韻等詩。",
                    "zhushu": "",
                    "type": 2
                },
                {
                    "paragraph": "紹聖三年丙子。",
                    "zhushu": "先生六十一。",
                    "type": 2
                },
                {
                    "paragraph": "公在惠州，作新年詩。二月八日，過逍遥堂，作詩。二十一日，飲醉食飽，黙坐思無邪齋，兀然如睡。旣斍，和淵明東方有一士詩。三月二日，卓契順至惠州，以諸子書來，得書徑還。問其所求，荅曰：“契順惟無所求，而後來惠州。若有所求，當走都下矣。”苦問不已，乃曰：“昔蔡明逺，鄱陽一校耳。顔魯公絶糧江淮之間，明逺載米以賙之。魯公憐其意，遺以尺書，天下至今知有明逺也。今契順雖無米與公，然區區萬里之勤，儻可以援明逺之例，得数字乎？”公爲書淵明歸去來詞以遺之。五日，作𥙊寳月大師文。四月八日，卜新居。五月十七日，作詩示過。二十日，復歸于嘉祐寺。時卜新居于白鶴峯，作遷居詩，又和淵明移居詩。五月二十七日，過水西，買筆，作詩。六月，作東西新橋詩。七月五日，朝雲亡，作悼朝雲詩。遯，朝雲所生。八月三日，葬於栖禅寺之東麓，爲亭名六如，作銘。重九，作詩曰：“三年瘴海上，越嶠眞我家。登山作重九，蠻菊秋未花。”又𥙷龍山文。十一月二十日，記野吏亭。十二月十一日，記呉子野所示李承晏墨。二十五日，酒盡米竭，和淵明歳暮和張常侍詩，有曰：“我年六十一，頽景薄西山。”",
                    "zhushu": "",
                    "type": 2
                },
                {
                    "paragraph": "紹聖四年丁丑。",
                    "zhushu": "先生六十二。",
                    "type": 2
                },
                {
                    "paragraph": "正月六日，題劉景文詩後。三月十四日，白鶴新居成，自嘉祐寺遷。和淵明時運詩，又作三馬圗贊。新居欲成，過翟秀才。循、惠二守相㑹，二守訪新居，新居鑿井。二十九日，作詩。四月，被命責授瓊州別駕，昌化軍安置。太守方子容自𢹂告身來，且曰：“此固前定乎？無恨。吾妻沈素事泗洲僧伽謹甚，一夕夢和尚告別，問所往，荅云：‘當與蘇子曕同行，七十二日當有命。’今適七十二日，豈非前定乎？”吾謫海南，子由雷州，被命即行，了不相知。至梧，聞其尚在藤，旦夕當追及，作詩示之。五月十一日，與子由相遇於藤，同行至雷州，作雷州詩。六月十一日，與子由相別，渡海，和淵明止酒詩。行瓊、儋間，坐睡，夢中得句，作詩。過海，得邁書、酒，作詩。七月，至儋州，作儋耳詩。十三日，作夜夢詩，叙云：“至儋十餘日矣。初僦官舎居之，有司猶謂不可，買地築室三間於城之南，士人畚士運甓助之。飮鹹食腥，陵暴𩗗霧，人不堪其憂，公恬然著書爲樂。”",
                    "zhushu": "",
                    "type": 2
                },
                {
                    "paragraph": "元符元年戊寅。",
                    "zhushu": "先生六十三歳。",
                    "type": 2
                },
                {
                    "paragraph": "公在儋州。上元，過赴使君召，獨坐有感，作詩。二十三日，書淵明形影神詩付過，仍和其韻。上巳日，與老符飲，作詩。十五日，作衆妙堂記。二十日，𥙊妹夫承議柳仲逺，作文。五月望，造眞一酒成，拜奠北斗，作朝斗記及詩歌。七月十六日，跋淵明𥙊文後。九月七日，書温嶠問郭文語。八日，和淵明九日閑居詩。九日，次韻魯直食笋詩。　冬至日，書阮籍傳後。與諸生飲，用過𧪼。",
                    "zhushu": "",
                    "type": 2
                },
                {
                    "paragraph": "元符二年己卯。",
                    "zhushu": "先生六十四歳。",
                    "type": 2
                },
                {
                    "paragraph": "公在儋州。立春日，作减字木蘭花。四月十五日，作十八羅漢贊。中元日，書跋。九月二十日，嘉魚亭下作送邵進士詩。十二月十七日，夜坐逹暁，作詩。二十八日，記所作墨。是年，和淵明與殷𣈆安別、王撫軍座上送客、荅龐參軍三詩。送昌化軍使張中。又作謫居二適、家貧浄掃地、夜燒松明、萬安守約、遊岺公洞等詩。",
                    "zhushu": "",
                    "type": 2
                },
                {
                    "paragraph": "元符三年庚辰。",
                    "zhushu": "先生六十五歳。",
                    "type": 2
                },
                {
                    "paragraph": "徽宗即位。正月朔，記養黄中曰：“歳次庚辰，朔日戊辰，是日辰時，則丙辰也。三辰一戊，四土㑹焉。丙，土母而庚其子也。土之富，未有過於斯時，吾當以斯時肇養黄中之法。”又曰：“非謫居嶺外，安得此慶耶？”又曰：“十二日，天門冬酒熟。”上元，追和戊寅韻，作詩。二月二十日，書𥠖子雲道唐村老人言、過𥠖君郊居詩。三月清明日，聞過誦書，聲節閑美，感念少時，悵然追懷先君宫師之遺意，且念淮、德二㓜孫，無以自遣，乃和淵明酬郭主簿詩。七日，書王光禄送行詩後。十五日，書柳子厚牛賦後。是月，放魚於城北，作記。五月，被命移廉州安置，作靈峻王伏波將軍廟碑。六月十七日，過瓊州，作惠通井記。太守陸公乞瓊山泉上之亭名與詩，名之曰“泂酌”，作詩。又澄邁驛、通潮閣、烏觜泅濟。二十日，渡海，作詩。二十五日，與秦少游相別於海康，作自雷適廉、夜雨宿浄行院、廉州龍眼、留別廉守、合浦愈上人等詩。七月四日，記渡合浦，曰：“予自海康適合浦，連日大雨，橋梁盡壞，水無津涯。自興廉浄行院下乗小舟至官寨，聞自此而西皆漲水，無復橋船。或勸乗蜒舟並海即白石。”是年六月晦，無月，碇宿大海中，天水相連，星河滿天，起坐四顧，太息曰：“吾何數乗此險也。旣濟徐間，復厄於此乎？”所撰昜書、論語，皆以自隨，而丗未有別書，拊之而歎曰：“天未欲喪是也，吾儕必濟。”八月二十二日，書臞仙帖。二十四日，題合浦清樂軒。是月，被命授舒州團練副使，永州安置。二十八日，劉幾仲餞飲，作瓶笙詩。鬱林，次韻王守藤州江下對月。將至廣，寄邁、迨，和廣倅作詩。十月十四日，過清逺寳林寺，頌禪月十八羅漢。十一月十五日，呉子野輩追餞於廣慶寺，贈子野詩。是月，被命復朝奉郎，提舉成都府玉𡱈觀，在外軍州任便居住。十二月十九日，書南華重辯長老𨓜事，次韻韶守狄、韶倅李、狄守東坡羮。伯固南華相待，作詩。",
                    "zhushu": "",
                    "type": 2
                },
                {
                    "paragraph": "建中靖國元年辛巳。",
                    "zhushu": "先生六十六歳。",
                    "type": 2
                },
                {
                    "paragraph": "正月朔，作九成臺銘，又作南華題名記。五日，過南安，法椽呉君示昔所作石鍾山記，復題其後。又作至南安詩。九日，作南安常樂院法藏銘。再過鬱孤臺，和前韻。又與䖍守霍、倅許南禪湜老唱和詩，又作鍾子翼哀詞，又贈孫志舉、吕𠋣、次韻江晦叔等詩。二月八日，過龍光，求竹，作肩輿，作詩。三月一日，書宗人養直詩後。四日，作南安軍學記。寒食，與劉器之遊南塔寂照堂，戲器之，同訪玉版師，發䖍，至永和清都觀，留別王子直等詩。過湖口，九華石已爲好事者取去，和前韻。四月四日，艤舟呉城山順濟王祠下，得石砮，作記。八日，艤舟豫章、彭蠡之間。　五月一日，舟至金陵，作崇因院觀音頌、次韻清凉老詩。是月，至常州，睡起，聞米元章到東園，送麥門冬飲，作詩。六月，以疾告老于朝，以夲官致仕。七月，疾頗革，折簡錢丗雄云：“昨夕齒中岀血如蚯蚓者無數，若專是𤍠毒，根源不淺。即今諸藥盡却，惟取人參、茯苓、麥門冬瀹湯，渇即飲之。莊生云：‘在宥天下，未聞治天下也。’三物可謂在宥矣。此而不愈，則天也。”徑山老惟琳來說偈，荅曰：“與君皆丙子，各已三萬日。一日一千偈，電往那能詰。大患縁有身，無身則無疾。平生𥬇摩什，神呪眞浪岀。”琳問神呪事，索筆書：“昔鳩摩羅什病亟，出西域神呪三番，令弟子誦以免難，不及事而終。”併出一帖云：“某嶺海萬里不死，而歸宿田里，有不起之憂，非命也耶？”蓋絶筆於此。後二日，殆將屬纊，而聞觀先離。琳叩耳大聲云：“端明宜勿忘，西方不無，但箇裏著不得。”丗雄云：“固先生平時履踐，至此更須著力。”曰：“著力即差。”語絶而逝。二十八日，公薨，享年六十六。崇寜元年閠六月，邁葬公于汝州郟城縣釣臺郷上瑞里嵩陽。",
                    "zhushu": "",
                    "type": 2
                },
                {
                    "paragraph": "峨眉山遵公治命也。",
                    "zhushu": "",
                    "type": 2
                },
                {
                    "paragraph": "公自齠齓知讀書，始入郷校，便有大志。及游場屋，爲名進士，試館閣，應制科，皆中髙等。臨事以正，不能與時卷舒，而名益重，天下翕然宗師之。平生出處遊歷，悲歡感歎，一寓於詩與其雜著。其文集行於丗者，不但東坡集與後集，又有蘭臺、毗陵備成大全者矣。其間詩文顛倒錯亂，不可勝紀，覽者病焉。汴陽叚仲謀編爲行紀，清源黄德粹撰爲系譜，一則擇焉而不精，一則語焉而不詳。予於暇日，因二家之述，徧訪公之文集，採其標題與其歳月，芟夷繁乱，翦截浮辭，而質諸名士大夫，以求其當，足以觀公宦游窮逹之節，吟詠著作之時，名之曰東坡紀年録。又將因此而𩔖公之詩文，使成次序，固有志焉，姑少俟之。",
                    "zhushu": ""
                }
            ]
        },
        {
            "name": "増刋校正王狀元集註分𩔖東坡先生詩目録",
            "paragraphs": [
                {
                    "paragraph": "増刋校正王狀元集註分𩔖東坡先生詩目録",
                    "zhushu": "",
                    "type": 1
                },
                {
                    "paragraph": "宋禮部尚書端明殿學士兼侍讀學士贈太師謚文忠公蘇軾",
                    "zhushu": "",
                    "type": 2
                },
                {
                    "paragraph": "第一卷",
                    "zhushu": "",
                    "type": 2
                },
                {
                    "paragraph": "紀行",
                    "zhushu": "",
                    "type": 2
                },
                {
                    "paragraph": "詩九十一首",
                    "zhushu": "",
                    "type": 2
                },
                {
                    "paragraph": "奉詔減決囚禁記所經歷",
                    "zhushu": "",
                    "type": 2
                },
                {
                    "paragraph": "太白山下早行至横渠鎭",
                    "zhushu": "",
                    "type": 2
                },
                {
                    "paragraph": "行至磻溪未明",
                    "zhushu": "",
                    "type": 2
                },
                {
                    "paragraph": "自磻溪憇翠麓亭",
                    "zhushu": "",
                    "type": 2
                },
                {
                    "paragraph": "自平陽宿南山蟠龍寺",
                    "zhushu": "",
                    "type": 2
                },
                {
                    "paragraph": "懷賢閣",
                    "zhushu": "",
                    "type": 2
                },
                {
                    "paragraph": "李節推留風水洞見待",
                    "zhushu": "",
                    "type": 2
                },
                {
                    "paragraph": "風水洞二首和李節推",
                    "zhushu": "",
                    "type": 2
                },
                {
                    "paragraph": "新城道中二首",
                    "zhushu": "",
                    "type": 2
                },
                {
                    "paragraph": "別黄州",
                    "zhushu": "",
                    "type": 2
                },
                {
                    "paragraph": "過淮",
                    "zhushu": "",
                    "type": 2
                },
                {
                    "paragraph": "過江夜行武昌山上聞黄州鼔角",
                    "zhushu": "",
                    "type": 2
                },
                {
                    "paragraph": "自興國往筠宿石田驛南野人舎",
                    "zhushu": "",
                    "type": 2
                },
                {
                    "paragraph": "將至筠寄三猶子遲适逺",
                    "zhushu": "",
                    "type": 2
                },
                {
                    "paragraph": "端午遊眞如遲适逺從",
                    "zhushu": "",
                    "type": 2
                },
                {
                    "paragraph": "雪中過淮謁客回作二首",
                    "zhushu": "",
                    "type": 2
                },
                {
                    "paragraph": "築髙麗亭館一絶",
                    "zhushu": "",
                    "type": 2
                },
                {
                    "paragraph": "過密州次韻趙明叔喬禹功",
                    "zhushu": "",
                    "type": 2
                },
                {
                    "paragraph": "再過常山和昔年留別",
                    "zhushu": ""
                },
                {
                    "paragraph": "再過超然臺贈霍守",
                    "zhushu": ""
                },
                {
                    "paragraph": "相視新河次張秉道韻",
                    "zhushu": ""
                },
                {
                    "paragraph": "泛頴",
                    "zhushu": ""
                },
                {
                    "paragraph": "淮上早發",
                    "zhushu": ""
                },
                {
                    "paragraph": "宿泗間次張天𩦸舊韻",
                    "zhushu": ""
                },
                {
                    "paragraph": "自廣陵召還汶公乞詩復用前韻三首",
                    "zhushu": ""
                },
                {
                    "paragraph": "臨城道中作",
                    "zhushu": ""
                },
                {
                    "paragraph": "過湯隂市得豆麥粥",
                    "zhushu": ""
                },
                {
                    "paragraph": "過髙郵亭寄孫君孚",
                    "zhushu": ""
                },
                {
                    "paragraph": "泊金陵得泉公書",
                    "zhushu": ""
                },
                {
                    "paragraph": "慈湖峽阻風五首",
                    "zhushu": ""
                },
                {
                    "paragraph": "過廬山下",
                    "zhushu": ""
                },
                {
                    "paragraph": "西江",
                    "zhushu": ""
                },
                {
                    "paragraph": "𥘉入贛過惶恐灘",
                    "zhushu": ""
                },
                {
                    "paragraph": "過大庾嶺",
                    "zhushu": ""
                },
                {
                    "paragraph": "宿建封寺三首",
                    "zhushu": ""
                },
                {
                    "paragraph": "舟行至清逺縣見顧秀才",
                    "zhushu": ""
                },
                {
                    "paragraph": "發廣州",
                    "zhushu": ""
                },
                {
                    "paragraph": "𥘉到惠州",
                    "zhushu": ""
                },
                {
                    "paragraph": "謫海南作詩示子由",
                    "zhushu": ""
                },
                {
                    "paragraph": "行瓊儋間肩輿坐睡夢中得句",
                    "zhushu": ""
                },
                {
                    "paragraph": "次前韻寄子由",
                    "zhushu": ""
                },
                {
                    "paragraph": "澄邁驛通潮閣",
                    "zhushu": ""
                },
                {
                    "paragraph": "六月二十日夜渡海",
                    "zhushu": ""
                },
                {
                    "paragraph": "自雷適廉宿浄行院",
                    "zhushu": ""
                },
                {
                    "paragraph": "藤州江上夜起對月",
                    "zhushu": ""
                },
                {
                    "paragraph": "將至廣州寄邁迨二子",
                    "zhushu": ""
                },
                {
                    "paragraph": "余昔過嶺而南題詩龍泉鍾上",
                    "zhushu": ""
                },
                {
                    "paragraph": "過嶺二首",
                    "zhushu": ""
                },
                {
                    "paragraph": "鬱孤臺",
                    "zhushu": ""
                },
                {
                    "paragraph": "䖍州守倅見和復次前韻",
                    "zhushu": ""
                },
                {
                    "paragraph": "𥘉發嘉州",
                    "zhushu": ""
                },
                {
                    "paragraph": "過宜賔",
                    "zhushu": ""
                },
                {
                    "paragraph": "夜泊牛口",
                    "zhushu": ""
                },
                {
                    "paragraph": "牛口見月",
                    "zhushu": ""
                },
                {
                    "paragraph": "戎州",
                    "zhushu": ""
                },
                {
                    "paragraph": "泊南井口期任遵聖",
                    "zhushu": ""
                },
                {
                    "paragraph": "入峽",
                    "zhushu": ""
                },
                {
                    "paragraph": "遊三遊洞",
                    "zhushu": ""
                },
                {
                    "paragraph": "再賦二首",
                    "zhushu": ""
                },
                {
                    "paragraph": "出峽",
                    "zhushu": ""
                },
                {
                    "paragraph": "荆州十首",
                    "zhushu": ""
                },
                {
                    "paragraph": "浰陽早發",
                    "zhushu": ""
                },
                {
                    "paragraph": "白塔鋪歇馬",
                    "zhushu": ""
                },
                {
                    "paragraph": "壽陽岸下",
                    "zhushu": ""
                },
                {
                    "paragraph": "過范縣訪徳孺",
                    "zhushu": ""
                },
                {
                    "paragraph": "𥘉貶英州贈馬夢得",
                    "zhushu": ""
                },
                {
                    "paragraph": "夜雨宿浄行院",
                    "zhushu": ""
                },
                {
                    "paragraph": "過海得子由書",
                    "zhushu": ""
                },
                {
                    "paragraph": "卷之二",
                    "zhushu": ""
                },
                {
                    "paragraph": "述懐",
                    "zhushu": ""
                },
                {
                    "paragraph": "詩六首",
                    "zhushu": ""
                },
                {
                    "paragraph": "秋懷二首",
                    "zhushu": ""
                },
                {
                    "paragraph": "次韻子由述懷四絶",
                    "zhushu": ""
                },
                {
                    "paragraph": "詠史",
                    "zhushu": ""
                },
                {
                    "paragraph": "詩八首",
                    "zhushu": ""
                },
                {
                    "paragraph": "和劉道原詠史",
                    "zhushu": ""
                },
                {
                    "paragraph": "王莽",
                    "zhushu": ""
                },
                {
                    "paragraph": "董卓",
                    "zhushu": ""
                },
                {
                    "paragraph": "八陣圗",
                    "zhushu": ""
                },
                {
                    "paragraph": "開元遺事三首",
                    "zhushu": ""
                },
                {
                    "paragraph": "戲作賈梁道",
                    "zhushu": ""
                },
                {
                    "paragraph": "懐古",
                    "zhushu": ""
                },
                {
                    "paragraph": "詩二首",
                    "zhushu": ""
                },
                {
                    "paragraph": "襄陽樂",
                    "zhushu": ""
                },
                {
                    "paragraph": "朱亥墓",
                    "zhushu": ""
                },
                {
                    "paragraph": "古跡",
                    "zhushu": ""
                },
                {
                    "paragraph": "詩三十七首",
                    "zhushu": ""
                },
                {
                    "paragraph": "鳯翔八觀",
                    "zhushu": "石鼔  咀楚文  王維呉道子畫  塑維摩像  東湖  眞興寺閣李氏園  秦穆公墓"
                },
                {
                    "paragraph": "濠州七絶",
                    "zhushu": "塗山  彭祖廟  逍遥臺  觀魚臺  虞姫墓  四望亭  浮山洞"
                },
                {
                    "paragraph": "遊東西巖",
                    "zhushu": ""
                },
                {
                    "paragraph": "䖍州八境圗八首",
                    "zhushu": ""
                },
                {
                    "paragraph": "王齊萬寓居武昌劉郎洑",
                    "zhushu": ""
                },
                {
                    "paragraph": "金山妙髙臺",
                    "zhushu": ""
                },
                {
                    "paragraph": "鬱孤臺",
                    "zhushu": ""
                },
                {
                    "paragraph": "廉泉",
                    "zhushu": ""
                },
                {
                    "paragraph": "塵外亭",
                    "zhushu": ""
                },
                {
                    "paragraph": "天笁寺",
                    "zhushu": ""
                },
                {
                    "paragraph": "碧落洞",
                    "zhushu": ""
                },
                {
                    "paragraph": "白水山佛迹巖",
                    "zhushu": ""
                },
                {
                    "paragraph": "嚴顔碑",
                    "zhushu": ""
                },
                {
                    "paragraph": "諸葛鹽井",
                    "zhushu": ""
                },
                {
                    "paragraph": "過巴東聞萊公遺迹",
                    "zhushu": ""
                },
                {
                    "paragraph": "隆中",
                    "zhushu": ""
                },
                {
                    "paragraph": "時事",
                    "zhushu": ""
                },
                {
                    "paragraph": "詩二首",
                    "zhushu": ""
                },
                {
                    "paragraph": "聞黄河已復北流二首",
                    "zhushu": ""
                },
                {
                    "paragraph": "卷之三",
                    "zhushu": ""
                },
                {
                    "paragraph": "宫殿",
                    "zhushu": ""
                },
                {
                    "paragraph": "詩十七首",
                    "zhushu": ""
                },
                {
                    "paragraph": "將如終南太平宫讀書洞霄宫",
                    "zhushu": ""
                },
                {
                    "paragraph": "𥙊太一和韓川韻四首",
                    "zhushu": ""
                },
                {
                    "paragraph": "次韻子由五月一日同轉對",
                    "zhushu": ""
                },
                {
                    "paragraph": "次韻王𣈆卿上元侍燕端門",
                    "zhushu": ""
                },
                {
                    "paragraph": "次韻蔣頴叔錢穆父從駕景靈宫二首",
                    "zhushu": ""
                },
                {
                    "paragraph": "次韻蔣頴叔二首",
                    "zhushu": "扈從景靈宫  凝祥池"
                },
                {
                    "paragraph": "上元侍飲樓上三首",
                    "zhushu": ""
                },
                {
                    "paragraph": "永安宫",
                    "zhushu": ""
                },
                {
                    "paragraph": "渚宫",
                    "zhushu": ""
                },
                {
                    "paragraph": "省宇",
                    "zhushu": ""
                },
                {
                    "paragraph": "詩八首",
                    "zhushu": ""
                },
                {
                    "paragraph": "次韻張昌言給事省宿",
                    "zhushu": ""
                },
                {
                    "paragraph": "和三舎人省上",
                    "zhushu": ""
                },
                {
                    "paragraph": "次韻劉貢父省上",
                    "zhushu": ""
                },
                {
                    "paragraph": "再和",
                    "zhushu": ""
                },
                {
                    "paragraph": "和子由省宿致齋三首",
                    "zhushu": ""
                },
                {
                    "paragraph": "直玉堂詔賜官燭法酒",
                    "zhushu": ""
                },
                {
                    "paragraph": "陵廟",
                    "zhushu": ""
                },
                {
                    "paragraph": "詩四首",
                    "zhushu": ""
                },
                {
                    "paragraph": "白帝廟",
                    "zhushu": ""
                },
                {
                    "paragraph": "神女廟",
                    "zhushu": ""
                },
                {
                    "paragraph": "黄牛廟",
                    "zhushu": ""
                },
                {
                    "paragraph": "頴大夫廟",
                    "zhushu": ""
                },
                {
                    "paragraph": "墳塋",
                    "zhushu": ""
                },
                {
                    "paragraph": "詩三首",
                    "zhushu": ""
                },
                {
                    "paragraph": "同年程德林求先墳二首",
                    "zhushu": "思成堂  歸眞亭"
                },
                {
                    "paragraph": "葉待制求先墳永慕亭",
                    "zhushu": ""
                },
                {
                    "paragraph": "居室",
                    "zhushu": ""
                },
                {
                    "paragraph": "詩十四首",
                    "zhushu": ""
                },
                {
                    "paragraph": "和蔡景繁海州石室",
                    "zhushu": ""
                },
                {
                    "paragraph": "過建昌李野夫公擇故居",
                    "zhushu": ""
                },
                {
                    "paragraph": "遷居",
                    "zhushu": ""
                },
                {
                    "paragraph": "白鶴峯新居欲成夜過西鄰翟秀才二首",
                    "zhushu": ""
                },
                {
                    "paragraph": "次韻子由所居六詠",
                    "zhushu": ""
                },
                {
                    "paragraph": "遷居之夕聞鄰舎兒誦詩",
                    "zhushu": ""
                },
                {
                    "paragraph": "新居  貧家浄掃地",
                    "zhushu": ""
                },
                {
                    "paragraph": "堂宇",
                    "zhushu": ""
                },
                {
                    "paragraph": "詩四十一首",
                    "zhushu": ""
                },
                {
                    "paragraph": "中隱堂五首",
                    "zhushu": ""
                },
                {
                    "paragraph": "避丗堂",
                    "zhushu": ""
                },
                {
                    "paragraph": "秀州僧本瑩静照堂",
                    "zhushu": ""
                },
                {
                    "paragraph": "石蒼舒醉墨堂",
                    "zhushu": ""
                },
                {
                    "paragraph": "次韻子由緑筠堂",
                    "zhushu": ""
                },
                {
                    "paragraph": "傅堯俞濟源草堂",
                    "zhushu": ""
                },
                {
                    "paragraph": "越州張中舎壽樂堂",
                    "zhushu": ""
                },
                {
                    "paragraph": "海㑹寺清心堂",
                    "zhushu": ""
                },
                {
                    "paragraph": "刁同年草堂",
                    "zhushu": ""
                },
                {
                    "paragraph": "平山堂次王居卿祠部韻",
                    "zhushu": ""
                },
                {
                    "paragraph": "蘇州姚氏三瑞堂",
                    "zhushu": ""
                },
                {
                    "paragraph": "西齋",
                    "zhushu": ""
                },
                {
                    "paragraph": "張安道樂全堂",
                    "zhushu": ""
                },
                {
                    "paragraph": "張寺丞益齋",
                    "zhushu": ""
                },
                {
                    "paragraph": "杜介熈熈堂",
                    "zhushu": ""
                },
                {
                    "paragraph": "鄆州新堂月夜二首",
                    "zhushu": ""
                },
                {
                    "paragraph": "雪齋",
                    "zhushu": ""
                },
                {
                    "paragraph": "王鞏清虚堂",
                    "zhushu": ""
                },
                {
                    "paragraph": "趙閱道髙齋",
                    "zhushu": ""
                },
                {
                    "paragraph": "南堂五首",
                    "zhushu": ""
                },
                {
                    "paragraph": "陶子駿佚老堂二首",
                    "zhushu": ""
                },
                {
                    "paragraph": "溪隂堂",
                    "zhushu": ""
                },
                {
                    "paragraph": "登州孫氏松堂",
                    "zhushu": ""
                },
                {
                    "paragraph": "與趙陳同過歐陽叔弼小齋",
                    "zhushu": ""
                },
                {
                    "paragraph": "谷林堂",
                    "zhushu": ""
                },
                {
                    "paragraph": "衆妙堂",
                    "zhushu": ""
                },
                {
                    "paragraph": "景德寺榮師湛然堂",
                    "zhushu": ""
                },
                {
                    "paragraph": "寒食與器之游寂照室",
                    "zhushu": ""
                },
                {
                    "paragraph": "張競辰永康所居萬卷堂",
                    "zhushu": ""
                },
                {
                    "paragraph": "劉壯輿長官是是堂",
                    "zhushu": ""
                },
                {
                    "paragraph": "歐陽永叔至喜堂",
                    "zhushu": ""
                },
                {
                    "paragraph": "卷之四",
                    "zhushu": ""
                },
                {
                    "paragraph": "城郭",
                    "zhushu": ""
                },
                {
                    "paragraph": "詩二首",
                    "zhushu": ""
                },
                {
                    "paragraph": "石鼻城",
                    "zhushu": ""
                },
                {
                    "paragraph": "芙蓉城",
                    "zhushu": ""
                },
                {
                    "paragraph": "壁塢",
                    "zhushu": ""
                },
                {
                    "paragraph": "詩二首",
                    "zhushu": ""
                },
                {
                    "paragraph": "郿塢",
                    "zhushu": ""
                },
                {
                    "paragraph": "寄題刁景純藏春塢",
                    "zhushu": ""
                },
                {
                    "paragraph": "田圃",
                    "zhushu": ""
                },
                {
                    "paragraph": "詩八首",
                    "zhushu": ""
                },
                {
                    "paragraph": "東坡八首",
                    "zhushu": ""
                },
                {
                    "paragraph": "宗族",
                    "zhushu": ""
                },
                {
                    "paragraph": "詩五首",
                    "zhushu": ""
                },
                {
                    "paragraph": "小兒",
                    "zhushu": ""
                },
                {
                    "paragraph": "姪安節逺來夜坐三首",
                    "zhushu": ""
                },
                {
                    "paragraph": "冬至日贈安節",
                    "zhushu": ""
                },
                {
                    "paragraph": "婦女",
                    "zhushu": ""
                },
                {
                    "paragraph": "詩十一首",
                    "zhushu": ""
                },
                {
                    "paragraph": "薄命佳人",
                    "zhushu": ""
                },
                {
                    "paragraph": "於潜女",
                    "zhushu": ""
                },
                {
                    "paragraph": "錢安道席上令歌者道服",
                    "zhushu": ""
                },
                {
                    "paragraph": "朝雲",
                    "zhushu": ""
                },
                {
                    "paragraph": "與數客野歩求觀林氏",
                    "zhushu": ""
                },
                {
                    "paragraph": "悼朝雲",
                    "zhushu": ""
                },
                {
                    "paragraph": "昭君村",
                    "zhushu": ""
                },
                {
                    "paragraph": "趙成伯家麗人",
                    "zhushu": ""
                },
                {
                    "paragraph": "戲贈田辯之琴姫",
                    "zhushu": ""
                },
                {
                    "paragraph": "韓康公坐上侍兒求書扇二首",
                    "zhushu": ""
                },
                {
                    "paragraph": "仙道",
                    "zhushu": ""
                },
                {
                    "paragraph": "詩十六首",
                    "zhushu": ""
                },
                {
                    "paragraph": "次韻回先生三首",
                    "zhushu": ""
                },
                {
                    "paragraph": "張先生",
                    "zhushu": ""
                },
                {
                    "paragraph": "三朶花",
                    "zhushu": ""
                },
                {
                    "paragraph": "贈梁道人",
                    "zhushu": ""
                },
                {
                    "paragraph": "贈李道士",
                    "zhushu": ""
                },
                {
                    "paragraph": "送喬仝寄賀君六首",
                    "zhushu": ""
                },
                {
                    "paragraph": "夢與人論神仙道術",
                    "zhushu": ""
                },
                {
                    "paragraph": "安期生",
                    "zhushu": ""
                },
                {
                    "paragraph": "過安樂山",
                    "zhushu": ""
                },
                {
                    "paragraph": "釋老上",
                    "zhushu": ""
                },
                {
                    "paragraph": "詩四十首",
                    "zhushu": ""
                },
                {
                    "paragraph": "記呉道子畫佛滅度",
                    "zhushu": ""
                },
                {
                    "paragraph": "讀道藏",
                    "zhushu": ""
                },
                {
                    "paragraph": "成都進士杜暹出家",
                    "zhushu": ""
                },
                {
                    "paragraph": "過永樂文長老已卒",
                    "zhushu": ""
                },
                {
                    "paragraph": "題雲闍梨壁",
                    "zhushu": ""
                },
                {
                    "paragraph": "僧惠勤𥘉罷僧職",
                    "zhushu": ""
                },
                {
                    "paragraph": "贈上天笁辯才師",
                    "zhushu": ""
                },
                {
                    "paragraph": "次韻僧潜見贈",
                    "zhushu": ""
                },
                {
                    "paragraph": "書黁公詩後",
                    "zhushu": ""
                },
                {
                    "paragraph": "繼子由頌石臺長老二首",
                    "zhushu": ""
                },
                {
                    "paragraph": "次韻樂著作天慶觀醮",
                    "zhushu": ""
                },
                {
                    "paragraph": "次韻荅寳覺",
                    "zhushu": ""
                },
                {
                    "paragraph": "玉帶施元長老二首",
                    "zhushu": ""
                },
                {
                    "paragraph": "送金山郷僧歸蜀開堂",
                    "zhushu": ""
                },
                {
                    "paragraph": "龜山辯才師",
                    "zhushu": ""
                },
                {
                    "paragraph": "就僦蒜山松林中卜居",
                    "zhushu": ""
                },
                {
                    "paragraph": "贈常州報恩長老二首",
                    "zhushu": ""
                },
                {
                    "paragraph": "參寥得智果院分韻得心字",
                    "zhushu": ""
                },
                {
                    "paragraph": "送小夲禪師赴法雲",
                    "zhushu": ""
                },
                {
                    "paragraph": "留別蹇道士拱辰",
                    "zhushu": ""
                },
                {
                    "paragraph": "贈月長老",
                    "zhushu": ""
                },
                {
                    "paragraph": "送芝上人遊廬山",
                    "zhushu": ""
                },
                {
                    "paragraph": "見長蘆夫禪師三首",
                    "zhushu": ""
                },
                {
                    "paragraph": "贈清凉寺和長老",
                    "zhushu": ""
                },
                {
                    "paragraph": "贈蒲澗長老",
                    "zhushu": ""
                },
                {
                    "paragraph": "寄鄧道士",
                    "zhushu": ""
                },
                {
                    "paragraph": "次韻定慧欽長老見寄八首",
                    "zhushu": ""
                },
                {
                    "paragraph": "過逍遥堂何道士宗一問疾",
                    "zhushu": ""
                },
                {
                    "paragraph": "卷之五",
                    "zhushu": ""
                },
                {
                    "paragraph": "釋老下",
                    "zhushu": ""
                },
                {
                    "paragraph": "詩十六首",
                    "zhushu": ""
                },
                {
                    "paragraph": "呉子野絶粒不睡",
                    "zhushu": ""
                },
                {
                    "paragraph": "和合浦愈上人留題",
                    "zhushu": ""
                },
                {
                    "paragraph": "贈龍光長老",
                    "zhushu": ""
                },
                {
                    "paragraph": "乞數珠贈南禪湜老",
                    "zhushu": ""
                },
                {
                    "paragraph": "再用數珠韻贈湜長老",
                    "zhushu": ""
                },
                {
                    "paragraph": "重賦數珠督南禪和二首",
                    "zhushu": ""
                },
                {
                    "paragraph": "清都觀謝道士求詩",
                    "zhushu": ""
                },
                {
                    "paragraph": "贈詩僧道通",
                    "zhushu": ""
                },
                {
                    "paragraph": "次舊韻贈清凉長老",
                    "zhushu": ""
                },
                {
                    "paragraph": "荅徑山長老",
                    "zhushu": ""
                },
                {
                    "paragraph": "贈曇秀",
                    "zhushu": ""
                },
                {
                    "paragraph": "過楊州壽寧文覺顯公房",
                    "zhushu": ""
                },
                {
                    "paragraph": "送佛靣拄杖與羅浮長老",
                    "zhushu": ""
                },
                {
                    "paragraph": "贈䖍州慈雲寺鑒老",
                    "zhushu": ""
                },
                {
                    "paragraph": "碣石菴寄贈湛庵主",
                    "zhushu": ""
                },
                {
                    "paragraph": "寺觀",
                    "zhushu": ""
                },
                {
                    "paragraph": "詩五十九首",
                    "zhushu": ""
                },
                {
                    "paragraph": "留題延生觀後山上小堂",
                    "zhushu": ""
                },
                {
                    "paragraph": "樓觀",
                    "zhushu": ""
                },
                {
                    "paragraph": "自清平鎭遊南山十一首",
                    "zhushu": "樓觀  五郡  授經臺 大秦寺  餘見别卷"
                },
                {
                    "paragraph": "遊金山",
                    "zhushu": ""
                },
                {
                    "paragraph": "甘露寺",
                    "zhushu": ""
                },
                {
                    "paragraph": "遊靈隱寺",
                    "zhushu": ""
                },
                {
                    "paragraph": "雨中遊天笁靈感觀音院",
                    "zhushu": ""
                },
                {
                    "paragraph": "宿臨安浄土寺",
                    "zhushu": ""
                },
                {
                    "paragraph": "自浄土寺歩至功臣寺",
                    "zhushu": ""
                },
                {
                    "paragraph": "報本禪院文長老方丈",
                    "zhushu": ""
                },
                {
                    "paragraph": "獨遊冨陽普照寺",
                    "zhushu": ""
                },
                {
                    "paragraph": "自普照遊二菴",
                    "zhushu": ""
                },
                {
                    "paragraph": "佛日山榮長老方丈五絶",
                    "zhushu": ""
                },
                {
                    "paragraph": "宿海㑹寺",
                    "zhushu": ""
                },
                {
                    "paragraph": "夜至永樂文長老院",
                    "zhushu": ""
                },
                {
                    "paragraph": "虎丘寺",
                    "zhushu": ""
                },
                {
                    "paragraph": "同柳子玉遊鶴林招隱",
                    "zhushu": ""
                },
                {
                    "paragraph": "遊鶴林招隱二首",
                    "zhushu": ""
                },
                {
                    "paragraph": "書普慈長老壁",
                    "zhushu": ""
                },
                {
                    "paragraph": "書焦山綸長老壁",
                    "zhushu": ""
                },
                {
                    "paragraph": "與毛令方尉遊西菩提寺二首",
                    "zhushu": ""
                },
                {
                    "paragraph": "留題石經院三首",
                    "zhushu": ""
                },
                {
                    "paragraph": "遊浄居寺",
                    "zhushu": ""
                },
                {
                    "paragraph": "宿黄州禪智寺一絶",
                    "zhushu": ""
                },
                {
                    "paragraph": "定惠院寓居月夜偶出",
                    "zhushu": ""
                },
                {
                    "paragraph": "次韻前篇",
                    "zhushu": ""
                },
                {
                    "paragraph": "安國寺浴",
                    "zhushu": ""
                },
                {
                    "paragraph": "遊武昌寒溪西山寺",
                    "zhushu": ""
                },
                {
                    "paragraph": "顒師開嘯軒",
                    "zhushu": ""
                },
                {
                    "paragraph": "雪後到乾明寺遂宿",
                    "zhushu": ""
                },
                {
                    "paragraph": "宿圎通禪院",
                    "zhushu": ""
                },
                {
                    "paragraph": "石塔寺",
                    "zhushu": ""
                },
                {
                    "paragraph": "月華寺",
                    "zhushu": ""
                },
                {
                    "paragraph": "南華寺",
                    "zhushu": ""
                },
                {
                    "paragraph": "峽山寺",
                    "zhushu": ""
                },
                {
                    "paragraph": "廣州蒲澗寺",
                    "zhushu": ""
                },
                {
                    "paragraph": "遊愽羅香積寺",
                    "zhushu": ""
                },
                {
                    "paragraph": "與正輔遊香積寺",
                    "zhushu": ""
                },
                {
                    "paragraph": "次韻劉湜峽山寺見寄",
                    "zhushu": ""
                },
                {
                    "paragraph": "入寺",
                    "zhushu": ""
                },
                {
                    "paragraph": "留題顯聖寺",
                    "zhushu": ""
                },
                {
                    "paragraph": "留題仙都觀",
                    "zhushu": ""
                },
                {
                    "paragraph": "過木櫪觀",
                    "zhushu": ""
                },
                {
                    "paragraph": "留題峽州甘泉寺",
                    "zhushu": ""
                },
                {
                    "paragraph": "寄題淸溪寺",
                    "zhushu": ""
                },
                {
                    "paragraph": "𩀱鳬觀",
                    "zhushu": ""
                },
                {
                    "paragraph": "次周燾韻",
                    "zhushu": ""
                },
                {
                    "paragraph": "題惠州靈惠院",
                    "zhushu": ""
                },
                {
                    "paragraph": "卷之六",
                    "zhushu": ""
                },
                {
                    "paragraph": "塔",
                    "zhushu": ""
                },
                {
                    "paragraph": "詩四首",
                    "zhushu": ""
                },
                {
                    "paragraph": "泗州僧伽塔",
                    "zhushu": ""
                },
                {
                    "paragraph": "北寺悟空禪師塔",
                    "zhushu": ""
                },
                {
                    "paragraph": "遊靈隱髙峯塔",
                    "zhushu": ""
                },
                {
                    "paragraph": "屈原塔",
                    "zhushu": ""
                },
                {
                    "paragraph": "節序",
                    "zhushu": ""
                },
                {
                    "paragraph": "詩四十三首",
                    "zhushu": ""
                },
                {
                    "paragraph": "四時詞四首",
                    "zhushu": ""
                },
                {
                    "paragraph": "新年五首",
                    "zhushu": ""
                },
                {
                    "paragraph": "次韻楊襃早春",
                    "zhushu": ""
                },
                {
                    "paragraph": "次韻元日立春三首",
                    "zhushu": ""
                },
                {
                    "paragraph": "元日次韻張子野見和七夕",
                    "zhushu": ""
                },
                {
                    "paragraph": "元日過丹陽寄魯元翰",
                    "zhushu": ""
                },
                {
                    "paragraph": "次韻劉景文路分上元",
                    "zhushu": ""
                },
                {
                    "paragraph": "次韻曽仲鍚元日見寄",
                    "zhushu": ""
                },
                {
                    "paragraph": "上元夜",
                    "zhushu": ""
                },
                {
                    "paragraph": "上元夜過赴儋守召獨坐有感",
                    "zhushu": ""
                },
                {
                    "paragraph": "追和戊寅上元",
                    "zhushu": ""
                },
                {
                    "paragraph": "元夕夜遊",
                    "zhushu": ""
                },
                {
                    "paragraph": "春日",
                    "zhushu": ""
                },
                {
                    "paragraph": "和子由寒食",
                    "zhushu": ""
                },
                {
                    "paragraph": "寒食雨二首",
                    "zhushu": ""
                },
                {
                    "paragraph": "送春",
                    "zhushu": ""
                },
                {
                    "paragraph": "三月二十九日二首",
                    "zhushu": ""
                },
                {
                    "paragraph": "首夏官舎郎事",
                    "zhushu": ""
                },
                {
                    "paragraph": "次韻朱光庭𥘉夏",
                    "zhushu": ""
                },
                {
                    "paragraph": "上巳與老符秀才飲",
                    "zhushu": ""
                },
                {
                    "paragraph": "七月五日二首",
                    "zhushu": ""
                },
                {
                    "paragraph": "九日次韻王鞏",
                    "zhushu": ""
                },
                {
                    "paragraph": "次韻蘇伯固主簿重九",
                    "zhushu": ""
                },
                {
                    "paragraph": "九日次定國韻",
                    "zhushu": ""
                },
                {
                    "paragraph": "丙子重九二首",
                    "zhushu": ""
                },
                {
                    "paragraph": "歳暮思歸寄子由弟三首",
                    "zhushu": "餽歳  别歳  守歳"
                },
                {
                    "paragraph": "除夜宿常州城外二首",
                    "zhushu": ""
                },
                {
                    "paragraph": "夢",
                    "zhushu": ""
                },
                {
                    "paragraph": "詩十首",
                    "zhushu": ""
                },
                {
                    "paragraph": "石芝",
                    "zhushu": "并引"
                },
                {
                    "paragraph": "記夢回文二首",
                    "zhushu": ""
                },
                {
                    "paragraph": "秦少游賀劉發首薦次韻",
                    "zhushu": ""
                },
                {
                    "paragraph": "金山夢中作",
                    "zhushu": ""
                },
                {
                    "paragraph": "記夢",
                    "zhushu": ""
                },
                {
                    "paragraph": "夜夢",
                    "zhushu": ""
                },
                {
                    "paragraph": "夢蘇伯固手持乳香嬰兒",
                    "zhushu": ""
                },
                {
                    "paragraph": "夢中作寄朱行中",
                    "zhushu": ""
                },
                {
                    "paragraph": "夢雪",
                    "zhushu": ""
                },
                {
                    "paragraph": "月",
                    "zhushu": "星河附"
                },
                {
                    "paragraph": "詩十七首",
                    "zhushu": ""
                },
                {
                    "paragraph": "與述古有美堂乗月夜歸",
                    "zhushu": ""
                },
                {
                    "paragraph": "中秋月三首",
                    "zhushu": ""
                },
                {
                    "paragraph": "中秋見月寄和二首",
                    "zhushu": ""
                },
                {
                    "paragraph": "十月十五觀月黄樓席上次韻",
                    "zhushu": ""
                },
                {
                    "paragraph": "臺頭寺歩月得人字",
                    "zhushu": ""
                },
                {
                    "paragraph": "趙德麟餞飲湖上舟中對月",
                    "zhushu": ""
                },
                {
                    "paragraph": "酒醒歩月理髮而寢",
                    "zhushu": ""
                },
                {
                    "paragraph": "江月五首",
                    "zhushu": ""
                },
                {
                    "paragraph": "妬佳月",
                    "zhushu": ""
                },
                {
                    "paragraph": "夜行觀星",
                    "zhushu": ""
                },
                {
                    "paragraph": "卷之七",
                    "zhushu": ""
                },
                {
                    "paragraph": "雨雪",
                    "zhushu": ""
                },
                {
                    "paragraph": "詩四十六首",
                    "zhushu": ""
                },
                {
                    "paragraph": "九月微雪懷子由弟二首",
                    "zhushu": ""
                },
                {
                    "paragraph": "病中大雪荅虢令趙薦",
                    "zhushu": ""
                },
                {
                    "paragraph": "追和子由洛下所寄五首",
                    "zhushu": ""
                },
                {
                    "paragraph": "立秋日檮雨𪧐靈隱寺",
                    "zhushu": ""
                },
                {
                    "paragraph": "癸丑春分後雪",
                    "zhushu": ""
                },
                {
                    "paragraph": "有美堂暴雨",
                    "zhushu": ""
                },
                {
                    "paragraph": "和柳子玉喜雪",
                    "zhushu": ""
                },
                {
                    "paragraph": "雪後至臨平見陳尉列",
                    "zhushu": ""
                },
                {
                    "paragraph": "雪後書北臺壁二首",
                    "zhushu": ""
                },
                {
                    "paragraph": "謝人見和前篇二首",
                    "zhushu": ""
                },
                {
                    "paragraph": "次韻章傳道喜雨",
                    "zhushu": ""
                },
                {
                    "paragraph": "雪夜獨宿柏山庵",
                    "zhushu": ""
                },
                {
                    "paragraph": "除夜大雪元日早晴遂行",
                    "zhushu": ""
                },
                {
                    "paragraph": "大雪懷東武園亭寄孔周翰",
                    "zhushu": ""
                },
                {
                    "paragraph": "次韻李公擇以詩相迎二首",
                    "zhushu": ""
                },
                {
                    "paragraph": "和田國愽喜雪",
                    "zhushu": ""
                },
                {
                    "paragraph": "祈雪霧猪泉贈舒堯文",
                    "zhushu": ""
                },
                {
                    "paragraph": "次韻舒堯文祈雪霧猪泉",
                    "zhushu": ""
                },
                {
                    "paragraph": "荅郡中同僚賀雨",
                    "zhushu": ""
                },
                {
                    "paragraph": "蔡州道上遇雪二首",
                    "zhushu": ""
                },
                {
                    "paragraph": "次韻乆旱已而甚雨三首",
                    "zhushu": ""
                },
                {
                    "paragraph": "過萊州雪後望三山",
                    "zhushu": ""
                },
                {
                    "paragraph": "次韻王覿正言喜雪",
                    "zhushu": ""
                },
                {
                    "paragraph": "次韻朱光庭喜雨",
                    "zhushu": ""
                },
                {
                    "paragraph": "次韻張昌言喜雨",
                    "zhushu": ""
                },
                {
                    "paragraph": "微雪與子由再飲淸虚堂",
                    "zhushu": ""
                },
                {
                    "paragraph": "次韻毛滂法曹感雨",
                    "zhushu": ""
                },
                {
                    "paragraph": "聚星堂雪",
                    "zhushu": ""
                },
                {
                    "paragraph": "禱雨張龍公旣應次韻劉景文",
                    "zhushu": ""
                },
                {
                    "paragraph": "用前韻作雪詩留景文",
                    "zhushu": ""
                },
                {
                    "paragraph": "和劉景文雪",
                    "zhushu": ""
                },
                {
                    "paragraph": "次韻陳履常雪中",
                    "zhushu": ""
                },
                {
                    "paragraph": "江上值雪効歐陽體",
                    "zhushu": ""
                },
                {
                    "paragraph": "大雪獨留尉氏",
                    "zhushu": ""
                },
                {
                    "paragraph": "風雷",
                    "zhushu": ""
                },
                {
                    "paragraph": "詩八首",
                    "zhushu": ""
                },
                {
                    "paragraph": "將至渦口遇風留宿",
                    "zhushu": ""
                },
                {
                    "paragraph": "發洪澤中塗遇大風復還",
                    "zhushu": ""
                },
                {
                    "paragraph": "十月六日記所見",
                    "zhushu": ""
                },
                {
                    "paragraph": "天目山上不聞雷震",
                    "zhushu": ""
                },
                {
                    "paragraph": "大風留金山兩日",
                    "zhushu": ""
                },
                {
                    "paragraph": "舶趠風",
                    "zhushu": ""
                },
                {
                    "paragraph": "迨作淮口遇風戲用其韻",
                    "zhushu": ""
                },
                {
                    "paragraph": "次韻王郎子立風雨有感",
                    "zhushu": ""
                },
                {
                    "paragraph": "山岳",
                    "zhushu": ""
                },
                {
                    "paragraph": "詩三十六首",
                    "zhushu": ""
                },
                {
                    "paragraph": "出潁口𥘉見淮山",
                    "zhushu": ""
                },
                {
                    "paragraph": "龜山",
                    "zhushu": ""
                },
                {
                    "paragraph": "登玲瓏山",
                    "zhushu": ""
                },
                {
                    "paragraph": "宿九仙山",
                    "zhushu": ""
                },
                {
                    "paragraph": "廬山五詠",
                    "zhushu": "盧敖洞  飲酒臺  聖燈巖  三泉  障日峯"
                },
                {
                    "paragraph": "韓太祝送遊太山",
                    "zhushu": ""
                },
                {
                    "paragraph": "登雲龍山",
                    "zhushu": ""
                },
                {
                    "paragraph": "與客遊道場何山得鳥字",
                    "zhushu": ""
                },
                {
                    "paragraph": "𥘉入廬山三首",
                    "zhushu": ""
                },
                {
                    "paragraph": "贈柬林揔長老",
                    "zhushu": ""
                },
                {
                    "paragraph": "題西林壁",
                    "zhushu": ""
                },
                {
                    "paragraph": "廬山二勝",
                    "zhushu": "開先漱玉亭  栖賢三峽橋"
                },
                {
                    "paragraph": "木山",
                    "zhushu": "梅聖俞  次韵"
                },
                {
                    "paragraph": "次韻王忠玉遊虎丘三絶",
                    "zhushu": ""
                },
                {
                    "paragraph": "上巳遊塗山荆山記所見",
                    "zhushu": ""
                },
                {
                    "paragraph": "靈隠前一首贈唐林夫",
                    "zhushu": ""
                },
                {
                    "paragraph": "同正輔表兄遊白水山",
                    "zhushu": ""
                },
                {
                    "paragraph": "次韻正輔同遊白水山",
                    "zhushu": ""
                },
                {
                    "paragraph": "江上看山",
                    "zhushu": ""
                },
                {
                    "paragraph": "巫山",
                    "zhushu": ""
                },
                {
                    "paragraph": "峴山",
                    "zhushu": ""
                },
                {
                    "paragraph": "萬山",
                    "zhushu": ""
                },
                {
                    "paragraph": "驪山",
                    "zhushu": ""
                },
                {
                    "paragraph": "驪山絶句三首",
                    "zhushu": ""
                },
                {
                    "paragraph": "卷之八",
                    "zhushu": ""
                },
                {
                    "paragraph": "江河",
                    "zhushu": ""
                },
                {
                    "paragraph": "詩十首",
                    "zhushu": ""
                },
                {
                    "paragraph": "湯村開運盬河雨中督役",
                    "zhushu": ""
                },
                {
                    "paragraph": "河復 ",
                    "zhushu": ""
                },
                {
                    "paragraph": "百歩洪二首",
                    "zhushu": ""
                },
                {
                    "paragraph": "江漲用過韻",
                    "zhushu": ""
                },
                {
                    "paragraph": "連雨江漲二首",
                    "zhushu": ""
                },
                {
                    "paragraph": "新灘",
                    "zhushu": ""
                },
                {
                    "paragraph": "新灘阻風",
                    "zhushu": ""
                },
                {
                    "paragraph": "漢水",
                    "zhushu": ""
                },
                {
                    "paragraph": "湖",
                    "zhushu": ""
                },
                {
                    "paragraph": "詩二十六首",
                    "zhushu": ""
                },
                {
                    "paragraph": "次韻子由柳湖感物",
                    "zhushu": ""
                },
                {
                    "paragraph": "和蔡凖郎中見邀遊西湖三首",
                    "zhushu": ""
                },
                {
                    "paragraph": "夜泛西湖五絶",
                    "zhushu": ""
                },
                {
                    "paragraph": "湖上夜歸",
                    "zhushu": ""
                },
                {
                    "paragraph": "寒食未明至湖上",
                    "zhushu": ""
                },
                {
                    "paragraph": "懷西湖寄晁美叔同年",
                    "zhushu": ""
                },
                {
                    "paragraph": "去杭州十五年復遊西湖",
                    "zhushu": ""
                },
                {
                    "paragraph": "次韻劉景文周次元遊西湖",
                    "zhushu": ""
                },
                {
                    "paragraph": "次韻荅王忠玉",
                    "zhushu": ""
                },
                {
                    "paragraph": "次韻曹子方雪中遊西湖",
                    "zhushu": ""
                },
                {
                    "paragraph": "次韻仲殊雪中遊西湖二首",
                    "zhushu": ""
                },
                {
                    "paragraph": "西湖戲作",
                    "zhushu": ""
                },
                {
                    "paragraph": "西湖成趙德麟見懷次韻",
                    "zhushu": ""
                },
                {
                    "paragraph": "次韻趙德麟見懐絶句",
                    "zhushu": ""
                },
                {
                    "paragraph": "再次韻趙德麟新開西湖",
                    "zhushu": ""
                },
                {
                    "paragraph": "許州西湖",
                    "zhushu": ""
                },
                {
                    "paragraph": "西湖絶句",
                    "zhushu": ""
                },
                {
                    "paragraph": "泉石",
                    "zhushu": ""
                },
                {
                    "paragraph": "詩三十一首",
                    "zhushu": ""
                },
                {
                    "paragraph": "磻溪石",
                    "zhushu": ""
                },
                {
                    "paragraph": "周公廟後潤徳泉",
                    "zhushu": ""
                },
                {
                    "paragraph": "調水符",
                    "zhushu": ""
                },
                {
                    "paragraph": "和子由木山引水二首",
                    "zhushu": ""
                },
                {
                    "paragraph": "焦千之求惠山泉詩",
                    "zhushu": ""
                },
                {
                    "paragraph": "韓子華石淙莊",
                    "zhushu": ""
                },
                {
                    "paragraph": "虎跑泉",
                    "zhushu": ""
                },
                {
                    "paragraph": "留別雩泉",
                    "zhushu": ""
                },
                {
                    "paragraph": "浚井",
                    "zhushu": ""
                },
                {
                    "paragraph": "過温泉",
                    "zhushu": ""
                },
                {
                    "paragraph": "戲徐凝瀑布詩",
                    "zhushu": ""
                },
                {
                    "paragraph": "楊康公有石如醉道士",
                    "zhushu": ""
                },
                {
                    "paragraph": "取彈子渦石飬石菖蒲",
                    "zhushu": ""
                },
                {
                    "paragraph": "文登白石遺梅子明次韻",
                    "zhushu": ""
                },
                {
                    "paragraph": "和楊次公惠徑山龍井水",
                    "zhushu": ""
                },
                {
                    "paragraph": "𩀱石",
                    "zhushu": ""
                },
                {
                    "paragraph": "以仇池石借王晋卿",
                    "zhushu": ""
                },
                {
                    "paragraph": "王𣈆卿欲奪海石復次前韻",
                    "zhushu": ""
                },
                {
                    "paragraph": "以石易畫𣈆卿難之復次韻",
                    "zhushu": ""
                },
                {
                    "paragraph": "次韻滕大夫三首",
                    "zhushu": "雪浪石同前  沈香石  石芝"
                },
                {
                    "paragraph": "壷中九華",
                    "zhushu": ""
                },
                {
                    "paragraph": "詠湯泉",
                    "zhushu": ""
                },
                {
                    "paragraph": "鑿井遇磐石石盡得泉",
                    "zhushu": ""
                },
                {
                    "paragraph": "泂酌亭",
                    "zhushu": ""
                },
                {
                    "paragraph": "和壷中九華詩韻",
                    "zhushu": ""
                },
                {
                    "paragraph": "蝦蟆培",
                    "zhushu": ""
                },
                {
                    "paragraph": "荆門惠泉",
                    "zhushu": ""
                },
                {
                    "paragraph": "溪潭",
                    "zhushu": ""
                },
                {
                    "paragraph": "詩十首",
                    "zhushu": ""
                },
                {
                    "paragraph": "留題仙遊潭中興寺",
                    "zhushu": ""
                },
                {
                    "paragraph": "仙遊潭五首",
                    "zhushu": ""
                },
                {
                    "paragraph": "六和寺冲師閘山溪爲水軒",
                    "zhushu": ""
                },
                {
                    "paragraph": "故周茂叔先生濂溪",
                    "zhushu": ""
                },
                {
                    "paragraph": "次韻陳履常張公龍潭",
                    "zhushu": ""
                },
                {
                    "paragraph": "江郊",
                    "zhushu": ""
                },
                {
                    "paragraph": "卷之九",
                    "zhushu": ""
                },
                {
                    "paragraph": "池沼",
                    "zhushu": ""
                },
                {
                    "paragraph": "詩三首",
                    "zhushu": ""
                },
                {
                    "paragraph": "題興州晁太守新開古東池",
                    "zhushu": ""
                },
                {
                    "paragraph": "道者院池上作",
                    "zhushu": ""
                },
                {
                    "paragraph": "和宋肇遊西池次韻",
                    "zhushu": ""
                },
                {
                    "paragraph": "舟楫",
                    "zhushu": ""
                },
                {
                    "paragraph": "詩二首",
                    "zhushu": ""
                },
                {
                    "paragraph": "七月一日出城舟中苦𤍠",
                    "zhushu": ""
                },
                {
                    "paragraph": "舟中夜起",
                    "zhushu": ""
                },
                {
                    "paragraph": "橋梁",
                    "zhushu": ""
                },
                {
                    "paragraph": "詩三首",
                    "zhushu": ""
                },
                {
                    "paragraph": "海神廟板橋不果遷",
                    "zhushu": ""
                },
                {
                    "paragraph": "兩橋",
                    "zhushu": "東新橋  西新橋"
                },
                {
                    "paragraph": "樓閣",
                    "zhushu": ""
                },
                {
                    "paragraph": "詩二十七首",
                    "zhushu": ""
                },
                {
                    "paragraph": "吉祥寺僧求閣名",
                    "zhushu": ""
                },
                {
                    "paragraph": "望湖樓醉書五絶",
                    "zhushu": ""
                },
                {
                    "paragraph": "宿望湖樓再和",
                    "zhushu": ""
                },
                {
                    "paragraph": "望海樓晚景五絶",
                    "zhushu": ""
                },
                {
                    "paragraph": "李公擇求黄鶴樓詩",
                    "zhushu": ""
                },
                {
                    "paragraph": "南寺千佛閣",
                    "zhushu": ""
                },
                {
                    "paragraph": "法惠寺横翠閣",
                    "zhushu": ""
                },
                {
                    "paragraph": "聚逺樓三首",
                    "zhushu": ""
                },
                {
                    "paragraph": "九日黄樓作",
                    "zhushu": ""
                },
                {
                    "paragraph": "過賈牧水閣見其子三首",
                    "zhushu": ""
                },
                {
                    "paragraph": "蔡景繁官舎小閣",
                    "zhushu": ""
                },
                {
                    "paragraph": "寓居合江樓",
                    "zhushu": ""
                },
                {
                    "paragraph": "和黄秀才鑒空閣",
                    "zhushu": ""
                },
                {
                    "paragraph": "留獨秀峯",
                    "zhushu": ""
                },
                {
                    "paragraph": "犍爲王氏書樓",
                    "zhushu": ""
                },
                {
                    "paragraph": "亭榭",
                    "zhushu": ""
                },
                {
                    "paragraph": "詩四十五首",
                    "zhushu": ""
                },
                {
                    "paragraph": "次韻劉京兆石林亭",
                    "zhushu": ""
                },
                {
                    "paragraph": "和劉長安題薛周𨓜老亭",
                    "zhushu": ""
                },
                {
                    "paragraph": "姚氏山亭",
                    "zhushu": ""
                },
                {
                    "paragraph": "招隱亭",
                    "zhushu": ""
                },
                {
                    "paragraph": "凌虚臺",
                    "zhushu": ""
                },
                {
                    "paragraph": "孫莘老求墨妙亭詩",
                    "zhushu": ""
                },
                {
                    "paragraph": "天慶觀園亭道士乞名與詩",
                    "zhushu": ""
                },
                {
                    "paragraph": "於潜令刁同年野翁亭",
                    "zhushu": ""
                },
                {
                    "paragraph": "僧淸順新作垂雲亭",
                    "zhushu": ""
                },
                {
                    "paragraph": "東陽水樂亭",
                    "zhushu": ""
                },
                {
                    "paragraph": "李行中醉眠亭三首",
                    "zhushu": ""
                },
                {
                    "paragraph": "次韻陳海州乗槎亭",
                    "zhushu": ""
                },
                {
                    "paragraph": "登常山絶頂廣麗亭",
                    "zhushu": ""
                },
                {
                    "paragraph": "種徳亭",
                    "zhushu": ""
                },
                {
                    "paragraph": "城南縣尉水亭得長字",
                    "zhushu": ""
                },
                {
                    "paragraph": "遷居臨臯亭",
                    "zhushu": ""
                },
                {
                    "paragraph": "徐大正閑軒",
                    "zhushu": ""
                },
                {
                    "paragraph": "泗州蕭淵東軒二首",
                    "zhushu": ""
                },
                {
                    "paragraph": "劉乙新作射亭",
                    "zhushu": ""
                },
                {
                    "paragraph": "留題蘭臯亭",
                    "zhushu": ""
                },
                {
                    "paragraph": "南都妙峯亭",
                    "zhushu": ""
                },
                {
                    "paragraph": "壽星院寒碧軒",
                    "zhushu": ""
                },
                {
                    "paragraph": "西湖壽星院此君軒",
                    "zhushu": ""
                },
                {
                    "paragraph": "次韻林子中蒜山亭",
                    "zhushu": ""
                },
                {
                    "paragraph": "再和并荅楊次公",
                    "zhushu": ""
                },
                {
                    "paragraph": "次韻劉景文登介亭",
                    "zhushu": ""
                },
                {
                    "paragraph": "𡊮公濟和登介亭詩復次韻荅之",
                    "zhushu": ""
                },
                {
                    "paragraph": "閱丗亭詩贈任仲微",
                    "zhushu": ""
                },
                {
                    "paragraph": "浴日亭",
                    "zhushu": ""
                },
                {
                    "paragraph": "次韻子由三首",
                    "zhushu": "東亭  東楼  椰子冠"
                },
                {
                    "paragraph": "望夫臺",
                    "zhushu": ""
                },
                {
                    "paragraph": "阮籍嘯臺",
                    "zhushu": ""
                },
                {
                    "paragraph": "陳徳任占山亭二首",
                    "zhushu": ""
                },
                {
                    "paragraph": "寄傲軒",
                    "zhushu": ""
                },
                {
                    "paragraph": "薝蔔亭醉題",
                    "zhushu": ""
                },
                {
                    "paragraph": "望湖亭",
                    "zhushu": ""
                },
                {
                    "paragraph": "次韻半山亭",
                    "zhushu": ""
                },
                {
                    "paragraph": "和廬仙芝上人竹軒",
                    "zhushu": ""
                },
                {
                    "paragraph": "觀臺",
                    "zhushu": ""
                },
                {
                    "paragraph": "卷之十",
                    "zhushu": ""
                },
                {
                    "paragraph": "園林",
                    "zhushu": ""
                },
                {
                    "paragraph": "詩五十七首",
                    "zhushu": ""
                },
                {
                    "paragraph": "和子由園中草木十一首",
                    "zhushu": ""
                },
                {
                    "paragraph": "新城陳氏園次晁𥙷之韻",
                    "zhushu": ""
                },
                {
                    "paragraph": "和文與可洋州園池三十首",
                    "zhushu": "湖橋  横湖  書軒  冰池  竹塢荻蒲  蓼屿  望雲楼  天漢臺  待月臺  二樂榭  灙泉亭  吏隱亭  霜筠亭  無言亭露香亭  㴠虚亭  溪光亭  過溪亭  披錦亭  禊亭  菡蓞亭  荼䕷洞  篔簹谷  寒芦港野人廬  此君庵  金橙徑  南園  北園"
                },
                {
                    "paragraph": "和孔密州五絶",
                    "zhushu": "見邸家園留題  春歩西園見寄  東欄梨花和流杯石上草書小詩  堂後白牡丹"
                },
                {
                    "paragraph": "司馬君實獨樂園",
                    "zhushu": ""
                },
                {
                    "paragraph": "滕縣時同年西園",
                    "zhushu": ""
                },
                {
                    "paragraph": "寄題梅宣義園亭",
                    "zhushu": ""
                },
                {
                    "paragraph": "三月二十日開園三首",
                    "zhushu": ""
                },
                {
                    "paragraph": "小圃五詠",
                    "zhushu": "人參  地黄  枸𣏌  甘菊  薏苡"
                },
                {
                    "paragraph": "果實",
                    "zhushu": ""
                },
                {
                    "paragraph": "詩九首",
                    "zhushu": ""
                },
                {
                    "paragraph": "送鄭户曹賦席上果得榧子",
                    "zhushu": ""
                },
                {
                    "paragraph": "食柑",
                    "zhushu": ""
                },
                {
                    "paragraph": "橄欖",
                    "zhushu": ""
                },
                {
                    "paragraph": "次韻曽仲錫食蜜漬生荔枝",
                    "zhushu": ""
                },
                {
                    "paragraph": "再和曽仲鍚荔枝",
                    "zhushu": ""
                },
                {
                    "paragraph": "次韻劉燾撫句蜜漬荔枝",
                    "zhushu": ""
                },
                {
                    "paragraph": "𥘉食荔枝",
                    "zhushu": ""
                },
                {
                    "paragraph": "荔枝歎",
                    "zhushu": ""
                },
                {
                    "paragraph": "食荔枝二首",
                    "zhushu": ""
                },
                {
                    "paragraph": "廉州龍眼質味殊絶",
                    "zhushu": ""
                },
                {
                    "paragraph": "荅𣈆卿傳柑",
                    "zhushu": ""
                },
                {
                    "paragraph": "燕飲上",
                    "zhushu": ""
                },
                {
                    "paragraph": "詩二十七首",
                    "zhushu": ""
                },
                {
                    "paragraph": "微雪南谿小酌至晚",
                    "zhushu": ""
                },
                {
                    "paragraph": "陪歐陽公燕西湖",
                    "zhushu": ""
                },
                {
                    "paragraph": "用前韻求述古移厨",
                    "zhushu": ""
                },
                {
                    "paragraph": "飲湖上𥘉晴後雨二首",
                    "zhushu": ""
                },
                {
                    "paragraph": "與臨安令宗人同年劇飲",
                    "zhushu": ""
                },
                {
                    "paragraph": "述古召飲介亭以病先起",
                    "zhushu": ""
                },
                {
                    "paragraph": "重九亦以病不赴述古㑹",
                    "zhushu": ""
                },
                {
                    "paragraph": "次韻述古過周長官夜飲",
                    "zhushu": ""
                },
                {
                    "paragraph": "述古以詩見責屢不赴㑹",
                    "zhushu": ""
                },
                {
                    "paragraph": "和王蘇州侍太夫人觀燈之什不及赴此㑹二首",
                    "zhushu": ""
                },
                {
                    "paragraph": "金山寺與栁子玉飲醉書其壁",
                    "zhushu": ""
                },
                {
                    "paragraph": "蘇州閭丘江君二家雨中飲酒二首",
                    "zhushu": ""
                },
                {
                    "paragraph": "聞喬太愽換左藏知欽州以詩招飲",
                    "zhushu": ""
                },
                {
                    "paragraph": "與梁左藏㑹飲傳國愽家",
                    "zhushu": ""
                },
                {
                    "paragraph": "約公擇飲是日大風",
                    "zhushu": ""
                },
                {
                    "paragraph": "座上賦戴花得天字",
                    "zhushu": ""
                },
                {
                    "paragraph": "夜飲次韻畢推官",
                    "zhushu": ""
                },
                {
                    "paragraph": "聞李公擇飲傳國愽家大醉二首",
                    "zhushu": ""
                },
                {
                    "paragraph": "月夜與客飲酒杏花下",
                    "zhushu": ""
                },
                {
                    "paragraph": "陳州與文郎𨓜民飲別",
                    "zhushu": ""
                },
                {
                    "paragraph": "與潘三失解後飲酒",
                    "zhushu": ""
                },
                {
                    "paragraph": "二月三日㸃燈㑹客",
                    "zhushu": ""
                },
                {
                    "paragraph": "與歐育等六人飲酒",
                    "zhushu": ""
                },
                {
                    "paragraph": "卷之十一",
                    "zhushu": ""
                },
                {
                    "paragraph": "燕飲下",
                    "zhushu": ""
                },
                {
                    "paragraph": "詩十七首",
                    "zhushu": ""
                },
                {
                    "paragraph": "次韻王定國謝韓子華過飲",
                    "zhushu": ""
                },
                {
                    "paragraph": "次韻韓康直置酒見留",
                    "zhushu": ""
                },
                {
                    "paragraph": "次韻王定國㑹飲清虚堂",
                    "zhushu": ""
                },
                {
                    "paragraph": "與莫同年雨中飲湖上",
                    "zhushu": ""
                },
                {
                    "paragraph": "次韻詹適宣德小飲巽亭",
                    "zhushu": ""
                },
                {
                    "paragraph": "次韻劉景文西湖席上",
                    "zhushu": ""
                },
                {
                    "paragraph": "次韻督兩歐陽破陳酒戒",
                    "zhushu": ""
                },
                {
                    "paragraph": "勸陳履常飲",
                    "zhushu": ""
                },
                {
                    "paragraph": "以病在告獨酌",
                    "zhushu": ""
                },
                {
                    "paragraph": "獨酌試藥玉滑盞有懷諸君子",
                    "zhushu": ""
                },
                {
                    "paragraph": "竹間亭小酌懷叔弼季黙",
                    "zhushu": ""
                },
                {
                    "paragraph": "次韻張朝奉仍招晚飲",
                    "zhushu": ""
                },
                {
                    "paragraph": "次韻錢穆父㑹飲",
                    "zhushu": ""
                },
                {
                    "paragraph": "立春日小集戲李端叔",
                    "zhushu": ""
                },
                {
                    "paragraph": "用過韻冬至與諸生飲",
                    "zhushu": ""
                },
                {
                    "paragraph": "小飲公謹舟中",
                    "zhushu": ""
                },
                {
                    "paragraph": "與閑山居士小飲",
                    "zhushu": ""
                },
                {
                    "paragraph": "試選",
                    "zhushu": ""
                },
                {
                    "paragraph": "詩八首",
                    "zhushu": ""
                },
                {
                    "paragraph": "監試呈諸試官",
                    "zhushu": ""
                },
                {
                    "paragraph": "試院煎茶",
                    "zhushu": ""
                },
                {
                    "paragraph": "催試官考校戲作",
                    "zhushu": ""
                },
                {
                    "paragraph": "復登望海樓和前韻五首",
                    "zhushu": ""
                },
                {
                    "paragraph": "書畫上",
                    "zhushu": ""
                },
                {
                    "paragraph": "詩六十三首",
                    "zhushu": ""
                },
                {
                    "paragraph": "和子由論書",
                    "zhushu": ""
                },
                {
                    "paragraph": "和人求筆跡",
                    "zhushu": ""
                },
                {
                    "paragraph": "過廣愛寺三首",
                    "zhushu": ""
                },
                {
                    "paragraph": "荅李頎秀才以畫山見寄",
                    "zhushu": ""
                },
                {
                    "paragraph": "栁氏二外甥求筆跡二首",
                    "zhushu": ""
                },
                {
                    "paragraph": "贈冩眞何充秀才",
                    "zhushu": ""
                },
                {
                    "paragraph": "次韻周邠鴈蕩山圗二首",
                    "zhushu": ""
                },
                {
                    "paragraph": "書韓幹牧馬圗",
                    "zhushu": ""
                },
                {
                    "paragraph": "章質夫寄惠崔徽眞",
                    "zhushu": ""
                },
                {
                    "paragraph": "韓幹十四馬",
                    "zhushu": ""
                },
                {
                    "paragraph": "贈冩御容妙善師",
                    "zhushu": ""
                },
                {
                    "paragraph": "續麗人行",
                    "zhushu": ""
                },
                {
                    "paragraph": "鮮于子駿見遺呉道子畫",
                    "zhushu": ""
                },
                {
                    "paragraph": "李思訓畫長江絶島圗",
                    "zhushu": ""
                },
                {
                    "paragraph": "陳季常所蓄朱陳嫁娶圗",
                    "zhushu": ""
                },
                {
                    "paragraph": "郭祥正家醉畫竹石壁上",
                    "zhushu": ""
                },
                {
                    "paragraph": "髙郵陳直躬處士畫鴈二首",
                    "zhushu": ""
                },
                {
                    "paragraph": "雍秀才畫草蟲八物",
                    "zhushu": "促織　蟬  蝦蟇　𧏙蜋  天水牛  蠍虎  蝸牛  鬼蝶"
                },
                {
                    "paragraph": "王伯敭所藏趙昌畫四首",
                    "zhushu": "梅花　黄葵  芙蓉　山茶"
                },
                {
                    "paragraph": "墨花",
                    "zhushu": ""
                },
                {
                    "paragraph": "書文與可墨竹",
                    "zhushu": ""
                },
                {
                    "paragraph": "虢國夫人夜遊圗",
                    "zhushu": ""
                },
                {
                    "paragraph": "題文與可墨竹",
                    "zhushu": ""
                },
                {
                    "paragraph": "趙令晏崔白大圗幅徑三丈",
                    "zhushu": ""
                },
                {
                    "paragraph": "書李伯時所藏韓幹馬郭熈畫秋山平逺",
                    "zhushu": ""
                },
                {
                    "paragraph": "書晁𥙷之所藏與可畫竹三首",
                    "zhushu": ""
                },
                {
                    "paragraph": "書李丗南所畫秋景二首",
                    "zhushu": ""
                },
                {
                    "paragraph": "書鄢陵王所畫折枝二首",
                    "zhushu": ""
                },
                {
                    "paragraph": "次韻米黻二王書跋尾二首",
                    "zhushu": ""
                },
                {
                    "paragraph": "郭熈秋山平逺二首",
                    "zhushu": ""
                },
                {
                    "paragraph": "謝賜燕并御書進詩一首",
                    "zhushu": ""
                },
                {
                    "paragraph": "書艾宣畫四首",
                    "zhushu": "竹鶴　杏花白鷴　黄精鹿　蓮龜"
                },
                {
                    "paragraph": "次韻魯直畫馬試院中作",
                    "zhushu": ""
                },
                {
                    "paragraph": "柏石圗",
                    "zhushu": ""
                },
                {
                    "paragraph": "和王晉卿題李伯時畫馬",
                    "zhushu": ""
                },
                {
                    "paragraph": "書歸去來陽関二圗後二首",
                    "zhushu": ""
                },
                {
                    "paragraph": "戲書伯時畫御馬好頭赤",
                    "zhushu": ""
                },
                {
                    "paragraph": "卷之十二",
                    "zhushu": ""
                },
                {
                    "paragraph": "書畫下",
                    "zhushu": ""
                },
                {
                    "paragraph": "詩五十一首",
                    "zhushu": ""
                },
                {
                    "paragraph": "題李伯時畫琴鶴圗二首",
                    "zhushu": ""
                },
                {
                    "paragraph": "書王定國所藏煙江疊嶂圗",
                    "zhushu": ""
                },
                {
                    "paragraph": "王晉卿所藏著色山二首",
                    "zhushu": ""
                },
                {
                    "paragraph": "次韻王晉卿和煙江疊嶂圗",
                    "zhushu": ""
                },
                {
                    "paragraph": "書王晉卿畫著色山二首",
                    "zhushu": ""
                },
                {
                    "paragraph": "書王子敬帖絶句",
                    "zhushu": ""
                },
                {
                    "paragraph": "書宗少文一筆畫",
                    "zhushu": ""
                },
                {
                    "paragraph": "書渾令公宴魚朝恩圖",
                    "zhushu": ""
                },
                {
                    "paragraph": "次韻王晉卿畫山水二首",
                    "zhushu": ""
                },
                {
                    "paragraph": "又書王晉卿畫四首",
                    "zhushu": "山隂陳迹　雪谿乗興  四明狂客  西塞風雨"
                },
                {
                    "paragraph": "題王晉卿畫後",
                    "zhushu": ""
                },
                {
                    "paragraph": "次韻子由晉卿所和畫山水二首",
                    "zhushu": ""
                },
                {
                    "paragraph": "六觀堂老人草書",
                    "zhushu": ""
                },
                {
                    "paragraph": "閻立本職貢圗",
                    "zhushu": ""
                },
                {
                    "paragraph": "和叔盎畫馬次韻",
                    "zhushu": ""
                },
                {
                    "paragraph": "書晁說之考牧圗後",
                    "zhushu": ""
                },
                {
                    "paragraph": "書丹元子所示李太白眞",
                    "zhushu": ""
                },
                {
                    "paragraph": "題毛女眞",
                    "zhushu": ""
                },
                {
                    "paragraph": "書清汶老所傳秦湘二女圗",
                    "zhushu": ""
                },
                {
                    "paragraph": "次韻李端叔鴛鴦竹石圗",
                    "zhushu": ""
                },
                {
                    "paragraph": "子由新修龍興寺呉畫壁",
                    "zhushu": ""
                },
                {
                    "paragraph": "題過所畫枯木竹石三首",
                    "zhushu": ""
                },
                {
                    "paragraph": "和曹子方歐陽晦夫畫茅菴",
                    "zhushu": ""
                },
                {
                    "paragraph": "書韓幹二馬",
                    "zhushu": ""
                },
                {
                    "paragraph": "王晉叔所藏畫跋尾五首",
                    "zhushu": "徐熈杏花　趙昌四季"
                },
                {
                    "paragraph": "韋偃牧馬圗",
                    "zhushu": ""
                },
                {
                    "paragraph": "李亮功舊隱宅圗",
                    "zhushu": ""
                },
                {
                    "paragraph": "畫車詩二首",
                    "zhushu": ""
                },
                {
                    "paragraph": "宋復古畫瀟湘晚景圗三首",
                    "zhushu": ""
                },
                {
                    "paragraph": "題黄筌畫翎毛花蝶二首",
                    "zhushu": ""
                },
                {
                    "paragraph": "申王畫馬圗",
                    "zhushu": ""
                },
                {
                    "paragraph": "書伯時所畫王摩詰",
                    "zhushu": ""
                },
                {
                    "paragraph": "邢房悟前生圖",
                    "zhushu": ""
                },
                {
                    "paragraph": "筆墨",
                    "zhushu": ""
                },
                {
                    "paragraph": "詩九首",
                    "zhushu": ""
                },
                {
                    "paragraph": "次韻荅舒教授觀余所藏墨",
                    "zhushu": ""
                },
                {
                    "paragraph": "贈潘谷",
                    "zhushu": ""
                },
                {
                    "paragraph": "孫莘老寄墨四首",
                    "zhushu": ""
                },
                {
                    "paragraph": "歐陽季黙以油煙墨見餉",
                    "zhushu": ""
                },
                {
                    "paragraph": "明日復以大魚爲餽",
                    "zhushu": ""
                },
                {
                    "paragraph": "謝宋漢傑送李承晏墨",
                    "zhushu": ""
                },
                {
                    "paragraph": "硯",
                    "zhushu": ""
                },
                {
                    "paragraph": "詩八首",
                    "zhushu": ""
                },
                {
                    "paragraph": "龍尾硯歌",
                    "zhushu": ""
                },
                {
                    "paragraph": "以銅劒易張幾仲龍尾子石硯",
                    "zhushu": ""
                },
                {
                    "paragraph": "張作詩送硯反劒乃和歸劒",
                    "zhushu": ""
                },
                {
                    "paragraph": "眉子石硯歌",
                    "zhushu": ""
                },
                {
                    "paragraph": "和范子功月石硯屏",
                    "zhushu": ""
                },
                {
                    "paragraph": "次韻范純父涵星硯月石風林屏",
                    "zhushu": ""
                },
                {
                    "paragraph": "龍尾石硯寄猶子逺",
                    "zhushu": ""
                },
                {
                    "paragraph": "驪山沉泥硯",
                    "zhushu": ""
                },
                {
                    "paragraph": "音樂",
                    "zhushu": ""
                },
                {
                    "paragraph": "詩十一首",
                    "zhushu": ""
                },
                {
                    "paragraph": "宋叔逹家聽琵琶",
                    "zhushu": ""
                },
                {
                    "paragraph": "古𦆑頭曲",
                    "zhushu": ""
                },
                {
                    "paragraph": "聽僧昭素琴",
                    "zhushu": ""
                },
                {
                    "paragraph": "聽賢師琴",
                    "zhushu": ""
                },
                {
                    "paragraph": "潤州甘露寺彈筝",
                    "zhushu": ""
                },
                {
                    "paragraph": "破琴",
                    "zhushu": ""
                },
                {
                    "paragraph": "聽武道士彈賀若",
                    "zhushu": ""
                },
                {
                    "paragraph": "九月十五日觀月彈琴西湖",
                    "zhushu": ""
                },
                {
                    "paragraph": "缾笙",
                    "zhushu": ""
                },
                {
                    "paragraph": "次韻子由彈琴",
                    "zhushu": ""
                },
                {
                    "paragraph": "舟中聽大人彈琴",
                    "zhushu": ""
                },
                {
                    "paragraph": "卷之十三",
                    "zhushu": ""
                },
                {
                    "paragraph": "器用",
                    "zhushu": ""
                },
                {
                    "paragraph": "詩十首",
                    "zhushu": ""
                },
                {
                    "paragraph": "次韻栁子玉二首",
                    "zhushu": "地炉  𥿄帳"
                },
                {
                    "paragraph": "荅胡穆秀才遺古劒器",
                    "zhushu": ""
                },
                {
                    "paragraph": "無錫道中賦水車",
                    "zhushu": ""
                },
                {
                    "paragraph": "以𩀱刀遺子由有詩次韻",
                    "zhushu": ""
                },
                {
                    "paragraph": "鐵拄杖",
                    "zhushu": ""
                },
                {
                    "paragraph": "觀杭州鈐轄歐育刀劒戰袍",
                    "zhushu": ""
                },
                {
                    "paragraph": "送竹几與謝秀才",
                    "zhushu": ""
                },
                {
                    "paragraph": "秋詠石屏",
                    "zhushu": ""
                },
                {
                    "paragraph": "和張耒髙麗松扇",
                    "zhushu": ""
                },
                {
                    "paragraph": "燈燭",
                    "zhushu": ""
                },
                {
                    "paragraph": "詩三首",
                    "zhushu": ""
                },
                {
                    "paragraph": "祥符寺九曲觀燈",
                    "zhushu": ""
                },
                {
                    "paragraph": "上元過祥符僧房無燈火",
                    "zhushu": ""
                },
                {
                    "paragraph": "次韻頴叔觀燈",
                    "zhushu": ""
                },
                {
                    "paragraph": "食物",
                    "zhushu": ""
                },
                {
                    "paragraph": "詩五首",
                    "zhushu": ""
                },
                {
                    "paragraph": "和黄魯直食筍次韻",
                    "zhushu": ""
                },
                {
                    "paragraph": "𢹂白酒魲魚過詹史君食冷陶",
                    "zhushu": ""
                },
                {
                    "paragraph": "狄韶州煑蔓菁蘆菔羹",
                    "zhushu": ""
                },
                {
                    "paragraph": "玉糝羮",
                    "zhushu": ""
                },
                {
                    "paragraph": "山中笋出戲語器之同參玉板長老",
                    "zhushu": ""
                },
                {
                    "paragraph": "酒",
                    "zhushu": ""
                },
                {
                    "paragraph": "詩十二首",
                    "zhushu": ""
                },
                {
                    "paragraph": "送碧香酒與趙明叔教授",
                    "zhushu": ""
                },
                {
                    "paragraph": "趙旣見和復次韻荅之",
                    "zhushu": ""
                },
                {
                    "paragraph": "趙往莒縣還以一壷遺之",
                    "zhushu": ""
                },
                {
                    "paragraph": "送錢道士酒二壷",
                    "zhushu": ""
                },
                {
                    "paragraph": "新釀桂香酒",
                    "zhushu": ""
                },
                {
                    "paragraph": "惠守詹君見和復次韻",
                    "zhushu": ""
                },
                {
                    "paragraph": "薄薄酒二首",
                    "zhushu": ""
                },
                {
                    "paragraph": "眞一酒",
                    "zhushu": ""
                },
                {
                    "paragraph": "嘗天門冬酒二首",
                    "zhushu": ""
                },
                {
                    "paragraph": "竹葉酒",
                    "zhushu": ""
                },
                {
                    "paragraph": "茶",
                    "zhushu": ""
                },
                {
                    "paragraph": "詩十二首",
                    "zhushu": ""
                },
                {
                    "paragraph": "月兎茶",
                    "zhushu": ""
                },
                {
                    "paragraph": "佛舎飲茶戲作",
                    "zhushu": ""
                },
                {
                    "paragraph": "和錢安道寄惠建茶",
                    "zhushu": ""
                },
                {
                    "paragraph": "和蔣夔寄茶",
                    "zhushu": ""
                },
                {
                    "paragraph": "惠山謁錢道人烹小龍團登絶頂望太湖",
                    "zhushu": ""
                },
                {
                    "paragraph": "以大龍團報垂雲新茶",
                    "zhushu": ""
                },
                {
                    "paragraph": "次韻荅程朝奉謝送新茶",
                    "zhushu": ""
                },
                {
                    "paragraph": "次韻曹輔寄壑源試焙新芽",
                    "zhushu": ""
                },
                {
                    "paragraph": "種茶",
                    "zhushu": ""
                },
                {
                    "paragraph": "汲江煎茶",
                    "zhushu": ""
                },
                {
                    "paragraph": "送南屏謙師",
                    "zhushu": ""
                },
                {
                    "paragraph": "又贈老謙",
                    "zhushu": ""
                },
                {
                    "paragraph": "禽",
                    "zhushu": ""
                },
                {
                    "paragraph": "詩十三首",
                    "zhushu": ""
                },
                {
                    "paragraph": "僧爽白雞",
                    "zhushu": ""
                },
                {
                    "paragraph": "五禽言五首",
                    "zhushu": ""
                },
                {
                    "paragraph": "異鵲",
                    "zhushu": ""
                },
                {
                    "paragraph": "鶴歎",
                    "zhushu": ""
                },
                {
                    "paragraph": "五色鵲",
                    "zhushu": ""
                },
                {
                    "paragraph": "巫山廟烏",
                    "zhushu": ""
                },
                {
                    "paragraph": "野鷹來",
                    "zhushu": ""
                },
                {
                    "paragraph": "食雉",
                    "zhushu": ""
                },
                {
                    "paragraph": "獸",
                    "zhushu": ""
                },
                {
                    "paragraph": "詩四首",
                    "zhushu": ""
                },
                {
                    "paragraph": "竹𪕋",
                    "zhushu": ""
                },
                {
                    "paragraph": "烏觜",
                    "zhushu": ""
                },
                {
                    "paragraph": "涪州得山胡",
                    "zhushu": ""
                },
                {
                    "paragraph": "仙都觀鹿",
                    "zhushu": ""
                },
                {
                    "paragraph": "蟲",
                    "zhushu": ""
                },
                {
                    "paragraph": "詩二首",
                    "zhushu": ""
                },
                {
                    "paragraph": "蠍虎",
                    "zhushu": ""
                },
                {
                    "paragraph": "魚",
                    "zhushu": ""
                },
                {
                    "paragraph": "詩六首",
                    "zhushu": ""
                },
                {
                    "paragraph": "渼陂魚",
                    "zhushu": ""
                },
                {
                    "paragraph": "次韻潜師放魚",
                    "zhushu": ""
                },
                {
                    "paragraph": "戲作鮰魚",
                    "zhushu": ""
                },
                {
                    "paragraph": "戲作放魚",
                    "zhushu": ""
                },
                {
                    "paragraph": "復次放魚前韻",
                    "zhushu": ""
                },
                {
                    "paragraph": "鯿魚",
                    "zhushu": ""
                },
                {
                    "paragraph": "竹",
                    "zhushu": ""
                },
                {
                    "paragraph": "詩三首",
                    "zhushu": ""
                },
                {
                    "paragraph": "於潜僧竹筠堂",
                    "zhushu": ""
                },
                {
                    "paragraph": "次韻劉貢父西省種竹",
                    "zhushu": ""
                },
                {
                    "paragraph": "此君軒",
                    "zhushu": ""
                },
                {
                    "paragraph": "木",
                    "zhushu": ""
                },
                {
                    "paragraph": "詩十一首",
                    "zhushu": ""
                },
                {
                    "paragraph": "塔前古檜",
                    "zhushu": ""
                },
                {
                    "paragraph": "王復秀才所居𩀱檜二首",
                    "zhushu": ""
                },
                {
                    "paragraph": "種松得徠字",
                    "zhushu": ""
                },
                {
                    "paragraph": "戲作種松",
                    "zhushu": ""
                },
                {
                    "paragraph": "萬松亭",
                    "zhushu": ""
                },
                {
                    "paragraph": "和趙貺栽檜",
                    "zhushu": ""
                },
                {
                    "paragraph": "杜輿秀才學種松法二首",
                    "zhushu": ""
                },
                {
                    "paragraph": "種稺栝禮曹北垣下",
                    "zhushu": ""
                },
                {
                    "paragraph": "宥老楮",
                    "zhushu": ""
                },
                {
                    "paragraph": "卷之十四",
                    "zhushu": ""
                },
                {
                    "paragraph": "花",
                    "zhushu": ""
                },
                {
                    "paragraph": "詩七十九首",
                    "zhushu": ""
                },
                {
                    "paragraph": "吉祥寺賞牡丹",
                    "zhushu": ""
                },
                {
                    "paragraph": "和陳述古拒霜花",
                    "zhushu": ""
                },
                {
                    "paragraph": "吉祥寺花將落而述古不至",
                    "zhushu": ""
                },
                {
                    "paragraph": "述古明日即來復用前韻",
                    "zhushu": ""
                },
                {
                    "paragraph": "李鈐轄座上分題戴花",
                    "zhushu": ""
                },
                {
                    "paragraph": "陌上花三首",
                    "zhushu": ""
                },
                {
                    "paragraph": "和述古冬日牡丹四首",
                    "zhushu": ""
                },
                {
                    "paragraph": "次韻刁景純賞瑞香花",
                    "zhushu": ""
                },
                {
                    "paragraph": "天笁山送桂花分贈元素",
                    "zhushu": ""
                },
                {
                    "paragraph": "謝郡人田賀二生獻花",
                    "zhushu": ""
                },
                {
                    "paragraph": "惜花",
                    "zhushu": ""
                },
                {
                    "paragraph": "玉盤盂二首",
                    "zhushu": ""
                },
                {
                    "paragraph": "留別釋迦院牡丹呈趙倅",
                    "zhushu": ""
                },
                {
                    "paragraph": "次韻李公擇梅花",
                    "zhushu": ""
                },
                {
                    "paragraph": "梅花二首",
                    "zhushu": ""
                },
                {
                    "paragraph": "定惠院海棠",
                    "zhushu": ""
                },
                {
                    "paragraph": "雨中看牡丹三首",
                    "zhushu": ""
                },
                {
                    "paragraph": "岐亭道上見梅花",
                    "zhushu": ""
                },
                {
                    "paragraph": "紅梅三首",
                    "zhushu": ""
                },
                {
                    "paragraph": "問大治長老乞桃花茶栽",
                    "zhushu": ""
                },
                {
                    "paragraph": "和秦太虚梅花",
                    "zhushu": ""
                },
                {
                    "paragraph": "再和潜師",
                    "zhushu": ""
                },
                {
                    "paragraph": "海棠",
                    "zhushu": ""
                },
                {
                    "paragraph": "玉堂栽花周正孺有詩次韻",
                    "zhushu": ""
                },
                {
                    "paragraph": "和王晉卿送梅花",
                    "zhushu": ""
                },
                {
                    "paragraph": "垂雲花開荅順闍梨以詩見招",
                    "zhushu": ""
                },
                {
                    "paragraph": "菩薩寺南漪堂杜䳌花",
                    "zhushu": ""
                },
                {
                    "paragraph": "題楊次公春蘭",
                    "zhushu": ""
                },
                {
                    "paragraph": "題次公蕙次韻錢穆父紫薇花二首",
                    "zhushu": ""
                },
                {
                    "paragraph": "次韻楊公濟秦議海花十首",
                    "zhushu": ""
                },
                {
                    "paragraph": "再和楊公濟梅花十絶  㯶筍",
                    "zhushu": ""
                },
                {
                    "paragraph": "眞覺院瑞香花",
                    "zhushu": ""
                },
                {
                    "paragraph": "臘梅一首贈趙景貺",
                    "zhushu": ""
                },
                {
                    "paragraph": "贈朱遜之",
                    "zhushu": ""
                },
                {
                    "paragraph": "次韻同賞田曹梅花",
                    "zhushu": ""
                },
                {
                    "paragraph": "三月二十日多葉杏開",
                    "zhushu": ""
                },
                {
                    "paragraph": "松風亭下梅花盛開",
                    "zhushu": ""
                },
                {
                    "paragraph": "再用前韻",
                    "zhushu": ""
                },
                {
                    "paragraph": "花落復次韻",
                    "zhushu": ""
                },
                {
                    "paragraph": "次韻程正輔江行見梅花",
                    "zhushu": ""
                },
                {
                    "paragraph": "和子由石菖蒲忽生九花",
                    "zhushu": ""
                },
                {
                    "paragraph": "次韻子由月季花再生",
                    "zhushu": ""
                },
                {
                    "paragraph": "贈嶺上梅",
                    "zhushu": ""
                },
                {
                    "paragraph": "净土院觀牡丹",
                    "zhushu": ""
                },
                {
                    "paragraph": "三蕚牡丹",
                    "zhushu": ""
                },
                {
                    "paragraph": "雨中賞牡丹",
                    "zhushu": ""
                },
                {
                    "paragraph": "山茶",
                    "zhushu": ""
                },
                {
                    "paragraph": "菜",
                    "zhushu": ""
                },
                {
                    "paragraph": "詩五首",
                    "zhushu": ""
                },
                {
                    "paragraph": "春菜",
                    "zhushu": ""
                },
                {
                    "paragraph": "元脩菜",
                    "zhushu": ""
                },
                {
                    "paragraph": "雨後行菜",
                    "zhushu": ""
                },
                {
                    "paragraph": "和子由種菜乆旱不生",
                    "zhushu": ""
                },
                {
                    "paragraph": "煑菜",
                    "zhushu": ""
                },
                {
                    "paragraph": "菌蕈",
                    "zhushu": ""
                },
                {
                    "paragraph": "詩一首",
                    "zhushu": ""
                },
                {
                    "paragraph": "與參寥師行園中得黄耳蕈",
                    "zhushu": ""
                },
                {
                    "paragraph": "卷之十五",
                    "zhushu": ""
                },
                {
                    "paragraph": "投贈",
                    "zhushu": ""
                },
                {
                    "paragraph": "詩二十七首",
                    "zhushu": ""
                },
                {
                    "paragraph": "贈孫莘老七絶",
                    "zhushu": ""
                },
                {
                    "paragraph": "至秀州贈錢端公安道",
                    "zhushu": ""
                },
                {
                    "paragraph": "贈治易僧智周",
                    "zhushu": ""
                },
                {
                    "paragraph": "除夜病中贈叚屯田",
                    "zhushu": ""
                },
                {
                    "paragraph": "喬太愽見和復次韻荅之",
                    "zhushu": ""
                },
                {
                    "paragraph": "二公再和亦再荅之",
                    "zhushu": ""
                },
                {
                    "paragraph": "贈王仲素寺丞",
                    "zhushu": ""
                },
                {
                    "paragraph": "贈寳覺長老",
                    "zhushu": ""
                },
                {
                    "paragraph": "贈惠山僧惠表",
                    "zhushu": ""
                },
                {
                    "paragraph": "贈錢道人",
                    "zhushu": ""
                },
                {
                    "paragraph": "贈黄山人",
                    "zhushu": ""
                },
                {
                    "paragraph": "贈𡊮陟",
                    "zhushu": ""
                },
                {
                    "paragraph": "贈章黙",
                    "zhushu": ""
                },
                {
                    "paragraph": "贈葛葦",
                    "zhushu": ""
                },
                {
                    "paragraph": "贈王寂",
                    "zhushu": ""
                },
                {
                    "paragraph": "贈杜介",
                    "zhushu": ""
                },
                {
                    "paragraph": "慶源宣義王文求紅帶",
                    "zhushu": ""
                },
                {
                    "paragraph": "贈王子直秀才",
                    "zhushu": ""
                },
                {
                    "paragraph": "贈鄭清叟秀才",
                    "zhushu": ""
                },
                {
                    "paragraph": "贈嶺上老人",
                    "zhushu": ""
                },
                {
                    "paragraph": "贈楊𦒿",
                    "zhushu": ""
                },
                {
                    "paragraph": "戲贈",
                    "zhushu": ""
                },
                {
                    "paragraph": "詩三十二首",
                    "zhushu": ""
                },
                {
                    "paragraph": "戲子由",
                    "zhushu": ""
                },
                {
                    "paragraph": "鹽官部役戲呈同事",
                    "zhushu": ""
                },
                {
                    "paragraph": "將之湖州戲贈莘老",
                    "zhushu": ""
                },
                {
                    "paragraph": "戲贈",
                    "zhushu": ""
                },
                {
                    "paragraph": "戲贈賈収秀才三首",
                    "zhushu": ""
                },
                {
                    "paragraph": "戲魯少卿二首",
                    "zhushu": ""
                },
                {
                    "paragraph": "張子野年八十五尚聞買妾",
                    "zhushu": ""
                },
                {
                    "paragraph": "戲錢道人雨絶",
                    "zhushu": ""
                },
                {
                    "paragraph": "贈張刀二老",
                    "zhushu": ""
                },
                {
                    "paragraph": "戲毛國華長官",
                    "zhushu": ""
                },
                {
                    "paragraph": "戲喬太愽飲客",
                    "zhushu": ""
                },
                {
                    "paragraph": "戲問辯才法師復歸上天笁",
                    "zhushu": ""
                },
                {
                    "paragraph": "夜過舒堯文戲作",
                    "zhushu": ""
                },
                {
                    "paragraph": "戲作陳孟公詩",
                    "zhushu": ""
                },
                {
                    "paragraph": "戲徐君猷孟亨之不飲酒",
                    "zhushu": ""
                },
                {
                    "paragraph": "戲子由五首",
                    "zhushu": ""
                },
                {
                    "paragraph": "戲周正孺二絶",
                    "zhushu": ""
                },
                {
                    "paragraph": "戲用晁𥙷之韻",
                    "zhushu": ""
                },
                {
                    "paragraph": "東川清𢇁寄魯冀州戲贈",
                    "zhushu": ""
                },
                {
                    "paragraph": "章質夫送酒書至而酒不逹戲作小詩問之",
                    "zhushu": ""
                },
                {
                    "paragraph": "作六蟲篇荅南禪長老",
                    "zhushu": ""
                },
                {
                    "paragraph": "戲孫公素",
                    "zhushu": ""
                },
                {
                    "paragraph": "和趙成伯兼戲禹功",
                    "zhushu": ""
                },
                {
                    "paragraph": "卷之十六",
                    "zhushu": ""
                },
                {
                    "paragraph": "簡寄",
                    "zhushu": ""
                },
                {
                    "paragraph": "詩五十九首",
                    "zhushu": ""
                },
                {
                    "paragraph": "鄭州別後馬上寄子由",
                    "zhushu": ""
                },
                {
                    "paragraph": "病中聞子由得告不赴三首",
                    "zhushu": ""
                },
                {
                    "paragraph": "和子由苦寒見寄",
                    "zhushu": ""
                },
                {
                    "paragraph": "將往終南和子由見寄",
                    "zhushu": ""
                },
                {
                    "paragraph": "華隂寄子由",
                    "zhushu": ""
                },
                {
                    "paragraph": "次韻柳子玉見寄",
                    "zhushu": ""
                },
                {
                    "paragraph": "和子由𥘉到陳州見寄二首",
                    "zhushu": ""
                },
                {
                    "paragraph": "𥘉到杭州寄子由二絶",
                    "zhushu": ""
                },
                {
                    "paragraph": "和劉道原見寄",
                    "zhushu": ""
                },
                {
                    "paragraph": "和劉道原寄張師民",
                    "zhushu": ""
                },
                {
                    "paragraph": "是日宿水陸寺",
                    "zhushu": ""
                },
                {
                    "paragraph": "寄北山清順僧二首",
                    "zhushu": ""
                },
                {
                    "paragraph": "用和人求筆跡韻寄莘老",
                    "zhushu": ""
                },
                {
                    "paragraph": "寄劉孝叔",
                    "zhushu": ""
                },
                {
                    "paragraph": "寄吕穆仲寺丞",
                    "zhushu": ""
                },
                {
                    "paragraph": "寄𥠖眉州",
                    "zhushu": ""
                },
                {
                    "paragraph": "代書荅梁先",
                    "zhushu": ""
                },
                {
                    "paragraph": "次韻舒教授寄李公擇",
                    "zhushu": ""
                },
                {
                    "paragraph": "作詩寄王晉卿",
                    "zhushu": ""
                },
                {
                    "paragraph": "罷徐州往南京馬上走筆寄子田五首",
                    "zhushu": ""
                },
                {
                    "paragraph": "過淮三首贈景山兼寄子由",
                    "zhushu": ""
                },
                {
                    "paragraph": "寄浄慈夲長老",
                    "zhushu": ""
                },
                {
                    "paragraph": "次韻和劉貢父登黄樓見寄并寄子由二首",
                    "zhushu": ""
                },
                {
                    "paragraph": "今年正月十四日與子由別於陳州五月子由復",
                    "zhushu": ""
                },
                {
                    "paragraph": "至齊安未至以詩迎之",
                    "zhushu": ""
                },
                {
                    "paragraph": "曉至巴河迎子由",
                    "zhushu": ""
                },
                {
                    "paragraph": "陳季常見過三首",
                    "zhushu": ""
                },
                {
                    "paragraph": "𥘉秋寄子由",
                    "zhushu": ""
                },
                {
                    "paragraph": "寄蘄簟與蒲傳正",
                    "zhushu": ""
                },
                {
                    "paragraph": "寄怪石石斛與魯元翰",
                    "zhushu": ""
                },
                {
                    "paragraph": "寄呉德仁兼簡陳季常",
                    "zhushu": ""
                },
                {
                    "paragraph": "謝王澤州寄長松兼簡張天覺二首",
                    "zhushu": ""
                },
                {
                    "paragraph": "寄蔡子華",
                    "zhushu": ""
                },
                {
                    "paragraph": "和錢四寄其弟龢",
                    "zhushu": ""
                },
                {
                    "paragraph": "次韻謝趙景貺陳履常見和兼簡歐陽叔弼兄弟",
                    "zhushu": ""
                },
                {
                    "paragraph": "召還至都門先寄子由",
                    "zhushu": ""
                },
                {
                    "paragraph": "次韻穆父烏上寄頴叔二首",
                    "zhushu": ""
                },
                {
                    "paragraph": "寄餾合刷餅與子由",
                    "zhushu": ""
                },
                {
                    "paragraph": "寄虎兒",
                    "zhushu": ""
                },
                {
                    "paragraph": "桄榔杖寄張文潜",
                    "zhushu": ""
                },
                {
                    "paragraph": "聞正輔將至以詩迎之",
                    "zhushu": ""
                },
                {
                    "paragraph": "再和",
                    "zhushu": ""
                },
                {
                    "paragraph": "夜坐違曉寄子由",
                    "zhushu": ""
                },
                {
                    "paragraph": "得邁寄書酒用過韻寄子姪",
                    "zhushu": ""
                },
                {
                    "paragraph": "渝州寄王道矩",
                    "zhushu": ""
                },
                {
                    "paragraph": "和寄夫選官長",
                    "zhushu": ""
                },
                {
                    "paragraph": "和子由除日見寄",
                    "zhushu": ""
                },
                {
                    "paragraph": "懷舊上",
                    "zhushu": ""
                },
                {
                    "paragraph": "詩二十三首",
                    "zhushu": ""
                },
                {
                    "paragraph": "和子由澠池懷舊",
                    "zhushu": ""
                },
                {
                    "paragraph": "曽氏閣懷趙薦",
                    "zhushu": ""
                },
                {
                    "paragraph": "宿餘杭法喜寺懷孫莘老",
                    "zhushu": ""
                },
                {
                    "paragraph": "看月懷子由并崔賢良",
                    "zhushu": ""
                },
                {
                    "paragraph": "常潤道中有懐錢塘寄述古五首",
                    "zhushu": ""
                },
                {
                    "paragraph": "捕蝗至浮雲嶺山行疲苦有懷子由弟二首",
                    "zhushu": ""
                },
                {
                    "paragraph": "𪧐逍遥堂追感前約二小詩",
                    "zhushu": ""
                },
                {
                    "paragraph": "和子由㑹𪧐兩絶",
                    "zhushu": ""
                },
                {
                    "paragraph": "六年正月二十日復出東門仍用前韻",
                    "zhushu": ""
                },
                {
                    "paragraph": "岐亭五首",
                    "zhushu": ""
                },
                {
                    "paragraph": "西太一見荆公詩偶次其韻二首",
                    "zhushu": ""
                },
                {
                    "paragraph": "卷之十七",
                    "zhushu": ""
                },
                {
                    "paragraph": "懐舊下",
                    "zhushu": ""
                },
                {
                    "paragraph": "詩十三首",
                    "zhushu": ""
                },
                {
                    "paragraph": "武昌西山",
                    "zhushu": ""
                },
                {
                    "paragraph": "再用前韻",
                    "zhushu": ""
                },
                {
                    "paragraph": "次韻子由與孔常父唱和詩",
                    "zhushu": ""
                },
                {
                    "paragraph": "圉空和都㕔舊題呈二通守",
                    "zhushu": "前詩  今和"
                },
                {
                    "paragraph": "和唐彦猷詩送其子埛二首",
                    "zhushu": ""
                },
                {
                    "paragraph": "感舊",
                    "zhushu": ""
                },
                {
                    "paragraph": "東堂次諸公舊詩韻三首",
                    "zhushu": ""
                },
                {
                    "paragraph": "遇定國有感",
                    "zhushu": ""
                },
                {
                    "paragraph": "憶中和堂",
                    "zhushu": ""
                },
                {
                    "paragraph": "㝷訪",
                    "zhushu": ""
                },
                {
                    "paragraph": "詩十七首遊孤山訪惠勤惠思二僧",
                    "zhushu": ""
                },
                {
                    "paragraph": "李𣏌見和復用前韻荅之",
                    "zhushu": ""
                },
                {
                    "paragraph": "再和",
                    "zhushu": ""
                },
                {
                    "paragraph": "湖上㝷周李二君不見",
                    "zhushu": ""
                },
                {
                    "paragraph": "九日㝷臻闍梨遂泛舟至懃師院二首",
                    "zhushu": ""
                },
                {
                    "paragraph": "過雲龍山人張天𩦸",
                    "zhushu": ""
                },
                {
                    "paragraph": "訪張山人得山中字二首",
                    "zhushu": ""
                },
                {
                    "paragraph": "雨中過舒教授",
                    "zhushu": ""
                },
                {
                    "paragraph": "出郊㝷春和女王城詩韻",
                    "zhushu": ""
                },
                {
                    "paragraph": "大寒歩至東坡贈巢三",
                    "zhushu": ""
                },
                {
                    "paragraph": "殘臘獨出二首",
                    "zhushu": ""
                },
                {
                    "paragraph": "被酒獨行三首",
                    "zhushu": ""
                },
                {
                    "paragraph": "酬荅上",
                    "zhushu": ""
                },
                {
                    "paragraph": "詩五十九首",
                    "zhushu": ""
                },
                {
                    "paragraph": "次韻王誨夜坐",
                    "zhushu": ""
                },
                {
                    "paragraph": "次韻張安道讀杜詩",
                    "zhushu": ""
                },
                {
                    "paragraph": "和柳子玉過陳絶糧二首",
                    "zhushu": ""
                },
                {
                    "paragraph": "徑山回招吕察推宿湖上",
                    "zhushu": ""
                },
                {
                    "paragraph": "荅任師中次韻",
                    "zhushu": ""
                },
                {
                    "paragraph": "沈諌議召遊湖不赴二絶",
                    "zhushu": ""
                },
                {
                    "paragraph": "和歐陽少師㑹老堂次韻",
                    "zhushu": ""
                },
                {
                    "paragraph": "和歐陽少師寄趙少師次韻",
                    "zhushu": ""
                },
                {
                    "paragraph": "次韻孔文仲推官見贈",
                    "zhushu": ""
                },
                {
                    "paragraph": "和致仕張郎中春晝",
                    "zhushu": ""
                },
                {
                    "paragraph": "雜興荅鮮于子駿",
                    "zhushu": ""
                },
                {
                    "paragraph": "次韻荅章傳見贈",
                    "zhushu": ""
                },
                {
                    "paragraph": "有美堂和周邠見寄二首",
                    "zhushu": ""
                },
                {
                    "paragraph": "獨遊浄慈荅周長官見寄",
                    "zhushu": ""
                },
                {
                    "paragraph": "徑山道中次韻荅周長官",
                    "zhushu": ""
                },
                {
                    "paragraph": "次韻汪覃秀才見寄",
                    "zhushu": ""
                },
                {
                    "paragraph": "景純見和復次韻贈之二首",
                    "zhushu": ""
                },
                {
                    "paragraph": "柳子玉亦和因以送之",
                    "zhushu": ""
                },
                {
                    "paragraph": "荅子玉家宴用前韻見寄",
                    "zhushu": ""
                },
                {
                    "paragraph": "次韻景純見和二首",
                    "zhushu": ""
                },
                {
                    "paragraph": "刁景純席上和謝生三首",
                    "zhushu": ""
                },
                {
                    "paragraph": "次韻沈長官三首",
                    "zhushu": ""
                },
                {
                    "paragraph": "和劉孝叔㑹虎丘二首",
                    "zhushu": ""
                },
                {
                    "paragraph": "次韻陳海州書懐",
                    "zhushu": ""
                },
                {
                    "paragraph": "次韻孫職方蒼梧山",
                    "zhushu": ""
                },
                {
                    "paragraph": "次韻孫巨源見寄五絶",
                    "zhushu": ""
                },
                {
                    "paragraph": "莫𥬇銀杯小荅喬太愽",
                    "zhushu": ""
                },
                {
                    "paragraph": "和叚屯田荆林館",
                    "zhushu": ""
                },
                {
                    "paragraph": "遊廬山次韻章傳道",
                    "zhushu": ""
                },
                {
                    "paragraph": "和頓教授見寄",
                    "zhushu": ""
                },
                {
                    "paragraph": "荅陳述古二首",
                    "zhushu": ""
                },
                {
                    "paragraph": "和章七出守湖州二首",
                    "zhushu": ""
                },
                {
                    "paragraph": "和張子野見寄三絶",
                    "zhushu": ""
                },
                {
                    "paragraph": "荅李邦直",
                    "zhushu": ""
                },
                {
                    "paragraph": "和潞公超然臺次韻",
                    "zhushu": ""
                },
                {
                    "paragraph": "次韻劉貢父李公擇見寄二首",
                    "zhushu": ""
                },
                {
                    "paragraph": "和趙郎中捕蝗見寄次韻",
                    "zhushu": ""
                },
                {
                    "paragraph": "趙郎中見和戲復荅之",
                    "zhushu": ""
                },
                {
                    "paragraph": "和晁同年九日見寄",
                    "zhushu": ""
                },
                {
                    "paragraph": "和孔郎中荆林馬上見寄",
                    "zhushu": ""
                },
                {
                    "paragraph": "和孔君亮郎中見贈",
                    "zhushu": ""
                },
                {
                    "paragraph": "卷之十八",
                    "zhushu": ""
                },
                {
                    "paragraph": "酬荅中",
                    "zhushu": ""
                },
                {
                    "paragraph": "詩九十一首",
                    "zhushu": ""
                },
                {
                    "paragraph": "次韻劉貢父見戲",
                    "zhushu": ""
                },
                {
                    "paragraph": "和李邦直沂山祈雨有應",
                    "zhushu": ""
                },
                {
                    "paragraph": "宿州次韻劉涇",
                    "zhushu": ""
                },
                {
                    "paragraph": "和趙郎中見戲二首",
                    "zhushu": ""
                },
                {
                    "paragraph": "和子由遊百歩洪",
                    "zhushu": ""
                },
                {
                    "paragraph": "次韻李邦直感舊",
                    "zhushu": ""
                },
                {
                    "paragraph": "次韻荅邦直子由四首",
                    "zhushu": ""
                },
                {
                    "paragraph": "荅任師中家漢公",
                    "zhushu": ""
                },
                {
                    "paragraph": "陽𨵿詞三首",
                    "zhushu": ""
                },
                {
                    "paragraph": "次韻吕梁仲屯田",
                    "zhushu": ""
                },
                {
                    "paragraph": "次韻荅王鞏見寄",
                    "zhushu": ""
                },
                {
                    "paragraph": "次韻仲屯田見寄",
                    "zhushu": ""
                },
                {
                    "paragraph": "次韻呉正字王户曹二首",
                    "zhushu": ""
                },
                {
                    "paragraph": "荅吕梁仲屯田",
                    "zhushu": ""
                },
                {
                    "paragraph": "荅孔周翰求書與詩",
                    "zhushu": ""
                },
                {
                    "paragraph": "聞李公擇過雲龍張山人",
                    "zhushu": ""
                },
                {
                    "paragraph": "寒食日荅公擇三絶",
                    "zhushu": ""
                },
                {
                    "paragraph": "次韻荅劉涇",
                    "zhushu": ""
                },
                {
                    "paragraph": "和孫莘老次韻",
                    "zhushu": ""
                },
                {
                    "paragraph": "次韻荅文與可見寄",
                    "zhushu": ""
                },
                {
                    "paragraph": "次韻秦觀秀才見贈",
                    "zhushu": ""
                },
                {
                    "paragraph": "次韻黄魯直見贈古風二首",
                    "zhushu": ""
                },
                {
                    "paragraph": "荅仲屯田次韻",
                    "zhushu": ""
                },
                {
                    "paragraph": "次韻荅密州宋國愽",
                    "zhushu": ""
                },
                {
                    "paragraph": "荅范祖禹",
                    "zhushu": ""
                },
                {
                    "paragraph": "次韻荅王定國",
                    "zhushu": ""
                },
                {
                    "paragraph": "戲王鞏自謂惡客",
                    "zhushu": ""
                },
                {
                    "paragraph": "次韻王定國馬上見寄",
                    "zhushu": ""
                },
                {
                    "paragraph": "次韻荅頓起二首",
                    "zhushu": ""
                },
                {
                    "paragraph": "謝太虚以黄樓賦見寄",
                    "zhushu": ""
                },
                {
                    "paragraph": "次韻荅王鞏",
                    "zhushu": ""
                },
                {
                    "paragraph": "張安道見示近詩",
                    "zhushu": ""
                },
                {
                    "paragraph": "次韻王鞏顔復同泛舟",
                    "zhushu": ""
                },
                {
                    "paragraph": "次韻張十七九日贈子由",
                    "zhushu": ""
                },
                {
                    "paragraph": "次韻王鞏獨眠",
                    "zhushu": ""
                },
                {
                    "paragraph": "次韻王鞏留別",
                    "zhushu": ""
                },
                {
                    "paragraph": "荅王定民",
                    "zhushu": ""
                },
                {
                    "paragraph": "次韻王庭老九日見寄",
                    "zhushu": ""
                },
                {
                    "paragraph": "次韻參寥師寄秦觀三絶",
                    "zhushu": ""
                },
                {
                    "paragraph": "次韻庭老退居見寄二首",
                    "zhushu": ""
                },
                {
                    "paragraph": "和黄魯直次韻粲字詩",
                    "zhushu": ""
                },
                {
                    "paragraph": "次韻田國愽部夫南京見寄",
                    "zhushu": ""
                },
                {
                    "paragraph": "再次韻田國愽部夫還二首",
                    "zhushu": ""
                },
                {
                    "paragraph": "荅國愽見示石炭詩",
                    "zhushu": ""
                },
                {
                    "paragraph": "次韻曹九章見贈",
                    "zhushu": ""
                },
                {
                    "paragraph": "次韻秦太虚見戲耳聾",
                    "zhushu": ""
                },
                {
                    "paragraph": "荅李公擇見戲",
                    "zhushu": ""
                },
                {
                    "paragraph": "和孫同年卞山龍洞禱睛",
                    "zhushu": ""
                },
                {
                    "paragraph": "次韻徐祕丞見贈",
                    "zhushu": ""
                },
                {
                    "paragraph": "次韻周開祖長官見寄",
                    "zhushu": ""
                },
                {
                    "paragraph": "次韻荅孫倅",
                    "zhushu": ""
                },
                {
                    "paragraph": "重寄",
                    "zhushu": ""
                },
                {
                    "paragraph": "次韻樂著作野歩",
                    "zhushu": ""
                },
                {
                    "paragraph": "次韻荅子由",
                    "zhushu": ""
                },
                {
                    "paragraph": "和何長官六言次韻五首",
                    "zhushu": ""
                },
                {
                    "paragraph": "次韻子由病酒肺疾發",
                    "zhushu": ""
                },
                {
                    "paragraph": "杭州故人信至齊安",
                    "zhushu": ""
                },
                {
                    "paragraph": "和王鞏六首並次韻",
                    "zhushu": ""
                },
                {
                    "paragraph": "次韻陳四雪中賞梅",
                    "zhushu": ""
                },
                {
                    "paragraph": "和子由題孔平仲草庵",
                    "zhushu": ""
                },
                {
                    "paragraph": "次韻荅元素",
                    "zhushu": ""
                },
                {
                    "paragraph": "次韻孔毅父集句見贈五首",
                    "zhushu": ""
                },
                {
                    "paragraph": "次韻子由種杉竹",
                    "zhushu": ""
                },
                {
                    "paragraph": "次韻王鞏南遷𥘉歸二首",
                    "zhushu": ""
                },
                {
                    "paragraph": "孔毅父以詩戒飲酒次韻",
                    "zhushu": ""
                },
                {
                    "paragraph": "次韻王郎見慶生日并寄茶",
                    "zhushu": ""
                },
                {
                    "paragraph": "卷之十九",
                    "zhushu": ""
                },
                {
                    "paragraph": "酬荅下",
                    "zhushu": ""
                },
                {
                    "paragraph": "詩一百四十三首",
                    "zhushu": ""
                },
                {
                    "paragraph": "次韻道潜留別",
                    "zhushu": ""
                },
                {
                    "paragraph": "次韻葉致逺見贈",
                    "zhushu": ""
                },
                {
                    "paragraph": "次韻杭人裴維甫",
                    "zhushu": ""
                },
                {
                    "paragraph": "次韻叚縫見贈",
                    "zhushu": ""
                },
                {
                    "paragraph": "次韻滕元發許仲途秦少游",
                    "zhushu": ""
                },
                {
                    "paragraph": "次韻蔣頴叔",
                    "zhushu": ""
                },
                {
                    "paragraph": "和王游二首",
                    "zhushu": ""
                },
                {
                    "paragraph": "次韻張琬",
                    "zhushu": ""
                },
                {
                    "paragraph": "和人見贈",
                    "zhushu": ""
                },
                {
                    "paragraph": "次韻王定國南遷回見寄",
                    "zhushu": ""
                },
                {
                    "paragraph": "和王勝之三首",
                    "zhushu": ""
                },
                {
                    "paragraph": "和田仲宣見贈",
                    "zhushu": ""
                },
                {
                    "paragraph": "和仲伯逹",
                    "zhushu": ""
                },
                {
                    "paragraph": "次韻荅賈耘老",
                    "zhushu": ""
                },
                {
                    "paragraph": "次韻許遵",
                    "zhushu": ""
                },
                {
                    "paragraph": "次韻孫莘老斗野亭",
                    "zhushu": ""
                },
                {
                    "paragraph": "次韻送徐大正",
                    "zhushu": ""
                },
                {
                    "paragraph": "次韻徐積",
                    "zhushu": ""
                },
                {
                    "paragraph": "次韻趙令鑠",
                    "zhushu": ""
                },
                {
                    "paragraph": "次韻王定國得頴倅二首",
                    "zhushu": ""
                },
                {
                    "paragraph": "次韻王震",
                    "zhushu": ""
                },
                {
                    "paragraph": "次韻周邠",
                    "zhushu": ""
                },
                {
                    "paragraph": "次韻胡完夫",
                    "zhushu": ""
                },
                {
                    "paragraph": "次韻錢穆父",
                    "zhushu": ""
                },
                {
                    "paragraph": "次韻荅完夫穆父",
                    "zhushu": ""
                },
                {
                    "paragraph": "次韻荅滿思復",
                    "zhushu": ""
                },
                {
                    "paragraph": "和蔣發運",
                    "zhushu": ""
                },
                {
                    "paragraph": "和人假山",
                    "zhushu": ""
                },
                {
                    "paragraph": "次韻錢舎人病起",
                    "zhushu": ""
                },
                {
                    "paragraph": "次韻和王鞏",
                    "zhushu": ""
                },
                {
                    "paragraph": "次韻李脩孺留別二首",
                    "zhushu": ""
                },
                {
                    "paragraph": "次韻黄魯直赤目",
                    "zhushu": ""
                },
                {
                    "paragraph": "和周正孺墜馬傷手",
                    "zhushu": ""
                },
                {
                    "paragraph": "和魯直燒香四首",
                    "zhushu": ""
                },
                {
                    "paragraph": "次韻曽子開別駕四首",
                    "zhushu": ""
                },
                {
                    "paragraph": "荅孔常父見訪",
                    "zhushu": ""
                },
                {
                    "paragraph": "次韻劉貢父獨直省中",
                    "zhushu": ""
                },
                {
                    "paragraph": "次韻王定國倅楊州",
                    "zhushu": ""
                },
                {
                    "paragraph": "次韻張舜民倅虢州留别",
                    "zhushu": ""
                },
                {
                    "paragraph": "和王晋卿",
                    "zhushu": ""
                },
                {
                    "paragraph": "次韻劉貢父所和憶持國二首",
                    "zhushu": ""
                },
                {
                    "paragraph": "次韻劉貢父叔姪扈駕",
                    "zhushu": ""
                },
                {
                    "paragraph": "次韻荅張天覺二首",
                    "zhushu": ""
                },
                {
                    "paragraph": "次韻王都尉偶耳病",
                    "zhushu": ""
                },
                {
                    "paragraph": "次韻荅錢穆父作詩見及",
                    "zhushu": ""
                },
                {
                    "paragraph": "次韻黄魯直嘲小德",
                    "zhushu": ""
                },
                {
                    "paragraph": "次韻謝景仁和賜酒燭",
                    "zhushu": ""
                },
                {
                    "paragraph": "次韻劉貢父春日賜幡勝",
                    "zhushu": ""
                },
                {
                    "paragraph": "再和",
                    "zhushu": ""
                },
                {
                    "paragraph": "荅葉公秉王仲至見和",
                    "zhushu": ""
                },
                {
                    "paragraph": "再和",
                    "zhushu": ""
                },
                {
                    "paragraph": "次韻秦少章和錢蒙仲",
                    "zhushu": ""
                },
                {
                    "paragraph": "次韻錢越州",
                    "zhushu": ""
                },
                {
                    "paragraph": "次韻荅劉景文左藏",
                    "zhushu": ""
                },
                {
                    "paragraph": "次韻錢越州見寄",
                    "zhushu": ""
                },
                {
                    "paragraph": "次韻子由涿州見寄四首",
                    "zhushu": ""
                },
                {
                    "paragraph": "次韻荅劉景文見贈",
                    "zhushu": ""
                },
                {
                    "paragraph": "次韻袁公濟謝芎椒",
                    "zhushu": ""
                },
                {
                    "paragraph": "次韻林子中王彦祖唱酬",
                    "zhushu": ""
                },
                {
                    "paragraph": "復次溽字韻記龍井之游",
                    "zhushu": ""
                },
                {
                    "paragraph": "次韻林子中見寄",
                    "zhushu": ""
                },
                {
                    "paragraph": "次韻參寥同前",
                    "zhushu": ""
                },
                {
                    "paragraph": "次韻荅馬忠玉",
                    "zhushu": ""
                },
                {
                    "paragraph": "次韻黄安中兼簡林子中",
                    "zhushu": ""
                },
                {
                    "paragraph": "次韻劉景文見寄",
                    "zhushu": ""
                },
                {
                    "paragraph": "次韻荅錢穆父見寄",
                    "zhushu": ""
                },
                {
                    "paragraph": "荅王定國",
                    "zhushu": ""
                },
                {
                    "paragraph": "和劉景文見贈",
                    "zhushu": ""
                },
                {
                    "paragraph": "新渡寺席上次韻送叔弼",
                    "zhushu": ""
                },
                {
                    "paragraph": "次韻趙景貺春思且懷呉越山水",
                    "zhushu": ""
                },
                {
                    "paragraph": "次韻王滁州見寄",
                    "zhushu": ""
                },
                {
                    "paragraph": "和趙景貺求東齋榜銘",
                    "zhushu": ""
                },
                {
                    "paragraph": "謝二鮮于以詩文見寄",
                    "zhushu": ""
                },
                {
                    "paragraph": "和陳傳道雪中觀燈",
                    "zhushu": ""
                },
                {
                    "paragraph": "次韻徐仲車",
                    "zhushu": ""
                },
                {
                    "paragraph": "次韻林子中春日書事",
                    "zhushu": ""
                },
                {
                    "paragraph": "次韻和晁無咎學士相迎",
                    "zhushu": ""
                },
                {
                    "paragraph": "次韻劉景文贈傅曦秀才",
                    "zhushu": ""
                },
                {
                    "paragraph": "次韻定國見寄",
                    "zhushu": ""
                },
                {
                    "paragraph": "和錢穆父蔣頴叔王仲至四首",
                    "zhushu": "見寄西湖月下聽琴 見和仇池  玉津園  藉田"
                },
                {
                    "paragraph": "次天字韻荅岑巖起",
                    "zhushu": ""
                },
                {
                    "paragraph": "次秦少游韻贈姚安丗",
                    "zhushu": ""
                },
                {
                    "paragraph": "次丹元姚先生韻",
                    "zhushu": ""
                },
                {
                    "paragraph": "次韻王𣈆卿奉詔押髙麗燕射",
                    "zhushu": ""
                },
                {
                    "paragraph": "次韻丹元子",
                    "zhushu": ""
                },
                {
                    "paragraph": "次韻聦上人見寄",
                    "zhushu": ""
                },
                {
                    "paragraph": "次韻王雄州還朝留别",
                    "zhushu": ""
                },
                {
                    "paragraph": "詹守𢹂酒見過用前韻和之",
                    "zhushu": ""
                },
                {
                    "paragraph": "荅周循州",
                    "zhushu": ""
                },
                {
                    "paragraph": "次韻惠循二守相㑹",
                    "zhushu": ""
                },
                {
                    "paragraph": "又次韻二守同訪新居二首",
                    "zhushu": ""
                },
                {
                    "paragraph": "循守臨行出小鬟復用前韻",
                    "zhushu": ""
                },
                {
                    "paragraph": "次韻贈呉子野先生二絶",
                    "zhushu": ""
                },
                {
                    "paragraph": "次韻王鬱林",
                    "zhushu": ""
                },
                {
                    "paragraph": "和孫叔静兄弟李端叔唱和",
                    "zhushu": ""
                },
                {
                    "paragraph": "荅廣倅蕭大夫借前韻見贈二首",
                    "zhushu": ""
                },
                {
                    "paragraph": "次韻鄭介夫二首",
                    "zhushu": ""
                },
                {
                    "paragraph": "次韻韶守狄大夫見贈二首",
                    "zhushu": ""
                },
                {
                    "paragraph": "次韻韶倅李通直二首",
                    "zhushu": ""
                },
                {
                    "paragraph": "和陽行先",
                    "zhushu": ""
                },
                {
                    "paragraph": "和猶子遲韻贈孫志舉",
                    "zhushu": ""
                },
                {
                    "paragraph": "用前韻再和霍大夫",
                    "zhushu": ""
                },
                {
                    "paragraph": "用前韻再和許朝奉",
                    "zhushu": ""
                },
                {
                    "paragraph": "用前韻再和孫志舉",
                    "zhushu": ""
                },
                {
                    "paragraph": "崔文學甲携文見過",
                    "zhushu": ""
                },
                {
                    "paragraph": "次韻江晦叔二首",
                    "zhushu": ""
                },
                {
                    "paragraph": "次韻江晦叔兼呈器之",
                    "zhushu": ""
                },
                {
                    "paragraph": "次韻郭功甫二首",
                    "zhushu": ""
                },
                {
                    "paragraph": "次韻法芝舉舊詩",
                    "zhushu": ""
                },
                {
                    "paragraph": "次韻和子由聞予善射",
                    "zhushu": ""
                },
                {
                    "paragraph": "次韻馬元賔",
                    "zhushu": ""
                },
                {
                    "paragraph": "次韻荅李端叔",
                    "zhushu": ""
                },
                {
                    "paragraph": "和晁美叔",
                    "zhushu": ""
                },
                {
                    "paragraph": "和穆父新凉",
                    "zhushu": ""
                },
                {
                    "paragraph": "卷之二十",
                    "zhushu": ""
                },
                {
                    "paragraph": "惠貺",
                    "zhushu": ""
                },
                {
                    "paragraph": "詩三十五首",
                    "zhushu": ""
                },
                {
                    "paragraph": "送筍芍藥與公擇二首",
                    "zhushu": ""
                },
                {
                    "paragraph": "次韻𨵿令送魚",
                    "zhushu": ""
                },
                {
                    "paragraph": "丁公黙送蝤蛑",
                    "zhushu": ""
                },
                {
                    "paragraph": "次韻樂著作送酒",
                    "zhushu": ""
                },
                {
                    "paragraph": "送牛尾狸與徐使君",
                    "zhushu": ""
                },
                {
                    "paragraph": "酴醿花菩薩泉二首",
                    "zhushu": ""
                },
                {
                    "paragraph": "徐使君分新火",
                    "zhushu": ""
                },
                {
                    "paragraph": "謝陳季常惠一揞巾",
                    "zhushu": ""
                },
                {
                    "paragraph": "次韻周穜惠石棹",
                    "zhushu": ""
                },
                {
                    "paragraph": "除夜黄師是送酥酒二首",
                    "zhushu": ""
                },
                {
                    "paragraph": "章錢二君見和復次韻荅之二首",
                    "zhushu": ""
                },
                {
                    "paragraph": "次韻趙令鑠惠酒",
                    "zhushu": ""
                },
                {
                    "paragraph": "杜介送魚",
                    "zhushu": ""
                },
                {
                    "paragraph": "次韻宋肇惠澄心𥿄二首",
                    "zhushu": ""
                },
                {
                    "paragraph": "次韻王晉卿惠花栽",
                    "zhushu": ""
                },
                {
                    "paragraph": "謝𨵿景仁送紅梅栽二首",
                    "zhushu": ""
                },
                {
                    "paragraph": "以屏山贈歐陽叔弼",
                    "zhushu": ""
                },
                {
                    "paragraph": "洞庭春色",
                    "zhushu": ""
                },
                {
                    "paragraph": "趙德麟惜梅且餉柑三首",
                    "zhushu": ""
                },
                {
                    "paragraph": "戲謝毛正仲惠茶",
                    "zhushu": ""
                },
                {
                    "paragraph": "謝劉景文以畫松鶴爲壽",
                    "zhushu": ""
                },
                {
                    "paragraph": "謝程德孺惠海中柏石",
                    "zhushu": ""
                },
                {
                    "paragraph": "呉子野出家贈扇山枕屏",
                    "zhushu": ""
                },
                {
                    "paragraph": "中山松醪寄雄守王引進",
                    "zhushu": ""
                },
                {
                    "paragraph": "歐陽晦夫惠枕琴",
                    "zhushu": ""
                },
                {
                    "paragraph": "謝歐陽晦夫遺接䍦琴枕",
                    "zhushu": ""
                },
                {
                    "paragraph": "謝人惠雲巾方舄二首",
                    "zhushu": ""
                },
                {
                    "paragraph": "送別上",
                    "zhushu": ""
                },
                {
                    "paragraph": "詩三十九首",
                    "zhushu": ""
                },
                {
                    "paragraph": "送曽子固倅越得燕字",
                    "zhushu": ""
                },
                {
                    "paragraph": "王頥錢監求詩及草書",
                    "zhushu": ""
                },
                {
                    "paragraph": "送安惇秀才失解西歸",
                    "zhushu": ""
                },
                {
                    "paragraph": "送任伋通判黄州",
                    "zhushu": ""
                },
                {
                    "paragraph": "送劉攽倅海陵",
                    "zhushu": ""
                },
                {
                    "paragraph": "送錢藻出守婺州得英字",
                    "zhushu": ""
                },
                {
                    "paragraph": "送吕希道知和州",
                    "zhushu": ""
                },
                {
                    "paragraph": "送文與可出守陵州",
                    "zhushu": ""
                },
                {
                    "paragraph": "送劉道原歸覲南康",
                    "zhushu": ""
                },
                {
                    "paragraph": "送張安道赴南都留臺",
                    "zhushu": ""
                },
                {
                    "paragraph": "頴州𥘉別子由二首",
                    "zhushu": ""
                },
                {
                    "paragraph": "壽州李定出餞城東龍潭上",
                    "zhushu": ""
                },
                {
                    "paragraph": "送蔡冠卿知饒州",
                    "zhushu": ""
                },
                {
                    "paragraph": "送岑著作",
                    "zhushu": ""
                },
                {
                    "paragraph": "送張職方吉甫赴閩漕",
                    "zhushu": ""
                },
                {
                    "paragraph": "送張軒民寺丞赴省試",
                    "zhushu": ""
                },
                {
                    "paragraph": "次韻孫莘老見贈",
                    "zhushu": ""
                },
                {
                    "paragraph": "贈别",
                    "zhushu": ""
                },
                {
                    "paragraph": "席上代人贈別三首",
                    "zhushu": ""
                },
                {
                    "paragraph": "送杜戚陳三椽罷官歸郷",
                    "zhushu": ""
                },
                {
                    "paragraph": "次韻周長官同餞魯少卿",
                    "zhushu": ""
                },
                {
                    "paragraph": "次韻杭州周令見寄二首",
                    "zhushu": ""
                },
                {
                    "paragraph": "送叚屯田分得于字",
                    "zhushu": ""
                },
                {
                    "paragraph": "送李供備席上和李詩",
                    "zhushu": ""
                },
                {
                    "paragraph": "送趙寺丞寄陳海州",
                    "zhushu": ""
                },
                {
                    "paragraph": "送喬施州",
                    "zhushu": ""
                },
                {
                    "paragraph": "送范景仁遊洛中",
                    "zhushu": ""
                },
                {
                    "paragraph": "次韻景仁留別",
                    "zhushu": ""
                },
                {
                    "paragraph": "送魯元翰少卿知衛州",
                    "zhushu": ""
                },
                {
                    "paragraph": "次韻送蔣夔赴代州學官",
                    "zhushu": ""
                },
                {
                    "paragraph": "送顏復兼寄王鞏",
                    "zhushu": ""
                },
                {
                    "paragraph": "𥘉別子由",
                    "zhushu": ""
                },
                {
                    "paragraph": "雨中送李邦直赴史館二首",
                    "zhushu": ""
                },
                {
                    "paragraph": "送李公恕赴闕",
                    "zhushu": ""
                },
                {
                    "paragraph": "卷之二十一",
                    "zhushu": ""
                },
                {
                    "paragraph": "送别中",
                    "zhushu": ""
                },
                {
                    "paragraph": "詩七十五首",
                    "zhushu": ""
                },
                {
                    "paragraph": "送鄭户曹",
                    "zhushu": ""
                },
                {
                    "paragraph": "送孔郎中赴陜郊",
                    "zhushu": ""
                },
                {
                    "paragraph": "送李公擇",
                    "zhushu": ""
                },
                {
                    "paragraph": "和子由送將官梁左藏仲通",
                    "zhushu": ""
                },
                {
                    "paragraph": "送胡椽",
                    "zhushu": ""
                },
                {
                    "paragraph": "送將官梁左藏赴莫州",
                    "zhushu": ""
                },
                {
                    "paragraph": "又送鄭公曹",
                    "zhushu": ""
                },
                {
                    "paragraph": "次韻子由送趙㞦歸覲錢塘",
                    "zhushu": ""
                },
                {
                    "paragraph": "送頓起",
                    "zhushu": ""
                },
                {
                    "paragraph": "送孫勉",
                    "zhushu": ""
                },
                {
                    "paragraph": "送參寥師",
                    "zhushu": ""
                },
                {
                    "paragraph": "次顔長道韻送傅倅",
                    "zhushu": ""
                },
                {
                    "paragraph": "臺頭寺送宋希元",
                    "zhushu": ""
                },
                {
                    "paragraph": "送蜀人張師道赴殿試二首",
                    "zhushu": ""
                },
                {
                    "paragraph": "送劉寺丞赴餘姚",
                    "zhushu": ""
                },
                {
                    "paragraph": "送孫著作赴考城",
                    "zhushu": ""
                },
                {
                    "paragraph": "送淵師歸徑山",
                    "zhushu": ""
                },
                {
                    "paragraph": "送表忠觀錢道士歸杭",
                    "zhushu": ""
                },
                {
                    "paragraph": "送俞節推",
                    "zhushu": ""
                },
                {
                    "paragraph": "送安節十四首",
                    "zhushu": ""
                },
                {
                    "paragraph": "送沈逹赴廣南",
                    "zhushu": ""
                },
                {
                    "paragraph": "送楊傑",
                    "zhushu": ""
                },
                {
                    "paragraph": "送穆越州",
                    "zhushu": ""
                },
                {
                    "paragraph": "送范純粹守慶州",
                    "zhushu": ""
                },
                {
                    "paragraph": "送戴蒙赴成都玉𡱈觀",
                    "zhushu": ""
                },
                {
                    "paragraph": "送陳睦知潭州",
                    "zhushu": ""
                },
                {
                    "paragraph": "用前韻荅西掖諸公見和",
                    "zhushu": ""
                },
                {
                    "paragraph": "送表弟程六知楚州",
                    "zhushu": ""
                },
                {
                    "paragraph": "送王伯敭守虢",
                    "zhushu": ""
                },
                {
                    "paragraph": "次韻子由送千之姪",
                    "zhushu": ""
                },
                {
                    "paragraph": "用王鞏韻送其姪知蔡州",
                    "zhushu": ""
                },
                {
                    "paragraph": "用舊韻送魯元翰知洺州",
                    "zhushu": ""
                },
                {
                    "paragraph": "次韻子由送陳侗知陜州",
                    "zhushu": ""
                },
                {
                    "paragraph": "送賈訥倅眉二首",
                    "zhushu": ""
                },
                {
                    "paragraph": "送程建用",
                    "zhushu": ""
                },
                {
                    "paragraph": "送杜介歸楊州",
                    "zhushu": ""
                },
                {
                    "paragraph": "送楊孟容",
                    "zhushu": ""
                },
                {
                    "paragraph": "送錢承制赴廣西路分都監",
                    "zhushu": ""
                },
                {
                    "paragraph": "送顧子敦奉使河朔",
                    "zhushu": ""
                },
                {
                    "paragraph": "諸公餞子敦以病不往",
                    "zhushu": ""
                },
                {
                    "paragraph": "送家退翁知懷安軍",
                    "zhushu": ""
                },
                {
                    "paragraph": "送宋彭州迎侍二親",
                    "zhushu": ""
                },
                {
                    "paragraph": "送張天覺河東提刑",
                    "zhushu": ""
                },
                {
                    "paragraph": "送張天覺得山字",
                    "zhushu": ""
                },
                {
                    "paragraph": "送歐陽辯監澶州酒",
                    "zhushu": ""
                },
                {
                    "paragraph": "送安家國教授歸成都",
                    "zhushu": ""
                },
                {
                    "paragraph": "送李方叔",
                    "zhushu": ""
                },
                {
                    "paragraph": "次韻送成都髙士敦鈐轄",
                    "zhushu": ""
                },
                {
                    "paragraph": "次韻送程六表弟",
                    "zhushu": ""
                },
                {
                    "paragraph": "送錢穆父出守越州二首",
                    "zhushu": ""
                },
                {
                    "paragraph": "送程七表弟知泗州",
                    "zhushu": ""
                },
                {
                    "paragraph": "送曹輔赴閩漕",
                    "zhushu": ""
                },
                {
                    "paragraph": "送蹇道士歸廬山",
                    "zhushu": ""
                },
                {
                    "paragraph": "送周朝議守漢州",
                    "zhushu": ""
                },
                {
                    "paragraph": "送千乗千能兩姪還郷",
                    "zhushu": ""
                },
                {
                    "paragraph": "送周正孺知東川",
                    "zhushu": ""
                },
                {
                    "paragraph": "次前韻再送周正孺",
                    "zhushu": ""
                },
                {
                    "paragraph": "送吕昌明知嘉州",
                    "zhushu": ""
                },
                {
                    "paragraph": "送子由使契丹",
                    "zhushu": ""
                },
                {
                    "paragraph": "跋姜公弼課𠕋",
                    "zhushu": ""
                },
                {
                    "paragraph": "送仲素寺丞致政歸潜山",
                    "zhushu": ""
                },
                {
                    "paragraph": "送都監北歸",
                    "zhushu": ""
                },
                {
                    "paragraph": "送柳宜歸",
                    "zhushu": ""
                },
                {
                    "paragraph": "送蘇伯固効韋蘇州",
                    "zhushu": ""
                },
                {
                    "paragraph": "卷之二十二",
                    "zhushu": ""
                },
                {
                    "paragraph": "送别下",
                    "zhushu": ""
                },
                {
                    "paragraph": "詩五十六首",
                    "zhushu": ""
                },
                {
                    "paragraph": "送岢嵐軍通判葉朝奉",
                    "zhushu": ""
                },
                {
                    "paragraph": "送鄧宗古還郷",
                    "zhushu": ""
                },
                {
                    "paragraph": "次韻送周山人歸彭城",
                    "zhushu": ""
                },
                {
                    "paragraph": "送仲元貺王元直五首",
                    "zhushu": ""
                },
                {
                    "paragraph": "次韻劉景文送錢蒙仲三首",
                    "zhushu": ""
                },
                {
                    "paragraph": "介亭餞楊傑次公",
                    "zhushu": ""
                },
                {
                    "paragraph": "送表弟程懿叔赴夔州運判",
                    "zhushu": ""
                },
                {
                    "paragraph": "送張嘉州",
                    "zhushu": ""
                },
                {
                    "paragraph": "送程之邵簽判赴闕",
                    "zhushu": ""
                },
                {
                    "paragraph": "送李陶通直赴淸溪",
                    "zhushu": ""
                },
                {
                    "paragraph": "送江公著知吉州",
                    "zhushu": ""
                },
                {
                    "paragraph": "送歐陽主簿赴官韋城四首",
                    "zhushu": ""
                },
                {
                    "paragraph": "送歐陽推官赴華州監酒",
                    "zhushu": ""
                },
                {
                    "paragraph": "送歐陽季黙赴闕",
                    "zhushu": ""
                },
                {
                    "paragraph": "次前韻送劉景文",
                    "zhushu": ""
                },
                {
                    "paragraph": "送王竦朝散赴闕",
                    "zhushu": ""
                },
                {
                    "paragraph": "送路都曹",
                    "zhushu": ""
                },
                {
                    "paragraph": "新渡寺送任仲微",
                    "zhushu": ""
                },
                {
                    "paragraph": "送運判朱朝奉入蜀",
                    "zhushu": ""
                },
                {
                    "paragraph": "和趙德麟送陳傳道",
                    "zhushu": ""
                },
                {
                    "paragraph": "送陳伯脩察院赴闕",
                    "zhushu": ""
                },
                {
                    "paragraph": "送張嘉父長官",
                    "zhushu": ""
                },
                {
                    "paragraph": "次韻范淳父送秦少章",
                    "zhushu": ""
                },
                {
                    "paragraph": "送李孝愽奉使嶺表",
                    "zhushu": ""
                },
                {
                    "paragraph": "送晁美叔",
                    "zhushu": ""
                },
                {
                    "paragraph": "送陳德林赴眞州",
                    "zhushu": ""
                },
                {
                    "paragraph": "送蔣頴叔帥熈河",
                    "zhushu": ""
                },
                {
                    "paragraph": "再送二首",
                    "zhushu": ""
                },
                {
                    "paragraph": "送襄陽從事李友諒歸錢塘",
                    "zhushu": ""
                },
                {
                    "paragraph": "送黄師是赴兩浙憲",
                    "zhushu": ""
                },
                {
                    "paragraph": "送范中濟經略侍郎",
                    "zhushu": ""
                },
                {
                    "paragraph": "送王敏仲北使",
                    "zhushu": ""
                },
                {
                    "paragraph": "送曽仲鍚通判如京師",
                    "zhushu": ""
                },
                {
                    "paragraph": "和錢穆父送別并求頓逓酒",
                    "zhushu": ""
                },
                {
                    "paragraph": "送翟安常赴闕兼寄子由",
                    "zhushu": ""
                },
                {
                    "paragraph": "次韻王雄州送侍其涇州",
                    "zhushu": ""
                },
                {
                    "paragraph": "追餞正輔至愽羅賦詩爲別",
                    "zhushu": ""
                },
                {
                    "paragraph": "再用前韻",
                    "zhushu": ""
                },
                {
                    "paragraph": "送鮮于都曹歸蜀灌口舊居",
                    "zhushu": ""
                },
                {
                    "paragraph": "送邵道士彦肅還都嶠",
                    "zhushu": ""
                },
                {
                    "paragraph": "送柳子玉赴靈山",
                    "zhushu": ""
                },
                {
                    "paragraph": "留別",
                    "zhushu": ""
                },
                {
                    "paragraph": "詩十四首",
                    "zhushu": ""
                },
                {
                    "paragraph": "和董傳留別",
                    "zhushu": ""
                },
                {
                    "paragraph": "和沈立之留別二首",
                    "zhushu": ""
                },
                {
                    "paragraph": "次韻代留別",
                    "zhushu": ""
                },
                {
                    "paragraph": "留別金山寳覺圎通二長老",
                    "zhushu": ""
                },
                {
                    "paragraph": "子由自南都來陳三日而別",
                    "zhushu": ""
                },
                {
                    "paragraph": "過新息留示郷人任師中",
                    "zhushu": ""
                },
                {
                    "paragraph": "別子由三首",
                    "zhushu": ""
                },
                {
                    "paragraph": "𥘉別子由至奉新",
                    "zhushu": ""
                },
                {
                    "paragraph": "東府雨中別子由  留別廉守",
                    "zhushu": ""
                },
                {
                    "paragraph": "贛上留別王子立",
                    "zhushu": ""
                },
                {
                    "paragraph": "慶賀",
                    "zhushu": ""
                },
                {
                    "paragraph": "詩十五首",
                    "zhushu": ""
                },
                {
                    "paragraph": "賀朱壽昌郎中得母所在",
                    "zhushu": ""
                },
                {
                    "paragraph": "次韻錢穆父侍祠郊丘",
                    "zhushu": ""
                },
                {
                    "paragraph": "郊祀慶成",
                    "zhushu": ""
                },
                {
                    "paragraph": "次韻王仲至喜雪御筵",
                    "zhushu": ""
                },
                {
                    "paragraph": "表弟程德孺生日",
                    "zhushu": ""
                },
                {
                    "paragraph": "以檀香觀音爲子由生日壽",
                    "zhushu": ""
                },
                {
                    "paragraph": "借前韻和子由第四孫",
                    "zhushu": ""
                },
                {
                    "paragraph": "子由生日",
                    "zhushu": ""
                },
                {
                    "paragraph": "以黄子木拄杖爲子由生日壽",
                    "zhushu": ""
                },
                {
                    "paragraph": "聞陜西兵殺西夏",
                    "zhushu": ""
                },
                {
                    "paragraph": "獲鬼章二十韻",
                    "zhushu": ""
                },
                {
                    "paragraph": "無咎生日置酒見留",
                    "zhushu": ""
                },
                {
                    "paragraph": "樂全先生生日以鐵拄杖爲壽二首",
                    "zhushu": ""
                },
                {
                    "paragraph": "賀陳述古弟章生子",
                    "zhushu": ""
                },
                {
                    "paragraph": "虎兒",
                    "zhushu": ""
                },
                {
                    "paragraph": "卷之二十三",
                    "zhushu": ""
                },
                {
                    "paragraph": "遊賞",
                    "zhushu": ""
                },
                {
                    "paragraph": "詩五十六首",
                    "zhushu": ""
                },
                {
                    "paragraph": "和子由踏青",
                    "zhushu": ""
                },
                {
                    "paragraph": "和子由蠶市",
                    "zhushu": ""
                },
                {
                    "paragraph": "自金山放船至焦山",
                    "zhushu": ""
                },
                {
                    "paragraph": "遊徑山",
                    "zhushu": ""
                },
                {
                    "paragraph": "冬至獨遊吉祥寺",
                    "zhushu": ""
                },
                {
                    "paragraph": "後十餘日復至",
                    "zhushu": ""
                },
                {
                    "paragraph": "遊道場山何山",
                    "zhushu": ""
                },
                {
                    "paragraph": "病後述古邀往城外追春",
                    "zhushu": ""
                },
                {
                    "paragraph": "自昌化𩀱溪館下歩㝷溪源至治平寺二首",
                    "zhushu": ""
                },
                {
                    "paragraph": "與吕仲甫等同泛湖遊北山",
                    "zhushu": ""
                },
                {
                    "paragraph": "病中遊祖塔院",
                    "zhushu": ""
                },
                {
                    "paragraph": "遊徑山次韻二首",
                    "zhushu": ""
                },
                {
                    "paragraph": "再遊徑山",
                    "zhushu": ""
                },
                {
                    "paragraph": "與梁先舒煥泛舟二首",
                    "zhushu": ""
                },
                {
                    "paragraph": "携妓樂遊張山人園",
                    "zhushu": ""
                },
                {
                    "paragraph": "遊張山人園",
                    "zhushu": ""
                },
                {
                    "paragraph": "與頓起孫勉泛舟得未字",
                    "zhushu": ""
                },
                {
                    "paragraph": "遊惠山三首",
                    "zhushu": ""
                },
                {
                    "paragraph": "端午遍遊諸寺得禪字",
                    "zhushu": ""
                },
                {
                    "paragraph": "泛舟城南得人皆苦炎字四首",
                    "zhushu": ""
                },
                {
                    "paragraph": "遶城觀荷得月明星稀字四首",
                    "zhushu": ""
                },
                {
                    "paragraph": "與胡祠部遊法華山",
                    "zhushu": ""
                },
                {
                    "paragraph": "又次韻贈賈耘老",
                    "zhushu": ""
                },
                {
                    "paragraph": "安國寺追春",
                    "zhushu": ""
                },
                {
                    "paragraph": "雨晴後歩至四望亭二首",
                    "zhushu": ""
                },
                {
                    "paragraph": "與子由同遊寒溪西山",
                    "zhushu": ""
                },
                {
                    "paragraph": "上巳出遊隨所見作句",
                    "zhushu": ""
                },
                {
                    "paragraph": "日日出東門",
                    "zhushu": ""
                },
                {
                    "paragraph": "同王勝之遊蔣山",
                    "zhushu": ""
                },
                {
                    "paragraph": "至眞州再和二首",
                    "zhushu": ""
                },
                {
                    "paragraph": "與孟震同遊常州僧舎三首",
                    "zhushu": ""
                },
                {
                    "paragraph": "同秦仲二子雨中遊寳山",
                    "zhushu": ""
                },
                {
                    "paragraph": "與劉景文賞枇杷",
                    "zhushu": ""
                },
                {
                    "paragraph": "又和劉景文韻",
                    "zhushu": ""
                },
                {
                    "paragraph": "遊羅浮山一首示兒子過",
                    "zhushu": ""
                },
                {
                    "paragraph": "遊羅浮道院及栖禪精舎",
                    "zhushu": ""
                },
                {
                    "paragraph": "次韻程正輔遊碧落洞",
                    "zhushu": ""
                },
                {
                    "paragraph": "徐元用同遊浮金堂",
                    "zhushu": ""
                },
                {
                    "paragraph": "上渚吟",
                    "zhushu": ""
                },
                {
                    "paragraph": "重遊終南",
                    "zhushu": ""
                },
                {
                    "paragraph": "杭州遊山",
                    "zhushu": ""
                },
                {
                    "paragraph": "柳子玉以詩見邀同刁文遊金山",
                    "zhushu": ""
                },
                {
                    "paragraph": "射獵",
                    "zhushu": ""
                },
                {
                    "paragraph": "詩五首",
                    "zhushu": ""
                },
                {
                    "paragraph": "㑹獵葦園",
                    "zhushu": ""
                },
                {
                    "paragraph": "和梅户曹獵鐵溝",
                    "zhushu": ""
                },
                {
                    "paragraph": "𥙊常山回小獵",
                    "zhushu": ""
                },
                {
                    "paragraph": "人日獵城南得鳥字",
                    "zhushu": ""
                },
                {
                    "paragraph": "將官雷勝得過字代作",
                    "zhushu": ""
                },
                {
                    "paragraph": "題詠上",
                    "zhushu": ""
                },
                {
                    "paragraph": "詩三十二首",
                    "zhushu": ""
                },
                {
                    "paragraph": "題南溪竹上小詩",
                    "zhushu": ""
                },
                {
                    "paragraph": "和所乗船上小詩八首",
                    "zhushu": ""
                },
                {
                    "paragraph": "寳山晝睡",
                    "zhushu": ""
                },
                {
                    "paragraph": "孤山二詠",
                    "zhushu": "栢堂  竹閣"
                },
                {
                    "paragraph": "跋李留臺與二錢唱和四絶句",
                    "zhushu": ""
                },
                {
                    "paragraph": "書𩀱竹湛師房二首",
                    "zhushu": ""
                },
                {
                    "paragraph": "寳山新開徑",
                    "zhushu": ""
                },
                {
                    "paragraph": "俞康直郎中所居四詠",
                    "zhushu": "退圃  𨓜堂  遯軒  逺樓"
                },
                {
                    "paragraph": "戲書呉江三賢畫像三首",
                    "zhushu": "范蠡  張翰  陸龜蒙"
                },
                {
                    "paragraph": "青牛嶺小寺人迹罕到",
                    "zhushu": ""
                },
                {
                    "paragraph": "留題薰儲郎中故居",
                    "zhushu": ""
                },
                {
                    "paragraph": "和孔周翰二絶",
                    "zhushu": "再觀邸園留題  觀浄觀堂効韋蘇州"
                },
                {
                    "paragraph": "遊戲馬臺二首",
                    "zhushu": ""
                },
                {
                    "paragraph": "卷之二十四",
                    "zhushu": ""
                },
                {
                    "paragraph": "題詠下",
                    "zhushu": ""
                },
                {
                    "paragraph": "詩四十二首",
                    "zhushu": ""
                },
                {
                    "paragraph": "書泗州孫景山西軒",
                    "zhushu": ""
                },
                {
                    "paragraph": "題織錦圗上回文三首",
                    "zhushu": ""
                },
                {
                    "paragraph": "書李公擇白石山房",
                    "zhushu": ""
                },
                {
                    "paragraph": "題孫思邈眞",
                    "zhushu": ""
                },
                {
                    "paragraph": "歸宜興留題竹西寺三首",
                    "zhushu": ""
                },
                {
                    "paragraph": "惠崇春江晚景二首",
                    "zhushu": ""
                },
                {
                    "paragraph": "書皇親扇",
                    "zhushu": ""
                },
                {
                    "paragraph": "郭明父頴州西齋二首",
                    "zhushu": ""
                },
                {
                    "paragraph": "戲書樂天身心問荅後",
                    "zhushu": ""
                },
                {
                    "paragraph": "書丹元子寕極齋",
                    "zhushu": ""
                },
                {
                    "paragraph": "題靈峯寺壁",
                    "zhushu": ""
                },
                {
                    "paragraph": "題馮通直明月湖詩後",
                    "zhushu": ""
                },
                {
                    "paragraph": "和子由𡵨下二十一詠",
                    "zhushu": ""
                },
                {
                    "paragraph": "和魯人孔宗翰題詩二首",
                    "zhushu": ""
                },
                {
                    "paragraph": "光禄庵",
                    "zhushu": ""
                },
                {
                    "paragraph": "醫藥",
                    "zhushu": ""
                },
                {
                    "paragraph": "詩三首",
                    "zhushu": ""
                },
                {
                    "paragraph": "贈眼醫王生彦若",
                    "zhushu": ""
                },
                {
                    "paragraph": "次韻子由清汶老龍珠丹",
                    "zhushu": ""
                },
                {
                    "paragraph": "紫團參寄王定國",
                    "zhushu": ""
                },
                {
                    "paragraph": "卜相",
                    "zhushu": ""
                },
                {
                    "paragraph": "詩二首",
                    "zhushu": ""
                },
                {
                    "paragraph": "贈善相程傑",
                    "zhushu": ""
                },
                {
                    "paragraph": "贈䖍州術士謝𣈆臣",
                    "zhushu": ""
                },
                {
                    "paragraph": "傷悼",
                    "zhushu": ""
                },
                {
                    "paragraph": "詩四十九首",
                    "zhushu": ""
                },
                {
                    "paragraph": "陸龍圗詵挽詞",
                    "zhushu": ""
                },
                {
                    "paragraph": "胡完夫母周夫人挽詞",
                    "zhushu": ""
                },
                {
                    "paragraph": "姚屯田挽詞",
                    "zhushu": ""
                },
                {
                    "paragraph": "哭歐公僧惠思示小詩次韻",
                    "zhushu": ""
                },
                {
                    "paragraph": "弔天笁海月辯師三首",
                    "zhushu": ""
                },
                {
                    "paragraph": "孔長源挽詞二首",
                    "zhushu": ""
                },
                {
                    "paragraph": "余主簿母挽詞",
                    "zhushu": ""
                },
                {
                    "paragraph": "張文𥙿挽詞",
                    "zhushu": ""
                },
                {
                    "paragraph": "同年王中甫挽詞",
                    "zhushu": ""
                },
                {
                    "paragraph": "蘇潜聖挽詞",
                    "zhushu": ""
                },
                {
                    "paragraph": "京師哭任遵聖",
                    "zhushu": ""
                },
                {
                    "paragraph": "哭刁景純",
                    "zhushu": ""
                },
                {
                    "paragraph": "弔李臺卿",
                    "zhushu": ""
                },
                {
                    "paragraph": "曹旣見和復次其韻",
                    "zhushu": ""
                },
                {
                    "paragraph": "孔毅父妻挽詞",
                    "zhushu": ""
                },
                {
                    "paragraph": "任師中挽詞",
                    "zhushu": ""
                },
                {
                    "paragraph": "鄧忠臣母周挽詞",
                    "zhushu": ""
                },
                {
                    "paragraph": "徐君猷挽詞",
                    "zhushu": ""
                },
                {
                    "paragraph": "哭幹兒二首",
                    "zhushu": ""
                },
                {
                    "paragraph": "葉致逺見和復次其韻",
                    "zhushu": ""
                },
                {
                    "paragraph": "張庖民挽詞",
                    "zhushu": ""
                },
                {
                    "paragraph": "王中父挽詞",
                    "zhushu": ""
                },
                {
                    "paragraph": "李献仲哀詞",
                    "zhushu": ""
                },
                {
                    "paragraph": "蘇子容母陳夫人挽詞",
                    "zhushu": ""
                },
                {
                    "paragraph": "神宗皇帝挽詞三首",
                    "zhushu": ""
                },
                {
                    "paragraph": "潘推官母李氏挽詞",
                    "zhushu": ""
                },
                {
                    "paragraph": "故李承之待制挽詞",
                    "zhushu": ""
                },
                {
                    "paragraph": "韓康公挽詩三首",
                    "zhushu": ""
                },
                {
                    "paragraph": "王鄭州挽詩",
                    "zhushu": ""
                },
                {
                    "paragraph": "哭王子立次兒子迨韻三首",
                    "zhushu": ""
                },
                {
                    "paragraph": "滕達道挽詞二首",
                    "zhushu": ""
                },
                {
                    "paragraph": "王文玉挽詞",
                    "zhushu": ""
                },
                {
                    "paragraph": "吕與叔學士挽詞",
                    "zhushu": ""
                },
                {
                    "paragraph": "大行太皇后挽詞二首",
                    "zhushu": ""
                },
                {
                    "paragraph": "聞太后升遐二首",
                    "zhushu": ""
                },
                {
                    "paragraph": "弔徐德占",
                    "zhushu": ""
                },
                {
                    "paragraph": "絶句",
                    "zhushu": ""
                },
                {
                    "paragraph": "詩二十一首",
                    "zhushu": ""
                },
                {
                    "paragraph": "山村五絶",
                    "zhushu": ""
                },
                {
                    "paragraph": "八月十五日看潮五絶",
                    "zhushu": ""
                },
                {
                    "paragraph": "臨安三絶",
                    "zhushu": "將軍樹  錦溪  石照"
                },
                {
                    "paragraph": "東坡",
                    "zhushu": ""
                },
                {
                    "paragraph": "次荆公韻四絶",
                    "zhushu": ""
                },
                {
                    "paragraph": "臂痛謁告作三絶",
                    "zhushu": ""
                },
                {
                    "paragraph": "歌",
                    "zhushu": ""
                },
                {
                    "paragraph": "詩十首",
                    "zhushu": ""
                },
                {
                    "paragraph": "畫魚歌",
                    "zhushu": ""
                },
                {
                    "paragraph": "呉中田婦歌",
                    "zhushu": ""
                },
                {
                    "paragraph": "武昌銅劒歌",
                    "zhushu": ""
                },
                {
                    "paragraph": "蜜酒歌",
                    "zhushu": ""
                },
                {
                    "paragraph": "又一首荅二猶子與王郎中見和",
                    "zhushu": ""
                },
                {
                    "paragraph": "安州老人食蜜歌",
                    "zhushu": ""
                },
                {
                    "paragraph": "次韻王傳正枯木歌",
                    "zhushu": ""
                },
                {
                    "paragraph": "秧馬歌",
                    "zhushu": ""
                },
                {
                    "paragraph": "眞一酒歌",
                    "zhushu": ""
                },
                {
                    "paragraph": "竹枝歌",
                    "zhushu": ""
                },
                {
                    "paragraph": "行",
                    "zhushu": ""
                },
                {
                    "paragraph": "詩三首",
                    "zhushu": ""
                },
                {
                    "paragraph": "鴉種麥行",
                    "zhushu": ""
                },
                {
                    "paragraph": "鐵溝行贈喬太愽",
                    "zhushu": ""
                },
                {
                    "paragraph": "起伏龍行",
                    "zhushu": ""
                },
                {
                    "paragraph": "卷之二十五",
                    "zhushu": ""
                },
                {
                    "paragraph": "𮦀賦",
                    "zhushu": ""
                },
                {
                    "paragraph": "詩九十五首",
                    "zhushu": ""
                },
                {
                    "paragraph": "歐陽少師令賦所蓄石屏",
                    "zhushu": ""
                },
                {
                    "paragraph": "廣陵㑹三同舎三首",
                    "zhushu": "劉貢父  孫巨源　劉莘老"
                },
                {
                    "paragraph": "𣑽天寺僧守註小詩次韻",
                    "zhushu": ""
                },
                {
                    "paragraph": "客位假寐",
                    "zhushu": ""
                },
                {
                    "paragraph": "妙庭觀發地得丹鼎二首",
                    "zhushu": ""
                },
                {
                    "paragraph": "送客不及歩至溪上二首",
                    "zhushu": ""
                },
                {
                    "paragraph": "讀孟郊詩二首",
                    "zhushu": ""
                },
                {
                    "paragraph": "石炭",
                    "zhushu": ""
                },
                {
                    "paragraph": "雲龍山觀燒得雲字",
                    "zhushu": ""
                },
                {
                    "paragraph": "遊栢山得澤字",
                    "zhushu": ""
                },
                {
                    "paragraph": "戴道士得四字代作",
                    "zhushu": ""
                },
                {
                    "paragraph": "㑹松江得風字二首",
                    "zhushu": ""
                },
                {
                    "paragraph": "追和林子中寄文與可",
                    "zhushu": ""
                },
                {
                    "paragraph": "𥘉到黄州",
                    "zhushu": ""
                },
                {
                    "paragraph": "雨中熟睡至晚強起",
                    "zhushu": ""
                },
                {
                    "paragraph": "觀張師正所蓄辰砂",
                    "zhushu": ""
                },
                {
                    "paragraph": "往岐亭郡人潘古郭送余",
                    "zhushu": ""
                },
                {
                    "paragraph": "偶至汪氏居仍用前韻",
                    "zhushu": ""
                },
                {
                    "paragraph": "魚蠻子",
                    "zhushu": ""
                },
                {
                    "paragraph": "聞子由爲郡寮所捃",
                    "zhushu": ""
                },
                {
                    "paragraph": "和李太白一首",
                    "zhushu": ""
                },
                {
                    "paragraph": "豆粥",
                    "zhushu": ""
                },
                {
                    "paragraph": "漁父四首",
                    "zhushu": ""
                },
                {
                    "paragraph": "題王𨓜少",
                    "zhushu": ""
                },
                {
                    "paragraph": "書林逋詩後",
                    "zhushu": ""
                },
                {
                    "paragraph": "登州海市",
                    "zhushu": ""
                },
                {
                    "paragraph": "遺直坊",
                    "zhushu": ""
                },
                {
                    "paragraph": "玉堂獨坐懷王定國",
                    "zhushu": ""
                },
                {
                    "paragraph": "次韻魯直歳寒知松栢",
                    "zhushu": ""
                },
                {
                    "paragraph": "書李端叔詩後",
                    "zhushu": ""
                },
                {
                    "paragraph": "贈劉景文",
                    "zhushu": ""
                },
                {
                    "paragraph": "別諸山作三絶句",
                    "zhushu": ""
                },
                {
                    "paragraph": "到頴公帑已竭齋厨索然",
                    "zhushu": ""
                },
                {
                    "paragraph": "兩歐陽許唱和以此句挑之",
                    "zhushu": ""
                },
                {
                    "paragraph": "歐陽叔弼見訪誦淵明事歎其絶識感而賦詩",
                    "zhushu": ""
                },
                {
                    "paragraph": "喜劉景文至",
                    "zhushu": ""
                },
                {
                    "paragraph": "病中夜讀朱愽士詩",
                    "zhushu": ""
                },
                {
                    "paragraph": "沐浴啓聖僧舎與趙德麟邂逅",
                    "zhushu": ""
                },
                {
                    "paragraph": "劉醜厮詩",
                    "zhushu": ""
                },
                {
                    "paragraph": "自𥬇",
                    "zhushu": ""
                },
                {
                    "paragraph": "和子由次月中梳頭韻",
                    "zhushu": ""
                },
                {
                    "paragraph": "聞子由瘦",
                    "zhushu": ""
                },
                {
                    "paragraph": "客爼無肉又子由勸不讀書",
                    "zhushu": ""
                },
                {
                    "paragraph": "觀棊",
                    "zhushu": ""
                },
                {
                    "paragraph": "糴米",
                    "zhushu": ""
                },
                {
                    "paragraph": "次韻子由浴罷",
                    "zhushu": ""
                },
                {
                    "paragraph": "獨覺",
                    "zhushu": ""
                },
                {
                    "paragraph": "謫居三適三首",
                    "zhushu": "旦起理髮  午䆫坐睡  夜卧濯足"
                },
                {
                    "paragraph": "倦夜",
                    "zhushu": ""
                },
                {
                    "paragraph": "縱筆三首",
                    "zhushu": ""
                },
                {
                    "paragraph": "夜燒松明火",
                    "zhushu": ""
                },
                {
                    "paragraph": "吕承事讀書作詩不已貧甚",
                    "zhushu": ""
                },
                {
                    "paragraph": "聞米元章到送麥門冬飲子",
                    "zhushu": ""
                },
                {
                    "paragraph": "郭綸  御史臺榆槐竹栢四首",
                    "zhushu": ""
                },
                {
                    "paragraph": "繫御史臺獄云子由二首",
                    "zhushu": ""
                },
                {
                    "paragraph": "再和二首",
                    "zhushu": ""
                },
                {
                    "paragraph": "出𡱈偶書",
                    "zhushu": ""
                },
                {
                    "paragraph": "病後醉中",
                    "zhushu": ""
                },
                {
                    "paragraph": "足柳公權聮句",
                    "zhushu": ""
                },
                {
                    "paragraph": "効永叔瑞鷓鴣",
                    "zhushu": ""
                },
                {
                    "paragraph": "夜坐與邁聮句",
                    "zhushu": ""
                },
                {
                    "paragraph": "歸去來集字十首",
                    "zhushu": ""
                },
                {
                    "paragraph": "問淵明",
                    "zhushu": ""
                },
                {
                    "paragraph": "増刋校正王狀元集註分𩔖東坡先生詩目録",
                    "zhushu": ""
                }
            ]
        },
        {
            "name": "増刋校正王狀元集註分𩔖東坡先生詩卷之一",
            "paragraphs": [
                {
                    "paragraph": "増刋校正王狀元集註分𩔖東坡先生詩卷之一",
                    "zhushu": "",
                    "type": 1
                },
                {
                    "paragraph": "宋禮部尚書端明殿學士兼侍讀學士贈太師謚文忠公蘇軾",
                    "zhushu": "",
                    "type": 2
                },
                {
                    "paragraph": "紀行",
                    "zhushu": "",
                    "type": 2
                },
                {
                    "paragraph": "詩九十二首",
                    "zhushu": "",
                    "type": 2
                },
                {
                    "paragraph": "壬寅二月有詔令郡吏分往屬縣減決囚禁自十三日受命出府至寳雞虢郿盩厔四縣旣畢事因朝謁太平宫而宿於南溪溪堂遂並南山而西至樓觀大秦寺延生觀仙遊潭十九日乃歸作詩五百言以記凡所經歷者寄子由",
                    "zhushu": "趙次公曰：壬寅，嘉祐七年也。鳯翔有十縣：曰天興，曰歧山，曰扶風，曰盩厔，曰郿，曰寳雞，曰虢，曰麟遊，曰普潤，曰好畤。故有詔減決囚禁，則令郡吏分往屬縣。而先生所得，則寳雞、虢、郿、盩厔四縣也。王十朋曰：按年譜：嘉祐七年壬寅，先生年二十七，在鳯翔任。二月，奉詔決囚，故有此詩。",
                    "type": 2
                },
                {
                    "paragraph": "逺人罹水旱，王命釋俘囚。分縣傳明詔，",
                    "zhushu": "次公曰：前漢書：發德音，下明詔。"
                },
                {
                    "paragraph": "循山得勝遊。",
                    "zhushu": "次公曰：温飛卿詩：承平事勝遊。趙堯卿曰：韓愈詩：江山得勝遊。"
                },
                {
                    "paragraph": "蕭條初出郭，",
                    "zhushu": "次公曰：杜詩：此意竟蕭條。又云：岀郭少塵事。"
                },
                {
                    "paragraph": "曠蕩實消憂。",
                    "zhushu": "次公曰：漢書：有曠蕩之恩。選言：王師曠蕩。陶潜云：樂琴書以消憂。"
                },
                {
                    "paragraph": "薄暮來孤鎮，登臨憶武侯。",
                    "zhushu": "程縯曰：鎮，即武成鎮也，俗謂之石鼻寨，孔明所築。蓋其鎮在寳雞東。相傳孔明甞圍郝昭於陳倉，築此城以拒魏兵也。"
                },
                {
                    "paragraph": "崢嶸依絶壁，",
                    "zhushu": "次公曰：選有：南北崢嶸，刻削崢嶸。又詩云：晨䇿㝷絶壁。"
                },
                {
                    "paragraph": "蒼茫瞰奔流。",
                    "zhushu": "次公曰：蒼茫兩字，古人用之皆是平聲，而先生所用乃是仄聲。蒼字，廣韻音麄朗切，茫字，上聲之莽，去聲之漭，皆不收，不知先生用之所岀，以竢傳聞。"
                },
                {
                    "paragraph": "半夜人呼急，橫空火氣浮。天遥殊不辨，風急已難収。曉入陳倉縣，",
                    "zhushu": "縯曰：陳倉，秦漢舊縣，唐改爲寶雞。次公曰：前漢地理志：係之右扶風，即鳯翔府矣。地志載三秦記云：陳倉以山得名。山有石雞，與山雞不別。趙髙燒山，山雞飛去，而石雞不去，晨鳴山頭，聞三十里，蓋玉雞也。自唐至德二載，更名寳雞。"
                },
                {
                    "paragraph": "猶餘賣酒樓。煙煤已狼籍，",
                    "zhushu": "次公曰：史記：盃盤狼籍。"
                },
                {
                    "paragraph": "吏卒尚呀咻。",
                    "zhushu": "公自注曰：十三日𪧐武成鎮，即俗所謂石鼻寨也，云孔明所築。是夜二鼔，寳雞火作，相去三十里，而見於武成。"
                },
                {
                    "paragraph": "雞嶺雲霞古，龍宫殿宇幽。",
                    "zhushu": "公自注曰：縣有雞𤓰峯、龍宫寺。師曰：雞𤓰峯在寳雞之東。秦文公獲若石云，于陳倉北阪城祠之。其神從東方來，光輝若雄雌雉，集于祠城，其聲殷殷，野雉皆鳴。秦因立寳雞祠。雞𤓰峯盖以此得名。"
                },
                {
                    "paragraph": "南山連大散，",
                    "zhushu": "李厚曰：縣南乃大散関，秦蜀通途。任曰：大散関在寳雞縣南。"
                },
                {
                    "paragraph": "歸路走吾州。",
                    "zhushu": "次公曰：指言蜀中也。韓退之赴江陵詩：胡爲首歸路。走音奏。漢書：文帝指示慎夫人新豊道曰：此走邯鄲道也。"
                },
                {
                    "paragraph": "欲往安能遂，将還爲少留。",
                    "zhushu": "次公曰：易云：不能進，不能遂。楚辭云：曽何足以少留。已上盖述在寳雞事也。"
                },
                {
                    "paragraph": "回趨西虢道，",
                    "zhushu": "縯曰：西虢，虢叔所封。平王東遷，虢徙上陽，故謂之南虢。"
                },
                {
                    "paragraph": "却渡小河洲。聞道磻溪石，猶存渭水頭。蒼崖雖有跡，大釣夲無鈎。",
                    "zhushu": "自注：十四日，自寳雞行至虢，聞太公磻溪石在縣東南十八里，猶有投竿跪餌两膝所著之處。師曰：太公以直鈎釣。盧仝詩：人鈎曲，我鈎直，嗟哉！我鈎反無食。堯卿曰：楚辭曰：以直針而爲鈎𠔃，又何魚之能得。盖古人所釣，其意不在魚耳。若任公之釣，其幾是乎？"
                },
                {
                    "paragraph": "東去過郿塢，孤城象漢劉。",
                    "zhushu": "自注：十五日至郿縣，有董卓城，象長安，俗謂之小長安。縯曰：董卓築塢於郿，號萬歳塢。"
                },
                {
                    "paragraph": "誰言董公健，",
                    "zhushu": "縯曰：按卓傳：卓議廢立，𡊮紹勃然曰：天下健者，何必董公！"
                },
                {
                    "paragraph": "竟復伍孚讎。",
                    "zhushu": "李厚曰：越騎校尉伍孚忿卓凶毒，懷佩刀刺之，不中。左右執孚，孚大言曰：“恨不得磔裂姦賊於都市。”"
                },
                {
                    "paragraph": "白刃俄生肘，",
                    "zhushu": "師曰：王允與吕布謀誅卓，令李肅以㦸刺之，𠂻甲不入。卓驚呼布所在。布曰：“有詔。”遂殺卓。○次公曰：生肘字，諸葛亮所謂“變生於肘腋之下”，言布甞與卓結爲父子，而卒殺卓也。○黄魯直曰：潘子真詩話𥙷遺曰：杜詩：當知肘腋事，自及樂鏡徒。肘腋，是趙滅智伯事。"
                },
                {
                    "paragraph": "黄金謾似丘。",
                    "zhushu": "師曰：卓郿塢中珍藏有金二三万斤，銀八九萬斤，錦綺積如丘山。"
                },
                {
                    "paragraph": "平生聞太白，",
                    "zhushu": "縯曰：太白山在武功縣。諺云：“武功太白，去天三百。”言其髙也。乃往郿縣之道。○謝無𨓜曰：唐柳宗元太白山祠堂碑云：雍州西南界于梁，其山曰太白。○洪駒父曰：三十六洞天記：第十一太白山洞周回五百里，鬼谷子於此授蘇秦佐囯之術。祠廟皆在長安。"
                },
                {
                    "paragraph": "一見駐行騶。鼔角誰能試，風雷果致不。嵓崖已竒絶，冰雪更琱鎪。",
                    "zhushu": "次公曰：選賦云：大不琱鎪。"
                },
                {
                    "paragraph": "春旱憂無麥，山靈喜有湫。蛟龍懶方睡，缾罐小容偷。",
                    "zhushu": "自注：是日晚，自郿起，至清湫鎮𪧐道過太白山。相傳云：軍行鳴鼔角過山下，輙致雷雨。山上有湫甚靈，以今歳旱，方議取之。○次公曰：偷字韻，蓋方言取龍水謂之偷湫也。○洪龜父曰：莊列禦㓂篇：河上有子得珠。其父曰：“珠在驪龍頷下，子能得珠者，必遭其睡也。”○饒曰：北夢鎻，言江南㳂江多蘆荻，冬月縱火焚，多焼起睡龍。"
                },
                {
                    "paragraph": "二曲林泉勝，",
                    "zhushu": "次公曰：此下皆是述盩厔縣事也。西京賦：右極盩厔，并卷鄷鄠之下。李善注云：盩厔，山名。寰宇記、長安志皆云：山曲曰盩，水曲曰厔。故今云二曲也。"
                },
                {
                    "paragraph": "三川氣象侔。",
                    "zhushu": "縯曰：古謂伊、𠗂、河爲三川，唐以劒南東、西及山南西道爲三川。○堯卿曰：退之詩：氣象難比侔。"
                },
                {
                    "paragraph": "近山麰麥早，臨水竹篁脩。",
                    "zhushu": "自注：十六日至盩厔，以近山地美，氣候殊早。縣有官竹園，十數里不絶。"
                },
                {
                    "paragraph": "先帝膺符命，",
                    "zhushu": "次公曰：此下一叚，專言翊聖将軍事。先帝，謂宋太宗皇帝也。掦雄傳：爰清淨，作符命。"
                },
                {
                    "paragraph": "行宫畫冕旒。",
                    "zhushu": "次公曰：玉藻：天子之冕藻十有二旒。"
                },
                {
                    "paragraph": "侍臣簪武弁，女樂抱箜篌。",
                    "zhushu": "次公曰：箜篌之制，二十三絃。李賀箜篌引云：二十三絲，動紫皇也。釋名曰：箜篌，師延所作。○堯卿曰：論語云：齊人饋女樂。又左傳：晉悼公賜魏絳女樂二八。釋名曰：箜篌，師㳙所作，靡靡之樂，盖空國之侯淫聲也。史記：今上祠太一、后土，用樂作箜篌。漢書：禱祠太一、后土，作坎侯。應劭注：使樂工侯服作之，謂其聲坎坎應節，因以其姓號名作坎侯。蘇林注：作箜篌。續漢紀：靈帝好胡舞，作箜篌。數說不同，要之皆非雅聲也。○陳无己曰：許亨周云：箜篌狀如張箕，探手摘絃岀聲。○潘邠老曰：盧仝詩云：捲却羅䄂彈箜篌。"
                },
                {
                    "paragraph": "袐殿開金鏁，神人控玉蚪。",
                    "zhushu": "堯卿曰：司馬相如賦曰：乗鏤象，六玉蚪。"
                },
                {
                    "paragraph": "黒衣橫巨劒，被髪凛𩀱眸。",
                    "zhushu": "自注：十七日寒食，自盩厔東南行二十餘里，朝謁太平宫宋二聖御容。此宫乃太宗皇帝時，有神降於道士張守真，以告受命之符，所爲立也。神封翊聖将軍，有殿。○徐師川曰：翊聖保徳真君傳云：乾徳中，　太宗皇帝在晉邸，頗聞靈應，遣近侍致醮。　太祖皇帝設醮於建隆觀。真君降言曰：“吾乃髙天大聖玉帝輔臣，降衛宋朝社稷，來定遐長基業。”凡百餘言。○僧祖可曰：劉燾曰：翊聖像皆被髪跣足，仗劎擾龍，相氶舊矣。"
                },
                {
                    "paragraph": "邂逅逢佳士，",
                    "zhushu": "次公曰：詩：邂逅相遇。杜詩：必逢佳士亦冩真。"
                },
                {
                    "paragraph": "相将弄綵舟。",
                    "zhushu": "次公曰：選詩：交頭轉相将。"
                },
                {
                    "paragraph": "投篙披緑荇，濯足亂清溝。",
                    "zhushu": "次公曰：孟子云：濁斯濯足。韓退之云：清溝映汚渠。"
                },
                {
                    "paragraph": "晚𪧐南溪上，森如水國秋。遶湖栽翠宻，終夜響颼飀。",
                    "zhushu": "自注：是日與監宫張杲之汎舟南溪，遂留𪧐　放溪堂。○堯卿曰：南溪之上，遶湖松竹翠宻成林。廣雅曰：小風曰颼，凉風曰飀。孟郊詩云：颼飀卧江㑀。又“不枯亦颼飀”，並退之聮句。"
                },
                {
                    "paragraph": "冒曉窮幽邃，操戈畏炳彪。",
                    "zhushu": "自注：十八日循終南而西，縣尉以甲卒見送。或云，近官竹園往往有虎。○次公曰：炳彪以言虎，則揚子云：大人虎變，其文炳也。說文云：虎文曰彪。"
                },
                {
                    "paragraph": "尹生猶有宅，",
                    "zhushu": "十朋曰：本篇公自注云：崇聖觀謂樓觀，乃尹喜舊宅也。"
                },
                {
                    "paragraph": "老氏舊停輈。",
                    "zhushu": "厚曰：尹喜爲函谷関令尹𠉀氣，知真人西遊當過此。老子乗青牛薄板車出関。喜曰：“子将隱矣，爲我著書。”乃授道徳經。"
                },
                {
                    "paragraph": "問道遺蹤在，登山往事悠。馭風歸汗漫，",
                    "zhushu": "縯曰：列子：馭風而行。淮南子曰：有若士者，謂盧敖曰：“子處矣，吾與汗漫期於九垓之上。”"
                },
                {
                    "paragraph": "閱丗似蜉蝣。",
                    "zhushu": "淳曰：郭璞詩：借問蜉蝣軰，寕知龜鶴年。○次公曰：劉禹錫云：閱丗甚東流。○堯卿曰：樂天云：長生無得者，舉丗如蜉蝣。"
                },
                {
                    "paragraph": "羽客知人竟，瑶琴繫馬鞦。不辭山寺逺，來作鹿鳴呦。",
                    "zhushu": "堯卿曰：舊注云：有太平宫道士趙宗有抱琴見送，至寺，作鹿鳴之引，乃去。又太白詩云：明朝有意抱琴來。以琴繫於馬鞦之上，故云。"
                },
                {
                    "paragraph": "帝子傳聞李，",
                    "zhushu": "次公曰：帝子，即先生本注，唐玉真公主也。帝子，指言天子之女。九歌於湘夫人云：“帝子降𠔃北渚。”言堯之女也。堯卿曰：唐睿宗之女，字持盈，始封長昌縣主，俄進號上清元都太洞三景師。天寶三年，上言曰：“妾髙宗之孫，睿宗之女，陛下之女弟，於天下不爲賤，何必名係主號，資湯沐，然後爲貴，請人數百家之産，延十年之命。帝許之。與金仙公主皆爲道士。”○林子仁曰：青城山記：玉真公主，肅宗之姑也。築室丈人觀。玉真、金仙二公主真容見在。"
                },
                {
                    "paragraph": "嵓堂髣像緱。",
                    "zhushu": "次公曰：女仙列傳載：西王母姓緱，其所居有玄碧之堂。○師曰：周靈王太子晉，乗白鶴於緱氏山頭，舉手謝時人而去。其地即今何南緱氏縣，㑹稽緱嶺也。"
                },
                {
                    "paragraph": "輕風幃幔卷，落日䯻鬟愁。",
                    "zhushu": "次公曰：此以狀玉真遺迹之景，而追傷之也。"
                },
                {
                    "paragraph": "入谷",
                    "zhushu": "音浴。"
                },
                {
                    "paragraph": "驚蒙密，登坡費挽摟。",
                    "zhushu": "次公曰：選詩有：遵渚攀䝉宻。挽摟一義。摟亦挽也。孟子謂摟東家之處子之樓。"
                },
                {
                    "paragraph": "亂峯巉似槊，",
                    "zhushu": "洪玉父曰：唐王建温門山詩云：曉入温門山，羣峯亂如㦸。"
                },
                {
                    "paragraph": "一水淡如油。",
                    "zhushu": "堯卿曰：樂天詩：噴時千㸃雨，澄處一泓油。"
                },
                {
                    "paragraph": "中使何年到，金龍自古投。",
                    "zhushu": "次公曰：此言朝廷遣内官投金龍於潭，以祈禱者也。自唐以來，謂之中使。杜詩云：中使日継夜。○韓曰：東齋記事：道家有金龍、玉簡，學士院撰文，具一歳中齋醮，投於名山洞府。金龍以銅制，玉簡以階石制。"
                },
                {
                    "paragraph": "千重横翠石，",
                    "zhushu": "堯卿曰：謝靈運詩云：石横水分流。故此用一“横”字爲工也。"
                },
                {
                    "paragraph": "百丈見游鯈。",
                    "zhushu": "次公曰：鯈者，浮陽之魚，音紬。莊子與惠子遊於濠上，鯈魚出遊，故謂之游鯈。○堯卿曰：沈約詩云：百丈見游鱗。"
                },
                {
                    "paragraph": "最愛泉鳴洞，𥘉甞雪入喉。滿缾雖可致，洗耳歎無由。",
                    "zhushu": "自注：是日游崇聖觀，俗所謂樓觀也，乃尹喜舊宅。山脚有授經臺，尚在。遂與張果之同至大秦寺，早食而别。有太平宫道士趙宗有抱琴見送，至寺，作鹿鳴之引，乃去。又西至延生觀。觀後上小山，有唐玉真公主修道之遺跡。下山而西行十數里，南入黑水谷。谷中有潭，名仙游潭。上有寺三，𠋣峻峯，面清溪，樹林深翠，怪石不可勝數。潭水以繩縋石數百尺，不得其底，以瓦礫投之，翔揚徐下，食頃乃不見。其清澈如此。遂𪧐於中興寺。寺中有玉女洞，洞中有飛泉，甚甘。明日，以泉一鉼歸至郿。又明日，乃至府。○師曰：堯聘許由爲九州長，由聞耻之，洗耳於頴水。○十朋曰：詳見愛玉女洞中水詩注。"
                },
                {
                    "paragraph": "忽憶㝷蟆培，",
                    "zhushu": "縯曰：唐張又新水記言：峽州扇子峽石中突而洩水，獨清冷。石狀如龜頭，俗謂蝦蟆石。其水煎茶爲第一。○次公曰：昔先生與子由自眉州郷里舟行趍京師，過峽州蝦蟆培，皆有詩，見南行集。○謝㓜槃曰：黄魯直豊南題名云：蝦蟆培，從舟中望之，頥頷口吻甚𩔖蝦蟆也。咨泉源，入洞中，石氣清寒，流泉岀石骨若虬龍吼。"
                },
                {
                    "paragraph": "方冬脫鹿裘。",
                    "zhushu": "師曰：東漢虞延傳：晏子輔齊，鹿裘不完。晏子布衣鹿裘以朝。公曰：夫子之家若此其貧也，奚衣之惡也。"
                },
                {
                    "paragraph": "山川良甚似，水石亦堪儔。惟有泉傍飲，無人自獻酬。",
                    "zhushu": "自注：昔與子由遊蟆培，時方冬，洞中温温如二三月。○次公曰：先生與子由㝷蟆培時，必同飲其傍。今日山川雖似，水石雖侔，而子由不在焉。無人云者，乃所以懷之也。",
                    "type": 2
                },
                {
                    "paragraph": "太白山下早行至横渠鎮書崇夀院壁",
                    "zhushu": "次公曰：此篇并第五卷樓觀篇，乃先生長篇叙事之外所專賦也。十朋曰：太白山，見前詩注。",
                    "type": 2
                },
                {
                    "paragraph": "馬上續殘夢，不知朝日昇。亂山横翠幛，落月淡孤燈。奔走煩郵吏，安閑愧老僧。再遊應眷眷，𦕅亦寄吾曽。",
                    "zhushu": "次公曰：吾曽字韻，如韓詩云：一蛇雨頭見未曽。",
                    "type": 2
                },
                {
                    "paragraph": "二十六日五更起行至磻溪未明",
                    "zhushu": "任曰：嘉祐七年，先生在鳯翔作。",
                    "type": 2
                },
                {
                    "paragraph": "夜入磻溪如入峽，照山炬火落驚猿。山頭孤月耿猶在，石上寒波曉更喧。至人舊隠白雲合，",
                    "zhushu": "次公曰：至人舊隠，以言太公也。"
                },
                {
                    "paragraph": "神物已化遺蹤蜿。",
                    "zhushu": "次公曰：神物，言龍。蟠溪有龍，所以於此地禱雨也。"
                },
                {
                    "paragraph": "安得夣隨霹靂駕，",
                    "zhushu": "縯曰：酉陽雜爼：李鄘在北都，介休百姓送解牒上晉祠宇下。夜有人叩門云：“介休王暫借霹靈車，至介休収麥。”良乆，數人共持一物如幢，上綴旗幡，凡十八葉，有光如電，以授之。次日，介休大雷雨，損麥千餘頃也。"
                },
                {
                    "paragraph": "馬上傾倒天瓢翻。",
                    "zhushu": "次公曰：意用李靖爲客，甞夜投𪧐　一巨宅，有老婦延之。中夜，叩户甚迅。婦變色曰：“天符至矣。”實告靖曰：“老婦，龍也，二子俱出。今天命行雨，欲煩一行。”即以一竿使跨之，以一瓢與之，曰：“跨此，所至以楊枝灑瓢水，則雨也。”此詩意主禱雨，故用此。○又韓詩云：舉瓢酌天漿。○師曰：李衛公微時，路迷𪧐龍宫。龍宫夫人夜半請行雨。命請雨器，乃一小瓶子，繫於鞍前。戒曰：“馬躩地嘶鳴，即以瓶中水一滳滴馬鬃上，愼勿多也。”旣而電掣雲間，見所憇村，連下三十餘滴。旣歸，夫人曰：“此一滴水，乃地上三尺，此村夜半平地水深三丈。”○堯卿曰：黄帝隂符經後序云：少室山李筌入秦，至驪山，逢老母，因䄂中岀一瓢，令筌取水。筌即𢹂往澗中盛水。其瓢忽重百餘斤，力不能舉，便沉扵泉，遂覔不得。所謂天瓢，殆此𩔖也。",
                    "type": 2
                },
                {
                    "paragraph": "是日自磻溪往陽平憇於麻田青峯寺之下院翠麓亭",
                    "zhushu": "",
                    "type": 2
                },
                {
                    "paragraph": "不到峯前寺，空來渭上村。此亭𦕅可喜，脩徑豈辭捫。谷映朱欄秀，山含古木尊。路窮驚石斷，林缺見河奔。馬困嘶青草，僧留薦晚飱。我來秋日午，旱乆石牀温。安得雲如蓋，",
                    "zhushu": "次公：隋孔範賦白雲抱幽石詩云：白雲浮逺蓋，飄飄遶石飛。董思詠雲：帝郷白雲起，飛蓋止天衢。○師曰：三水小牘，唐皇甫収撰，云：安定郡有峴陽峯，峯上有池。若雨則雲起池中，若車蓋然。故里諺曰：峴山張蓋雨霶霈。"
                },
                {
                    "paragraph": "能令雨瀉盆。",
                    "zhushu": "縯曰：杜詩：白帝城頭雲若屯，白帝城下雨翻盆。"
                },
                {
                    "paragraph": "共看山下稻，涼葉晚翻翻。",
                    "zhushu": "",
                    "type": 2
                },
                {
                    "paragraph": "二十七日自陽平至斜谷𪧐於南山中蟠龍寺",
                    "zhushu": "",
                    "type": 2
                },
                {
                    "paragraph": "横槎晚渡碧澗口，",
                    "zhushu": "次公曰：謝靈運詩：銅陵映碧澗。杜詩：香芹碧澗羮。"
                },
                {
                    "paragraph": "騎馬夜入南山谷。",
                    "zhushu": "音浴。"
                },
                {
                    "paragraph": "谷中暗水響瀧瀧，嶺上踈星明煜煜。寺藏嵓厎千萬仞，路轉山腰三百曲。風生饑虎嘯空林，月黒驚麏竄修竹。入門突兀見深殿，",
                    "zhushu": "次公曰：杜甫𪧐賛上人房詩：夜深殿突兀，風動金琅璫。"
                },
                {
                    "paragraph": "照佛靑熒有殘燭。媿無酒食待逰人，旋斫杉松煑溪蔌。板閣獨眠驚旅枕，木魚曉動隨僧粥。起觀萬瓦鬱參差，日亂千巖散紅緑。門前商賈負椒荈，山後咫尺連巴蜀。何時歸耕江上田，一夜心逐南飛鵠。",
                    "zhushu": "",
                    "type": 2
                },
                {
                    "paragraph": "是日至下馬磧憇於北山僧舎有閣曰懷賢南直斜谷西臨五丈原諸葛孔明所從出師也",
                    "zhushu": "",
                    "type": 2
                },
                {
                    "paragraph": "南望斜谷口，三山如犬牙。西觀五丈原，鬱屈如長蛇。",
                    "zhushu": "次公曰：按長安志引水經注曰：斜水北歷斜谷，過五丈原，亦謂之武功水。又曰：武功蓋在渭水南，郿縣北。是今先生禱雨於號縣之磻溪，故所經由，望見郿縣之五丈原。○李商老曰：唐李筌曰：營壘三法，據山憑岡，如蟠龍走蛇。"
                },
                {
                    "paragraph": "有懷諸葛公，萬騎出漢巴。",
                    "zhushu": "縯曰：按蜀志：建興十二年，諸葛亮悉大衆由斜谷岀，以流馬運，據武功五丈原，與司馬仲逹對於渭南，分兵屯田，爲乆駐之基。"
                },
                {
                    "paragraph": "吏士寂如水，蕭蕭聞馬撾。",
                    "zhushu": "次公曰：詩：蕭蕭馬鳴。"
                },
                {
                    "paragraph": "公才與曹丕，豈止十倍加。",
                    "zhushu": "厚曰：諸葛亮傳：先主病篤，召亮謂曰：“君才十倍曹丕，必能安國家，定大事。”"
                },
                {
                    "paragraph": "顧瞻三輔間，",
                    "zhushu": "李希聲曰：三輔黄圖曰：“三輔治所，京兆在故城内尚冠里，馮翊在故城内大上皇廟西南，扶風在夕陽衙北。”三輔者，謂主爵中尉及左、右内史。漢武帝改曰京兆尹，左馮翊，右扶風，共治長安城中，是爲三輔。後漢光武之後，扶風出治楓里，馮翊岀治髙陵。"
                },
                {
                    "paragraph": "勢若風卷沙。",
                    "zhushu": "次公曰：李白詩：颯颯風卷沙。"
                },
                {
                    "paragraph": "一朝長星墜，",
                    "zhushu": "縯曰：亮傳汪載晉陽秋曰：有星赤而芒角，自東北西南流，投于亮營。俄而亮卒。"
                },
                {
                    "paragraph": "竟使蜀婦髽。",
                    "zhushu": "厚曰：記曰：婦人髽而弔也，自敗於狐駘始也。盖魯臧紇敗干狐駘，國人逆喪者皆髽。○次公曰：言縁亮之死，将遂敗亡，而蜀士卒之妻服其夫之䘮而髽。"
                },
                {
                    "paragraph": "山僧豈知此，一室老煙霞。",
                    "zhushu": "孫倬曰：秦系詩曰：𨓜妻相共老煙霞。"
                },
                {
                    "paragraph": "往事逐雲散，故山依渭斜。",
                    "zhushu": "次公曰：按長安志引水經曰：渭水經行武功縣北。則渭在此矣。"
                },
                {
                    "paragraph": "客來空弔古，",
                    "zhushu": "張拭曰：唐李華有弔古戰場文。"
                },
                {
                    "paragraph": "清淚落悲笳。",
                    "zhushu": "胡仔曰：杜詩：客淚墮悲笳。",
                    "type": 2
                },
                {
                    "paragraph": "往冨陽新城李節推先行三日留風水洞見待",
                    "zhushu": "注曰：按冨陽縣圖經云：縣管十鄉。前地理志：秦分三十六郡，冨春属㑹稽。漢哀帝封河間孝王爲子元爲冨春侯。晉武帝太元中，避簡文鄭太后諱，改曰冨陽。",
                    "type": 2
                },
                {
                    "paragraph": "春山磔磔鳴春禽，此間不可無我吟。路長漫漫傍江浦，此間不可無君語。金鯽池邊不見君，",
                    "zhushu": "夏曰：按先生詩話云：舊續蘇子美六和塔詩：“松橋待金鯽，竟日獨遟留。”初不喻此語，及倅錢塘，乃知寺後池中有此魚，如金色也。昨日復遊池上，投餅餌，乃略岀，不食復入，則此魚自珍貴盖乆矣。○晁曰：按圗經：開化寺，開寳三年建，僧智曇即此建六和塔。金魚池在寺後山間，水厎有金鯽魚。"
                },
                {
                    "paragraph": "追君直過定山村。",
                    "zhushu": "張孝祥曰：按杭州圖經：定山在錢塘舊治之西南四十七里。○揚曰：太平寰宇記云：定山突岀浙江數百丈。"
                },
                {
                    "paragraph": "路人皆言君未逺，騎馬少年清且婉。風巖水穴舊聞名，只隔山溪夜不行。溪橋曉溜浮梅蕚，知君繫馬巖花落。",
                    "zhushu": "次公曰：杜詩：繫馬林花動。"
                },
                {
                    "paragraph": "出城三日尚逶遟，妻孥怪罵歸何時。丗上小兒誇疾走，如君相待今安有。",
                    "zhushu": "次公曰：先生詩案云：熈寕七年二月二十七日，在杭州遊風水洞，留題詩言“丗上小兒誇疾走”，意在譏諷丗人多務急進，不頋大體也。",
                    "type": 2
                },
                {
                    "paragraph": "風水洞二首和李節推",
                    "zhushu": "髙曰：按杭州圖經云：洞去錢塘縣舊治五十里。在楊村慈巖院。洞極大，流水不竭。洞頂又有一洞，清風微岀，故名曰風水洞。白樂天長慶三年秋九月來游，觀泉石竹木，留詩。",
                    "type": 2
                },
                {
                    "paragraph": "風轉鳴空穴，泉幽冩石門。虚心聞地籟，",
                    "zhushu": "縯曰：莊子：南郭子綦謂顔成子游曰：“汝聞人籟而未聞地籟。”地籟則衆竅是也。"
                },
                {
                    "paragraph": "妄意覔桃源。",
                    "zhushu": "厚曰：陶潜桃源記：晉太元中，武陵人捕魚爲業，縁溪而行，忘路之逺近。忽逢桃花林，林盡水源，便得一山，山有小口，彷彿若有光，便捨舟從口入，行數十步，豁然開朗，土地平曠，其中往來種作，男女衣着，悉如外人。自云先丗避秦來此，停數日辭去。旣出，得其船，便指回路，處處誌之。及郡下，詣太守說如此，即遣人隨其往，遂迷不復得路。○十朋曰：桃源事，第八卷留題仙遊潭云：秦人今在武陵溪。"
                },
                {
                    "paragraph": "過客詩難好，居僧語不繁。歸瓶得冰雪，淸冷慰文園。",
                    "zhushu": "縯曰：司馬相如爲孝文園令，有消渴之疾也。",
                    "type": 2
                },
                {
                    "paragraph": "山前乳水隔塵凡，山上仙風舞檜杉。細細龍鱗生亂石，",
                    "zhushu": "任曰：郭景純遊仙詩：閶闔西南來，潜波渙鱗起。注云：兊爲閶闔風，水波渙然，如魚鱗之起也。",
                    "type": 2
                },
                {
                    "paragraph": "團團羊角轉空巖。",
                    "zhushu": "縯曰：羊角，風也。莊子：摶扶摇羊角而上者九万里。○次公曰：淮南子言：扶摇抮抱羊角而上。許慎注云：扶，攀也；摇，動也；抱，了戾也。扶摇如羊角，轉如曲縈行而上也。抮，讀如眕。"
                },
                {
                    "paragraph": "馮夷窟宅非樑棟，",
                    "zhushu": "厚曰：馮夷，弘農華隂人也。服八石，得水仙，帝錫爲河伯。○宋援曰：離騷：紫具闕𠔃魚鱗宫。此馮夷窟宅也。"
                },
                {
                    "paragraph": "禦㓂車輿謝轡衘。",
                    "zhushu": "縯曰：列子御風而行，冷然善也。○次公曰：楚詞惜往日篇：無轡衘而自載。"
                },
                {
                    "paragraph": "丗事漸艱吾欲去，永隨二子脫譏䜛。",
                    "zhushu": "厚曰：列子：師老商氏并伯高子，尽二子之道，乗風而歸。○次公曰：盖言丗態可厭，欲從馮夷之水居，禦㓂之風馭，爲可以脫譏䜛。先生詩案一項，熈寕七年八月望逰風水洞文云：“丗事漸艱吾欲岀”，意謂行新法之後，丗事日益艱難，小人爭進，各務䜛毁。軾度思之，不可以合，又不可以容，故欲弃官卜隱居之地也。詩集作“吾欲岀”，詩案作“欲去”，從詩案。",
                    "type": 2
                },
                {
                    "paragraph": "新城道中二首",
                    "zhushu": "王曰：按新城縣圖經：縣管十二郷。呉文帝黄武五年，置東安郡，新城属焉。害髙宗永淳元年，分冨春西境置新城，号上縣。皇朝仍之。拒杭州之西南一百三十三里。",
                    "type": 2
                },
                {
                    "paragraph": "東風知我欲山行，吹斷簷間積雨聲。嶺上晴雲披絮帽，",
                    "zhushu": "厚曰：退之詩：晴雲如擘絮。○任曰：杜牧詩云：晴雲以絮惹低空。○潘仲逹曰：前周勃傳：勃下廷尉，太后以冒絮提文帝。晉灼曰：巴蜀異志謂頭上巾爲冒絮。"
                },
                {
                    "paragraph": "樹頭𥘉日掛銅鉦。",
                    "zhushu": "厚曰：張平子賦：右素威以司鉦。○次公曰：銅鉦，今所謂鑼也。先生日喻云：生而眇者不識日，問之，或告之曰：“日之狀如銅鉦。”"
                },
                {
                    "paragraph": "野桃含𥬇竹籬短，溪栁自揺沙水清。西崦人家應最樂，",
                    "zhushu": "次公曰：杜牧有西崦人家篇。"
                },
                {
                    "paragraph": "煑葵燒笋餉春耕。",
                    "zhushu": "",
                    "type": 2
                },
                {
                    "paragraph": "身丗悠悠我此行，溪邊委轡聽溪聲。散材畏見捜林斧，疲馬思聞卷斾鉦。細雨足時茶戸喜，亂山深處長官清。人間𡵨路知多少，試向桑田問耦耕。",
                    "zhushu": "次公曰：耦耕字，即“長沮、桀溺耦而耕”也。",
                    "type": 2
                },
                {
                    "paragraph": "過淮",
                    "zhushu": "任曰：按水經注及山海經云：淮水岀南陽平氏縣桐栢山，東過江夏平春縣北，又東過新息縣南、期思縣北，至厚鹿縣南，與汝水合。",
                    "type": 2
                },
                {
                    "paragraph": "朝離新息縣，𥘉亂一水碧。暮𪧐淮南村，已渡千山赤。麏鼯號古戍，霧雨暗破驛。回頭梁楚郊，永與中原隔。黃州在何許，想像雲夣澤。",
                    "zhushu": "厚曰：雲夣澤，在安州安陸縣。○任曰：杜牧之斉安郡詩云：雲夣澤南州。盖齊安即黄州，而在雲夢澤之南。"
                },
                {
                    "paragraph": "吾生如寄耳，𥘉不擇所適。但有魚與稻，生理已自畢。獨喜小兒子，少小事安佚。相從艱難中，肝肺如鐡石。",
                    "zhushu": "何人表曰：皮日休桃花賦序云：宋廣平正資勁質，疑其鐵腸石心。不解吐婉辝。"
                },
                {
                    "paragraph": "便應與晤語，何止寄衰疾。",
                    "zhushu": "自注：時家在子由処，獨與兒子邁南來。",
                    "type": 2
                },
                {
                    "paragraph": "别黃州",
                    "zhushu": "仔曰：先生以元豊三年二月至黄，居黄五年，至是量移汝州，盖元豊七年八月。",
                    "type": 2
                },
                {
                    "paragraph": "病瘡老馬不任鞿，",
                    "zhushu": "次公曰：杜詩云：日暮不収烏啄瘡。"
                },
                {
                    "paragraph": "猶向君王得敝幃。",
                    "zhushu": "任曰：敝帷不弃，爲埋馬也。○次公曰：曲禮乃是“帷”字，在之字韻。今微字韻中“幃”字注云：單帳也。今豈乃單幃之義乎？"
                },
                {
                    "paragraph": "桑下豈無三𪧐戀，",
                    "zhushu": "厚曰：後漢：襄楷言：浮屠不三𪧐桑下，不欲乆生恩爱，情之至也。"
                },
                {
                    "paragraph": "樽前𦕅與一身歸。長腰尚載撑腸米，",
                    "zhushu": "次公曰：楚人云：長腰粳米，縮項鯿魚。言美味也。盧仝云：惟有撑腸拄腹，文字五千卷也。"
                },
                {
                    "paragraph": "闊領先裁蓋癭衣。",
                    "zhushu": "林子敬曰：韻語陽秋云：汝人多苦癭，故歐陽公汝癭詩云：傴婦垂瓮盎，嬌癭食𡖉殻。無由辨肩頸，有𩔖龜縮殻。梅聖喻詩云：女慚髙掩襟，男大闊裁領。"
                },
                {
                    "paragraph": "投老江湖終不失，",
                    "zhushu": "任曰：王羲之言王述曰：投老可得僕射。"
                },
                {
                    "paragraph": "來時莫遣故人非。",
                    "zhushu": "",
                    "type": 2
                },
                {
                    "paragraph": "過江夜行武昌山聞黄州鼔角",
                    "zhushu": "",
                    "type": 2
                },
                {
                    "paragraph": "淸風弄水月衘山，",
                    "zhushu": "任曰：李太白云：青山猶衘半邊日。"
                },
                {
                    "paragraph": "幽人夜渡呉王峴。",
                    "zhushu": "任曰：呉王峴在武昌西山九曲亭下。○汪信民曰：志林云：孫仲謀泛江，自樊口鑿山通道歸武昌，今猶謂之呉王峴。"
                },
                {
                    "paragraph": "黄州鼔角亦多情，送我南來不辭逺。江南又聞出塞曲，",
                    "zhushu": "次公曰：晉史劉疇傳：曽避亂塢壁，賈胡百數欲害之。疇無懼色，援笳而吹之，爲岀塞、入塞之聲，以動其游客之思。於是羣胡皆垂泣而去。"
                },
                {
                    "paragraph": "半雜江聲作悲健。",
                    "zhushu": "劉子翬曰：杜詩：五更鼔角聲悲壯。"
                },
                {
                    "paragraph": "誰言萬方聲一槩，",
                    "zhushu": "縯曰：杜詩：鼔角縁邊郡，川原欲夜時。萬方聲一槩，吾道竟何之。"
                },
                {
                    "paragraph": "鼉憤龍愁爲余變。我記江邊枯柳樹，未死相逢真識面。他年一葉泝江來，",
                    "zhushu": "次公曰：退之詩：共泛清湘一葉舟。"
                },
                {
                    "paragraph": "還吹此曲相迎餞。",
                    "zhushu": "",
                    "type": 2
                },
                {
                    "paragraph": "自興國往筠𪧐石田驛南二十五里野人舎",
                    "zhushu": "",
                    "type": 2
                },
                {
                    "paragraph": "溪上青山三百曡，快馬輕衫來一抹。𠋣山脩竹有人家，横道清泉知我渴。芒鞋竹杖自輕軟，蒲薦松床亦香滑。夜深風露滿中庭，惟見孤螢自開闔。",
                    "zhushu": "",
                    "type": 2
                },
                {
                    "paragraph": "将至筠先寄遟适逺三猶子",
                    "zhushu": "任曰：元豊七年甲子至筠作。",
                    "type": 2
                },
                {
                    "paragraph": "露𪧐風飡六百里，",
                    "zhushu": "次公曰：風俗通：古人草居露𪧐。杜詩：風飡江柳下。○倬曰：晉文𩔖中詩：阻風飡柳下，值兩坐蓬䆫。句法妙絶，不知誰詩。東坡與魯直讀至此，疑杜子美亦法此二句而作也。"
                },
                {
                    "paragraph": "明朝飲馬南江水。未見豐盈犀角兒，",
                    "zhushu": "縯曰：鄭語：史伯言：幽王惡角犀豊盈，而近頑童窮固。"
                },
                {
                    "paragraph": "先逢玉雪王郎子。",
                    "zhushu": "自注：時道逢王郎於建昌，方北行也。○厚曰：太平廣記：王仙客㓜寄其舅家，舅女曰無双，皆㓜穉相狎。舅母常戯呼仙客爲王郎子。○次公曰：韓退之馬繼祖墓誌云：肌肉玉雪，可怜也。"
                },
                {
                    "paragraph": "對床欲作連夜語，",
                    "zhushu": "次公曰：公懷逺驛讀韋蘇州詩云：那知風雨夜，復此對床眠。"
                },
                {
                    "paragraph": "念汝還湏戴星起。夜來夣見小於莵，",
                    "zhushu": "遠小名虎兒。○任曰：左傳：楚人謂虎於莵。"
                },
                {
                    "paragraph": "猶是髧髦垂兩耳。",
                    "zhushu": "次公曰：詩云：髧彼兩髦。華岳靈姻傳中：雲䯻垂耳。"
                },
                {
                    "paragraph": "憶過濟南春未動，三子出迎殘雪裏。我時移守古河東，酒肉淋漓渾舎喜。而今憔悴一羸馬，逆旅檐夫相汝爾。",
                    "zhushu": "次公曰：孔融、禰衡爲尔汝交。老杜醉時歌云：忘形到尔汝。"
                },
                {
                    "paragraph": "出城見我定驚嗟，身健窮愁不須耻。我爲乃翁留十日，掣電一歡何足恃。",
                    "zhushu": "次公曰：掣電，言疾也。禪家有掣電之機。"
                },
                {
                    "paragraph": "惟當火急作新詩，一醉兩翁勝酒美。",
                    "zhushu": "次公曰：杜牧之詩：酒旗誇酒美。",
                    "type": 2
                },
                {
                    "paragraph": "端午游真如遲适逺從子由在酒𡱈",
                    "zhushu": "",
                    "type": 2
                },
                {
                    "paragraph": "一與子由别，却數七端午。身隨綵絲繫，",
                    "zhushu": "任曰：五月五日，以五綵絲繫臂，辟兵及鬼，令人不病瘟，名長命縷。"
                },
                {
                    "paragraph": "心與昌歜苦。",
                    "zhushu": "次公曰：昌歜，昌蒲也。周礼醢人云：昌本，麋臡。古注曰：昌本，昌蒲根，切之四寸爲𦵔。藥性論云：昌蒲，味辛苦。"
                },
                {
                    "paragraph": "今年匹馬來，佳節日夜數。兒童喜我至，典衣具雞黍。水餅旣懷郷，飯筒仍𢚓楚。",
                    "zhushu": "厚曰：續齊諧記：屈原以五月五日投汨羅水而死。楚人哀之，至此日，以竹筒貯飯𥙊之。"
                },
                {
                    "paragraph": "謂言必一醉，快作西川語。寜知是官身，糟麴困薫煑。",
                    "zhushu": "次公曰：言子由之爲酒官也。"
                },
                {
                    "paragraph": "獨𢹂三子出，古刹訪禪祖。髙談付梁羅，詩律到阿虎。歸來一調𥬇，慰此長齟齬。",
                    "zhushu": "梁羅，遲、适小名。",
                    "type": 2
                },
                {
                    "paragraph": "正月一日雪中過淮謁客回作二首",
                    "zhushu": "",
                    "type": 2
                },
                {
                    "paragraph": "十里清淮上，長堤轉雪龍。冰崖落𡲆齒，",
                    "zhushu": "次公曰：𡲆齒，以狀冰崖上之窠。謝靈運着𡲆看山，上山則去前齒，下山則去後齒。"
                },
                {
                    "paragraph": "風葉亂裘茸。",
                    "zhushu": "次公曰：左傳云：狐裘䝉茸，一國三公。○子來曰：杜雪詩：隨風且開葉，帶雨不成花。"
                },
                {
                    "paragraph": "萬頃穿銀海，",
                    "zhushu": "次公曰：銀海，以狀水也。先生雪詩云：光摇銀海眩生花。乃用道書“眼爲銀海”耳。"
                },
                {
                    "paragraph": "千尋渡玉峯。從來脩月手，",
                    "zhushu": "縯曰：酉陽𮦀爼云：鄭仁本與其中表遊山迷路，見一人枕一幞而坐，因問之云：“君知月七宝合成乎？常有八萬三千户脩之，我其一也。”因開幞示之，有斧斤數事，玉屑飯兩褁，分遺鄭曰：“食此可無疾。”"
                },
                {
                    "paragraph": "合在廣寒宫。",
                    "zhushu": "厚曰：十州記：冬至月伏廣寒之宫，養魄於廣寒之地。"
                },
                {
                    "paragraph": "攅眉有厎恨，得句不妨清。霽霧開寒谷，饑鵶舞雪城。橋聲春市散，塔影暮淮平。",
                    "zhushu": "次公曰：塔影，指僧伽塔也。"
                },
                {
                    "paragraph": "不用殘燈燭，船牎夜自明。",
                    "zhushu": "",
                    "type": 2
                },
                {
                    "paragraph": "元豐七年上有詔京東淮南築髙麗亭館宻海二州騷然有逃亡者明年軾過之歎其壯麗留一絶云",
                    "zhushu": "",
                    "type": 2
                },
                {
                    "paragraph": "簷楹飛舞垣墻外，桑柘蕭條斤斧餘。盡賜昆邪作奴婢，",
                    "zhushu": "縯曰：前漢汲黯傳：匈奴渾邪王來降，賈人與市者，坐當死者五百餘人。黯乃請間見武帝曰：“夫匈奴攻當路塞，絶和親，中國舉兵誅之，死傷不可勝計，而費以鉅萬百數。臣愚以爲陛下得胡人，皆以爲奴婢，賜從軍死者家。”鹵獲因以與之，以謝天下，塞百姓之心。今縱不能，又以微文殺無知者五百餘人，臣竊爲陛下弗取也。"
                },
                {
                    "paragraph": "不知償得此人無。",
                    "zhushu": "",
                    "type": 2
                },
                {
                    "paragraph": "過宻州次韻趙明叔喬禹功",
                    "zhushu": "",
                    "type": 2
                },
                {
                    "paragraph": "先生依舊廣文貧，",
                    "zhushu": "次公曰：指言趙明叔也。先生曩在宻州時，所謂趙教授者也。鄭䖍爲廣文舘博士，當時號之曰“鄭廣文”。杜詩云：甲第紛紛厭梁肉，廣文先生飯不足。"
                },
                {
                    "paragraph": "老守時遭醉尉嗔。",
                    "zhushu": "任曰：李廣屏居藍田南山中射獵。甞夜從一騎岀，從人田間飲。還至亭，覇陵尉醉，呵止廣。廣騎曰：“故李将軍。”尉曰：“今将軍尚不得夜行，何故也？”𪧐廣亭下。○次公曰：指言喬禹功也。禹功必以别處太守替罷，或致仕而歸，故以故将軍比之。"
                },
                {
                    "paragraph": "汝輩何曾堪一𥬇，",
                    "zhushu": "縯曰：杜詩：何當官曹清，爾輩堪一𥬇。"
                },
                {
                    "paragraph": "吾儕相對復三人。",
                    "zhushu": "次公曰：此則先生謂其與趙明叔、喬禹功也。○仔曰：李白詩：舉杯邀明月，對影成三人。"
                },
                {
                    "paragraph": "黃雞催曉凄凉曲，",
                    "zhushu": "厚曰：白樂天醉歌示妓人啇玲瓏：黄雞催曉丑晧鳴，白日催年酉前没。"
                },
                {
                    "paragraph": "白髪驚秋見在身。",
                    "zhushu": "援曰：白樂天𥘉見白髪感秋詩云：白髪映朱顔。○次公曰：見在身字，牛僧孺詩：且對樽前見在身。"
                },
                {
                    "paragraph": "一别膠西舊朋友，",
                    "zhushu": "次公曰：膠西，即宻州也。"
                },
                {
                    "paragraph": "扁舟歸釣五湖春。",
                    "zhushu": "次公曰：范蠡泛扁舟，游五湖。",
                    "type": 2
                },
                {
                    "paragraph": "再過常山和昔年留别詩",
                    "zhushu": "",
                    "type": 2
                },
                {
                    "paragraph": "傴僂山前叟，",
                    "zhushu": "次公曰：左傳：正考父一命而僂，再命而傴。"
                },
                {
                    "paragraph": "迎我如迎新。那知夣幻軀，",
                    "zhushu": "次公曰：佛經：如夣亦如幻。"
                },
                {
                    "paragraph": "念念非昔人。江湖乆放浪，朝市誰相親。却㝷泉源去，桃花逢避秦。",
                    "zhushu": "任曰：陶潜桃源記：晋武陵人捕魚，忽逢桃花林。林盡水源，其中有人，言先丗避秦來此。詳見前風水洞詩注。",
                    "type": 2
                },
                {
                    "paragraph": "再過超然臺贈太守霍翔",
                    "zhushu": "倬曰：超然䑓，在宻州。",
                    "type": 2
                },
                {
                    "paragraph": "昔飲雩泉别常山，天寒嵗在龍蛇間。",
                    "zhushu": "縯曰：後漢鄭玄傳：玄夣見孔子，告之曰：“起，起，今年𡻕在辰，來年歳在巳。”旣寤，以䜟合之，知命當終。注引北齊劉晝言。玄曰：“辰爲龍，巳爲蛇，𡻕在龍蛇賢人嗟。”○堯卿曰：公辰年冬未罷知宻州，正在辰巳之間。"
                },
                {
                    "paragraph": "山中兒童拍手𥬇，",
                    "zhushu": "次公曰：李白㐮陽歌曰：襄陽小兒齊拍手，攔街爭唱白銅鞮。傍人借問笑何事，𥬇殺山公醉似泥。"
                },
                {
                    "paragraph": "問我西去何當還。",
                    "zhushu": "厚曰：後漢：郭伋行部到西河美稷，有兒童數百，騎竹馬迎拜，且問何日當還。"
                },
                {
                    "paragraph": "十年不赴竹馬約，扁舟獨與漁蓑閑。重來父老喜我在，扶挈老㓜相遮攀。當時襁褓皆七尺，",
                    "zhushu": "次公曰：周礼：卿大夫辨夫家之可任者，國中自七尺以至六十，野自六尺以及六十有五。䟽云：七尺，謂年二十；六尺，謂年十五。許先生離宻上云“歳在龍蛇間”，由辰年至今乙丑元豊八年，才十年耳，而云“襁褓皆七尺”，則亦誇言之也。"
                },
                {
                    "paragraph": "而我安得留朱顔。",
                    "zhushu": "次公曰：白樂天云：又無大藥駐朱顔。"
                },
                {
                    "paragraph": "問今太守爲誰歟，護羗充國𩯭未斑。",
                    "zhushu": "自注：翔自言在熈河作屯田有功。○縯曰：漢護羗校尉趙充國擊先零，上屯田策。"
                },
                {
                    "paragraph": "躬持牛酒勞行役，無復𣏌菊嘲寒慳。",
                    "zhushu": "厚曰：先注甞作後𣏌菊賦，以譏公使庫之險陋。"
                },
                {
                    "paragraph": "超然置酒㝷舊迹，尚有詩賦鑱堅頑。孤雲落日在馬耳，",
                    "zhushu": "次公曰：馬耳山，在密州。先生雪詩云：試掃此䑓看馬耳。"
                },
                {
                    "paragraph": "照耀金碧開煙鬟。却淇自古北流水，",
                    "zhushu": "援曰：水經注：却淇之水出西南常山，東北流入濰。濰自箕縣北逹東武，西北流，合却淇之水。漢琅琊有扶縣，盖却與扶同音。"
                },
                {
                    "paragraph": "跳波下瀬鳴玦環。願公談𥬇作石埭，坐使城郭生溪灣。",
                    "zhushu": "",
                    "type": 2
                },
                {
                    "paragraph": "與葉淳老侯敦夫張秉道同相視新河秉道有詩次韻二首",
                    "zhushu": "",
                    "type": 2
                },
                {
                    "paragraph": "君不見元帥府前羅萬㦸，濤頭未順千弩射。",
                    "zhushu": "无已曰：呉越備史云：梁開平四年，武肅王錢氏始築捍海塘，在候潮通江門之外。潮水晝夜衝激，版築不就，因命強弩數百以射潮頭，又致禱於晋山祠。旣而潮水避錢塘，東擊西陵，遂成堤岸。"
                },
                {
                    "paragraph": "至今鳯皇山下路，",
                    "zhushu": "祖謙曰：按舊註云：鳯皇山在城中。○張拭曰：郭璞臨安地記云：天月山前两乳長，龍盤鳯舞到錢塘。山下有鳯皇門。趙抃詩云：老來重守鳯皇城。"
                },
                {
                    "paragraph": "長借一箭開兩翼。我鑿西湖還舊觀，",
                    "zhushu": "縯曰：晋書庾翼言王羲之書云：煥若神明，頓還舊觀。"
                },
                {
                    "paragraph": "一眼已盡西南碧。又將回奪浮山險，",
                    "zhushu": "師曰：潤州金山寺，舊名浮玉山。○饒曰：按圖經：浮山在錢塘舊治東南四十里。先生開河奏狀云：潮水自海東來，勢若雷霆，而浮山峙於江中，以亂潮水。"
                },
                {
                    "paragraph": "千艘夜下無南北。坐陳三䇿本人謀，",
                    "zhushu": "師曰：漢哀帝時，賈讓奏言治河有上中下三䇿。見溝侐志。"
                },
                {
                    "paragraph": "惟留一諾待我畫。",
                    "zhushu": "援曰：後漢汝南太守范孟博、南陽宗資主畫諾。"
                },
                {
                    "paragraph": "老病思歸真暫寓，功名如幻終何得。從來自𥬇畫虵足，",
                    "zhushu": "師曰：史記楚丗家：人有遺其舎人一巵酒者，舎人相謂畫地爲虵，虵先成者獨飮之。一人舉酒而起曰：“吾虵先成，吾能爲之足。”人奪之酒而飲之，曰：“虵固無足，今爲之足，是非虵也。”"
                },
                {
                    "paragraph": "此事何殊食雞肋。",
                    "zhushu": "縯曰：楊脩曰：雞肋，食之無所得。弃之如可惜。"
                },
                {
                    "paragraph": "憐君嗜好更迂闊，得我新詩喜折𡲆。",
                    "zhushu": "厚曰：晉謝安傳：玄旣破符堅，有驛書至，安過户限，心甚喜，不覺𡲆　齒之折。"
                },
                {
                    "paragraph": "江湖粗了我徑歸，餘事後來當潤色。一庵閑卧洞霄宫，",
                    "zhushu": "堯卿曰：杭州有洞霄宫。"
                },
                {
                    "paragraph": "井有丹砂水長赤。",
                    "zhushu": "縯曰：抱扑子：臨汜縣有廖氏，丗老夀，後移居，子孫輙殘折。他人居其故宅，復累丗夀。疑其井水赤，乃掘井左右，得古人埋丹砂數十斛，丹汁入井，是以飲水而壽。",
                    "type": 2
                },
                {
                    "paragraph": "荆溪父老愁三害，下斬長蛟夲無頼。",
                    "zhushu": "師曰：晉史：周處，陽羡人也，膂力絶人，縱情肆慾，州曲患之。自知爲人所惡，乃慨然有改勵之志。謂父老曰：“今時和歳豊，何苦而不爲樂邪？”父老歎曰：“三害未除，何樂之有？”處曰：“何謂也？”荅曰：“南山白額虎，長橋下蛟，并子爲三矣。”處曰：“吾能除之。”乃入山刺虎，投水斬蛟而反。鄉里相慶。"
                },
                {
                    "paragraph": "平生倔強韓退之，文字猶爲鳄魚戒。",
                    "zhushu": "次公曰：韓愈刺史潮州，知鰐魚爲害，乃爲文戒之，鰐乃南徙。"
                },
                {
                    "paragraph": "石門之役萬金耳，首䑕不爲吾已隘。江湖開塞古有數，兩鵠飛來告成壞。",
                    "zhushu": "厚曰：前漢童謡曰：壞陂誰，翟子威。飯我豆，羹芋魁。反乎覆，陂當復。誰云者？两黄鵠。"
                },
                {
                    "paragraph": "勸農使者非常人，一言已破𥠖民駭。上饒史君更超𨓜，",
                    "zhushu": "堯卿曰：鄱陽郡地名爲上饒。"
                },
                {
                    "paragraph": "坐睨浮山如累塊。髯張乃我結襪生，",
                    "zhushu": "次公曰：張釋之傳：王生者，處士也。常召居廷中，公卿盡㑹立，王生謂釋之曰：“爲我結襪。”釋之跪而結之。人或譲王生，王生曰：“吾自度終無益於張廷尉，故聊使結襪以重之者。”帝聞之，賢王生而重釋之。"
                },
                {
                    "paragraph": "詩酒淋漓出狂怪。我作水衡生作丞，",
                    "zhushu": "次公曰：水衡與丞事，别是一王生，乃議曹也。教龔遂之謙對。上𥬇拜遂爲水衡都尉，王生爲水衡丞。或曰：此兩王生事，而先生併用之，豈誤記爲一事耶？更𢚝明識。"
                },
                {
                    "paragraph": "他日歸朝同此拜。",
                    "zhushu": "次公曰：陳叔逹，太宗時拜礼部尚書。帝曰：“武德時，内難僣搆，知公有讜言。”今之此拜，有以相荅。",
                    "type": 2
                },
                {
                    "paragraph": "泛頴",
                    "zhushu": "",
                    "type": 2
                },
                {
                    "paragraph": "我性喜臨水，",
                    "zhushu": "次公曰：宋玉云：登山臨水送将歸。"
                },
                {
                    "paragraph": "得頴意甚竒。到官十日來，",
                    "zhushu": "厚曰：白樂天詩：到官來十日，覧鏡生二毛。"
                },
                {
                    "paragraph": "九日河之湄。",
                    "zhushu": "次公曰：尓雅：水草交曰湄。"
                },
                {
                    "paragraph": "吏民𥬇相語，使君老而癡。使君實不癡，流水有令姿。",
                    "zhushu": "次公曰：傳長虞贈何劭王濟詩：惶煌發令姿。"
                },
                {
                    "paragraph": "遶郡十餘里，不駃亦不遲。",
                    "zhushu": "厚曰：陶淵明詩：不駃亦不遲，飄飄吹我衣。"
                },
                {
                    "paragraph": "上流直而清，下流曲而漪。畫船俯明鏡，𥬇問汝爲誰。",
                    "zhushu": "次公曰：論語：子爲誰？"
                },
                {
                    "paragraph": "忽然生鱗甲，",
                    "zhushu": "厚曰：白樂天詩：伊水細浪鱗甲生。"
                },
                {
                    "paragraph": "亂我鬚與眉。散爲百東坡，頃刻復在兹。",
                    "zhushu": "沈曰：傳燈録：良价禪師遇水觀影，大悟，有偈曰：“我今獨自往，處處得逢渠。渠今正是我，我今不是渠。”"
                },
                {
                    "paragraph": "此豈水薄相，與我相娯嬉。聲色與臭味，顚倒眩小兒。等是兒戯物，水中少磷淄。",
                    "zhushu": "次公曰：因言臨水，乃論玩水之好，賢於聲色臭味之好也。○欽夫曰：語云：磨而不磷，𣵀而不淄。"
                },
                {
                    "paragraph": "趙陳两歐陽，同參天人師。",
                    "zhushu": "次公曰：天人師，言佛也。趙陳，言景貺、履常。两歐陽，叔弼、季黙也。"
                },
                {
                    "paragraph": "觀妙各有得，",
                    "zhushu": "厚曰：老子：常無欲以觀其妙。"
                },
                {
                    "paragraph": "共賦泛頴詩。",
                    "zhushu": "",
                    "type": 2
                },
                {
                    "paragraph": "淮上早發",
                    "zhushu": "曹曰：洞天福地記：淮瀆源岀南陽桐栢山，在唐州桐栢縣龍庭。",
                    "type": 2
                },
                {
                    "paragraph": "澹月傾雲曉角哀，小風吹水碧鱗開。此生定向江湖老，黙數淮中十往來。",
                    "zhushu": "",
                    "type": 2
                },
                {
                    "paragraph": "行𪧐泗間見徐州張天𩦸次舊韻",
                    "zhushu": "",
                    "type": 2
                },
                {
                    "paragraph": "三年三躡過淮舟，欵叚還逢馬少游。",
                    "zhushu": "縯曰：後漢：馬援弟少游甞謂援曰：“乗下澤車，騎欵叚馬，使卿里稱善人，足矣。”"
                },
                {
                    "paragraph": "無事不妨長好飲，",
                    "zhushu": "厚曰：史記：陳軫謂犀首曰：“公何好飲也？”曰：“無事也。”"
                },
                {
                    "paragraph": "著書自要且窮愁。",
                    "zhushu": "縯曰：史記虞卿傳：太史公曰：“虞卿非窮愁，亦不能著書以自見於丗云。”"
                },
                {
                    "paragraph": "孤松早偃元非病，",
                    "zhushu": "任曰：酉陽雜爼：丗傳松千𡻕方傾平偃盖，然有數年輙偃，但於根下遇石則偃耳。又劉禹錫偃松詩引云：侍中後閣前有小松，不待年而偃。○丁鎮叔曰：遯齋閑覧云：蘇伯才云：凡欲松偃極不難，㘽時當去松中大根，唯留四旁須根，則無不偃。"
                },
                {
                    "paragraph": "倦鳥雖還豈是休。",
                    "zhushu": "援曰：淵明歸去來云：鳥倦飛而知還。"
                },
                {
                    "paragraph": "更欲河邊幾來往，秪今霜雪已䝉頭。",
                    "zhushu": "",
                    "type": 2
                },
                {
                    "paragraph": "七年九月自廣陵召還復館于浴室東堂八年六月乞㑹稽将出汶公乞詩乃復用前韻三首",
                    "zhushu": "",
                    "type": 2
                },
                {
                    "paragraph": "乞郡三章字半斜，",
                    "zhushu": "次公曰：蓋乞越州也。"
                },
                {
                    "paragraph": "廟堂傳𥬇眼昏花。上人問我遲留意，待賜頭綱八餅茶。",
                    "zhushu": "自注：尚書學士得賜頭綱龍茶一斤八餅。今年綱到最遟。",
                    "type": 2
                },
                {
                    "paragraph": "夢繞呉山却月廊，白梅盧橘覺猶香。",
                    "zhushu": "自注：杭州𣑽天寺有月廊數百間，寺中多白楊梅、盧橘。"
                },
                {
                    "paragraph": "㑹稽且作須臾意，從此歸田䇿最良。",
                    "zhushu": "次公曰：文選張平子有歸田賦。",
                    "type": 2
                },
                {
                    "paragraph": "南來去此幾時歸，倦鳥孤雲豈有期。",
                    "zhushu": "縯曰：陶淵明歸去來云：雲無心而出岫，鳥倦飛而知還。"
                },
                {
                    "paragraph": "斷送一生消厎物，",
                    "zhushu": "厚曰：退之詩：断送一生唯有酒。"
                },
                {
                    "paragraph": "三年光景六篇詩。",
                    "zhushu": "",
                    "type": 2
                },
                {
                    "paragraph": "臨城道中作",
                    "zhushu": "",
                    "type": 2
                },
                {
                    "paragraph": "予𥘉赴中山，連日風埃，未甞了了見太行也。今将適嶺表，頗以是爲恨。過臨城内丘，天氣忽清徹，西望太行，草木可數，岡巒北走，崖谷秀傑。忽悟歎曰：“吾南遷其速返乎？退之衡山之祥也。”書以付邁，使志之。",
                    "zhushu": "張噐先曰：按年譜：紹聖元年，先生年五十九，知定州，就任，降知英州，未到任，再貶惠州安置。",
                    "type": 2
                },
                {
                    "paragraph": "逐客何人着眼看，",
                    "zhushu": "厚曰：史記：秦宗室大臣皆言秦王，請一切逐客。李斯議亦在逐中，上書秦王，乃除逐客之令。"
                },
                {
                    "paragraph": "太行千里送征鞍。未應愚谷能留柳，",
                    "zhushu": "縯曰：柳子厚謫居永州，名其溪曰“愚溪”，谷曰“愚谷”。其說具見愚溪對。"
                },
                {
                    "paragraph": "可獨衡山解識韓。",
                    "zhushu": "援曰：退之謁衡岳廟詩：我來正逢秋雨節，隂氣晦昧無清風。潜心黙禱若有應，豈非正直能感通。須臾净掃衆峯出，仰見突兀撑青空。",
                    "type": 2
                },
                {
                    "paragraph": "過湯隂市得豌豆大麥粥示三兒子一首",
                    "zhushu": "",
                    "type": 2
                },
                {
                    "paragraph": "朔野方赤地，",
                    "zhushu": "張安囯曰：呉㒷雜録載諺云：春雨甲子，地赤千里。"
                },
                {
                    "paragraph": "河壖但黄塵。秋霖暗豆𣾰，夏旱臞麥人。",
                    "zhushu": "厚曰：本草：蕎麥取人作飯，食之下氣，盖麥之心曰人。"
                },
                {
                    "paragraph": "逆旅唱晨粥，行庖得時珍。青斑照匕筯，脆響鳴牙齦。玉食謝故吏，",
                    "zhushu": "次公曰：前漢陳咸傳：咸奢侈玉食。師古曰：玉食，美食如玉也。"
                },
                {
                    "paragraph": "風飱便逐臣。",
                    "zhushu": "厚曰：選鮑明逺詩：風飱委松𪧐。杜詩：風飱兼露𪧐。"
                },
                {
                    "paragraph": "漂零竟何適，浩蕩寄此身。爭勸加飲食，",
                    "zhushu": "次公曰：有詩：上言加飱飯，下言長相憶。"
                },
                {
                    "paragraph": "實無負吏民。何當萬里客，歸及三年新。",
                    "zhushu": "次公曰：左傳成十年曰：不食新矣。杜預注言：公不得食新麥。",
                    "type": 2
                },
                {
                    "paragraph": "過髙郵寄孫君孚",
                    "zhushu": "",
                    "type": 2
                },
                {
                    "paragraph": "過淮風氣清，一洗塵埃容。水木漸幽茂，菰蒲𮦀　游龍。",
                    "zhushu": "次公曰：詩：隰有游龍。注云：游龍，紅草也。以其放縱枝葉，故謂之游龍。"
                },
                {
                    "paragraph": "可怜夜合花，",
                    "zhushu": "厚曰：本草云：合歡，即夜合也。人家多植於庭際間，葉似皂角槐等，極細而繁宻。"
                },
                {
                    "paragraph": "青枝散紅茸。美人游不歸，一𥬇當誰供？故園在何處，已偃手種松。我行忽失路，",
                    "zhushu": "次公曰：自傷其行止蹭蹬，如失路也。"
                },
                {
                    "paragraph": "歸夣山千重。聞君有負郭，二頃収横從。",
                    "zhushu": "縯曰：史記：蘇秦曰：“使我有洛陽負郭田二頃，吾豈能佩六國相印乎？”次公曰：詩：横從其畒。從，讀如蹤。"
                },
                {
                    "paragraph": "卷野畢秋穫，殷牀聞夜舂。",
                    "zhushu": "厚曰：杜詩：𣑽放時出寺，鍾殘猶殷牀。"
                },
                {
                    "paragraph": "樂哉何所憂，杜酒粥面醲。官游豈不好，母令到千鍾。",
                    "zhushu": "",
                    "type": 2
                },
                {
                    "paragraph": "六月七日泊金陵阻風待鍾山泉公書寄詩爲謝",
                    "zhushu": "",
                    "type": 2
                },
                {
                    "paragraph": "今日江頭天色惡，礮車雲起風欲作。",
                    "zhushu": "厚曰：國史𥙷：暴風之候，有砲車雲也。"
                },
                {
                    "paragraph": "獨望鍾山喚寳公，林間白塔如孤鶴。寳公骨冷喚不聞，却有老泉來喚人。電眸虎齒霹靂舌，",
                    "zhushu": "次公曰：王戎眼爛爛如嵓下電。集仙録載：王母虎齒善嘯。韓退之譴瘧鬼云：舌作霹靂飛。"
                },
                {
                    "paragraph": "爲予吹散千峯雲。南行萬里亦何事，一酌曹溪知水味。",
                    "zhushu": "次公曰：曹溪，六祖道場，在韶州南華寺。"
                },
                {
                    "paragraph": "他年若畫蒋山圗，",
                    "zhushu": "次公曰：蔣山，即鍾山也。"
                },
                {
                    "paragraph": "爲作泉公喚居士。",
                    "zhushu": "",
                    "type": 2
                },
                {
                    "paragraph": "慈湖峽阻風五首",
                    "zhushu": "",
                    "type": 2
                },
                {
                    "paragraph": "捍索桅竿立嘯空，",
                    "zhushu": "次公曰：桅竿兩邊索，謂之捍索。此江湖間常語也。"
                },
                {
                    "paragraph": "篙師酣寢浪花中。故應菅蒯知心腹，",
                    "zhushu": "厚曰：左傳云：雖有絲麻，無弃菅蒯。"
                },
                {
                    "paragraph": "弱䌫能争萬里風。",
                    "zhushu": "",
                    "type": 2
                },
                {
                    "paragraph": "此生歸路愈茫然，無數青山水拍天。",
                    "zhushu": "任曰：退之詩：海氣昏，水拍天。"
                },
                {
                    "paragraph": "猶有小舡來賣餅，喜聞墟落在山前。",
                    "zhushu": "",
                    "type": 2
                },
                {
                    "paragraph": "我行都是退之詩，真有人家水半扉。",
                    "zhushu": "縯曰：退之𪧐曽江口詩云：暮𪧐投民村，髙處水半扇。"
                },
                {
                    "paragraph": "千頃桑麻在舡底，空餘石髮挂魚衣。",
                    "zhushu": "厚曰：尓雅釋草篇：潭，石衣。注：水苔也，一名石髪，江東食之。",
                    "type": 2
                },
                {
                    "paragraph": "日輪亭午汗珠融，",
                    "zhushu": "厚曰：太平御覧：日在午曰亭午。"
                },
                {
                    "paragraph": "誰識南訛長飬功。",
                    "zhushu": "縯曰：書：平秩南訛。注：訛，化也。"
                },
                {
                    "paragraph": "暴雨過雲𦕅一快，未妨明月却當空。",
                    "zhushu": "厚曰：梅聖俞詩：須臾断㓕不復見，唯有明月常當空。",
                    "type": 2
                },
                {
                    "paragraph": "卧看落月横千丈，起喚清風得半帆。",
                    "zhushu": "次公曰：喚清風，是江湖間舟子之常事，彼中舟子善相風，舟行則呼風以飽帆也。"
                },
                {
                    "paragraph": "且並水村欹側過，",
                    "zhushu": "厚曰：杜詩：巴童蕩漿欹側過，水雞衘魚來去飛。"
                },
                {
                    "paragraph": "人間何處不巉巖。",
                    "zhushu": "",
                    "type": 2
                },
                {
                    "paragraph": "過廬山下一首",
                    "zhushu": "并序。",
                    "type": 2
                },
                {
                    "paragraph": "予過廬山下，雲物騰涌，黙有禱焉。未午，衆峰凛然，故作是詩。",
                    "zhushu": "",
                    "type": 2
                },
                {
                    "paragraph": "亂雲欲埋山，勢與飄風南。",
                    "zhushu": "縯曰：詩卷阿：飄風自南。"
                },
                {
                    "paragraph": "羣隮相應和，勇往爭驂驔。可憐薈蔚中，",
                    "zhushu": "厚曰：詩：薈𠔃蔚𠔃，南山朝隮。"
                },
                {
                    "paragraph": "時出紫翠嵐。",
                    "zhushu": "次公曰：杜詩：千峯横紫翠。"
                },
                {
                    "paragraph": "鴈没失東嶺，龍騰見西龕。一時供坐𥬇，百態變立談。暴雨破坱圠，",
                    "zhushu": "援曰：賈𧨏鵩賦：大鈞播物，坱北無垠。注：坱，塵也。圠，山曲也。○甄曰：廬山記：太虚簡寂觀，宋陸先生隠居也。其間一峯秀卓者，曰紫霄峯。過白氏草堂，半山有二泉出石間，名曰𩀱玉澗。萬夀院南三里，至下白石，又三里，至上白石，詠真洞天，五老峯正在其後。"
                },
                {
                    "paragraph": "清飈掃渾酣。廓然歸何處，陋矣安足戡。亭亭紫霄峯，窈窈白石庵。五老數松雪，𩀱谿落天潭。",
                    "zhushu": "次公：紫霄峯、自石庵、五老峯、𩀱溪，皆廬山事也。"
                },
                {
                    "paragraph": "雖云黙禱應，",
                    "zhushu": "縯曰：退之謁衡岳廟詩：潜心黙禱若有應。"
                },
                {
                    "paragraph": "顧有移文慙。",
                    "zhushu": "厚曰：周彦倫隱於北山，後應詔出仕，又欲過舊隠。孔德璋假山靈之辭以責之，謂之北山移文。",
                    "type": 2
                },
                {
                    "paragraph": "江西一首",
                    "zhushu": "",
                    "type": 2
                },
                {
                    "paragraph": "江西山水真吾邦，白沙翠竹石厎江。",
                    "zhushu": "縯曰：杜詩：白沙翠竹江村暮。項曰：唐柳宗元江西小石潭記云：下見小潭，水尤清冽，金石以爲厎。"
                },
                {
                    "paragraph": "舟行十里磨九瀧，",
                    "zhushu": "次公曰：南方謂奔水曰瀧，蓋即灘也。"
                },
                {
                    "paragraph": "篙聲犖确相舂撞。",
                    "zhushu": "次公曰：退之云：山石犖确行逕微。"
                },
                {
                    "paragraph": "醉卧欲醒聞淙淙，真欲一口汲老龐。",
                    "zhushu": "厚曰：傳燈録：龐居士藴參馬祖，云：“不與萬法爲侣者，是什麽人？”祖云：“待汝一口吸尽西江水，即向汝道。”"
                },
                {
                    "paragraph": "何人得雋窺魚矼？",
                    "zhushu": "次公曰：聚石渡水曰矼。今言魚矼，盖聚石抵魚處也。左傳：得嶲曰克。退之义魚詩：得嶲語時囂。"
                },
                {
                    "paragraph": "舉义絶呌尺鯉𩀱。",
                    "zhushu": "次公曰：𡊮彦道傳云：投馬絶呌。",
                    "type": 2
                },
                {
                    "paragraph": "八月七日𥘉入贛過惶恐灘",
                    "zhushu": "",
                    "type": 2
                },
                {
                    "paragraph": "七千里外二毛人，",
                    "zhushu": "厚曰：潘安仁秋興賦：余春秋三十有二，始見二毛。"
                },
                {
                    "paragraph": "十八灘頭一葉身。山憶喜懽勞逺夣，",
                    "zhushu": "自注：蜀道有錯喜歡鋪，在大散関上。"
                },
                {
                    "paragraph": "地名惶恐泣孤臣。長風送客添帆腹，積雨浮舟减石鱗。",
                    "zhushu": "次公曰：㠶以其受風，故云腹。水在石上流，其波如魚鱗，故曰石鱗。"
                },
                {
                    "paragraph": "便合與官充水手，此生何止略知津。",
                    "zhushu": "縯曰：論語：長沮、桀溺耦而耕。孔子過之，使子路問津焉。曰：“是知津矣。”",
                    "type": 2
                },
                {
                    "paragraph": "過大庾嶺",
                    "zhushu": "",
                    "type": 2
                },
                {
                    "paragraph": "一念失垢汙，身心洞清浄。浩然天地間，惟我獨也正。",
                    "zhushu": "縯曰：莊子：受命於天，惟舜獨也正。"
                },
                {
                    "paragraph": "今日嶺上行，身丗永相忘。",
                    "zhushu": "任曰：白樂天詩：可憐身與丗，從此兩相忘。"
                },
                {
                    "paragraph": "仙人拊我頂，結髮受長生。",
                    "zhushu": "次公曰：此二聮乃李白流夜郞贈韋太守詩全語，先生用此，盖有所感也。",
                    "type": 2
                },
                {
                    "paragraph": "𪧐建封寺曉登盡善亭望韶石三首",
                    "zhushu": "厚曰：郡國志：韶州有詔石者，舜登此奏韶樂焉。",
                    "type": 2
                },
                {
                    "paragraph": "𩀱闕浮光照短亭，",
                    "zhushu": "次公曰：地載韶石，云兩相峙如闕也。"
                },
                {
                    "paragraph": "至今猿鳥歗青熒。",
                    "zhushu": "若拙曰：劉夢得九華山歌云：軒皇封禪登雲亭，大禹㑹稽臨東溟。乗樏不來廣樂絕，獨與猿鳥愁青熒。"
                },
                {
                    "paragraph": "君王自此西廵狩，",
                    "zhushu": "縯曰：尚書舜典：八月西廵狩，至于西岳。○次公曰：西廵狩之意，以地理考之，韶州在南之東，而岳州洞庭在韶州之西也。"
                },
                {
                    "paragraph": "再使魚龍舞洞庭。",
                    "zhushu": "次公曰：莊子言：黄帝張咸池之樂於洞庭之野，而魚龍舞焉。○崔曰：按山海經云：洞庭地穴在長沙巴陵，湖水廣圎五百里，日月若岀没其中。",
                    "type": 2
                },
                {
                    "paragraph": "蜀人文賦楚人辭，堯在崇山舜九疑。",
                    "zhushu": "厚曰：司馬相如大人賦：歷唐堯於崇山𠔃，過虞舜於九疑。注云：崇山，狄山也。又海外經云：狄山，帝堯葬於其陽。九疑山，任零陵營道縣，舜所葬也。"
                },
                {
                    "paragraph": "聖主若非真得道，南來萬里亦何爲。",
                    "zhushu": "次公曰：崇山、九疑，皆在南方。",
                    "type": 2
                },
                {
                    "paragraph": "嶺海東南月窟西，",
                    "zhushu": "厚曰：揚雄長雄賦：西厭月窟，東震日域。"
                },
                {
                    "paragraph": "功成天已錫玄圭。",
                    "zhushu": "縯曰：書：禹錫玄圭，告厥成功。"
                },
                {
                    "paragraph": "此方定是神仙宅，",
                    "zhushu": "厚曰：孫綽天台山賦云：玄聖之所逰化，靈仙之所窟宅。"
                },
                {
                    "paragraph": "禹亦東來隠㑹稽。",
                    "zhushu": "援曰：史記：禹廵狩至于會稽而崩。○次公曰：㑹稽，越州也，禹所葬。先生以終前篇堯舜事，皆言其夲不死耳。",
                    "type": 2
                },
                {
                    "paragraph": "舟行至清遠縣見顧秀才極談惠州風物之美",
                    "zhushu": "",
                    "type": 2
                },
                {
                    "paragraph": "到處聚觀香案吏，",
                    "zhushu": "厚曰：唐史：若仗在紫宸内閤，則起居舍人夾香案分立殿下。○次公曰：元微之詩云：我是玉皇香案吏。"
                },
                {
                    "paragraph": "此邦冝着玉堂仙。",
                    "zhushu": "次公曰：翰林院公廳謂之玉堂。李肇翰林誌云：時居翰苑，豈止於登瀛洲哉？亦曰登玉署、玉堂焉。"
                },
                {
                    "paragraph": "江雲漠漠桂花濕，",
                    "zhushu": "賈曰：王元之小畜集載江豚詩云：江雲漠漠江雨來。"
                },
                {
                    "paragraph": "梅雨翛翛荔子然。",
                    "zhushu": "厚曰：周處風𡈽記：夏至之雨，名爲黄梅雨。"
                },
                {
                    "paragraph": "聞道黃柑常抵鵲，",
                    "zhushu": "縯曰：塩鐡論云：崑山之旁，以王抵鵲。"
                },
                {
                    "paragraph": "不容朱橘更論錢。",
                    "zhushu": "次公曰：杜詩：朱橘不論錢。"
                },
                {
                    "paragraph": "恰從神武來弘景，",
                    "zhushu": "援曰：陶弘景脫朝服挂神武門，上書辤禄。"
                },
                {
                    "paragraph": "便向羅浮見稚川。",
                    "zhushu": "縯曰：晉書：葛洪，字稚川，聞交趾岀丹砂，求爲岣嶁令。子姪俱至，刺史鄧嶽留不聽去，洪乃止羅浮山。",
                    "type": 2
                },
                {
                    "paragraph": "發廣州",
                    "zhushu": "",
                    "type": 2
                },
                {
                    "paragraph": "朝市日已逺，此身良自如。三杯軟飽後，",
                    "zhushu": "自注：浙人謂飲酒爲軟飽。"
                },
                {
                    "paragraph": "一枕黒甜餘。",
                    "zhushu": "自注：俗謂睡爲黒甜。"
                },
                {
                    "paragraph": "蒲澗踈鐘外，黃灣落木𥘉。",
                    "zhushu": "厚曰：退之南海神廟碑云：在廣州治之東南道八十里，扶胥之口，黄木之湾。"
                },
                {
                    "paragraph": "天涯未覺逺，處處各樵漁。",
                    "zhushu": "",
                    "type": 2
                },
                {
                    "paragraph": "十月二日𥘉到恵州",
                    "zhushu": "十朋曰：按年譜：實紹聖元年十月三日也。",
                    "type": 2
                },
                {
                    "paragraph": "彷彿曽遊豈夢中，欣然雞犬識新豐。",
                    "zhushu": "縯曰：西京𮦀記：髙祖旣作新豊，并移舊社，衢巷棟宇，物色推舊，男女老㓜相𢹂路道，各知其室，放犬羊雞鴨於通衢，亦競識其家。"
                },
                {
                    "paragraph": "吏民驚怪坐何事，父老相𢹂迎此翁。蘇武豈知還漠北，",
                    "zhushu": "厚曰：蘇武使匈奴，在匈奴中十九年，後竟得歸漢。"
                },
                {
                    "paragraph": "管寜自欲老遼東。",
                    "zhushu": "援曰：三國志：管寕，北海朱虚人。方天下大乱，寕聞公孫令行於海外，遂與邴原、王烈等避亂于遼東，遂不復徙矣。"
                },
                {
                    "paragraph": "嶺南萬户皆春色，",
                    "zhushu": "嶺南萬户酒。"
                },
                {
                    "paragraph": "㑹有幽人客寓公。",
                    "zhushu": "次公曰：礼記：諸侯不臣寓公。盖言公爵而寄寓者也。",
                    "type": 2
                },
                {
                    "paragraph": "吾謫海南子由雷州被命即行了不相知至梧乃聞其尚在藤也旦夕當追及作詩示之",
                    "zhushu": "呉憲曰：按年譜：紹聖四年丁丑，先生年六十二，在惠州。五月，𠕂責瓊州别駕，昌化軍安置，即儋州也。是歳，子由亦貶雷州。五月相遇於藤，同行至雷。六月相别渡海，七月十三日至貶所。",
                    "type": 2
                },
                {
                    "paragraph": "九疑聮綿屬衡湘，",
                    "zhushu": "厚曰：李太白逺別離云：九疑聮綿皆相似。○薛曰：九疑山圗記：道州寕遠縣南六十里，有九疑山。山有九峯，一曰簫韶，二曰女英，三曰石城，四曰娥皇，五曰朱明，六曰桂林，七曰華盖，八曰巴林，九曰石樓。周回百餘里，其形相似，見者疑之，故曰九疑。"
                },
                {
                    "paragraph": "蒼梧獨在天一方。",
                    "zhushu": "次公曰：杜詩：我行山川異，忽在天一方。"
                },
                {
                    "paragraph": "孤城吹角煙樹裏，",
                    "zhushu": "次公曰：李遠晚泊潤州聞角詩：孤城吹角水茫茫。"
                },
                {
                    "paragraph": "落月未落江蒼茫。幽人撫枕坐歎息，",
                    "zhushu": "厚曰：古樂府白紵歌：愁來夜遲猶歎息，撫枕思君終反側。"
                },
                {
                    "paragraph": "我行忽至舜所藏。",
                    "zhushu": "次公曰：蒼梧郡，今梧州也。前志云：舜葬於此。記曰：葬者，藏也。"
                },
                {
                    "paragraph": "江邊父老能說子，白鬚紅頰如君長。莫嫌瓊雷隔雲海，聖恩尚許遥相望。",
                    "zhushu": "厚曰：文選古詩：两宫遥相望，𩀱闕百餘尺。"
                },
                {
                    "paragraph": "平生學道真實意，豈與窮逹俱存亡。天其以我爲箕子，",
                    "zhushu": "縯曰：今之髙麗，古箕子之國也。"
                },
                {
                    "paragraph": "要使此意留要荒。",
                    "zhushu": "厚曰：蠻夷要服，戎狄荒服。"
                },
                {
                    "paragraph": "他年誰作輿地志，",
                    "zhushu": "厚曰：唐藝文志：頋野王有輿地志三十卷。"
                },
                {
                    "paragraph": "海南萬里真吾郷。",
                    "zhushu": "",
                    "type": 2
                },
                {
                    "paragraph": "行瓊儋間肩輿坐睡夢中得句云千山動鱗甲，萬谷酣笙鐘覺而遇淸風急雨戯作此數句",
                    "zhushu": "",
                    "type": 2
                },
                {
                    "paragraph": "四州環一島，",
                    "zhushu": "次公曰：四州，言瓊、崖、儋、萬也。賈損之傳曰：朱崖、儋耳郡，皆在南方海中洲居也。"
                },
                {
                    "paragraph": "百洞蟠其中。我行西北隅，如渡月半弓。登髙望中原，",
                    "zhushu": "厚曰：阮籍詠懷詩：登髙望九州，悠悠分曠野。"
                },
                {
                    "paragraph": "但見積水空。此生當安歸？",
                    "zhushu": "縯曰：晉書：謝安甞與孫綽等泛海，風起浪湧，諸人皆懼，安吟嘯自若。風轉急，安徐曰：“如此将安歸耶？”"
                },
                {
                    "paragraph": "四顧真途窮。",
                    "zhushu": "援曰：晉書：阮籍率意獨駕，不由逕路，車迹所窮，輒慟哭而反。"
                },
                {
                    "paragraph": "眇觀大瀛海，",
                    "zhushu": "援曰：史記孟軻傳：鄒衍言：中國名曰赤縣神州，乃有大瀛海環其外也。"
                },
                {
                    "paragraph": "坐詠談天翁。",
                    "zhushu": "援曰：史記：齊人頌曰：“談天衍。”"
                },
                {
                    "paragraph": "區區魏中梁，",
                    "zhushu": "援曰：莊子雜篇則陽：通逹之中有魏，於魏中有梁，於梁中有王。"
                },
                {
                    "paragraph": "一米誰雌雄？",
                    "zhushu": "次公曰：莊子北海若之辝云：計中國之在海内，不似稊米之在大倉乎？"
                },
                {
                    "paragraph": "幽懷忽破散，永嘯來天風。千山動鱗甲，萬谷酣笙鐘。安知非群僊，鈞天宴未終。",
                    "zhushu": "援曰：史記：趙簡子寤，語大夫曰：“我之帝所甚樂，與百神遊於鈞天，廣樂九奏萬舞，不𩔖三代之樂。”"
                },
                {
                    "paragraph": "喜我歸有期，舉酒屬青童。",
                    "zhushu": "次公曰：青童，神仙靑童君也。"
                },
                {
                    "paragraph": "急雨豈無意，催詩走羣龍。",
                    "zhushu": "次公曰：杜詩：片雲頭上黑，應是雨催詩。○孝祥曰：易乾卦：見群龍无首吉。"
                },
                {
                    "paragraph": "夢雲忽變色，𥬇電亦改容。",
                    "zhushu": "次公曰：楚詞：神女謂之朝雲。楚王夢之，故謂之夣雲。神異傳：玉女投壷，天爲之𥬇，則電，故謂之𥬇電。"
                },
                {
                    "paragraph": "應怪東坡老，顔衰語徒工。乆矣此妙聲，不聞蓬萊宫。",
                    "zhushu": "",
                    "type": 2
                },
                {
                    "paragraph": "次前韻子由",
                    "zhushu": "",
                    "type": 2
                },
                {
                    "paragraph": "我少即多難，邅回一生中。",
                    "zhushu": "次公曰：邅回，迍蹇不進之皃。"
                },
                {
                    "paragraph": "百年不易滿，",
                    "zhushu": "援曰：李白短歌行：百年苦易滿。"
                },
                {
                    "paragraph": "寸寸彎彊弓。老矣復何言，榮辱今兩空。泥丸尚一路，",
                    "zhushu": "自注：古語云：十方薄伽𣑽，一路𣵀槃門。○援曰：此本岀楞嚴經之語。又隋書經籍志：佛書：“二月十五日入𣵀槃。”涅槃，一曰泥丸。"
                },
                {
                    "paragraph": "所向餘皆窮。似聞崆峒西，仇池迎此翁。",
                    "zhushu": "次公曰：崆峒，䖍州山也。其西乃歸蜀之路。仇他在同谷縣，是洞天之地。先生甞夣游之，有意居焉，正在崆峒之西也。"
                },
                {
                    "paragraph": "胡爲適南海，復駕垂天雄。",
                    "zhushu": "次公曰：莊子：大鵬翼垂天之雲。李太白鵬賦云：雄無所争。"
                },
                {
                    "paragraph": "下視九萬里，浩浩皆積風。",
                    "zhushu": "次公曰：莊子言：鵬摶風九万里而上。又云：天之蒼蒼，其正色邪？其視下也亦若是。又云：風之積也不厚，則其負大翼也無力。"
                },
                {
                    "paragraph": "回望古合州，屬此琉璃鐘。",
                    "zhushu": "援曰：李賀將進酒：琉璃鐘，琥珀濃。"
                },
                {
                    "paragraph": "别離何足道，我生豈有終。渡海十年歸，方鏡照兩童。",
                    "zhushu": "次公曰：童，即瞳也。項羽賛云：舜重童子，項羽又重童子。○丁惠安曰：西京𮦀記：漢髙祖入咸陽，獲方鏡，廣四尺寸，表裏有明。人直來照之，影則倒見。以手掩心，即見五藏。有病則知所在。"
                },
                {
                    "paragraph": "還郷亦何有，暫假壼公龍。",
                    "zhushu": "援曰：後漢：費長房辝壼公歸，公與一竹杖，曰：“騎此任所之，則自至矣。”長房乗杖，須臾而歸，以杖投葛陂中，即化爲龍也。"
                },
                {
                    "paragraph": "峨眉向我𥬇，錦水爲君容。",
                    "zhushu": "援曰：水經云：錦江，織錦則濯之江流，而錦至鮮明，濯以它江，則錦色弱矣。遂命爲錦里。"
                },
                {
                    "paragraph": "天人巧相勝，",
                    "zhushu": "援曰：史記：申包胥曰：“人衆者勝天，天定亦能勝人。”"
                },
                {
                    "paragraph": "不獨數子工。指㸃昔遊處，",
                    "zhushu": "祖謙曰：杜詩：指㸃虚無是征路。"
                },
                {
                    "paragraph": "蒿萊生故宫。",
                    "zhushu": "",
                    "type": 2
                },
                {
                    "paragraph": "澄邁驛通潮閣二首",
                    "zhushu": "",
                    "type": 2
                },
                {
                    "paragraph": "倦客愁聞歸路遥，眼明飛閣俯長橋。貪看白鷺横秋浦，不覺青林没晚潮。",
                    "zhushu": "十朋曰：令齋夜話云：余游儋耳，登望海亭，柱間有擘窠大字曰：“貪看白鳥横秋浦，不覺青林没暮潮。”",
                    "type": 2
                },
                {
                    "paragraph": "餘生欲老海南村，帝遣巫陽招我䰟。",
                    "zhushu": "縯曰：宋玉爲屈原作招䰟詞，其中曰：帝告巫陽曰：有人在下，我欲輔之。魂魄離散，汝筮與之。○思文曰：王𨓜楚詞章句曰：帝謂天帝也，女曰巫陽。按山海經：開明東，巫彭、巫陽、巫凡，皆神醫也。"
                },
                {
                    "paragraph": "杳杳天低鶻没處，青山一髮是中原。",
                    "zhushu": "",
                    "type": 2
                },
                {
                    "paragraph": "六月二十日夜渡海",
                    "zhushu": "十朋曰：注見前謫海南作詩示子由詩。",
                    "type": 2
                },
                {
                    "paragraph": "參横斗轉欲三更，",
                    "zhushu": "任曰：曹子建善哉行：月没參横，北斗䦨干。"
                },
                {
                    "paragraph": "苦雨終風也解晴。",
                    "zhushu": "次公曰：左傳昭四年，申豊論藏冰曰：“秋無苦雨，詩有終風篇。”"
                },
                {
                    "paragraph": "雲散月明誰㸃綴，",
                    "zhushu": "縯曰：晉書：㑹稽王道子夜月色無玷，歎以爲佳。謝重率尔曰：“意謂不如微雲㸃綴。”道子曰：“卿居心不淨，乃欲滓穢太清邪？”"
                },
                {
                    "paragraph": "天容海色夲澄清。",
                    "zhushu": "次公曰：楞嚴經云：譬如澄清百千大海。"
                },
                {
                    "paragraph": "空餘魯叟乗桴意，",
                    "zhushu": "援曰：孔子曰：道不行，乗桴浮于海。○次公曰：李白詩：魯叟非匏𤓰。"
                },
                {
                    "paragraph": "粗識軒轅奏樂聲。",
                    "zhushu": "縯曰：黄帝張樂於洞庭野。"
                },
                {
                    "paragraph": "九死南荒吾不恨，",
                    "zhushu": "次公曰：楚辤離騷經：有余心之所善，今雖九死，其猶未悔。"
                },
                {
                    "paragraph": "兹遊竒絶冠平生。",
                    "zhushu": "",
                    "type": 2
                },
                {
                    "paragraph": "自雷適廉𪧐於興廉村浄行院",
                    "zhushu": "",
                    "type": 2
                },
                {
                    "paragraph": "荒凉海南北，佛舎如雞栖。",
                    "zhushu": "次公曰：借用朱伯厚之車，如雞栖也。"
                },
                {
                    "paragraph": "忽此榕林中，",
                    "zhushu": "任曰：嶺表異録：榕樹葉如冬青，秋冬不凋。"
                },
                {
                    "paragraph": "跨空飛栱枅。當門冽碧井，洗我兩足泥。髙堂磨新甎，洞户分角圭。",
                    "zhushu": "次公曰：退之詩：磨淬出角圭。"
                },
                {
                    "paragraph": "倒床便甘寢，鼻息如虹霓。僮僕不肯去，我爲半日稽。",
                    "zhushu": "任曰：李渉題鶴林寺詩云：因過竹院逢僧話，又得浮生半日閑。"
                },
                {
                    "paragraph": "晨登一葉舟，",
                    "zhushu": "次公曰：退之詩：共泛清湘一葉舟。樂天詩：波上一葉舟。"
                },
                {
                    "paragraph": "醉兀十里溪。醒來知何處，歸路老更迷。",
                    "zhushu": "任曰：杜詩：山晚浮雲合，歸時恐路迷。",
                    "type": 2
                },
                {
                    "paragraph": "藤州江上夜起對月贈邵道士",
                    "zhushu": "十朋曰：按先生送邵道人彦肅還都嶠詩，即此人。",
                    "type": 2
                },
                {
                    "paragraph": "江月照我心，江水洗我肝。端如徑寸珠，墮此白玉盤。",
                    "zhushu": "仔曰：李白詩：少時不識月，呼作白玉盤。"
                },
                {
                    "paragraph": "我心本如此，月滿江不湍。起舞者誰歟？",
                    "zhushu": "縯曰：晋祖逖聞雞鳴而起舞。"
                },
                {
                    "paragraph": "莫作三人看。",
                    "zhushu": "援曰：李白詩：㪯杯邀明月，對影成三人。"
                },
                {
                    "paragraph": "嶠南瘴癘地，",
                    "zhushu": "子仁：杜詩：南方瘴癘地。"
                },
                {
                    "paragraph": "有此江月寒。乃知天壤間，何人不清安。牀頭有白酒，盎若白露漙。",
                    "zhushu": "次公曰：詩：零露漙𠔃。○子仁曰：古樂府白紵歌：秋風蕭瑟白露漙。"
                },
                {
                    "paragraph": "獨醉還獨醒，夜氣清漫漫。",
                    "zhushu": "次公曰：史記鄒陽傳應劭注：載寗戚歌曰：長夜漫漫何時旦。"
                },
                {
                    "paragraph": "仍呼邵道士，取琴月下彈。相將乗一葉，",
                    "zhushu": "次公曰：一葉，見前首注。"
                },
                {
                    "paragraph": "夜下蒼梧灘。",
                    "zhushu": "",
                    "type": 2
                },
                {
                    "paragraph": "將至廣州用過韻寄邁迨二子",
                    "zhushu": "",
                    "type": 2
                },
                {
                    "paragraph": "皇天遣出家，臨老乃學道。北歸爲兒子，破戒堪一𥬇。披雲見天眼，",
                    "zhushu": "次公曰：晋書：衛瓘言樂廣曰：“瑩然若披雲霧而睹青天。”"
                },
                {
                    "paragraph": "迴首失海潦。蠻唱與𥠖歌，餘音猶杳杳。大兒牧衆穉，四歳守孤嶠。次子病學醫，三折乃粗曉。",
                    "zhushu": "縯曰：左傳：齊髙弘曰：“三折肱知爲良毉，唯伐君爲不可，民弗與也。”"
                },
                {
                    "paragraph": "小兒耕且養，",
                    "zhushu": "援曰：前漢藝文志：古之學者，耕且養，三年而通一藝。"
                },
                {
                    "paragraph": "得暇爲書繞。我亦困詩酒，去道愈茫渺。紛紛何時定，所至皆可老。莫學柳儀曹，",
                    "zhushu": "次公曰：聀林：魏有儀曹郞，唐改爲礼部。栁子厚，唐貞元中以禮部貟外郎貶永州司馬，徙栁州刺史。"
                },
                {
                    "paragraph": "詩書教蠻獠。",
                    "zhushu": "次公曰：退之爲子厚墓誌云：衡湘以南爲進士者，皆以子厚爲師。其經氶子厚口講指畫，爲文詞者，悉有法度。又爲碑云：栁侯爲州，不鄙夷其民，動以禮法云。"
                },
                {
                    "paragraph": "亦莫事登陟，",
                    "zhushu": "次公日：子厚在永州，有西山而下八記，其在栁州，又有記柳州山水近治可游者。"
                },
                {
                    "paragraph": "溪山有何好。安居與我游，閉户淨洒掃。",
                    "zhushu": "",
                    "type": 2
                },
                {
                    "paragraph": "予昔過嶺而南題詩龍泉鐘上今復過而北次前韻",
                    "zhushu": "即前過大庾嶺詩。",
                    "type": 2
                },
                {
                    "paragraph": "秋風卷黄落，",
                    "zhushu": "次公曰：月令：季冬之月，草木黄落。漢武帝秋風詞云：草木黄落𠔃鴈南飛。"
                },
                {
                    "paragraph": "朝雨洗緑浄。",
                    "zhushu": "次公曰：退之詩：瞰臨眇空闊，緑浄不可唾。"
                },
                {
                    "paragraph": "人貪歸路好，節近中原正。下嶺獨徐行，艱嶮未敢忘。遥知叔孫子，已致魯諸生。",
                    "zhushu": "縯曰：前漢：叔孫通爲博士，説上曰：“臣願徴魯諸生，與臣弟子共起朝儀。”於是招魯諸生三十餘人，其所不能致者二人。○次公曰：“此言建中靖國間，新天子即位，必新定禮儀。”",
                    "type": 2
                },
                {
                    "paragraph": "過嶺二首",
                    "zhushu": "",
                    "type": 2
                },
                {
                    "paragraph": "暫着南冠不到頭，",
                    "zhushu": "縯曰：楚鍾儀爲囚於晉。它日，晉侯見之，曰：“南冠而縶者，君子也。”與之琴，操南音，遂釋之使歸。○厚曰：柳子厚六字詩云：一生判却歸休，爲着南冠到頭。"
                },
                {
                    "paragraph": "却隨北鴈與歸休。",
                    "zhushu": "援曰：月令：季冬之月，鴈北向。"
                },
                {
                    "paragraph": "平生不作兎三窟，",
                    "zhushu": "縯曰：晉書：王衍爲宰輔，以弟澄爲荆州，族弟敦爲青州。曰：“荆州有江漢之固，靑州有輔海之險。卿二人在外，吾留此足以爲三窟。”識者鄙之。○次公曰：戰國䇿：馮讙謂孟甞君曰：“狡兎有三窟，兾得免死耳。”"
                },
                {
                    "paragraph": "今古何殊貉一丘。",
                    "zhushu": "援曰：前漢：楊惲曰：“𥘿時但任小臣，竟以㓕亡。令親任人臣，即至今耳。古與今，如一丘之貉。”"
                },
                {
                    "paragraph": "當日無人送臨賀，",
                    "zhushu": "次公曰：唐書：楊憑貶臨賀尉，交親無敢送者，獨徐晦至藍田慰餞。宰相權徳輿稱之於朝，李夷簡遽表爲監察御史，曰：“君不負楊臨賀，肯負國乎？”"
                },
                {
                    "paragraph": "至今有廟祀潮州。",
                    "zhushu": "次公曰：韓退之責潮州，潮人爲之立廟。先生嘗爲作記也。"
                },
                {
                    "paragraph": "劒關西望七千里，乗興真爲玉𡱈遊。",
                    "zhushu": "養源曰：按天師二十四化記：玉局化在益州城南門，西回百歩。漢桓帝永壽元年正月七日，天師與老君自鶴鳴山來息此化。時地上忽湧出玉局、玉床，方廣一丈。老君升座，重述道要，却自升天，玉局䧟入地中。",
                    "type": 2
                },
                {
                    "paragraph": "七年來往我何堪，",
                    "zhushu": "邦衡曰：按年譜：公以紹聖元年自定州貶惠州，凡四年。再貶儋耳，明年改元元符，至三年，乃量移㢘州，凡十年。"
                },
                {
                    "paragraph": "又試曹溪一勺甘。夢裏似曽遷海外，醉中不覺到江南。",
                    "zhushu": "次公曰：江南，則䖍州也。"
                },
                {
                    "paragraph": "波生濯足鳴空澗，霧繞征衣滴翠嵐。誰遣山雞忽驚起，半嵓花雨落毿毿。",
                    "zhushu": "",
                    "type": 2
                },
                {
                    "paragraph": "鬱孤臺",
                    "zhushu": "自注：再過䖍州和前韻。",
                    "type": 2
                },
                {
                    "paragraph": "吾生如寄耳，",
                    "zhushu": "次公曰：魏文帝樂府云：人生如寄，多憂何爲。法苑珠林云：謝安與攴遁書云：人生如寄耳。"
                },
                {
                    "paragraph": "嶺外亦閑遊。贛石三百里，",
                    "zhushu": "仔曰：孟浩然下贛石詩：贛石三百里，㳂江千嶂間。○喻曰：國史𥙷：蜀之三峽，南康之贛石，皆險絶之所。"
                },
                {
                    "paragraph": "寒江尺五流。",
                    "zhushu": "次公曰：唐語云：城南韋杜，去天尺五。"
                },
                {
                    "paragraph": "楚山微有霰，",
                    "zhushu": "次公曰：詩曰：先集惟霰。盖雪之微者耳。"
                },
                {
                    "paragraph": "越瘴乆無秋。",
                    "zhushu": "次公曰：農夫以田熟爲秋。書云：乃亦有秋。○馮曰：通真子瘴氣論曰：嶺南瘴猶如嶺北傷寒也。從仲春訖仲夏，行靑草瘴；李夏訖孟冬，行黄茅瘴。"
                },
                {
                    "paragraph": "堅斷横雲嶠，魂飛咤雪洲。",
                    "zhushu": "次公曰：横雲嶠，以言五嶺；咤雪洲，以瓊、崖、儋、萬四州也。賈捐之傳云：儋耳、珠崖，皆在南方海中，洲居。南越，地炎瘴而無雪，有雪則以爲希咤也。"
                },
                {
                    "paragraph": "曉鍾時出寺，暮鼔各鳴樓。歸路迷千嶂，勞生閱百州。不随猿鶴化，",
                    "zhushu": "厚曰：抱朴子：周穆王南征，乆而不歸，一軍皆化，君子爲猿鶴，小人爲䖝沙。"
                },
                {
                    "paragraph": "甘作賈胡留。",
                    "zhushu": "縯曰：後漢馬援傳：耿舒與其兄弇書曰：“伏波𩔖西域賈胡，到一處輒止，是以失利。”"
                },
                {
                    "paragraph": "秪有貂裘在，",
                    "zhushu": "援曰：史記：蘇秦衣弊黑貂裘，岀遊數歳，大困而歸。"
                },
                {
                    "paragraph": "猶堪買釣舟。",
                    "zhushu": "次公曰：杜牧詩：陽羡溪中買釣舟。",
                    "type": 2
                },
                {
                    "paragraph": "䖍守霍大夫監郡許朝奉見和此詩復次前韻",
                    "zhushu": "",
                    "type": 2
                },
                {
                    "paragraph": "大邦安静治，小院得閑逰。贛水雨已漲，廉泉春未流。同烹貢茗雪，一洗瘴茆秋。",
                    "zhushu": "十朋曰：注見上首。"
                },
                {
                    "paragraph": "秋思生蓴鱠，",
                    "zhushu": "縯曰：晉張翰在洛陽，見秋風起，思呉中蓴羹、鱸魚鱠，遂命駕而歸。"
                },
                {
                    "paragraph": "寒衣待橘洲。",
                    "zhushu": "任曰：三國志：李衡毎欲治家，妻輒不聽，後密遣人於武陵龍陽汎州上作宅，種柑橘千樹，死，謂児曰：“汝母惡我治家，故窮如是。”然吾州里有千頭木奴，不責汝衣食，歳上一疋絹，亦可用矣。"
                },
                {
                    "paragraph": "楊雄未有宅，",
                    "zhushu": "縯曰：揚雄傳云：岷山之下，有田一廛，有宅一區。"
                },
                {
                    "paragraph": "王粲且登樓。",
                    "zhushu": "援曰：王粲避董卓之亂，依劉表於荆州，登江陵城樓上思歸，作登樓賦。"
                },
                {
                    "paragraph": "老境無多日，歸心夣幾州。敢因逃酒去，",
                    "zhushu": "堯祖曰：漢書：劉章爲髙后行酒，諸吕一人亡酒。師古注曰：避酒逃亡。"
                },
                {
                    "paragraph": "端爲和詩留。舊篋藏新語，清風自滿舟。",
                    "zhushu": "",
                    "type": 2
                },
                {
                    "paragraph": "𥘉發嘉州",
                    "zhushu": "仔曰：嘉祐己亥冬，先生與子由侍老泉舟行適楚。",
                    "type": 2
                },
                {
                    "paragraph": "朝發鼔闐闐，西風獵畫旃。故郷飄已逺，往意浩無邊。錦水細不見，蠻江清更鮮。奔騰過佛脚，曠蕩造平川。",
                    "zhushu": "子仁曰：錦水，岷江也；蠻江，陽山與青衣江也。三江合流于嘉州城東南，過九頂山凌雲寺、大像閣而下。"
                },
                {
                    "paragraph": "野市有禪客，釣臺㝷暮煙。相期定先到，乆立水潺潺。",
                    "zhushu": "自注曰：期郷僧宗㑹别釣魚臺。",
                    "type": 2
                },
                {
                    "paragraph": "過冝賔見夷中亂山",
                    "zhushu": "任曰：嘉祐四年作。",
                    "type": 2
                },
                {
                    "paragraph": "江寒晴不知，逺見山上日。朦朧含髙峯，晃蕩射峭壁。横雲忽飄散，翠樹紛歴歴。行人挹孤光，飛鳥投逺碧。蠻荒誰復愛，穠秀安可適。豈無避丗士，髙隠錬精魄。誰能從之遊，路有豺虎迹。",
                    "zhushu": "",
                    "type": 2
                },
                {
                    "paragraph": "夜泊牛口",
                    "zhushu": "",
                    "type": 2
                },
                {
                    "paragraph": "日落江霧生，繫舟𪧐牛口。民居偶相聚，三四依古柳。負薪出深谷，見客喜且售。煑蔬爲夜飡，安識肉與酒。朔風吹茆屋，破壁見星斗。兒女自咿嚘，亦足樂且乆。人生本無事，苦爲丗味誘。冨貴耀吾前，貧賤獨難守。誰知深山子，甘與麋鹿友。置身落蠻荒，坐意不自陋。今予獨何者，汲汲強奔走。",
                    "zhushu": "",
                    "type": 2
                },
                {
                    "paragraph": "牛口見月",
                    "zhushu": "任曰：時嘉祐元年始舉進士，至京師作。",
                    "type": 2
                },
                {
                    "paragraph": "掩牎寂已睡，月脚垂孤光。披衣起周覽，飛露洒我裳。山川同一色，浩若渉大荒。幽懷耿不寐，四顧獨彷徨。忽憶丙申年，",
                    "zhushu": "子仁曰：時先生舉進士在京。"
                },
                {
                    "paragraph": "京邑大雨𩃎。蔡河中夜决，横浸國南方。車馬無復見，紛紛操栰郞。新秋忽已晴，九陌尚汪洋。龍津觀夜市，燈火亦煌煌。新月晈如晝，踈星弄寒芒。不知京國喧，謂是江湖郷。今來牛口渚，見月重凄凉。却思舊遊處，滿陌沙塵黄。",
                    "zhushu": "",
                    "type": 2
                },
                {
                    "paragraph": "戎州",
                    "zhushu": "",
                    "type": 2
                },
                {
                    "paragraph": "亂山圍古郡，市易帶羣蠻。痩嶺春耕少，孤城夜漏閑。往時邊有警，征馬去無還。自頃方從化，年來亦欵𨵿。頗能貪漢布，但未脫金鐶。何足爭彊弱，吾民盡玉顔。",
                    "zhushu": "子仁曰：子由詩亦同，比韻，獨“關”與“顔”不次。",
                    "type": 2
                },
                {
                    "paragraph": "泊南牛口期任遵聖長官到晚不及見復來",
                    "zhushu": "",
                    "type": 2
                },
                {
                    "paragraph": "江上有微逕，深榛煙雨埋。﨑嶇欲取别，不見又重來。下馬未及語，顧已慰長懷。江湖渉浩渺，安得與之偕。",
                    "zhushu": "",
                    "type": 2
                },
                {
                    "paragraph": "入峽",
                    "zhushu": "",
                    "type": 2
                },
                {
                    "paragraph": "自昔懷清賞，今兹得縱探。長江連楚蜀，萬𣲖㵼東南。合水來如電，黔波緑似藍。餘流細不數，逺勢競相參。入峽𥘉無路，連山忽似龕。縈紆収浩渺，蹙縮作淵潭。風過如呼吸，雲生似吐含。墜崖鳴窣窣，垂蔓緑𣯶𣯶。冷翠多崖竹，孤生有石楠。飛泉飄亂雪，怪石走驚驂。絶澗知深淺，樵僮忽兩三。人煙偶逢郭，沙岸可乗籃。野戍荒州縣，邦君古子男。放衙鳴晚鼔，留客薦霜柑。聞道黃精草，叢生緑玉篸。盡應充食飲，不見有彭聃。氣𠉀冬猶暖，星河夜半涵。遺民悲昶衍，",
                    "zhushu": "自注：孟昶從此入覲。縯曰：孟昶、王衍皆蜀主。"
                },
                {
                    "paragraph": "舊俗接魚蠶。",
                    "zhushu": "縯曰：蠶叢、魚鳬先爲蜀主。"
                },
                {
                    "paragraph": "板屋漫無瓦，巖居窄似菴。伐薪嘗冒險，得米不盈甔。歎息生何陋，劬勞不自慙。葉舟輕逺泝，大浪固嘗諳。矍鑠空相視，嘔啞莫與談。蠻荒安可駐，幽䆳信難妉。獨愛孤棲鶻，髙超百尺嵐。横飛應自得，逺颺似無貪。墜翮遊霄漢，無心顧雀䳺。塵勞丗方病，局束我何堪。盡解林泉好，多爲冨貴酣。試看飛鳥樂，髙遁此心甘。",
                    "zhushu": "",
                    "type": 2
                },
                {
                    "paragraph": "遊三遊洞",
                    "zhushu": "",
                    "type": 2
                },
                {
                    "paragraph": "凍雨霏霏半成雪，遊人屨冷蒼崖滑。不辭携被巖厎眠，洞口雲深夜無月。",
                    "zhushu": "",
                    "type": 2
                },
                {
                    "paragraph": "遊洞之日有亭吏乞詩旣爲留三絶句於洞之石壁明日至峽州吏又至意若未足乃復以此授之",
                    "zhushu": "子仁曰：三絶句，老泉及東坡、子由各一也。按南行集，老泉詩云：洞門蒼石流成乳，山下寒溪冷欲冰。天寒二子苦求去，我欲居之爾不能。子由詩云：昔年有遷客，携手過嵌巖。去我歳已百，遊人忽復三。",
                    "type": 2
                },
                {
                    "paragraph": "一徑遶山翠，縈紆去似蛇。忽驚溪水急，爭看洞門呀。滑磴攀秋蔓，飛橋踏古槎。三扉迎北吹，一穴向西斜。歎息㷑雲老，追思歳月遐。唐人昔未到，古俗此爲家。",
                    "zhushu": "",
                    "type": 2
                },
                {
                    "paragraph": "洞暖無風雪，山深冨鹿猳。相逢衣盡草，環坐髻應髽。竈突依巖黒，樽罍就石窪。鴻荒無傳記，想像在羲媧。此事今安有，遺蹤我獨嗟。山翁勸留句，強爲冩槎牙。",
                    "zhushu": "",
                    "type": 2
                },
                {
                    "paragraph": "出峽",
                    "zhushu": "",
                    "type": 2
                },
                {
                    "paragraph": "入峽喜巉巖，出峽愛平曠。吾心淡無累，過境即安暢。東西徑千里，勝處頗屢訪。幽㝷逺無厭，髙絶毎先上。前詩尚遺略，不録乆恐忘。憶從巫廟回，中路寒泉漲。汲歸真可愛，翠碧光滿盎。忽驚巫峽尾，巖腹有穿壙。仰見天蒼蒼，石室開南嚮。宣尼古廟宇，叢木作幃帳。鐡楯横半空，俯瞰不計丈。古人誰架構，下有不測浪。石竇見天囷，瓦棺悲古葬。新灘阻風雪，村落去携杖。亦到龍馬溪，茆屋沽村釀。玉虚悔不至，實爲舟人誑。聞道石最竒，寤寐見怪狀。",
                    "zhushu": "以上並記所聞見。"
                },
                {
                    "paragraph": "峽山冨竒偉，得一知幾䘮。苦恨不知名，歷歷但想像。今朝脫重險，楚水渺平蕩。魚多客庖足，風順行意王。追思偶成篇，𦕅助舟人唱。",
                    "zhushu": "",
                    "type": 2
                },
                {
                    "paragraph": "荆州十首",
                    "zhushu": "子仁：庚子正月，先生與子由侍老泉自荆州游大梁。",
                    "type": 2
                },
                {
                    "paragraph": "遊人出三峽，楚地盡平川。北客隨南賈，呉檣問蜀舩。江侵平野斷，風卷白沙旋。欲問興亡意，重城自古堅。",
                    "zhushu": "",
                    "type": 2
                },
                {
                    "paragraph": "南方舊戰國，慘澹意猶存。慷慨因劉表，凄凉爲屈原。廢城猶帶井，古姓聚成村。亦解觀形勝，升平不敢論。",
                    "zhushu": "",
                    "type": 2
                },
                {
                    "paragraph": "楚地闊無邊，蒼茫萬頃連。耕牛未甞汗，投種去如捐。農事誰當勸，民愚亦可憐。平生事遊惰，那得怨凶年。",
                    "zhushu": "",
                    "type": 2
                },
                {
                    "paragraph": "朱檻城東角，髙王此望沙。江山非一國，烽火畏三巴。戰骨淪秋草，危樓𠋣斷霞。百年豪傑盡，擾擾見魚鰕。",
                    "zhushu": "",
                    "type": 2
                },
                {
                    "paragraph": "沙頭煙漠漠，來往猒喧卑。野市分麞閙，官帆過渡遲。遊人多問卜，傖叟盡携龜。日暮江天静，無人唱楚詞。",
                    "zhushu": "",
                    "type": 2
                },
                {
                    "paragraph": "太守王夫子，山東老俊髦。壯年聞猛烈，白首更雄豪。食鴈君應猒，驅車我正勞。中書有安石，慎勿賦離騷。",
                    "zhushu": "子仁曰：指時相有如謝安，則王守不當如屈原放逐，而作離騷也。",
                    "type": 2
                },
                {
                    "paragraph": "殘臘多風雪，荆人重歳時。客心何草草，里巷自嬉嬉。爆竹驚鄰鬼，驅儺聚小兒。",
                    "zhushu": "子仁曰：爆竹見荆楚歳時記，驅儺見月令，皆殘歳事。"
                },
                {
                    "paragraph": "故人應念我，相望各天涯。",
                    "zhushu": "",
                    "type": 2
                },
                {
                    "paragraph": "江水深成窟，潜魚大似犀。赤鱗如琥珀，老枕勝玻瓈。上客舉雕爼，佳人揺翠箆。登庖更作器，何以免屠刲？",
                    "zhushu": "",
                    "type": 2
                },
                {
                    "paragraph": "北鴈來南國，依依似旅人。縱横遭折翼，感惻爲沾巾。平日誰能挹，髙飛不可馴。故人持贈我，三嗅若爲珍。",
                    "zhushu": "",
                    "type": 2
                },
                {
                    "paragraph": "柳門京國道，驅馬及春陽。野火燒枯草，東風動緑芒。北行連許鄧，南去極衡湘。楚境横天下，懷王信弱王。",
                    "zhushu": "子功曰：見竹枝歌注。",
                    "type": 2
                },
                {
                    "paragraph": "浰陽早發",
                    "zhushu": "",
                    "type": 2
                },
                {
                    "paragraph": "冨貴本無定，丗人自榮枯。囂囂好名心，嗟我豈獨無！不能便退縮，但使進少徐。我行念西國，已分田園蕪。南來竟何事，碌碌隨商車。自進苟無𥙷，乃是懶且愚。人生重意氣，出處夫豈徒。永懷江陽叟，種藕春滿湖。",
                    "zhushu": "子仁曰：江陽指眉州也。",
                    "type": 2
                },
                {
                    "paragraph": "白塔鋪歇馬",
                    "zhushu": "",
                    "type": 2
                },
                {
                    "paragraph": "甘山廬阜鬱相望，林𨻶熹微漏日光。吳國晚蠶𥘉斷葉，占城早稻欲移秧。迢迢澗水隨人急，苒苒巖花撲馬香。望眼儘窮千里逺，白雲深處是吾郷。",
                    "zhushu": "",
                    "type": 2
                },
                {
                    "paragraph": "夀陽岸下絶句",
                    "zhushu": "",
                    "type": 2
                },
                {
                    "paragraph": "街東街西翠帷成，池南池北緑錢生。幽人獨來帶殘雨，聞得黄鸝第一聲。",
                    "zhushu": "",
                    "type": 2
                },
                {
                    "paragraph": "過范縣訪德孫",
                    "zhushu": "",
                    "type": 2
                },
                {
                    "paragraph": "漸覺東風料峭寒，青蒿黄韭試春盤。遥想慶州千嶂裏，暮雲衰草雪漫漫。",
                    "zhushu": "",
                    "type": 2
                },
                {
                    "paragraph": "𥘉貶英州贈馬夢得",
                    "zhushu": "",
                    "type": 2
                },
                {
                    "paragraph": "萬古仇池穴，歸心負雪堂。殷勤竹林夣，猶自數山王。",
                    "zhushu": "山濤、王戎。",
                    "type": 2
                },
                {
                    "paragraph": "夜雨𪧐淨行院",
                    "zhushu": "",
                    "type": 2
                },
                {
                    "paragraph": "芒鞋不踏利名場，一葉虚舟寄渺茫。林下對床聽夜雨，",
                    "zhushu": "子功曰：見後馬上寄子由注。"
                },
                {
                    "paragraph": "静無燈火照凄凉。",
                    "zhushu": "",
                    "type": 2
                },
                {
                    "paragraph": "過海得子由書",
                    "zhushu": "",
                    "type": 2
                },
                {
                    "paragraph": "經過廢來乆，有弟忽相求。户外三竿日，江𨵿一葉秋。蕭踈悲白髮，漫浪散窮愁。丗事江聲外，吾生幸且休。",
                    "zhushu": ""
                }
            ]
        },
        {
            "name": "增刋校正王狀元集注分𩔖東坡先生詩卷之二",
            "paragraphs": [
                {
                    "paragraph": "增刋校正王狀元集注分𩔖東坡先生詩卷之二",
                    "zhushu": "",
                    "type": 1
                },
                {
                    "paragraph": "述懷",
                    "zhushu": "",
                    "type": 2
                },
                {
                    "paragraph": "詩六首",
                    "zhushu": "",
                    "type": 2
                },
                {
                    "paragraph": "秋懷二首",
                    "zhushu": "",
                    "type": 2
                },
                {
                    "paragraph": "苦𤍠念西風，",
                    "zhushu": "次公：唐文宗聮句：人皆苦炎熱。○堯祖：古樂府有苦熱行。"
                },
                {
                    "paragraph": "常恐來無時。及兹遂凄𪷤，又作徂年悲。",
                    "zhushu": "次公：淮南子：木葉落，長年悲。"
                },
                {
                    "paragraph": "蟋蟀鳴我牀，黃葉投我幃。",
                    "zhushu": "厚：阮嗣宗詩：開秋兆凉氣，蟋蟀鳴床帷。豳國風：十月蟋蟀入我床下。"
                },
                {
                    "paragraph": "䆫前有棲鵩，夜嘯如狐狸。",
                    "zhushu": "縯：賈𧨏傳：誼爲長沙王傳，有鵩鳥飛入𧨏舍，止於坐隅。鵩似鴞，不祥鳥也。○次公：先生詩語直以鴞爲鵩，更不論其似也。傳云：鵂鶹嘯夜，正所以言鴞。"
                },
                {
                    "paragraph": "露冷梧葉脫，孤眠無安枝。",
                    "zhushu": "次公：魏武帝樂府：月明星稀，烏鵲南飛。遶樹三匝，無枝可依。"
                },
                {
                    "paragraph": "熠燿亦求偶，",
                    "zhushu": "厚：詩東山：熠燿宵行。注：熠燿，螢火也。"
                },
                {
                    "paragraph": "髙屋飛相追。定知無幾見，迫此清霜期。",
                    "zhushu": "曾曰：杜甫螢火詩：十月清霜重，飄零何處歸。"
                },
                {
                    "paragraph": "物化逝不留，我興爲嗟咨。",
                    "zhushu": "次公曰：詩：我興視夜。"
                },
                {
                    "paragraph": "便當勤秉燭，",
                    "zhushu": "縯：古詩：晝短苦夜長，何不秉燭遊。"
                },
                {
                    "paragraph": "爲樂戒暮遲。",
                    "zhushu": "次公：退之詩：汲汲來窺戒遟緩。",
                    "type": 2
                },
                {
                    "paragraph": "海風東南來，",
                    "zhushu": "龔：李白詩：海風吹不斷。"
                },
                {
                    "paragraph": "吹盡三日雨。空堦有餘滴，",
                    "zhushu": "厚：古詩：夜雨滴空堦。"
                },
                {
                    "paragraph": "似與幽人語。",
                    "zhushu": "次公：易：幽人貞吉。杜詩：志士幽人莫怨嗟。"
                },
                {
                    "paragraph": "念我平生歡，寂寞守環堵。",
                    "zhushu": "縯：儒有環堵之室。○次公：張景陽詩：環堵日摧毀。杜詩：車馬入鄰家，蓬蒿翳環堵。"
                },
                {
                    "paragraph": "壼漿慰作勞，",
                    "zhushu": "縯：載記：作勞耳鳴，非不祥徴也。○陶潜詩：壼漿勞近鄰。○援曰：楊惲云：田家作勞。○次公：尚書：不昬作勞。"
                },
                {
                    "paragraph": "裹飯救寒苦。",
                    "zhushu": "次公：莊子：裹飯而往食之。"
                },
                {
                    "paragraph": "今年秋應熟，過從飽雞黍。",
                    "zhushu": "厚：論語：殺雞爲黍而食之。"
                },
                {
                    "paragraph": "嗟我獨何求，",
                    "zhushu": "厚：詩：不知我者，謂我何求。"
                },
                {
                    "paragraph": "萬里渉江浦。居貧豈無食，自不安畎畒。念此坐逹晨，",
                    "zhushu": "縯：陶詩：念此懐悲悽。終曉不能靜。"
                },
                {
                    "paragraph": "殘燈翳復吐。",
                    "zhushu": "厚：杜詩：曵雲䝉清晨，初日翳復吐。",
                    "type": 2
                },
                {
                    "paragraph": "軾以去歳春夏侍立邇英而秋冬之交子由相繼入侍次韻絶句四首各述所懷",
                    "zhushu": "",
                    "type": 2
                },
                {
                    "paragraph": "曈曈日脚曉猶清，",
                    "zhushu": "次公：按韻書：曈曈，日初出也。"
                },
                {
                    "paragraph": "細細槐花暖欲零。坐閱諸公半廊廟，時看黃色起天庭。",
                    "zhushu": "自注：僕射吕公、門下韓公、左丞劉公，皆自講席大用。○縯：人靣有天庭。相書以黄色爲喜色也。○師：退之詩：眉間黄色見歸期。",
                    "type": 2
                },
                {
                    "paragraph": "上尊初破早朝寒，茗盌仍沾講舌乾。陛楯諸郞空雨立，",
                    "zhushu": "陛楯事，見戯子由詩。"
                },
                {
                    "paragraph": "故應慙悔不儒冠。",
                    "zhushu": "次公：漢髙祖解：儒冠，溺之。杜詩：儒冠多誤身。"
                },
                {
                    "paragraph": "兩鶴摧頽病不言，年來相繼亦乗軒。",
                    "zhushu": "援：左傳：衛懿公好鶴，鶴有乗軒者。"
                },
                {
                    "paragraph": "誤聞九奏聊飛舞，",
                    "zhushu": "十朋曰：虞書云：簫韶九成，鳯凰來儀。又云：笙鏞以間，鳥獸蹌蹌。又云：百獸率舞。"
                },
                {
                    "paragraph": "可得裴回爲啄吞。",
                    "zhushu": "",
                    "type": 2
                },
                {
                    "paragraph": "微生偶脫風波地，晚歳猶存鐡石心。",
                    "zhushu": "厚：皮日休桃花賦序：余甞慕宋廣乎之爲相，疑其鐵腸石心，不解吐婉媚之辭。然其梅花賦清便冨艶，得南朝徐庾體，不𩔖其爲人也。"
                },
                {
                    "paragraph": "定似香山老居士，",
                    "zhushu": "師：香山寺在洛都龍門。白居易晚年自稱香山居士，言以儒教飾其身，佛教治其心，道教飬其壽。"
                },
                {
                    "paragraph": "丗縁終淺道根深。",
                    "zhushu": "自注：樂天自江州司馬除忠州刺史，旋以主客郎中知制誥，遂拜中書舎人。軾雖不敢自比，然謫居黄州，起知文登，召爲儀曹，遂忝侍從。出處老少，大略相似，庶幾復享此翁晚節閑適之樂焉。",
                    "type": 2
                },
                {
                    "paragraph": "詠史",
                    "zhushu": "",
                    "type": 2
                },
                {
                    "paragraph": "詩八首",
                    "zhushu": "",
                    "type": 2
                },
                {
                    "paragraph": "和劉道原詠史",
                    "zhushu": "十朋：道原，劉居士渙子也。渙，筠州人，天聖中進士第，居官有直氣，不屑輒去，卜居星渚。",
                    "type": 2
                },
                {
                    "paragraph": "仲尼憂丗接輿狂，",
                    "zhushu": "次公：楚狂接輿，歌而過孔氏之門。"
                },
                {
                    "paragraph": "臧榖雖殊竟兩亡。",
                    "zhushu": "縯：莊子駢拇篇：藏與榖二人相與牧羊，而俱亡其羊。臧則挾䇿讀書，榖則博塞以遊。二人者，事業不同，其於亡羊均也。"
                },
                {
                    "paragraph": "呉客謾陳豪士賦，",
                    "zhushu": "厚：晉史陸機傳：齊王囧旣矜功自伐，受爵不讓。機惡之，作豪士賦以刺之。"
                },
                {
                    "paragraph": "桓侯𥘉𥬇越人方。",
                    "zhushu": "援：扁鵲姓秦名越人，客齊，見桓侯曰：“疾在腠理，不治将深。”桓侯不信。復見，退走曰：“疾在骨髓，雖司命無如之何。”桓侯遂死。"
                },
                {
                    "paragraph": "名髙不朽終安用，",
                    "zhushu": "厚：晉張翰甞曰：“使我有身後名，不如即時一盃酒。”時人貴其曠逹。○縯：叔孫豹曰：“太上立德，其次立功，其次立言，此之謂不朽。”"
                },
                {
                    "paragraph": "日飲無何計亦良。",
                    "zhushu": "援：𡊮盎爲呉相，兄子種謂曰：“𢇁能日飲無河，說王無反而已，如此幸得脫。”盎從其言。"
                },
                {
                    "paragraph": "獨掩陳編弔興廢，䆫前山雨夜浪浪。",
                    "zhushu": "子仁：退之別知賦：雨浪浪其不止。",
                    "type": 2
                },
                {
                    "paragraph": "王莽",
                    "zhushu": "",
                    "type": 2
                },
                {
                    "paragraph": "漢家殊未識經綸，入手功名事事新。",
                    "zhushu": "堯卿：劉夢得詩云：不改南山色，其餘事事新。"
                },
                {
                    "paragraph": "百尺穿成連夜井，",
                    "zhushu": "厚：王莽居攝時，劉京上書，言齊郡臨淄縣昌興亭長夢曰：“吾天公使也。天公使我告亭長曰：‘攝皇帝即真。’即不信我，此亭中當有新井。”亭長晨起，視亭中，誠有新井，入地百尺。"
                },
                {
                    "paragraph": "千金購得解飛人。",
                    "zhushu": "次公：莽募有竒藝可以攻匈奴者。或言能飛，一日千里，可以窺匈奴。莽輒試之，取大鳥翮爲两翼，頭與身皆着毛，通引環細，飛數百歩堕。莽知其不可用，苟欲獲其名，拜爲理軍先生。詩意盖言莽以詭詐事爲經綸，而希功名。",
                    "type": 2
                },
                {
                    "paragraph": "董卓",
                    "zhushu": "",
                    "type": 2
                },
                {
                    "paragraph": "公業平時勸用儒，諸公何事起相圖？",
                    "zhushu": "援：後漢鄭太，字公業。卓擅朝，太與周珌、伍瓊共說卓，以韓馥、劉岱、孔伷、張資、𡊮紹爲牧守。及義兵起，卓大怒曰：“卓𥘉入朝，珌、瓊勸用善士，故相從。而諸君到官，舉兵相啚。此二君賣卓，卓何相負？”遂斬珌、瓊，而鄭太以詭辤獲免。"
                },
                {
                    "paragraph": "只言天下無健者，",
                    "zhushu": "縯曰：後漢𡊮紹傳：卓欲廢立，紹勃然曰：“天下健者，豈惟董公！”"
                },
                {
                    "paragraph": "豈信車中有布乎？",
                    "zhushu": "援：王允與吕布謀誅卓，有人書“吕”字於布，荷而行於市，歌曰：“布乎！”有告卓者，卓不悟。",
                    "type": 2
                },
                {
                    "paragraph": "八陣圖",
                    "zhushu": "縯：諸葛亮推演兵法，作八陣圗於魚復平沙之上，壘石爲八行，相去二丈。桓温見之，謂“常山蛇勢也”。文武皆莫能識之。",
                    "type": 2
                },
                {
                    "paragraph": "平沙何茫茫，髣髴見石蕝。縱横滿江上，𡻕嵗沙水齧。孔明死已乆，誰復辨行列。神兵非學到，自古不留訣。至人已心悟，後丗徒妄說。自從漢道衰，鋒起盡姦傑。英雄不相下，禍難乆連結。",
                    "zhushu": "仔：謂曹操、𡊮紹、刘一、孫權、表之属。"
                },
                {
                    "paragraph": "驅民市無煙，戰野江流血。萬人睹一擲，殺盡如沃雪。不爲乆逺計，草草常無法。孔明最後起，意欲掃羣孽。﨑嶇事節制，隠忍乆不决。志大遂成迂，嵗月去如瞥。六師紛未整，一旦英氣折。唯餘八陣圖，千古壯䕫峽。",
                    "zhushu": "",
                    "type": 2
                },
                {
                    "paragraph": "開元遺事三首",
                    "zhushu": "",
                    "type": 2
                },
                {
                    "paragraph": "姚宋亡來事事新，一官銖重萬人輕。朔方老将風流在，不取西蕃石堡城。",
                    "zhushu": "縯：王忠嗣䇿，石堡之得，不當所亡。",
                    "type": 2
                },
                {
                    "paragraph": "潭裏春船百倍多，廣陵銅器越溪羅。三郞官爵如泥土，爭唱弘農得寳歌。",
                    "zhushu": "",
                    "type": 2
                },
                {
                    "paragraph": "琵琶絃急衮梁州，羯鼔聲高舞臂韝。破費八姨三百萬，大唐天子要𦆑頭。",
                    "zhushu": "縯：明皇自擊羯鼔，謂八姨曰：“覔一𦆑頭。”八姨献三百万，爲大唐天子𦆑頭。",
                    "type": 2
                },
                {
                    "paragraph": "戯作賈梁道詩",
                    "zhushu": "并引。",
                    "type": 2
                },
                {
                    "paragraph": "王凌謂賈充曰：“汝非賈梁道之子耶？乃欲以國與人。”由是觀之，梁道之忠於魏也乆矣。司馬景王旣執凌歸，過梁道廟，凌大呼曰：“我亦大魏之忠臣也。”及司馬病，見凌與梁道守而殺之。二人者，可謂忠義之至，精貫於神明矣。然梁道之靈，獨不能已其子充之姦，至使首發成濟之事，此又理之不可曉者也。故予戯作小詩云：",
                    "zhushu": "子仁：成濟，盖賈充使弑魏明帝者也。",
                    "type": 2
                },
                {
                    "paragraph": "嵇紹似康爲有子，郄超叛鑒似無孫。",
                    "zhushu": "縯：晋惠帝之進嵇紹，死之，血汚御衣。惠帝曰：“此嵇侍中血，勿洗。”紹，嵇康子也。郄超死，有遺書一篋，乃與桓温奸謀之書。父方回見之不哭，曰：“恨汝死晚。”超，鉴孫也。"
                },
                {
                    "paragraph": "如今更恨賈梁道，不殺公閭殺子元。",
                    "zhushu": "子仁：公閭，賈充字。子元，司馬景王字。",
                    "type": 2
                },
                {
                    "paragraph": "懐古",
                    "zhushu": "",
                    "type": 2
                },
                {
                    "paragraph": "詩二首",
                    "zhushu": "",
                    "type": 2
                },
                {
                    "paragraph": "襄陽樂",
                    "zhushu": "子仁：南史：劉道産爲襄陽太守，善於臨聀，蛮夷服順，百姓樂業。由此有襄陽樂歌，自道産始。",
                    "type": 2
                },
                {
                    "paragraph": "使君未來襄陽愁，提戈入市褁氊裘。自從氊裘南渡沔，襄陽無事多春遊。襄陽春遊樂何許，峴山之陽漢江浦。使君朱斾來翻翻，人道使君似羊杜。",
                    "zhushu": "子仁：羊祜、杜預，皆鎮㐮陽，有徳政。"
                },
                {
                    "paragraph": "道邊逢人問洛陽，中原苦戰春田荒。北人聞道襄陽樂，目送征鴻應斷腸。",
                    "zhushu": "",
                    "type": 2
                },
                {
                    "paragraph": "朱亥墓",
                    "zhushu": "自注：俗謂屠兒墓。",
                    "type": 2
                },
                {
                    "paragraph": "昔日朱公子，雄豪不可追。今來遊故國，大塚屈稱兒。平日輕公相，千金弃若遺。梁人不好事，名字寄當時。",
                    "zhushu": "子仁：史記：朱亥，大梁人，隠於屠間，丗莫知其賢。魏遣晋鄙教趙，信陵君，自請朱亥與俱。亥䄂四十斤鐡椎，椎殺晋鄙，遂奪其兵符，進軍救趙。"
                },
                {
                    "paragraph": "魯史盗齊豹，求名誰復知？慎無怨丗俗，猶不遭仲尼。",
                    "zhushu": "子仁：春秋書齊豹盗，左氏謂之永名而亡。",
                    "type": 2
                },
                {
                    "paragraph": "古跡",
                    "zhushu": "",
                    "type": 2
                },
                {
                    "paragraph": "詩三十七首",
                    "zhushu": "",
                    "type": 2
                },
                {
                    "paragraph": "鳯翔八觀",
                    "zhushu": "并叙。",
                    "type": 2
                },
                {
                    "paragraph": "鳯翔八觀詩，記可觀者八也。昔司馬子長登㑹稽，探禹穴，不逺千里，而李太白亦以七澤之觀至荆州。二子蓋悲丗悼俗，自傷不見古人，而欲一觀其遺跡，故其勤如此。鳯翔當秦、蜀之交，士大夫之所朝夕往來，此八觀者，又皆跬歩可至，而好事者有不能徧觀焉，故作詩以告欲往觀而不知者。",
                    "zhushu": "",
                    "type": 2
                },
                {
                    "paragraph": "石鼔歌",
                    "zhushu": "",
                    "type": 2
                },
                {
                    "paragraph": "冬十二月歳辛丑，我𥘉從政見魯叟。",
                    "zhushu": "次公：魯叟指言孔子。李白贈裴十七詩云：“魯叟悲匏𤓰。”石鼔，周宣王時物，在孔子廟云爾。"
                },
                {
                    "paragraph": "舊聞石鼔今見之，文字鬱律蛟蛇走。",
                    "zhushu": "次公：西京賦：隠轔欎律。甘泉賦：雷欎律於巖窔。"
                },
                {
                    "paragraph": "細觀𥘉以指畫肚，",
                    "zhushu": "縯：虞丗南學書，常於被下以指畫肚。"
                },
                {
                    "paragraph": "欲讀嗟如箝在口。",
                    "zhushu": "次公：箝在口，以言讀之難也。退之苦寒詩云：濁醪沸入喉，口角如衘箝。○堯𨜮：永叔詩云：有口欲說嗟如箝。"
                },
                {
                    "paragraph": "韓公好古生已遟，",
                    "zhushu": "厚：退之石鼔歌云：嗟予好古生苦晚，對此涕淚𩀱滂沱。"
                },
                {
                    "paragraph": "我今况又百年後。強㝷偏傍推㸃畫，時得一二遺八九。我車旣攻馬亦同，其魚維鱮貫之栁。",
                    "zhushu": "自注：其詞云：“我車旣攻，我馬亦同。”又云：“其魚維何？維鱮維鯉。何以貫之？維楊與柳。”惟此六句可讀，餘不可通。○次公：先生詩後叚云：“憶昔周宣歌鴻鴈，當時籕史變蝌蚪。”則石鼔之字，盖蝌蚪之變者。韓愈有蝌蚪書後記一篇云：“李陽冰之子服之，授余以其家蝌蚪孝經、漢衛宏官書兩部合一卷，且曰：‘古書得其依據，盖可讀。’”如是，則退之冝識蝌蚪書者。而石鼔歌乃云：“辭嚴義宻讀難曉，字體不𩔖𨽻與蝌。”而先生令詩乃能通其六句，則先生爲精於詩學矣。歐陽集古跋尾，盖謂韋應物以爲文王之鼔，韓退之以爲宣王之鼔，不知何所據而然，卒取退之好古不妄者爲可信，然未甞載其文。至子由和先生詩，乃云“形雖不具意可知，有云楊柳貫魴鱮。”先生詩注其文云“維鱮維鯉”，而子由云“魴鱮”，豈各以所辨之字言之乎？○堯卿：永叔云：“石鼔有十，今在鳯翔孔子廟中。𥘉弃于野，鄭餘慶徙于廟，其一無文，其九有文，可見者四百一十七字，可識者二百七十二字。”"
                },
                {
                    "paragraph": "古器縱横猶識鼎，衆星錯落僅名斗。",
                    "zhushu": "次公：以言衆字不可識，而獨識六句，若古器中之鼎、衆星中之斗耳。"
                },
                {
                    "paragraph": "糢糊半已似瘢胝，詰曲猶能辨跟肘。",
                    "zhushu": "次公：以言字中之漫滅缺損者，如瘡痏之瘢痕，手間之肼胝，與夫形體不完全，但餘足跟臂肘者耳。"
                },
                {
                    "paragraph": "姢姢缺月隠雲霧，濯濯嘉禾秀稂莠。",
                    "zhushu": "次公：又以言字之見存者，如雲霧中之缺月、稂莠間之嘉禾也。"
                },
                {
                    "paragraph": "漂流百戰偶然存，獨立千載誰與友？上追軒頡相唯諾，下挹冰斯同鷇㝅。",
                    "zhushu": "次公：鷇，音血候切，鳥子生哺者。榖，音乃候切，乳也。"
                },
                {
                    "paragraph": "憶昔周宣歌鴻鴈，",
                    "zhushu": "苪曰：宣王有鴻鴈詩。"
                },
                {
                    "paragraph": "當時籕史變蝌蚪。",
                    "zhushu": "縯：軒，軒轅也。頡，蒼頡也。斯，李斯也。氷，李陽氷也。頡爲黄帝史，因觀鳥跡，始作書契，古文是也。周宣王時，史籕著大篆十五篇，與古稍異，謂之“籕書”。秦相李斯取籕文，或頗省改，謂之“小篆”。焚先典而古文絶矣。漢魯共王壞孔子宅，得尚書、春秋、論語、孝經，時以不復知古文，故謂之“蝌蚪書”，而斯號爲“二篆”。諸山刻石、荆玉璽文及銅人銘，皆斯所書，謂之“玉筯體”。唐李陽氷獨得斯用筆意，議者謂氷愈於斯也。鷇㝅，鳥哺乳其子。"
                },
                {
                    "paragraph": "厭亂人方思聖賢，中興天爲生𦒿耇。",
                    "zhushu": "次公：厭亂，則夷王、厲王之亂也。中興，則宣王中興也。生耆耇，則指史籕及方、召、申、甫、尹吉甫之属。"
                },
                {
                    "paragraph": "東征徐虜闞虓虎，",
                    "zhushu": "縯：常武詩：省此徐土。又云：進厥虎臣，闞如虓虎。"
                },
                {
                    "paragraph": "北伐犬戎隨指嗾。",
                    "zhushu": "次公：按國語：穆王将征大戎，𥙊公謀父諌之，不聽，遂征之。而詩載宣王北伐，則曰“北伐儼狁”而已。嗾，蘇后切，使大之聲也。左傳載：晉靈公欲攻趙盾，曰：“嗾夫獒焉。”"
                },
                {
                    "paragraph": "象胥雜沓貢狼鹿，",
                    "zhushu": "厚：周官：象胥掌蠻、夷、閩、貉、戎、狄之國，使掌傳王之言而諭說焉。周穆王征伐犬戎，得四白狼、四白鹿以歸。"
                },
                {
                    "paragraph": "方邵聮翩賜圭卣。",
                    "zhushu": "次公：方叔，召虎也。按詩崧髙曰：王遣申伯，錫爾介圭。江漢曰：王命召虎，釐爾圭瓉，秬鬯一卣。方叔雖不見錫圭卣明文，而可以召虎推之矣。"
                },
                {
                    "paragraph": "遂因鼔鼙思將帥，",
                    "zhushu": "縯：記曰：聽鼔鼙之聲，則思將帥之臣。"
                },
                {
                    "paragraph": "豈爲考擊煩矇瞍。",
                    "zhushu": "次公：詩：子有鐘鼓，弗鼔弗考。又曰：矇瞍奏公。"
                },
                {
                    "paragraph": "何人作頌比崧髙，",
                    "zhushu": "次公：崧髙，尹吉甫美宣王之詩也。詩尾云：吉甫作頌，其詩孔碩。故云“作頌比崧髙”也。"
                },
                {
                    "paragraph": "萬古斯文齊岣嶁。",
                    "zhushu": "援：退之詩：岣螻山尖神禹碑，字青石赤形摹竒。"
                },
                {
                    "paragraph": "勲勞至大不矜伐，文武未逺猶忠厚。欲㝷年歳無甲乙，豈有名字記誰某。",
                    "zhushu": "次公：宣王在位四十六年，而史𠕋無載石鼓之事。宣王之詩，其見於經所作者，有曰仍叔，有曰尹吉甫。今石鼔之上，又無名氏，故云爾也。"
                },
                {
                    "paragraph": "自從周衰更七國，竟使秦人有九有。",
                    "zhushu": "次公：七國：秦、楚、韓、趙、魏、燕、齊也。其後秦并六國，遂有天下。書曰：以有九有之師。"
                },
                {
                    "paragraph": "掃除詩書誦法律，投弃爼豆陳鞭杻。當年何人佐祖龍，",
                    "zhushu": "縯：秦本紀：始皇三十六年秋，使者從関東夜過華隂平舒道，有人持璧遮使者曰：“爲吾遺滈池君。”明年祖龍死。使者問其故，忽不見。使者奉璧見以聞。始皇嘿然良乆，曰：“山鬼故不過知一歳事也。”退言曰：“祖龍者，人之先也。”使御府視璧，乃二十八年行渡江所沉璧也。"
                },
                {
                    "paragraph": "上蔡公子牽黃狗。",
                    "zhushu": "厚：上蔡公子，李斯也。斯岀獄，與其中子俱執，頋謂其中子曰：“吾欲與若復牽黄犬，俱岀上蔡東門逐狡兎，豈可得乎？”"
                },
                {
                    "paragraph": "登山刻石頌功烈，",
                    "zhushu": "次公：秦二十八年，始皇東行郡縣，上鄒嶧山，刻石頌秦德，其詞揔三十六句，以三句爲韻。又南登琅邪，作琅邪臺，刻石頌秦德，其詞揔七十二句，以兩句爲韻。二十九年，登之罘刻石，其詞揔三十六句，復以三句爲韻。具見史記。"
                },
                {
                    "paragraph": "後者無繼前無偶。皆云皇帝廵四國，烹滅彊暴救黔首。",
                    "zhushu": "次公：之罘之詞曰：皇帝東遊，廵登之罘。又曰：烹滅強暴，振救黔首也。"
                },
                {
                    "paragraph": "六經旣已委灰塵，此鼔亦當遭擊掊。",
                    "zhushu": "次公：莊子：掊擊於丗俗。"
                },
                {
                    "paragraph": "傳聞九鼎淪泗上，欲使萬夫沉水取。",
                    "zhushu": "援：周末九鼎没泗水。始皇過彭城，齋戒禱祠，欲出鼎，使千人没水求之，弗得。"
                },
                {
                    "paragraph": "暴君縱欲窮人力，神物義不汙秦垢。是時石鼓何處避，無乃天工令鬼守。",
                    "zhushu": "縯：退之石鼔歌亦云：雨淋日炙野火燎，鬼物守護煩撝呵。"
                },
                {
                    "paragraph": "興亡百變物自閑，冨貴一朝名不朽。細思物理坐歎息，人生安得如汝夀。",
                    "zhushu": "次公：上兩句，盖言興亡雖有百變，而物則自閑，冨貴止乎一朝，而名不能朽也。此詩人因物起興，以結一篇之成也。自周宣即位，歳在甲戍，至　　大宋英宗踐祚之𥘉，歳在癸卯，時已幾二千年矣。更秦、漢、魏、晉、隋、唐之代，其物宛然而存，豈不謂之壽乎？",
                    "type": 2
                },
                {
                    "paragraph": "詛楚文",
                    "zhushu": "自注：碑獲於開元寺土下，今在太守便聽。秦穆公葬於雍橐泉祈年觀下，今墓在開元寺之東南數十歩，則寺豈祈年之故基邪？淮南王遷於蜀，至雍，道病卒，則雍非長安，此乃古雍也。○次公：問咀楚文於學古文者，云：有數本，其文皆同，唯神名異。開元寺下所得，乃咀于巫咸神者。是數本中，唯巫咸之文筆法最精，其家無之，唯有此詛于亞駝神一本。詳其篆文，乃先生詩中語也。今載干此字有不可識者，則書闕以補之。其文曰：“秦嗣王敢用吉玉宣璧，使其祝宗邵鼛布懇告于丕顯大神亞駝，以底楚王熊相之多罪者，我先君穆公及楚成王，是戮力同心，兩邦若壹，絆以婚姻，袗以齊盟，曰：‘萬葉子孫，母相爲不利。’親印丕顯大神亞駝而質焉。今楚王熊相庸回無道，淫伐湛亂，宣侈競縱，變渝盟制，内之則虣虐不宰，刑殺孕婦，幽刺親戚，拘圉其叔父，寘諸冥室犢棺之中，外之則冒改乆闕。不畏皇天上帝及丕顯大神亞駝光烈威神，而兼倍十八丗之盟詛，率諸侯之兵以臨加我，欲剗伐我社稷。闕㓕我百姓。闕蔑我皇天上帝及丕顯大神亞駝之郊祠圭玉犧牲。闕取我邊城新𨜔及鄔。闕𨜔及鄔。闕不敢曰可。今又悉興其衆，張矜怠怒。闕甲闕兵，奮上盛帥，以偪我邊境，將欲覆其。闕亦應受皇天上帝及丕顯大神亞駝之幾靈德賜，克剗楚帥，復略我邊城，敢數楚王熊相之倍盟闕詛，著諸名章，以盟大神之烕神。”其文如此。",
                    "type": 2
                },
                {
                    "paragraph": "崢嶸開元寺，髣髴祈年觀。",
                    "zhushu": "元肅：秦始皇帝本紀注：祈年宫在雍。"
                },
                {
                    "paragraph": "舊築掃成空，古碑埋不爛。",
                    "zhushu": "堯卿：杜子美詩：跡藉臺觀舊。言其乆也。盖自秦至宋朝嘉祐十餘年，舊日版築掃地盡矣。甯戚之歌曰：南山粲，白石爛。"
                },
                {
                    "paragraph": "詛書雖可讀，字法嗟乆換。詞云秦嗣王，敢使祝用瓉。先君穆公丗，與楚約相捍。質之於巫咸，",
                    "zhushu": "堯卿：鄭有神名曰季咸，知人之死生、存亡、禍福、壽夭，期以歳月旬日，若神。"
                },
                {
                    "paragraph": "萬葉期不叛。今其後嗣王，乃敢搆多難。刳胎殺無罪，親族遭圉絆。計其所稱訴，何啻桀紂亂。",
                    "zhushu": "次公：自註云：“秦嗣王”自此皆詛楚文中語。"
                },
                {
                    "paragraph": "吾聞古秦俗，面詐背不汗。豈惟公子卬，",
                    "zhushu": "縯：史記啇鞅傳：孝公使衛鞅將而伐魏，使公子卬將而擊之。軍旣相距，衛鞅遺魏將公子卬書曰：“吾始與公子驩，今俱爲兩國將，不忍相攻，可與公子面相見盟，樂飲而罷兵，以安秦魏。”魏公子卬以爲然，㑹盟以飲，而衛鞅伏甲士而襲虜公子卬，因攻其軍，盡破之以歸秦。"
                },
                {
                    "paragraph": "社鬼亦遭謾。遼哉千載後，",
                    "zhushu": "堯卿：新論：雍門周謂孟甞君曰：“千秋萬歳之後，髙臺已傾曲，他已平。”又羊祐云：“千秋萬歳之後，魂魄猶應登此。”漢髙祖曰：“吾千秋萬歳，魂魄猶思沛。”"
                },
                {
                    "paragraph": "發我一𥬇粲。",
                    "zhushu": "次公：公羊傳：軍士粲然皆𥬇。○師：古詩：靈妃頋我𥬇，粲然啓玉齒。",
                    "type": 2
                },
                {
                    "paragraph": "王維呉道子畫",
                    "zhushu": "堯卿：唐米景元畫斷：以道子爲神品上上，摩詰爲妙品上上。○季南：名畫記：王維字摩詰，太原人。年十九進士擢第，以詞學知名，官至尚書右丞，工畫。",
                    "type": 2
                },
                {
                    "paragraph": "何處訪呉𦘕，普門與開元。",
                    "zhushu": "次公：普門、開元，二寺名。"
                },
                {
                    "paragraph": "開元有東塔，摩詰留手痕。吾觀畫品中，莫如二子尊。道子實雄放，浩如海波翻。當其下手風雨快，",
                    "zhushu": "堯卿：杜詩：筆落驚風雨。"
                },
                {
                    "paragraph": "筆所未到氣已吞。亭亭𩀱林間，",
                    "zhushu": "次公：佛書：佛說法於双林樹下。○堯卿：釋迦在丗救化四十九年，天龍人鬼並來聽法。後於拘尸郍城婆羅雙林間，二月十五日入般𣵀盤者，譯言滅度，又謂之常樂我淨。弟子迦葉追共撰集其教爲十二部。"
                },
                {
                    "paragraph": "彩暈扶桑暾。",
                    "zhushu": "次公：扶桑，日所出之處。暾，日光也。○堯卿：山海經云：大荒之中，暘谷上有扶桑，日始岀之地也。朝日始岀，謂之暾。故謝靈運詩云：“晚見朝日暾。”社子美亦曰：“絶璧上朝暾。”言此者，說其圎相耳。名畫斷云：“大凡佛之圓光，皆湏尺寸先定，然後規圎而成。惟呉生終一筆。”又云：“畫成矣，最後方畫圎光。風落電轉，規成月圎。”"
                },
                {
                    "paragraph": "中有至人談寂滅，悟者悲涕迷者手自捫。蠻君鬼伯千萬萬，相排競進頭如黿。",
                    "zhushu": "師：開元寺有道子畫佛在𩀱林下入𣵀槃像。"
                },
                {
                    "paragraph": "摩詰夲詩老，",
                    "zhushu": "縯：王維詩：𪧐丗謬辭客，前身應畫師。"
                },
                {
                    "paragraph": "佩芷襲芳蓀。",
                    "zhushu": "堯卿：謝靈運云：浥露馥芳蓀。又杜詩：小儒綉芳蓀。"
                },
                {
                    "paragraph": "今觀此壁畫，亦若其詩清且敦。祗園弟子盡鶴骨，",
                    "zhushu": "次公：祗園亦佛之所舎。佛書云：佛說於祗樹園也。"
                },
                {
                    "paragraph": "心如死灰不復温。",
                    "zhushu": "縯：荘子：形若槁木，心若死灰。"
                },
                {
                    "paragraph": "門前兩叢竹，",
                    "zhushu": "堯卿：摩詰畫兩叢竹於開元寺。"
                },
                {
                    "paragraph": "雪節貫霜根。交柯亂葉動無數，一一皆可追其源。呉生雖妙絶，猶以畫工論。",
                    "zhushu": "次公：魏文帝興呉質書曰：“公幹五言詩之善者，妙絶時人。”老杜言吳畫於玄元皇帝廟。詩曰：“畫手看前輩，吳生逺擅場。”"
                },
                {
                    "paragraph": "摩詰得之於象外，有如僊翮謝籠樊。",
                    "zhushu": "先之：神僊傳：王刺仲變篆爲𨽻，始皇召之不至，将殺之。刺仲化爲大烏，振翼而起，以三大翮堕與使者。始皇因名爲落翮山。"
                },
                {
                    "paragraph": "吾觀二子皆神俊，又於維也歛祍無間言。",
                    "zhushu": "次公：潘安仁秋興賦：且歛祍以歸來。選云：人無間言。○堯卿：張顛傳云：後輩言筆札者，歐、虞、禇、陸或有異論，至張顛，曽無間言。",
                    "type": 2
                },
                {
                    "paragraph": "維摩像唐楊",
                    "zhushu": "惠之。"
                },
                {
                    "paragraph": "塑在天柱寺",
                    "zhushu": "",
                    "type": 2
                },
                {
                    "paragraph": "昔者子輿病且死，其友子祀往問之。跰𨇤鑒井自歎息，造物将安以我爲。",
                    "zhushu": "厚：莊子曰：子與有病，子祀往問之。曰：“偉哉！夫造物者，将以予爲此拘拘也。”曲僂發背，上有五管，頥隠於臍，肩髙於頂，句贅指天，隂陽之氣有沴，其心間而無事，跰𨇤而鑑于井，曰：“嗟乎！夫造物者又将以予爲此拘拘也。”"
                },
                {
                    "paragraph": "今觀古塑維摩像，病骨磊嵬如枯龜。乃知至人外生死，此身變化浮雲隨。",
                    "zhushu": "次公：維摩經云：是身如浮雲，湏臾變㓕。"
                },
                {
                    "paragraph": "丗人豈不碩且好，",
                    "zhushu": "次公：詩云：碩大且卷。"
                },
                {
                    "paragraph": "身雖未病心已疲。此叟神完中有恃，談𥬇可却千熊羆。",
                    "zhushu": "次公：選詩云：談𥬇却秦軍。"
                },
                {
                    "paragraph": "當其在時或問法，俛首無言心自知。",
                    "zhushu": "縯：維摩經言：文殊師利問維摩詰：“何等是菩薩不二法門？”時維摩詰默然无言。文殊師利歎曰：“善哉，善哉，乃至无有文字語言，是真入不二法門也。”"
                },
                {
                    "paragraph": "至今遺像兀不語，與昔未死無増虧。田翁俚婦那肯顧，",
                    "zhushu": "任：詩：莫我肯顧。"
                },
                {
                    "paragraph": "時有野䑕㗸其髭。",
                    "zhushu": "堯卿：晋謝靈運髭美，臨刑，因施作南海祗洹寺維摩詰像髭。寺人保惜，略不𧇊損。子由甞和此詩云：長嗟靈運不知道，强剪美髭挿兩顴。彼人視身如枯木，割去右臂非所患。何况塑畫己身外，豈必奪尔庸自全。"
                },
                {
                    "paragraph": "見之使人毎自失，",
                    "zhushu": "援：莊子：神巫見壷子，自失而老。"
                },
                {
                    "paragraph": "誰能與詰無言師。",
                    "zhushu": "",
                    "type": 2
                },
                {
                    "paragraph": "東湖",
                    "zhushu": "",
                    "type": 2
                },
                {
                    "paragraph": "吾家蜀江上，江水緑如藍。",
                    "zhushu": "師：李白詩：山光水色緑如藍。○堯𨜮：白樂天詩：春來江水緑如藍。李啇隠詩：千里逺溪江水色，含煙帶月碧於藍。"
                },
                {
                    "paragraph": "邇來走塵土，意思殊不堪。况當岐山下，風物尤可慙。有山秃如赭，",
                    "zhushu": "次公：南山詩：或赤若秃鬝。音落八反。○堯卿：赭，謂无草木也。秦始皇至湘山祠，逢大風，幾不得度。上問博士曰：“湘君何神？”對曰：“堯女舜妻，死而葬於此。”於是始皇大怒，使刑徒三千人伐湘山木，赭其山。"
                },
                {
                    "paragraph": "有水濁如泔。不謂郡城東，數歩見湖潭。入門便清奥，怳如夢西南。泉源從髙來，隨波走涵涵。東去觸重阜，盡爲湖所貪。",
                    "zhushu": "次公：秦少游龍井泉記，其言西湖之美，則曰“岸湖之山，多爲所誘，而不克以爲泉”；言淛江之壯，則曰“岸江之山，多爲所脅，而不暇以爲泉”。先生甞爱其“所誘”“所脅”之句，自今觀之，盖自先生“湖所貪”之勢來矣。"
                },
                {
                    "paragraph": "但見蒼石螭，開口吐清甘。借汝腹中過，胡爲目耽耽。",
                    "zhushu": "次公：易：虎視耽耽。"
                },
                {
                    "paragraph": "新荷弄晚凉，輕棹極幽探。飄颻忘逺近，偃息遺佩篸。深有魚與龜，淺有螺與蚶。",
                    "zhushu": "次公：退之溪堂詩：淺有蒲蓮，深有兼葭。○毛：物𩔖相感志：蚶，漢水，其味如蜜，東方朔得以献武帝。"
                },
                {
                    "paragraph": "曝晴復戯雨，戢戢多於蚕。浮沉無停餌，倐忽遽滿藍。絲緍雖強致，",
                    "zhushu": "次公：詩云：其釣維何，維絲伊緡。"
                },
                {
                    "paragraph": "瑣細安足戡。聞昔周道興，翠鳯棲孤嵐。",
                    "zhushu": "縯：周興，鸑鷟鳴于歧山。○次公：寰宇記載地志云：周文王之時，丹鳯鳴于歧山，故亦曰鳯凰堆。"
                },
                {
                    "paragraph": "飛鳴飲此水，照影弄毿毿。",
                    "zhushu": "自註：此古飲鳯地也。○厚：皮日休詩云：毿毿被其躰。"
                },
                {
                    "paragraph": "至今多梧桐，合抱如彭聃。",
                    "zhushu": "次公：莊子曰：“鶴雛非梧桐不止。”然則至今多梧桐，則自古以來有此梧桐矣。盖道其實也。彭者，彭祖；聃者，老聃也。以言梧桐歴年之多，如此二老人也。"
                },
                {
                    "paragraph": "綵羽無復見，",
                    "zhushu": "次公：東觀漢記：鳯凰毛羽五采也。"
                },
                {
                    "paragraph": "上有鸇摶䳺。嗟予生雖晚，好古意所妉。",
                    "zhushu": "縯：退之石鼔詩：嗟予好古生苦晚。"
                },
                {
                    "paragraph": "圗書已漫漶，猶復訪僑郯。",
                    "zhushu": "厚：僑，鄭子産也。辨實沈䑓駘之祟。晉侯曰：“博物君子，郯子也。言少昊氏以鳥名官。孔子曰：“天子失官，學在四夷。”猶信。並出左傳。"
                },
                {
                    "paragraph": "卷阿詩可繼，此意乆已含。",
                    "zhushu": "次公：卷阿詩曰：鳯皇鳴矣，于彼髙岡。悟桐生矣，于彼朝陽。故思作詩以継焉。"
                },
                {
                    "paragraph": "扶風古三輔，",
                    "zhushu": "次公：漢太𥘉元年，更渭南郡爲京兆尹，即今之長安。更河上郡爲左馮翊，即今之同州；更主爵都尉爲右扶風，即今之鳯翔府。謂之三輔也。○師：前漢趙廣漢傳：左馮翊、右扶風，皆治長安，犯法者徙迹。喜過京兆界。廣漢嘆曰：“亂吾法者，常三輔也。”"
                },
                {
                    "paragraph": "政事豈汝諳。聊爲湖上飲，一縱醉復談。門前遠行客，劫劫無留驂。問胡不回首，無乃趂朝參。",
                    "zhushu": "次公：杜詩：頗怪朝參懶。"
                },
                {
                    "paragraph": "予今正踈懶，官長幸見函。不辤日遊再，行恐歳滿三。暮歸仍倒載，",
                    "zhushu": "援：晉書山簡傳：日暮倒載㱕，酩酊無所之。"
                },
                {
                    "paragraph": "鍾鼔已韽韽。",
                    "zhushu": "次公：官韻注云：鍾鼔，微也。周礼：典同掌六律六同之和，以辨天地四方隂陽之声。凡声有十二，而其一曰㣲声韽是己。",
                    "type": 2
                },
                {
                    "paragraph": "眞興寺閣",
                    "zhushu": "",
                    "type": 2
                },
                {
                    "paragraph": "山川與城郭，漠漠同一形。",
                    "zhushu": "堯卿：此詩，用古人意，而不用其字。杜子美登慈恩寺塔詩云：秦山忽破碎，涇渭不可求。俯視但一氣，焉能辨皇州。"
                },
                {
                    "paragraph": "市人與鴉鵲，浩浩同一聲。",
                    "zhushu": "次公：杜詩：孤舟似昨日，聞見同一声。"
                },
                {
                    "paragraph": "此閣幾何髙，何人之所營？側身送落日，引手攀飛星。",
                    "zhushu": "堯卿：李太白詩：危楼髙百尺，手可摘星辰。不敢髙声語，恐驚天上人。"
                },
                {
                    "paragraph": "當年王中令，",
                    "zhushu": "縯：名彦超，周末國𥘉爲鳯翔節度使。"
                },
                {
                    "paragraph": "斫木南山頳。",
                    "zhushu": "希仲。頳，赤色，猶赭山也。"
                },
                {
                    "paragraph": "冩真留閣下，鐵面眼有稜。",
                    "zhushu": "次公：晋書劉惔之言桓温云：眼如紫石稜。"
                },
                {
                    "paragraph": "身彊八九尺，",
                    "zhushu": "次公：杜詩言張縞云：張公一生江海客，身長九尺鬚眉蒼。"
                },
                {
                    "paragraph": "與閣兩崢嶸。古人雖暴恣，作事今丗驚。登者尚呀喘，作者何以勝？曷不觀此閣，其人勇且英。",
                    "zhushu": "堯卿：太白詩：張子勇且英。",
                    "type": 2
                },
                {
                    "paragraph": "李氏園",
                    "zhushu": "自注：李茂貞園也，今爲王氏所有。○次公：本姓宋，名文通。唐僖宗光啓三年六月，鳯翔節度使李昌符反，犯大安門，不克，奔于隴州。七月，茂貞攻技之，斬昌符。十月，以茂貞爲鳯翔節度使，賜姓名，帝親製字曰正臣。昭宗景福元年七月反，遂犯京師，以爲中書令，進封秦王。至後唐莊宗同光二年，以鳯翔府節度使秦王卒。",
                    "type": 2
                },
                {
                    "paragraph": "朝遊北城東，回首見脩竹。",
                    "zhushu": "次公：楚辝：㛹娟之脩竹。"
                },
                {
                    "paragraph": "下有朱門家，破墻圍古屋。舉鞭叩其户，幽響荅空谷。入門所見夥，",
                    "zhushu": "厚：前漢陳勝傳：客曰：“夥涉之爲王沈沈者。”楚人謂多爲夥也。"
                },
                {
                    "paragraph": "十歩九移目。異花兼四方，",
                    "zhushu": "朱：杜詩：異花開絶域。"
                },
                {
                    "paragraph": "野鳥喧百族。其西引溪水，活活轉墻曲。",
                    "zhushu": "次公：詩：北流活活。"
                },
                {
                    "paragraph": "東注入深林，",
                    "zhushu": "次公：詩：豊水東注。○任：退之云：我不如水東注。"
                },
                {
                    "paragraph": "林深牎户緑。水光兼竹淨，",
                    "zhushu": "次公：杜詩云：逺水兼天浄。"
                },
                {
                    "paragraph": "時有獨立鵠。林中百尺松，嵗乆蒼鱗蹙。豈惟此地少，意恐𨵿中獨。小橋過南浦，夾道多喬木。",
                    "zhushu": "次公：别賦云：送君南浦。孟子：非謂有喬木之謂。"
                },
                {
                    "paragraph": "隠如城百雉，",
                    "zhushu": "厚：左傳：都城過百雉，國之害也。注：方丈曰堵，三堵曰雉。○周後呉漢傳：隠若一敵囯。"
                },
                {
                    "paragraph": "挺若舟千斛。",
                    "zhushu": "元龍太白隂經曰：船闊狹長短，皆以米爲率，一人重米二石。"
                },
                {
                    "paragraph": "隂隂日光淡，黯黯秋氣蓄。盡東爲方池，野鴈𮦀　家鶩。紅棃驚合抱，",
                    "zhushu": "次公：杜詩：紅棃逈得霜。"
                },
                {
                    "paragraph": "映島孤雲馥。",
                    "zhushu": "彦才：退之詩：欲知花島處，水上覔紅雲。"
                },
                {
                    "paragraph": "春光水溶𣻌，雪陣風翻撲。其北臨長溪，波聲卷平陸。北山卧可見，蒼翠間磽秃。我時來周覽，問此誰所築。云昔李將軍，負險乗衰叔。",
                    "zhushu": "師：李茂貞，唐末據鳯翔。"
                },
                {
                    "paragraph": "抽錢筭間口，",
                    "zhushu": "縯：漢律：人出一筭，筭百二十錢。民年七歳至十五，出口錢。唐德宗稅屋間架。"
                },
                {
                    "paragraph": "但未搉羹粥。當時奪民田，失業安敢哭。",
                    "zhushu": "次公：按章衡編年通載：茂貞卒於鳯翔。而歐陽所立傳則云：茂貞加封𡵨王。其居𡵨，以寛仁愛物，民頗安之。甞以地狹賦薄，下令搉油，禁城門無納松薪，以其可爲炬也。有優者誚之曰：“臣請併禁月明。”茂貞𥬇而不怒。今先生云“抽錢筭間口”，又云“當時奪民田”，豈有所據而言耶？"
                },
                {
                    "paragraph": "誰家美園圃，籍没不容贖。此亭破千家，",
                    "zhushu": "飛卿：賈島詩云：破却千家作一池，不㘽桃李種薔薇。"
                },
                {
                    "paragraph": "鬱鬱城之麓。",
                    "zhushu": "次公：按歐陽公所立傳尾言：茂貞之子從儼有田千頃，竹千畒，在鳯翔，懼侵民利，未甞省理。鳯翔人愛之。則北園有水竹者，必其地矣。"
                },
                {
                    "paragraph": "將軍竟何事，蟣蝨生刀韣。",
                    "zhushu": "師：前漢嚴安傳：介胄生蟣蝨，民無所告愬。"
                },
                {
                    "paragraph": "何甞載美酒，",
                    "zhushu": "大年：漢揚雄嗜酒，家貧，人常載酒殽過其家，與之同飲。"
                },
                {
                    "paragraph": "來此駐車轂。空使後丗人，聞名頸猶縮。",
                    "zhushu": "俗謂皇后園，蓋茂貞謂其妻也。"
                },
                {
                    "paragraph": "我今官正閑，屢至因休沐。",
                    "zhushu": "厚：史記：石建爲郞中令，毎五日洗沐歸謁親。又漢書：楊惲休謁洗沫，皆以法令從事。○次公：張安丗傳：休沐未甞出。"
                },
                {
                    "paragraph": "人生營居止，竟爲何人卜。何當辦一身，永與清景逐。",
                    "zhushu": "次公：杜詩：從此具扁舟，弥年逐清景。",
                    "type": 2
                },
                {
                    "paragraph": "秦穆公墓",
                    "zhushu": "子功：三輔黄圗：橐泉宫，皇覧曰：秦繆公冡在橐泉宫祈年觀下。",
                    "type": 2
                },
                {
                    "paragraph": "橐泉在城東，墓在城中無百歩。乃知昔未有此城，秦人以泉識公墓。",
                    "zhushu": "次公：識，音志。"
                },
                {
                    "paragraph": "昔公生不誅孟明，",
                    "zhushu": "縯：左傳文元年：殽之役，晉人旣歸秦帥，秦大夫及左右言於秦伯曰：“是敗也，孟明之罪也，必殺之。”秦伯曰：“是弧之罪也。孤實貧以禍夫子，夫子何罪？”復使爲政。"
                },
                {
                    "paragraph": "豈有死之日而忍用其良。",
                    "zhushu": "厚：左傳文六年：秦伯任好卒，以子車氏之三子奄息、仲行、鍼虎爲殉，皆秦之良也。國人哀之，爲之賦黄鳥。君子曰：“秦穆之不爲盟主也，冝哉！死而弃民。先王遺丗，猶詒之法，而况奪之善人乎？詩曰：‘人之云亡，邦國殄瘁。’無善人之謂也，若之何奪之？”君子是以知秦人之不複東征也。○師：孟明視爲秦伐鄭，三日敗之於殽。穆公不誅，卒用孟明，以霸西戎。公葬以三良爲殉，詩人刺其以人從死。"
                },
                {
                    "paragraph": "乃知三子殉公意，亦如齊之二子從田横。",
                    "zhushu": "援：前漢書：田横以髙帝之詔，與其客二人乗傳詣洛陽，至尸郷廐自剄。高帝曰：“嗟乎，有以！起布衣，兄弟三人更王，豈非賢哉！”爲之流涕，而拜其二客爲都尉，以王者礼葬田横。旣葬，二客穿其塚旁，自剄從之。"
                },
                {
                    "paragraph": "古人感一飯，尚能殺其身。",
                    "zhushu": "次公：李固傳云：竊感古人一飯之報。注云：靈輒也。按靈輙事，左傳宣二年：晉侯飲趙盾酒，伏甲将攻之。𥘉，宣子田于首山，舎于翳桑，見靈朝餓，問其病，曰：“不食三日矣。”食之。旣而爲公介，倒㦸以禦公徒，而免之。問其故，對曰：“翳桑之餓人也。”問其名居，不告而退，遂自亡。○饒曰：史記范睢傳：一飯之德必償也。"
                },
                {
                    "paragraph": "今人不復見此等，乃以所見疑古人。",
                    "zhushu": "次公：詩意盖不欲罪秦穆公之遺命，而以三子自感恩以死。故謂穆公不殺孟明，則知其不忍強三子；謂田横之客甘心於從死，則知三良亦必有所爲。"
                },
                {
                    "paragraph": "古人不可望，今人益可傷。",
                    "zhushu": "",
                    "type": 2
                },
                {
                    "paragraph": "濠州七絶",
                    "zhushu": "",
                    "type": 2
                },
                {
                    "paragraph": "𡍼山",
                    "zhushu": "自注：下有鯀廟，山前有禹㑹村。",
                    "type": 2
                },
                {
                    "paragraph": "川鎖支祁水尚渾，",
                    "zhushu": "縯：異聞集載古嶽瀆經：禹治水至桐栢山，獲淮渦水神，名曰巫攴祁。善應對，辨淮之淺深，源之逺近。而神曰庚辰者，鎖於龜山之足，而淮乃安流。唐時有漁者釣得一古鎻，牽出，其末有如獼猴者，盖此物。○体仁：國史補曰：楚州魚人於淮中釣得古鐡鎻，刺史李陽大集人力引之。鎻窮，有青獼猴躍出水而逝。山海經云：水獸好爲雲，禹鏁於軍山之下，其名曰巫支祁。"
                },
                {
                    "paragraph": "地埋汪罔骨應存。",
                    "zhushu": "厚：禹㑹諸侯於塗山，防風氏後至，禹殺而戮之，其骨專車。防風，汪罔氏之君，守封禺之山。○次公：按家語：孔子云：“㑹稽之山。”而今作塗山事。按酈元水經注淮水引春秋左傳哀公七年：大夫對孟孫曰：“禹㑹諸侯於𡍼山，執玉帛者萬國。”杜預曰：“塗山在壽春東北。”非也。乃継之以余按國語：呉伐楚，隳㑹稽，獲骨焉，節專車。呉子使問仲尼，仲尼曰：“禹致羣臣於㑹稽之山，防風氏後至，禹殺之，其節專車。”盖丘明親承聖旨，録爲實證矣。又云：塗山有㑹稽之名。今具録之，以俟傳聞。"
                },
                {
                    "paragraph": "樵蘇已入黄熊廟，",
                    "zhushu": "援：舜殛鯀于羽山，其神化爲黄熊，入于羽淵也。○少度：前漢書：撨蘇後㸑。注云：樵，取薪也。蘇，取草也。○致約：左傳稱“鯀化爲黄熊”，國語作“黄熊”。按熊，獸名，能，奴來切，三足鱉也。東海人𥙊禹廟，不用熊白及鱉爲膳，抑亦以左傳、國語不同，兼存之也。"
                },
                {
                    "paragraph": "烏鵲猶朝禹㑹村。",
                    "zhushu": "",
                    "type": 2
                },
                {
                    "paragraph": "彭祖廟",
                    "zhushu": "自注：有雲母山，云彭祖所採服也。",
                    "type": 2
                },
                {
                    "paragraph": "跨歷啇周看盛衰，",
                    "zhushu": "次公：按神仙傳：彭祖姓籛名鏗，帝顓頊之玄孫也。至殷末已七百六十七歳，故云“跨歷啇周”。○伯可：枹朴子内篇曰：按彭祖經云：自帝嚳佐堯，歷夏至殷爲大夫。殷王遣綵女從受房中之術，行之有效，欲殺彭祖以絶其術。彭祖覺而逃去，時年七八百耳，非爲死也。"
                },
                {
                    "paragraph": "欲將齒髪闘蛇龜。",
                    "zhushu": "元序：玉䇿記曰：千嵗之亀，五色具焉。又云：蛇有無窮之夀。"
                },
                {
                    "paragraph": "空飡雲母連山盡，",
                    "zhushu": "厚：太平廣記：彭祖善於補導之術，并服水桂、雲母粉，常有少容。"
                },
                {
                    "paragraph": "不見蟠桃着子時。",
                    "zhushu": "縯：漢武帝外傳：王母以玉槃盛桃七顆，形圎青色。王母以四與帝，三自食。桃味甘美，口有盈味。帝輒録其核。王母問，帝曰：“欲種之。”母曰：“此桃三千年一實。”帝乃止。○堯卿：神僊傳曰：彭祖至啇之末，年已七百餘歳。王聞之，欲以爲大夫，稱疾不與政事。采女乗輜軿往問道於彭祖。采女具受諸要以教王。王試爲之，有驗，欲秘之。彭祖乃去，不知所如。其後七十餘年，門人於流沙西見之。丗稱彭祖壽八百，故云。不見蟠桃着子時，蟠桃三千年一實。",
                    "type": 2
                },
                {
                    "paragraph": "逍遥䑓",
                    "zhushu": "自注：莊子祠堂在開元寺，即墓爲堂也。",
                    "type": 2
                },
                {
                    "paragraph": "常怪劉伶死便埋，",
                    "zhushu": "縯：晉劉伶甞乗鹿車，携一壷酒，使人荷鍤隨之，曰：“死便埋我。”○師：公曰：“伯倫非逹者也。棺椁衣衾，不害爲逹。苟爲不然，死則已矣，何必更埋？”"
                },
                {
                    "paragraph": "豈伊忘死未忘骸。烏鳶奪得與螻蟻，",
                    "zhushu": "厚：莊子将死，弟子欲厚葬之，曰：“吾恐烏鳶之食夫子也。”莊子曰：“在上烏鳶食，在下螻蟻食，奪彼予此，何其偏也！”"
                },
                {
                    "paragraph": "誰信先生無此懷。",
                    "zhushu": "",
                    "type": 2
                },
                {
                    "paragraph": "觀魚臺",
                    "zhushu": "",
                    "type": 2
                },
                {
                    "paragraph": "欲將同異較錙銖，肝膽猶能楚越如。",
                    "zhushu": "縯：莊子：自其異者視之，肝膽楚越也。自其同者視之，萬物皆一也。"
                },
                {
                    "paragraph": "若信萬殊歸一理，子今知我我知魚。",
                    "zhushu": "厚：莊子曰：“鯈魚出游從容，是魚樂也。”惠子曰：“子非魚，安知魚之樂？”莊子曰：“子非我，安知我之不知魚之樂？”",
                    "type": 2
                },
                {
                    "paragraph": "虞姬墓",
                    "zhushu": "",
                    "type": 2
                },
                {
                    "paragraph": "帳下佳人拭淚痕，門前壯士氣如雲。",
                    "zhushu": "縯：項羽聞漢軍四靣皆楚歌，驚曰：“漢皆已得楚乎？”乃夜起飲帳中。有美人姓虞氏，常幸從，乃悲歌慷慨，自爲歌詩数曲，美人和之。羽泣下數行，左右皆泣。於是羽遂上馬，戯下騎從者八百餘人，夜潰圍岀。"
                },
                {
                    "paragraph": "蒼皇不負君王意，獨有虞姫與鄭君。",
                    "zhushu": "援：項羽垓下之敗，虞姬先自刎。鄭君嘗事項籍，籍死而属漢。髙帝命籍臣皆名“籍”，鄭君獨不奉詔。詔拜名“籍”者爲大夫，而逐鄭君。見鄭當時傳。",
                    "type": 2
                },
                {
                    "paragraph": "四望亭",
                    "zhushu": "自注：太和中，刺史劉嗣之立，李紳以太子賔客分司東都，過濠，爲作記。今存而亭廢者數年矣。",
                    "type": 2
                },
                {
                    "paragraph": "頽垣破礎没柴荆，故老猶言短李亭。",
                    "zhushu": "縯：唐李紳，號短李。白樂天詩云：閑吟短李詩。又云：借教短李作歌行。"
                },
                {
                    "paragraph": "敢請使君重起廢，",
                    "zhushu": "德淳：唐柳宗元文集有起廢一篇。"
                },
                {
                    "paragraph": "落霞孤鶩換新銘。",
                    "zhushu": "厚：唐王勃滕王閣記：落霞與孤鷔齊飛。",
                    "type": 2
                },
                {
                    "paragraph": "浮山洞",
                    "zhushu": "自注：洞在淮上，夏潦不能及，而冬不加髙，故人疑其浮也。",
                    "type": 2
                },
                {
                    "paragraph": "人言洞府是鼇宫，升降随波與海通。",
                    "zhushu": "師：列子：海中有五山，其根無所連者，常隨波上下往來。帝遣巨鼇十五，舉首而載之，五山始峙而不動。"
                },
                {
                    "paragraph": "共坐船中那得見，乾坤浮水水浮空。",
                    "zhushu": "次公：杜洞庭詩：乾坤日夜浮。○師：渾天儀：天如雞子，地如雞子。中黄孤居於天内，天大而地小，表裏有水。四海之表，浮千元氣之上。天地各乗氣而上，天地各乗氣而立，載水而行。",
                    "type": 2
                },
                {
                    "paragraph": "遊東西巖",
                    "zhushu": "自注：即謝安東山也。○天祐：按臨安縣圗記：東永安巖，西永安巖，在縣比二十里，即謝安東山也。○孫彦忠：語陽秋云：安本傳謂安登台輔，於土山游集。今土山在建康。建康事迹云：安石於此擬㑹稽之東山，亦号東山。",
                    "type": 2
                },
                {
                    "paragraph": "謝公含雅量，",
                    "zhushu": "厚：謝安甞與孫綽等泛海，風起海湧，諸人並懼，安吟嘯自若，衆咸服其雅量。"
                },
                {
                    "paragraph": "丗運屬艱難。况復情所鍾，",
                    "zhushu": "縯：晉王衍日：太上忘情，最下不及情。然則情之所鍾，正在我軰。"
                },
                {
                    "paragraph": "感槩萃中年。正頼絲與竹，陶冩有餘歡。常恐兒輩覺，坐令髙趣䦨。",
                    "zhushu": "厚：王羲之傳：謝安甞謂羲之曰：“中年以來，傷於哀樂，與親友别，輙作數日惡。”羲之曰：“年在桑榆，自然至此。頃正頼絲竹陶冩，常恐児輦覺，損其歡樂之趣。”"
                },
                {
                    "paragraph": "獨携縹緲人，來上東西山。",
                    "zhushu": "縯：安捿遲東山，放情丘壑。然性好音樂，毎遊賞，必以妓女從。"
                },
                {
                    "paragraph": "放懷事物外，徙𠋣弄雲泉。",
                    "zhushu": "倬：選謝叔源詩：徙𠋣引芳樽。"
                },
                {
                    "paragraph": "一旦功業成，管蔡復流言。慷慨桓野王，哀歌和清彈。挽鬚起流涕，始知使君賢。",
                    "zhushu": "厚：桓伊傳：孝武末年，會稽王道子及安壻王國寳，以安功名盛極，而構㑹之，嫌𨻶遂成。帝召伊飲燕，安侍坐。伊抚筝而歌怨詩曰：“爲君旣不易，爲臣良獨難。忠信事不顯，乃有見疑患。周旦佐文武，金縢功不刋。推心輔王政，二叔反流言。”聲節慷慨，俯仰可觀。安泣下沾衿，乃越席而就之，捋其鬚曰：“使君於此不凢。”帝甚有愠色。野王，伊小字也。"
                },
                {
                    "paragraph": "意長日月促，卧病已辛酸。慟哭西州門，往駕那復還。",
                    "zhushu": "縯：安雖受朝寄，然東山之志始末不偷，欲湏經略粗定，自江道還東。雅志未就，遂遇疾篤。還都，聞當輿入西州門，自以本志不遂，深自慨失，因悵然謂所親曰：“吾病殆不起乎？”安薨後，其甥羊曇至西州門，以䇿叩扉，誦曹子建詩曰：“生存華屋處，零落歸山丘。”因慟哭而去。○次公：西州門，學者多未曉。在江寜府，以府有東府城，城中有楊州廨，而楊州在府西，故時人号爲東府、西州。而東府城之西門謂之西州門。見寰宇記。又載：縁㑹稽王道子弟在東府城之東，謝安薨，以道子代領楊州，州在第西，故時人号爲東府、西州。如此，則西州之名在於安薨之後矣。安本傳乃有“安病輿入西州門”之事，則寰宇記所引輿地志不亦謬乎。先生所用事，止據本傳用謝安事而已，今因與學者辨之。"
                },
                {
                    "paragraph": "空餘行樂處，古木昏蒼煙。",
                    "zhushu": "",
                    "type": 2
                },
                {
                    "paragraph": "䖍州八境圗八首",
                    "zhushu": "明仲曰：先生八境圗云序：南康八境圗者，太守孔君之所作也。君作石城，城上樓觀臺榭，東望七閩，南望五嶺，覧群山之參差，俯章、貢之奔流，雲㷑出没，草木蕃麗，乃作詩八章，題之圗上云。又後序云：其後十七年，某南遷過郡，得遍覧所謂八境者。南康士大夫請於某，願復書而刻之。時紹聖元年八月十九日。",
                    "type": 2
                },
                {
                    "paragraph": "坐看奔灘遶石樓，",
                    "zhushu": "次公：按寰宇記載：石樓山在信州玉山縣西南八十里，兀然獨聳，如樓閣之狀。天寳中，改爲象樓山。而於䖍州未甞載有石樓之号，但云：黄唐山在縣北百云十里，山行六里，有石室，傍有小石室七所相通，其山獨立，髙一千三百丈。豈公今所謂石樓者耶？"
                },
                {
                    "paragraph": "使君髙㑹百無憂。三犀竊鄙秦太守，",
                    "zhushu": "縯：秦時李氷爲蜀守，作石犀五，以厭水精。杜甫石犀行：君不見秦時蜀太守，刻石立作三犀牛。又云：嗟尓三犀不經濟。○次公：華陽國志言“五犀”，而杜甫云“三”，今所用者杜詩也。"
                },
                {
                    "paragraph": "八詠聊同沈隠侯。",
                    "zhushu": "厚：沈約爲東陽太守，作八詠冩於樓上。約謚隠侯。",
                    "type": 2
                },
                {
                    "paragraph": "濤頭寂寞打城還，",
                    "zhushu": "縯：劉禹錫詩：潮打城頭寂寞回。"
                },
                {
                    "paragraph": "章贛臺前莫靄寒。",
                    "zhushu": "次公：章貢臺，乃章、貢二水合流爲贛。東晉永和五年，太守髙琰置郡城於二水之間，南康郡治焉。"
                },
                {
                    "paragraph": "倦客登臨無限思，孤雲落日是長安。",
                    "zhushu": "",
                    "type": 2
                },
                {
                    "paragraph": "白鵲樓前翠作堆，縈雲嶺路若爲開。故人應在千山外，不寄梅花逺信來。",
                    "zhushu": "縯：越使者登，執梅一枝以遺梁王。梁臣韓子曰：“烏有以一枝梅遺列國之君者乎？”梅花寄信始於此。○援：荆州記曰：陸凱與范曄相善，自江南寄梅一枝，詣長安與曄，并贈詩曰：“折花逢驛使，寄與嶺頭人。江南無所有，聊贈一枝春。”○師：大庾嶺上梅，南枝落，北枝開，寒暖之候異故也。嶺在䖍之西南。",
                    "type": 2
                },
                {
                    "paragraph": "朱樓深處日微明，皁蓋歸時酒半醒。薄暮漁樵人去盡，碧溪青嶂遶螺亭。",
                    "zhushu": "次公：螺亭，乃螺亭石山，在贛縣東南七十里。寰宇記：昔有貧女，暮𪧐亭採螺，忽夜中見衆螺張口嘬其肉。貧女死，因葬水傍。其冡化爲巨石，号曰螺亭石山。○師：福州謝端，孑然一身，釣於江上，獲一巨螺，其大如斗。置之於家，不以爲異。出帰則飲食盈案。端潜伺之，有好女子具饌於室，執而問焉。女曰：“我乃螺女，水神也。天帝閔君之孤，遣爲具食。君已悉，我亦當去。”乃留空螺曰：“君有所求，當取於螺中。”因岀門不復見。後端有乏，探螺皆如意。傳数丗猶在。号江曰“螺女江”，洲曰“螺女洲”，廟曰“螺女庿”。其地在䖍州東南。",
                    "type": 2
                },
                {
                    "paragraph": "使君那暇日叅禪，一望叢林一悵然。成佛莫教靈運後，",
                    "zhushu": "縯：南史云：㑹稽太守孟顗，事佛精勤，而爲謝靈運所軽。甞謂顗曰：“得道應湏慧業文人，生天當在靈運前，成佛必在靈運後。”"
                },
                {
                    "paragraph": "著鞭從使祖生先。",
                    "zhushu": "厚：晋刘琨爲并州刺史，與范陽祖逖爲友。聞逖被用，與親書故曰：“吾枕戈待旦，志梟逆虜，甞恐祖生先吾著鞭。”",
                    "type": 2
                },
                {
                    "paragraph": "𨚫從塵外望塵中，無限樓臺煙雨濛。",
                    "zhushu": "次公：詩：零雨其濛。"
                },
                {
                    "paragraph": "山水照人迷向背，只㝷孤塔認西東。",
                    "zhushu": "",
                    "type": 2
                },
                {
                    "paragraph": "煙雲縹眇鬱孤臺，積翠浮空雨半開。",
                    "zhushu": "倬：顔延年詩：積翠亦葱芊。注：松栢重布云積翠。"
                },
                {
                    "paragraph": "想見之罘觀海市，",
                    "zhushu": "縯：之罘山在登州牟平縣中，時時有雲氣，如宫室、䑓觀、城渫、人物、車馬、冠盖，歴歴可見，謂之海市。天官書云：“海傍蜃氣象楼臺，廣野氣成宫闕。”○次公：後集又有𣡡孤臺詩云：“髙臺十日留。”今豈想其可比蓬萊山乎？"
                },
                {
                    "paragraph": "絳宫明㓕是蓬萊。",
                    "zhushu": "",
                    "type": 2
                },
                {
                    "paragraph": "回峯亂嶂鬱参差，雲外髙人丗得知。誰向空山弄明月，山中木客解吟詩。",
                    "zhushu": "次公：寰宇記所載：上洛山多木客，乃鬼𩔖也，形似人，語亦似人。而徐鉉小說載：鄱陽山中有木客，自言秦時造阿房宫采木者也，食木實，遂得不死。時就民間飲酒，爲詩一章云：“酒尽君莫酤，壼傾我當發。城市多囂塵，還山弄明月。”然鄱陽則饒州也，非䖍州事，豈先生因䖍有木客，遂用此邪？",
                    "type": 2
                },
                {
                    "paragraph": "王齊萬秀才寓居武昌縣劉郎洑正與伍洲相對伍子胥奔呉所從渡江也",
                    "zhushu": "",
                    "type": 2
                },
                {
                    "paragraph": "君家稻田冠西蜀，擣玉揚珠三萬斛。塞江流柹起書樓，",
                    "zhushu": "縯：晉武帝謀伐呉，詔王濬造舡於蜀，其木柹蔽江而下。"
                },
                {
                    "paragraph": "碧瓦朱欄照山谷。",
                    "zhushu": "次公：杜詩：碧瓦朱薨照城郭。"
                },
                {
                    "paragraph": "傾家取樂不論命，散盡黄金如轉燭。",
                    "zhushu": "厚：李白將進酒云：天生我材必有用，黄金散盡還復來。○援：杜詩：萬事如轉燭。又云：三歳如轉燭。"
                },
                {
                    "paragraph": "惟餘舊書一百車，方舟載入荆江曲。",
                    "zhushu": "次公：尓雅云：大夫方舟。"
                },
                {
                    "paragraph": "江上青山亦何有，伍洲遥望劉郎藪。明朝寒食當過君，請殺耕牛壓私酒。",
                    "zhushu": "次公：董卓諸豪帥有來從之者，爲殺耕牛，與共宴樂。李白詩：呉姫壓酒喚客甞。"
                },
                {
                    "paragraph": "與君飮酒細論文，",
                    "zhushu": "縯：老杜與李白詩：何時一樽酒，重與細論文。"
                },
                {
                    "paragraph": "酒酣訪古江之濆。仲謀公瑾不湏弔，",
                    "zhushu": "厚：孫權，字仲謀，周瑜，字公瑾。瑜以兵三萬敗曹公于赤壁。赤壁山在鄂州蒲圻縣。○援：按魏黄𥘉二年，孫權自公安徙都鄂，改名武昌。周瑜赤壁在武昌之西也。"
                },
                {
                    "paragraph": "一酹波神英烈君。",
                    "zhushu": "自注：杭州伍子胥廟封英烈玉。○縯：吳王殺子胥，浮江中，因爲波神。",
                    "type": 2
                },
                {
                    "paragraph": "金山妙髙臺",
                    "zhushu": "",
                    "type": 2
                },
                {
                    "paragraph": "我欲乗飛車，",
                    "zhushu": "次公：帝王丗紀曰：竒肱民能爲飛車，從風逺行。湯時，西風吹竒肱車至於豫州。湯破其車，不以示民。十年，東風至，乃復作車遣歸之。其地去玉門四萬里。○仔：李白詩：誰能駕飛車，相從觀海外。"
                },
                {
                    "paragraph": "東訪赤松子。",
                    "zhushu": "縯：張良傳：良自称以三寸舌爲帝者師，封萬户侯，於良足矣。願弃人間事，從赤松子遊。師古曰：“赤松子，仙人号。黄帝時爲雨師。”"
                },
                {
                    "paragraph": "蓬萊不可到，弱水三萬里。",
                    "zhushu": "縯：史記：方士言海中有三神山，蓬萊、方丈、瀛州，諸仙人及不死之藥皆在焉。未至，望之如莫及；到，三神山反居水下；臨之，患且至，則風輒引舡而去，終莫能至。○援：神仙傳：謝自然泛海求蓬萊，一道士謂曰：“蓬萊隔弱水三萬里，非飛仙不可到。”"
                },
                {
                    "paragraph": "不如金山去，清風半帆耳。中有妙髙臺，",
                    "zhushu": "次公：妙髙臺之名，取華嚴經徳雲比丘所居妙髙峯爲義也。"
                },
                {
                    "paragraph": "雲峯自孤起。仰觀𥘉無路，",
                    "zhushu": "次公：唐人詩云：山合疑无路。"
                },
                {
                    "paragraph": "誰信平如砥。",
                    "zhushu": "次公：詩：周道如砥。"
                },
                {
                    "paragraph": "臺中老比丘，碧眼照牎几。",
                    "zhushu": "師：謂了元長老也。"
                },
                {
                    "paragraph": "巉巉玉爲骨，",
                    "zhushu": "次公：杜詩：秋水爲神玉爲骨。"
                },
                {
                    "paragraph": "凛凛霜入齒。機鋒不可觸，",
                    "zhushu": "次公：機鋒字，禪家之常。如傳燈録序云：神機交激，若挂於箭鋒。"
                },
                {
                    "paragraph": "千偈如飜水。",
                    "zhushu": "援：韓詩：文如飜水成。○次公：晉書：鳩摩羅什日誦千偈。"
                },
                {
                    "paragraph": "何湏咨徳雲，",
                    "zhushu": "縯：華嚴經云：善財童子問法於五十三善知識，而德雲比丘乃第一也。"
                },
                {
                    "paragraph": "即此比丘是。長生未暇學，請學長不死。",
                    "zhushu": "次公：長生，謂學仙。長不死，謂佛不生不㓕也。",
                    "type": 2
                },
                {
                    "paragraph": "鬱孤䑓",
                    "zhushu": "自注：以下四首，皆䖍州。",
                    "type": 2
                },
                {
                    "paragraph": "八境見圗畫，鬱孤如舊遊。",
                    "zhushu": "次公：八境者，䖍州有之，人畫爲圗，先生甞賦詩，欎孤乃其一也。"
                },
                {
                    "paragraph": "山爲翠浪湧，水作玉虹流。",
                    "zhushu": "次公：此聮乃退之“江作青羅帶，山爲碧玉簮”之勢。"
                },
                {
                    "paragraph": "日麗崆峒曉，",
                    "zhushu": "次公：崆峒，在䖍州西之極處。"
                },
                {
                    "paragraph": "風酣章貢秋。",
                    "zhushu": "厚：水經注：劉登之曰：贛縣東南有章水，西有貢水，縣治二水之間，因以名焉。"
                },
                {
                    "paragraph": "丹青未變葉，鱗甲欲生洲。嵐氣昏晨樹，灘聲入市樓。煙雲侵嶺路，草木半炎州。",
                    "zhushu": "次公：嶺路，則過䖍州便是大庾嶺也。南方謂之炎州，以南方属火故也。杜甫用之多矣，如得廣州張判官書，而曰“怱得炎州信”也。"
                },
                {
                    "paragraph": "故國千峯外，髙臺十日留。他年三𪧐處，",
                    "zhushu": "厚：後漢襄楷言：浮屠不三𪧐桑下，不欲乆生恩愛，精之至矣。又孟子：三𪧐而後出晝。"
                },
                {
                    "paragraph": "凖擬繫歸舟。",
                    "zhushu": "",
                    "type": 2
                },
                {
                    "paragraph": "廉泉",
                    "zhushu": "",
                    "type": 2
                },
                {
                    "paragraph": "水性故自清，不清或撓之。君看此廉泉，五色爛摩尼。",
                    "zhushu": "厚：圓覺經云：譬如清浄摩尼寳珠，映於五色，隨方各現。"
                },
                {
                    "paragraph": "廉者謂我廉，我以此各爲。有廉則有貧，有慧則有癡。誰爲柳宗元，",
                    "zhushu": "縯：桞子厚謫永州，所居冉溪，名之曰愚溪。"
                },
                {
                    "paragraph": "孰是呉隱之。",
                    "zhushu": "援：呉隠之酌貪泉，飲而賦詩曰：縱使夷齊飲，終當不易心。"
                },
                {
                    "paragraph": "漁父足豈㓗，",
                    "zhushu": "厚：楚辝漁父歌曰：滄浪之水清𠔃，可以濯我纓；滄浪之水濁𠔃，可以濯我足。"
                },
                {
                    "paragraph": "許由耳何淄。",
                    "zhushu": "縯：髙士傳：堯讓天下於許由，許由逃之，而洗其耳於頴水。"
                },
                {
                    "paragraph": "紛然立名字，此水了不知。毀譽有時盡，不知無盡時。朅來廉泉上，捋鬚看鬢眉。好在水中人，到處相娯嬉。",
                    "zhushu": "次公：先生泛頴詩云：豈此水薄相，與我相娱嬉。",
                    "type": 2
                },
                {
                    "paragraph": "塵外亭",
                    "zhushu": "",
                    "type": 2
                },
                {
                    "paragraph": "楚山澹無塵，贛水清可厲。",
                    "zhushu": "次公：爾雅：去衣渉水曰厲。詩曰：深則厲。注云：自帶己上也。"
                },
                {
                    "paragraph": "散䇿塵外遊，麾手謝此丗。",
                    "zhushu": "仔：李白詩：因之岀寥廓，麾手謝公卿。"
                },
                {
                    "paragraph": "山髙惜人力，十歩輙一憇。却立浮雲端，俯視萬井麗。幽人宴坐處，龍虎爲斬薙。",
                    "zhushu": "次公：北下八句，皆是馬祖事。"
                },
                {
                    "paragraph": "馬駒獨何疑，",
                    "zhushu": "厚：傳燈録：六祖謂南岳曰：“向夫佛法從汝邊去，馬駒踏殺天下人。”厥後江西遂傳法嗣，布於天下，時號馬祖。"
                },
                {
                    "paragraph": "豈墯山鬼計。夜垣非助我，謬敬欲其逝。",
                    "zhushu": "次公：馬祖始居此山，山鬼爲築垣，自謂修行不至，爲鬼所識，乃捨去。今先生詩語，髙馬祖一著也。"
                },
                {
                    "paragraph": "戯留一轉語，",
                    "zhushu": "厚：傳燈録：同山直道本來無一物，這裏合下得一轉語。"
                },
                {
                    "paragraph": "千載起攘袂。",
                    "zhushu": "次公：鄒陽傳：攘袂而正議。",
                    "type": 2
                },
                {
                    "paragraph": "天笁寺",
                    "zhushu": "并引。",
                    "type": 2
                },
                {
                    "paragraph": "予年十二，先君自䖍州歸，謂予言：“近城山中天笁寺，有樂天親書詩云：‘一山門作两山門，两寺元從一寺分。東澗水流西澗水，南山雲起北山雲。前臺花發後臺見，上界鐘清下界聞。遥想吾師行道處，天香桂子落紛紛。’筆勢竒𨓜，墨迹如新。”今四十七年，予來訪之，則詩已亡，有刻石存耳。感涕不已，而作是詩。",
                    "zhushu": "",
                    "type": 2
                },
                {
                    "paragraph": "香山居士留遺迹，",
                    "zhushu": "次公：白樂天以刑部尚書致仕，與香山僧如滿結香火社，自稱香山居士也。"
                },
                {
                    "paragraph": "天笁禪師有故家。空詠連珠吟疊璧，",
                    "zhushu": "次公：宣宗弔樂天詩：綴玉連珠三十年，誰教冥路作詩仙。"
                },
                {
                    "paragraph": "已亡飛鳥失驚蛇。",
                    "zhushu": "縯：懷素草書如飛鳥岀林，驚蛇入草。"
                },
                {
                    "paragraph": "林深野桂寒無子，雨浥山薑病有花。",
                    "zhushu": "厚：嶺表異録：山薑花、莖葉即薑也，根不堪食，而葉間吐花穗如麥粒。○次公：山薑，术也。按夲草木，一名山薑也。"
                },
                {
                    "paragraph": "四十七年真一夢，天涯流落淚横斜。",
                    "zhushu": "",
                    "type": 2
                },
                {
                    "paragraph": "碧落洞",
                    "zhushu": "自注：在英州下十五里。",
                    "type": 2
                },
                {
                    "paragraph": "槎牙亂峯合，晃蕩絶壁横。遥知紫翠間，",
                    "zhushu": "次公：杜牧詩：千峯横紫翠。"
                },
                {
                    "paragraph": "古來仙釋并。陽崖射朝日，",
                    "zhushu": "次公：謝靈運詩：朝旦發陽崖。"
                },
                {
                    "paragraph": "高處連玉京。",
                    "zhushu": "厚：靈樞金景内經曰：下離塵境，上界玉京。注云：玉京，無爲之天也，盖三十二帝之都。玉京之下，乃崑崙北都、羅鄷，北帝三十六洞之所居處。"
                },
                {
                    "paragraph": "隂谷叩白月，",
                    "zhushu": "次公：顔延年詩：陽陸圓精氣，隂谷曵寒煙。"
                },
                {
                    "paragraph": "夢中遊化城。",
                    "zhushu": "厚：法華經：有一道士，以方便力，化作一城。於是衆人前入化城，生已度想，生安穩想。"
                },
                {
                    "paragraph": "果然石門開，中有銀河傾。幽龕入窈窕，別户穿虚明。泉流下珠琲，乳蓋交縵纓。我行畏人知，恐爲仙者迎。小語輒響荅，空山自雷驚。",
                    "zhushu": "任：韋應物詩：水性本亦靜，石中固無聲。如何两相激，雷轉空山驚。"
                },
                {
                    "paragraph": "䇿杖歸去來，治具煩方平。",
                    "zhushu": "厚：神僊傳：王方平降蔡經家。湏臾麻姑継至，再拜方平。行厨具食，皆金盤玉杯，多諸花果，芬香異常。擘脯食之，云是麟脯。",
                    "type": 2
                },
                {
                    "paragraph": "白水山佛迹巖一首",
                    "zhushu": "自注：羅浮之東麓也，在惠州東北二十里。○揚：德志林云：紹聖元年十月十二日，過遊白水佛迹院，浴於湯池，熱甚，其源殆可𤍠物。循山而東，有懸水百仞，八九折，折處輒爲潭。水涯有巨人迹數十，所謂佛迹也。",
                    "type": 2
                },
                {
                    "paragraph": "何人守蓬萊，夜半失左股。",
                    "zhushu": "次公：惠州浮山，據地理志云：自㑹稽來，今浮山上猶有東方草木。又云：本一羅山，有山自蓬萊之峯浮來而合焉。易明夷云：夷于左股。"
                },
                {
                    "paragraph": "浮山若鵬蹲，",
                    "zhushu": "厚：陳文惠公羅浮山圗讃序：羅浮山，按本記，山髙三千六百丈，周回三百二十七里。然羅山一也，浮山即蓬萊之別島也。堯時洪水浮至，依羅而止，故有羅浮之號焉。"
                },
                {
                    "paragraph": "忽展垂天羽。",
                    "zhushu": "縯：莊子：鵬之背若太山，其翼若垂天之雲。"
                },
                {
                    "paragraph": "根株互連絡，",
                    "zhushu": "次公：翻用列子言：海中五山之根，無所連著也。"
                },
                {
                    "paragraph": "崖嶠爭吞吐。神工自爐鞴，融液相綴𥙷。至今餘𨻶罅，流出千斛乳。方其欲合時，天匠麾月斧。",
                    "zhushu": "援：酉陽雜爼：有人游山失道，遇一人枕幞而坐，因問之。其人曰：“君知月七寳合成，平常有八萬二千户修之，我其一也。”開幞，有玉斤斧數事。"
                },
                {
                    "paragraph": "帝觴分餘瀝，",
                    "zhushu": "厚：晉書：陸約謂桓温曰：“明公近云飲酒三升，約正可二升。今有一斗，以備杯酌余𤁋。”"
                },
                {
                    "paragraph": "山骨醉後土。",
                    "zhushu": "次公：唐史：武后殺二姬，投酒甕中，曰：“使之骨醉也。”石鼎聮句云：“巧匠琢山骨。”"
                },
                {
                    "paragraph": "峯巒尚開闔，澗谷猶呼舞。海風吹未凝，",
                    "zhushu": "厚：李白瀑布詩：海風吹不断。"
                },
                {
                    "paragraph": "古佛來布武。",
                    "zhushu": "縯：禮記：堂下布武。"
                },
                {
                    "paragraph": "當時汪罔氏，",
                    "zhushu": "縯：家語：孔子曰：“汪罔氏之君，守封嵎之山者，爲漆姓。在虞、夏、啇爲汪芒氏，於周爲長翟氏，今曰大人。”○次公：汪罔氏，即防風氏也。禹戮之，其骨專車也。"
                },
                {
                    "paragraph": "投足不蓋拇。青蓮雖不見，千古落花雨。",
                    "zhushu": "厚：楞嚴經：即時天雨百寳蓮花，青黄赤白，間錯紛揉。"
                },
                {
                    "paragraph": "𩀱谿匯九折，",
                    "zhushu": "次公：禹貢：東匯澤爲彭蠡。注：匯，回也。"
                },
                {
                    "paragraph": "萬馬騰一鼔。奔雷濺玉雪，潭洞開水府。潜鱗有饑蛟，掉尾取渴虎。我來方醉後，濯足𦕅戯侮。回風卷飛雹，掠靣過彊弩。山靈莫惡劇，微命安足賭。此山吾欲老，慎勿厭求取。溪流變春酒，",
                    "zhushu": "次公：李白襄陽歌：此江若変作春酒，壘麴便築糟丘䑓。"
                },
                {
                    "paragraph": "與我相賔主。當連青竹竿，下灌黃精圃。",
                    "zhushu": "厚：杜甫泉眼詩：何當宅下流，餘潤通藥圃。三春濕黄精，一食生毛羽。",
                    "type": 2
                },
                {
                    "paragraph": "嚴顔碑",
                    "zhushu": "自注：在忠州。顔即巴郡太守。事見蜀志張飛傳。",
                    "type": 2
                },
                {
                    "paragraph": "先主反劉璋，兵意頗不義。孔明古豪傑，何乃爲此事？",
                    "zhushu": "縯：益州牧劉璋畏曹公，遣法正迎先主爲助。正因陳益州可取之䇿。先主将歩卒數萬入益州，遂圍成都，璋出降。先主，劉備也。"
                },
                {
                    "paragraph": "劉璋固庸主，誰爲死不二？嚴子獨何賢，談𥬇傲碪几。國亡君已執，嗟子死誰爲？何人刻山石，使我空涕淚。吁嗟斷頭将，千古爲病悸。",
                    "zhushu": "縯：先主入益州，還攻劉璋。張飛與諸葛亮等分定郡縣。巴郡太守嚴顔生獲。飛呵顔曰：“大軍至，何不降？”顔曰：“卿等無狀，侵奪我州，但有断頭将軍也。”飛怒，令牽去斫頭，顔色不变，曰：“斫頭便斫頭，何怒邪？”飛壯而釋之。",
                    "type": 2
                },
                {
                    "paragraph": "諸葛鹽井",
                    "zhushu": "自注：井有十四，自山下至山上，其十三井常空。毎盛夏水漲，則塩泉迤𨓦遷去，常去於江水之所不及。",
                    "type": 2
                },
                {
                    "paragraph": "五行水本鹹，",
                    "zhushu": "任：洪範：五行水曰潤下，潤下作鹹。"
                },
                {
                    "paragraph": "安擇江與井。如何不相入，此意誰復省。人心固難足，物理偶相逞。猶取嫌未多，井上無閑綆。",
                    "zhushu": "",
                    "type": 2
                },
                {
                    "paragraph": "過巴東縣不泊聞頗有萊公遺迹",
                    "zhushu": "仔：萊公，宋朝宰相㓂準也。甞守官巴東。世傳“野水無人渡，孤舟盡日横”，即巴東詩也。",
                    "type": 2
                },
                {
                    "paragraph": "萊公昔未遇，寂寞在巴東。聞道山中樹，猶餘手種松。江山養豪俊，禮數困英雄。執板迎官長，趨塵拜下風。當年誰刺史，應未識三公。",
                    "zhushu": "",
                    "type": 2
                },
                {
                    "paragraph": "隆中",
                    "zhushu": "縯：漢晉春秋：諸葛亮家于南陽之鄧縣，在襄陽城西二千里，號曰隆中。",
                    "type": 2
                },
                {
                    "paragraph": "諸葛來西國，千年愛未衰。今朝逰故里，蜀客不勝悲。誰言襄陽野，生此萬乗師。山中有遺貌，矯矯龍之姿。",
                    "zhushu": "縯：徐庶曰：諸葛孔明者，卧龍也。"
                },
                {
                    "paragraph": "龍蟠山水秀，龍去淵潭移。空餘蜿蜒迹，使我寒涕垂。",
                    "zhushu": "",
                    "type": 2
                },
                {
                    "paragraph": "時事",
                    "zhushu": "",
                    "type": 2
                },
                {
                    "paragraph": "詩二首",
                    "zhushu": "",
                    "type": 2
                },
                {
                    "paragraph": "庚辰歳人日作詩聞黄河已復故流老臣舊數論此今斯言乃驗",
                    "zhushu": "夢仙：按年譜：元符三年庚辰，先生六十五，在儋耳。五月，宋徽宗皇帝量移廉州。",
                    "type": 2
                },
                {
                    "paragraph": "老去仍栖隔海村，",
                    "zhushu": "次公：儋州在海州之中，故云隔海村也。"
                },
                {
                    "paragraph": "夢中時見作詩孫。天涯已慣經人日，歸路猶欣過鬼門。",
                    "zhushu": "厚：山水志：廣南西路容、牢二州界，有鬼門関。諺曰：“若度鬼門関，十去九不回。”言多炎瘴也。"
                },
                {
                    "paragraph": "三䇿己應思賈讓，",
                    "zhushu": "縯：漢哀帝時，賈讓奏言治河三䇿。今見溝洫志。"
                },
                {
                    "paragraph": "孤忠終未赦虞翻。",
                    "zhushu": "厚：三國志：虞翻性䟽直，數有酒失。孫權積怒，放之交州。在南十余年卒。"
                },
                {
                    "paragraph": "典衣剰買河源米，",
                    "zhushu": "厚：杜詩：朝回日日典春衣。"
                },
                {
                    "paragraph": "屈指新篘作上元。不用長愁掛月村，",
                    "zhushu": "任：杜詩：月掛客愁村。"
                },
                {
                    "paragraph": "㯽榔生子竹生孫。",
                    "zhushu": "自注：海南勒竹，毎節生枝如竹竿大，盖竹孫也。"
                },
                {
                    "paragraph": "新巢語燕還窺硯，",
                    "zhushu": "厚：杜詩：頻來語燕定新巢。"
                },
                {
                    "paragraph": "舊雨來人不到門。",
                    "zhushu": "次公：杜子美秋述：杜子卧病長安旅次，多雨，生魚，青苔及搨。常時車馬之客，舊雨來，今雨不來。"
                },
                {
                    "paragraph": "春水蘆根看鶴立，夕陽楓葉見鵶翻。此生念念隨泡影，",
                    "zhushu": "援：金剛經云：如夢幻泡影。"
                },
                {
                    "paragraph": "莫認家山作夲元。",
                    "zhushu": "自注：言雖寄旅於海上，不必以家山方是本元也。"
                }
            ]
        },
        {
            "name": "增刋校正王狀元集注分𩔖東坡先生詩卷之三",
            "paragraphs": [
                {
                    "paragraph": "增刋校正王狀元集注分𩔖東坡先生詩卷之三",
                    "zhushu": "",
                    "type": 1
                },
                {
                    "paragraph": "宫殿",
                    "zhushu": "",
                    "type": 2
                },
                {
                    "paragraph": "詩十七首",
                    "zhushu": "",
                    "type": 2
                },
                {
                    "paragraph": "和子由聞子瞻將如終南太平宫雞堂讀書",
                    "zhushu": "萬申之曰：翊聖保徳真君傳云：宋太宗皇帝遣起居舍人王龜從就終南山下築宫，真君忽降言曰：“此地乃建上帝宫闕之地，不可易也。”於是乃定。凢三年，宫成，題曰上清太平宫。",
                    "type": 2
                },
                {
                    "paragraph": "役名則己勤，徇身則已媮。我誠愚且拙，身名兩無謀。始者學書判，",
                    "zhushu": "師：唐有書判拔萃科。"
                },
                {
                    "paragraph": "近亦知問囚。但知今當爲，敢問向所由。士方其未得，惟以不得憂。旣得又憂失，此心浩難収。",
                    "zhushu": "縯：論語：鄙夫可與事君也與哉？其未得之也，患得之；旣得之，患失之。苟患失之，無所不至矣。"
                },
                {
                    "paragraph": "譬如倦行客，中路逢清流。塵埃雖未脫，暫憇得一漱。我欲走南澗，春禽始嚶呦。鞅掌乆不決，爾來已徂秋。橋山日月迫，府縣煩差抽。",
                    "zhushu": "次公：史記：黄帝葬橋山。在今寕州真寕縣。先生此詩，乃癸卯年之秋也。是歳嘉祐八年，宋仁宗皇帝三月上僊，十月葬干永昭陵。方秋時，乃府縣應副山陵事所需也。"
                },
                {
                    "paragraph": "王事誰敢愬，民勞吏冝羞。中間罹旱暵，欲學喚雨鳩。千夫挽一木，十歩八九休。渭水涸無泥，菑堰旋挿修。",
                    "zhushu": "次公：前漢溝洫志：武帝歌曰：“隤林竹𠔃揵石菑。”揵音其偃切。如淳曰：“樹竹塞水决之口，稍稍布挿。按樹之，水弱，稍𥙷令宻，謂之揵。”師古曰：“石菑者，謂挿石立之，然後以土就填塞也。”○堯卿：𡵨下，嵗以南山木栰自渭入河，經砥柱之險，多致淪没，衙前以是破産者相繼也。先生徧問諸老校，校曰：“木栰之害，夲不至此。若渭河未漲，操栰者一時進止，可無重費。盖彼患其乗渭河之暴，多方害之耳。”先生即修衙規，使衙前自擇水工，栰竹行無虞，乃言於府，事得係藉，自是衙前之害减半。"
                },
                {
                    "paragraph": "對之食不飽，",
                    "zhushu": "次公：詩：今也毎食不飽。"
                },
                {
                    "paragraph": "餘事更遑求。近日秋雨足，公餘試新篘。劬勞幸已過，朽鈍不任鎪。秋風欲吹帽，",
                    "zhushu": "厚：晋書：九月九日，桓温燕于龍山，風吹孟嘉帽落。○次公：退之薦士詩：霜風破佳菊，嘉節迫吹帽。"
                },
                {
                    "paragraph": "西阜可縱遊。聊爲一日樂，慰此百日愁。",
                    "zhushu": "",
                    "type": 2
                },
                {
                    "paragraph": "洞霄宫",
                    "zhushu": "持晦：真境錄云：杭州餘杭縣西一十八里，有天極山，宫曰洞霄，舊名天柱觀。",
                    "type": 2
                },
                {
                    "paragraph": "上帝髙居愍丗頑，",
                    "zhushu": "縯：退之哭孔丞詩：天公高居鬼神惡。"
                },
                {
                    "paragraph": "故留瓊館在凡間。青山九𤨏不易到，作者七人相對閑。",
                    "zhushu": "論語云：作者七人矣。今監官凡七人。"
                },
                {
                    "paragraph": "庭下流泉翠蛟舞，洞中飛䑕白鵶翻。",
                    "zhushu": "厚：李白詩：僊鼠如白鴉。○仔：按太白詩序云：荆州玉泉寺，近清溪諸山，山洞往往有乳窟，窟中多玉泉交流，中有白蝙蝠，大如鴉。按僊經：蝙蝠一名僊䑕，千歳之後，體白如雪，棲則倒懸云。○倬：輶軒使者絶代語云：蝙蝠，自関而東謂之鵬翼，或曰飛䑕，北燕謂之蟙䘃。"
                },
                {
                    "paragraph": "長松怪石冝霜鬢，不用金丹苦駐顔。",
                    "zhushu": "",
                    "type": 2
                },
                {
                    "paragraph": "奉敕𥙊西太一和韓川韻四首",
                    "zhushu": "子翬曰：東軒筆録云：太一，宫舊在京城西蘇村，謂之西太一。熈寕𥘉，詔作宫於京城之東西隅，謂之中太一。",
                    "type": 2
                },
                {
                    "paragraph": "聖主新除袐祝，",
                    "zhushu": "縯：漢文帝十三年，詔曰：盖聞禍自怨起，而福由德興。今祕祝之官，移過干下，以彰吾之不德，朕甚不取，其除之。"
                },
                {
                    "paragraph": "侍臣來乞豐年。夀宫神君欲至，半夜靈風肅然。",
                    "zhushu": "厚：漢郊祀志：武帝置壽宫神君。神君最貴者太一，其佐曰大禁、司命之属，皆從之。非可得見，聞其言，言與人音等。時去時來，來則風肅然也。○邦衡：三輔黄圖曰：壽宫，北宫。有神僊居夀宫，張羽旗，設供具以禮神。神明神君來，則肅然風生，幃帳皆動。"
                },
                {
                    "paragraph": "玉璽親題御筆，金童來侍天香。",
                    "zhushu": "次公：道家有言：散花玉女，侍香金童。○魯直：唐李正封詩：天香夜襲衣。"
                },
                {
                    "paragraph": "禮罷祝融參乗，",
                    "zhushu": "縯：祝融，南方炎帝之佐。司馬相如大人賦：祝融警而蹕御𠔃，清氣氛而後行。○次公：左傳：有朝必參乗。選有使陽子參乗。"
                },
                {
                    "paragraph": "前驅已過衡湘。",
                    "zhushu": "",
                    "type": 2
                },
                {
                    "paragraph": "解劒獨行殘月，",
                    "zhushu": "次公：𥙊必法服，則有劒之儀矣。"
                },
                {
                    "paragraph": "披衣困卧清風。夢蝶猶飛旅枕，",
                    "zhushu": "縯：莊周夢爲胡蝶，栩栩然胡蝶也，不知周也。覺則蘧蘧然周也。"
                },
                {
                    "paragraph": "粥魚已響枯桐。",
                    "zhushu": ""
                },
                {
                    "paragraph": "陂水初含曉渌，稻花半作秋香。皂蓋却迎朝日，",
                    "zhushu": "次公：皂蓋乃太守之製。杜詩：朱轓駐皂蓋。又云：皂蓋能志折野梅。今在侍臣言之，未詳。"
                },
                {
                    "paragraph": "紅雲正遶宫墻。",
                    "zhushu": "子仁：退之詩：欲知花島處，水上覔紅雲。",
                    "type": 2
                },
                {
                    "paragraph": "次韻子由五月一日同轉對",
                    "zhushu": "",
                    "type": 2
                },
                {
                    "paragraph": "跪奉新書笏在腰，談王正欲伴漁樵。",
                    "zhushu": "厚：楊雄長楊賦：子有不談王道者，則樵夫𥬇之。"
                },
                {
                    "paragraph": "晉陽豈爲一門事，",
                    "zhushu": "唐髙祖謂温大雅兄弟云：我起義晋陽，止爲卿一門耳。"
                },
                {
                    "paragraph": "宣政聊同五日朝。",
                    "zhushu": "貞元中詔曰：自今後五月一日御宣政殿，與文武百僚相見。"
                },
                {
                    "paragraph": "憂患半生聮出處，歸休上䇿早招要。後生可畏吾衰矣，",
                    "zhushu": "師：後生可畏。又曰：甚矣，吾衰也乆矣。"
                },
                {
                    "paragraph": "刀筆從來錯料堯。",
                    "zhushu": "程：前漢：方與公謂周昌曰：“君之史趙堯，年雖少，然竒士，君必異之，是且代君之位。”昌𥬇曰：“堯年少，刀筆吏耳，何至是乎？”居頃之，昌爲趙相。旣行乆之，髙祖持御史大夫印弄之，曰：“誰可爲御史大夫者？”熟視堯曰：“無以易堯。”遂拜焉。方與公，音房豫，縣名。公，其號也，趙人。",
                    "type": 2
                },
                {
                    "paragraph": "次韻王晉卿上元侍燕端門",
                    "zhushu": "",
                    "type": 2
                },
                {
                    "paragraph": "月上九門開，",
                    "zhushu": "養源：楚詞云：虎豹九関。王𨓜曰：夭門凡有九重。"
                },
                {
                    "paragraph": "星河繞露臺。",
                    "zhushu": "師：故事：上元日，端門築露臺，髙丈餘，優人妓女皆列其上。"
                },
                {
                    "paragraph": "君方枕中夢，",
                    "zhushu": "任：太平廣記：有客於邯鄲逆旅，遇吕仙翁，與之枕。客就枕，遂夢入枕中。仕宦數十年。"
                },
                {
                    "paragraph": "我亦化人來。",
                    "zhushu": "援：周穆王執化人之祛，騰而上者，中天乃止。曁及化人之宫，王實以爲清都紫微、鈞天廣樂，帝之所居。"
                },
                {
                    "paragraph": "光動仙毬縋，香餘歩輦回。",
                    "zhushu": "師：上元端門放燈，至夜闌，綵山上縋下仙毬，則天子乗歩輦還内。"
                },
                {
                    "paragraph": "相從穿萬馬，衰病若爲陪。",
                    "zhushu": "",
                    "type": 2
                },
                {
                    "paragraph": "次韻蒋頴叔錢穆父從駕景靈宫二首",
                    "zhushu": "",
                    "type": 2
                },
                {
                    "paragraph": "歸來病鶴記城闉，",
                    "zhushu": "縯：丁令威化鶴而歸，作人言曰：城郭如故，人民非也。"
                },
                {
                    "paragraph": "舊踏松枝雨露新。半白不羞垂領髮，",
                    "zhushu": "次公：潘安仁秋㒷賦：素髮䬃以垂領。"
                },
                {
                    "paragraph": "軟紅猶戀属車塵。",
                    "zhushu": "前軰戯語，有“西湖風月，不如東華軟紅香土”。○次公：司馬相如諌射獵書云：犯属車之清塵。又拉詩：豈無嵇紹血，霑洒属車塵。乗輿在前，又有副車八十一乗隨之，不敢指斥，故言属車而已。"
                },
                {
                    "paragraph": "雨収九陌豐登後，",
                    "zhushu": "安國：三輔舊事云：長安城中，八街九陌。"
                },
                {
                    "paragraph": "日麗三元下降辰。粗識君王爲民意，不才何以助精禋。",
                    "zhushu": "次公：尔雅：精意以享曰禋。○十朋：按年譜：元祐七年壬申，是𡻕南郊，先生爲鹵簿使。",
                    "type": 2
                },
                {
                    "paragraph": "與君並直記𥘉元，白首還同入禁門。玉殿齊班容小語，霜廷稽首泫微温。",
                    "zhushu": "適與穆父並拜廷中，地皆濕，相與小語道之。○次公：梅聖俞詩云：廡深容小語，槐宻漏微陽。"
                },
                {
                    "paragraph": "病貪賜茗浮銅葉，",
                    "zhushu": "次公：銅葉，言茶盞也。"
                },
                {
                    "paragraph": "老怯香泉灔寳樽。回首鵷行有人傑，坐知羗虜是遊魂。",
                    "zhushu": "次公：魏文帝苦哉行：假氣遊魂，魚鳥爲伍。又杜甫詩：遊魂貸爾曹。",
                    "type": 2
                },
                {
                    "paragraph": "次韻蒋頴叔二首",
                    "zhushu": "",
                    "type": 2
                },
                {
                    "paragraph": "扈從景靈宫",
                    "zhushu": "",
                    "type": 2
                },
                {
                    "paragraph": "道人幽夢曉𥘉還，已覺笙簫下月壇。風伯前驅清𪧐霧，祝融驂乗破朝寒。",
                    "zhushu": "次公：屈原逺游賦：風伯爲余前驅𠔃，辟氣氛而清凉。又曰：祝融戒以蹕御。祝融，火神，故云“破朝寒”也。"
                },
                {
                    "paragraph": "英姿連璧從多士，",
                    "zhushu": "縯：晋書：夏侯湛與潘岳交善，毎行止同輿接茵，人謂之連璧。"
                },
                {
                    "paragraph": "妙句鏘金和八鸞。",
                    "zhushu": "厚：退之荆潭唱和詩序：鏗鏘發金石，幽眇感鬼神。詩烝民云：八鸞鏘鏘。"
                },
                {
                    "paragraph": "已向詞臣得頗牧，",
                    "zhushu": "時穎叔新除熈河帥。○次公：廉頗、李牧，皆古之良將也。唐畢諴爲翰林學士。大中末，党項擾河西，懿宗召對邊事，諴奏破𦍑之狀。上曰：“吾不意頗、牧在吾禁中。”乃以爲邠寕節度使。"
                },
                {
                    "paragraph": "路人莫作老儒看。",
                    "zhushu": "",
                    "type": 2
                },
                {
                    "paragraph": "凝祥池",
                    "zhushu": "",
                    "type": 2
                },
                {
                    "paragraph": "似知金馬客，",
                    "zhushu": "無已：馬援傳曰：武帝時，善相馬。東門京鑄作銅馬法獻之。有詔立馬於魯班門外，更名“魯班門”曰“金馬門”也。"
                },
                {
                    "paragraph": "時夢碧鷄坊。",
                    "zhushu": "次公：漢有金馬門，待詔者在焉，故學士謂之“金馬客”。碧鷄坊在成都。杜甫云：時出碧雞坊。"
                },
                {
                    "paragraph": "冰雪銷殘臘，煙波冩故郷。",
                    "zhushu": "次公：史記：秦皇毎破諸侯之國，命工人冩其宫室，於宫中冩之。"
                },
                {
                    "paragraph": "鳴鑾自容與，立馬乆回翔。",
                    "zhushu": "次公：容與、回翔，皆徘徊之意。"
                },
                {
                    "paragraph": "乞與三韓使，",
                    "zhushu": "厚：三韓，髙麗國别名，有辰韓、弁韓、馬韓也。"
                },
                {
                    "paragraph": "新圗到樂浪。",
                    "zhushu": "時髙麗使在都下，毎至勝境，輙圗書以歸。○厚：前漢武帝元封二年夏，朝鮮斬其王右渠降，以其地爲樂浪等郡。○吕曰：圗畫見聞志：髙麗國熈寕申寅歳，遣使金良鍳入貢，訪中國圗畫，銳意購求，稍精者十無一二，然無費三百餘緍。丙辰冬，復遣使崔思訓入貢，因將帶畫工數人，乞摹寫相國寺壁畫帰國，詔許之。於是尽摹之持歸，其畫人頗有精於筆法者。",
                    "type": 2
                },
                {
                    "paragraph": "上元侍飲樓上三首呈同列",
                    "zhushu": "",
                    "type": 2
                },
                {
                    "paragraph": "澹月踈星遶建章，",
                    "zhushu": "厚：前漢武帝時，栢梁災，於是作建章宫。○洋：三輔黄啚云：武帝太初元年，作建章宫，度爲千門萬户，宫在未央西，長安城外。"
                },
                {
                    "paragraph": "仙風吹下御爐香。侍臣鵠立通明殿，",
                    "zhushu": "敦謨：翊聖保德傳云：張守眞朝玉皇大殿，覩其扁曰“通明”，不曉其旨，因焚香告曰：“通明之𧨏，切所未喻，散祈真教。”真君曰：“上帝升金殿，殿之光明照於帝身，身之光明照於金殿，光明通徹，故爲通明殿。”"
                },
                {
                    "paragraph": "一朶紅雲捧玉皇。",
                    "zhushu": "次公：通明，玉帝殿名也。翼聖傳載：玉帝坐處，常有紅雲擁之，雖眞僊亦不得見其靣也。",
                    "type": 2
                },
                {
                    "paragraph": "薄雪𥘉銷野未耕，賣薪買酒看升平。",
                    "zhushu": "龜父：續僊傳許宣平傳云：嘗負薪以賣，掛一花，毎醉吟曰：“買薪朝岀賣，沽酒日西歸。”"
                },
                {
                    "paragraph": "吾君勤儉倡優拙，",
                    "zhushu": "厚：史記：秦昭王謂范睢曰：“吾聞之，楚之鐵劒利而倡優拙。”"
                },
                {
                    "paragraph": "自是豐年有𥬇聲。",
                    "zhushu": "",
                    "type": 2
                },
                {
                    "paragraph": "老病行穿萬馬群，九衢人散月紛紛。",
                    "zhushu": "次公：杜詩：絺衣挂蘿薜，凉月白紛紛。"
                },
                {
                    "paragraph": "歸來一點殘燈在，猶有傳柑遺細君。",
                    "zhushu": "侍飲樓上，則貴戚爭以黄柑遺近臣，謂之“傳柑”，蓋尚矣。○縯：前漢東方朔伏日，詔賜從官肉，朔獨拔劒割肉。太官奏之，朔曰：“歸遺細君，又何仁也。”",
                    "type": 2
                },
                {
                    "paragraph": "永安宫",
                    "zhushu": "今夔之永安門，即古之遺址也。",
                    "type": 2
                },
                {
                    "paragraph": "千古陵谷變，",
                    "zhushu": "仔：詩云：髙岸爲谷，深谷爲陵。"
                },
                {
                    "paragraph": "故宫安得存。徘徊問𦒿老，惟有永安門。遊人雜楚蜀，車馬晚喧喧。不見重樓好，誰知昔日尊。吁嗟蜀先主，兵敗此亡魂。",
                    "zhushu": "縯：先主伐呉，與呉軍相拒於夷陵。呉陸議大破先主軍。先主還，殂于永安宫。"
                },
                {
                    "paragraph": "只應法正死，使公去遭燔。",
                    "zhushu": "縯：蜀兵旣敗，諸葛亮歎曰：“法孝直若在，則能制主上，令不東行。就復東行，必不傾危矣。”",
                    "type": 2
                },
                {
                    "paragraph": "渚宫",
                    "zhushu": "子仁：子由同賦此詩云：楚塞多秋水，荆王有故宫。又云：湘東晉宗子，髙氏楚元戎。鑿沼長千尺，開亭費萬工。",
                    "type": 2
                },
                {
                    "paragraph": "渚宫寂寞依古郢，楚地荒茫非故基。二王臺閣已鹵莽，",
                    "zhushu": "湘東王髙氏。"
                },
                {
                    "paragraph": "何况逺問縱横時。",
                    "zhushu": "縯：謂六國時楚也。"
                },
                {
                    "paragraph": "楚王獵罷擊靈鼔，猛士操舟張水嬉。釣魚不復數魚鼈，大鼎千石烹蛟螭。當時郢人架宫殿，意思妙絶般與倕。飛樓百尺照湖水，上有燕趙千蛾眉。臨風掦掦意自得，長使宋玉作楚詞。秦兵西來取鍾簴，故宫禾黍秋離離。",
                    "zhushu": "縯：秦始皇命王剪伐楚，滅之。黍離序云：周大夫過宗周，宗廟宫室尽爲禾黍。詩云：彼黍離離。"
                },
                {
                    "paragraph": "千年壯觀不可復，今之存者蓋已卑。池空野逈樓閣小，惟有深竹藏狐狸。臺中絳帳誰復見，臺下野鴨浮清漪。緑䆫朱户春晝閉，想見深屋彈朱絲。腐儒亦解愛聲色，何用白首談孔姫。沙泉半涸草堂在，破牎無𥿄風颸颸。陳公蹤迹最未逺，七瑞寥落今何之？",
                    "zhushu": "未詳。"
                },
                {
                    "paragraph": "百年人事知幾變，直恐荒廢成空陂。誰能爲我訪遺迹？草中應有湘東碑。",
                    "zhushu": "",
                    "type": 2
                },
                {
                    "paragraph": "省宇",
                    "zhushu": "",
                    "type": 2
                },
                {
                    "paragraph": "詩八首",
                    "zhushu": "",
                    "type": 2
                },
                {
                    "paragraph": "次韻張昌言給事省𪧐",
                    "zhushu": "",
                    "type": 2
                },
                {
                    "paragraph": "馮顛乆已欹殘雪，",
                    "zhushu": "縯：馮顛，言馮唐也。唐白首爲郞，故爾。"
                },
                {
                    "paragraph": "戎眼何曽眩落暉。",
                    "zhushu": "厚：晉王戎視日不眩，裴楷見而目之曰：“戎眼爛爛，如巖下電。”"
                },
                {
                    "paragraph": "朔野按行猶雀躍，",
                    "zhushu": "次公：莊子：鴻蒙力将祔髀，爵躍而遊。"
                },
                {
                    "paragraph": "東臺瞑坐覺烏飛。",
                    "zhushu": "道家有“烏飛入兎宫”之說。○次公：東臺，給事中事。唐龍朔二年，給事中改爲東臺舎人。"
                },
                {
                    "paragraph": "謾誇年少容吾在，",
                    "zhushu": "樂天詩云：猶有誇張少年處，𥬇呼張丈喚殷兄。"
                },
                {
                    "paragraph": "若闘樽前舉丗稀。",
                    "zhushu": "厚：劉禹錫詩：休論丗外升沉事，且闘樽前見在身。"
                },
                {
                    "paragraph": "待向崧陽求水竹，",
                    "zhushu": "堯卿：昌言，崧陽人也。"
                },
                {
                    "paragraph": "一犁煙雨伴公歸。",
                    "zhushu": "",
                    "type": 2
                },
                {
                    "paragraph": "和三舎人省上",
                    "zhushu": "二月二十九日作，明日駕幸景靈宫。",
                    "type": 2
                },
                {
                    "paragraph": "紛紛榮瘁何能乆，雲雨從來翻覆手。",
                    "zhushu": "縯：杜詩：翻手作雲覆手雨，紛紛輕薄何湏數。"
                },
                {
                    "paragraph": "怳如一夢堕枕中，",
                    "zhushu": "厚：太平廣記：有客於邯鄲逆旅遇吕仙翁，與之枕，客就枕，遂夢入枕中。仕官數十年。"
                },
                {
                    "paragraph": "却見三賢起江右。",
                    "zhushu": "曽子開、劉貢父、孔經父，皆江西人。"
                },
                {
                    "paragraph": "嗟君妙質皆瑚璉，",
                    "zhushu": "援：子謂子貢曰：“汝器也。”曰：“何器也？”曰：“瑚璉也。”"
                },
                {
                    "paragraph": "顧我虚名但箕斗。",
                    "zhushu": "次公：詩云：維南有箕，不可以簸揚。維北有斗，不可以挹酒漿。又古詩：南箕北有斗，牽牛不負軛。良無磐石固，虚名復何益。"
                },
                {
                    "paragraph": "明朝冠蓋蔚相望，共扈翠輦朝宣光。",
                    "zhushu": "次公：長安志：唐之宫室名有宣光殿。"
                },
                {
                    "paragraph": "武皇已老白雲郷，",
                    "zhushu": "縯：莊子：華封人祝堯曰：“千歳厭世，去而上仙。乗彼白雲，至于帝鄉。”○次公：趙飛燕外傳：成帝悅趙婕妤，謂爲温柔郷。謂樊姫曰：“吾老是郷矣，不能效武皇帝求白雲郷也。”"
                },
                {
                    "paragraph": "正與群帝驂龍翔，",
                    "zhushu": "次公：杜詩：矯如翠帝驂龍翔。"
                },
                {
                    "paragraph": "獨留𣏌梓扶明堂。",
                    "zhushu": "",
                    "type": 2
                },
                {
                    "paragraph": "次韻劉貢父省上",
                    "zhushu": "",
                    "type": 2
                },
                {
                    "paragraph": "宻雲今日破郊西，",
                    "zhushu": "縯：易：宻雲不雨，自我西郊。"
                },
                {
                    "paragraph": "踈雨翛翛未作泥。",
                    "zhushu": "邠老：唐韓偓詩：輕寒著背雨凄凄，九陌無塵未有泥。"
                },
                {
                    "paragraph": "要及清閑同𥬇語，行看衰病費扶携。花前白酒傾雲液，",
                    "zhushu": "次公：梁劉孝標啓云：松子玉漿，衛卿雲液。"
                },
                {
                    "paragraph": "户外青騘響月題。",
                    "zhushu": "次公：莊子：齊之以月題。䟽：月題，額上當顱形似月者也。"
                },
                {
                    "paragraph": "不用臨風苦揮淚，君家自與竹林齊。",
                    "zhushu": "貢父：詩中有不及與其兄原父同時之歎，然其兄子仲馮今爲起居舎人。○仔：晋書：阮籍與山濤、王戎軰爲竹林之遊，而籍兄子咸與焉。",
                    "type": 2
                },
                {
                    "paragraph": "再和",
                    "zhushu": "",
                    "type": 2
                },
                {
                    "paragraph": "當年曹守我膠西，",
                    "zhushu": "次公：曹守，言劉貢父也。膠西，則先生自言其爲宻州也。"
                },
                {
                    "paragraph": "共厭餔糟與汨泥。",
                    "zhushu": "縯：楚詞：漁父謂屈原曰：“丗人皆濁，何不淈其泥而揚其波？衆人皆醉，何不餔其糟而歠其醨？”"
                },
                {
                    "paragraph": "自古赤丸成習俗，",
                    "zhushu": "厚：西漢朱愽傳：永始間，長安閭里少年群輩殺吏，相與探丸，得赤丸者斫武吏，得黑丸者斫文吏。"
                },
                {
                    "paragraph": "因公黃犢免提𢹂。",
                    "zhushu": "援：龔遂令民賣劒買牛，賣刀買犢，曰：“何爲帶刀而佩犢？”"
                },
                {
                    "paragraph": "生還各有青山興，病起猶能小字題。莫怪歌呼數相和，",
                    "zhushu": "縯：曹参聞相舎後園吏醉歌呼，取酒張坐，大歌呼與相和。"
                },
                {
                    "paragraph": "曽将獄市寄全齊。",
                    "zhushu": "貢父爲曹州，盗賊皆奔鄰境，盖甞有詩云：從教晋盗稍奔秦。○厚：曹參爲齊相，蕭何将薨，使者召參，參去，属其後相曰：“以齊獄市爲寄，慎勿擾也。”",
                    "type": 2
                },
                {
                    "paragraph": "和子由除夜元日省𪧐致齋三首",
                    "zhushu": "",
                    "type": 2
                },
                {
                    "paragraph": "江湖流落豈𨵿天，禁省相望亦偶然。等是新年未相見，此身應坐不歸田。",
                    "zhushu": "次公：張平子有歸田賦。",
                    "type": 2
                },
                {
                    "paragraph": "白髪蒼顔五十三，",
                    "zhushu": "子仁：按年譜云：元祐三年戊辰，先生年五十三，任翰林學士。"
                },
                {
                    "paragraph": "家人強遣試春衫。朝回兩䄂天香滿，",
                    "zhushu": "師：杜詩：朝能香煙𢹂滿䄂。○倬：韋賢詩：御廬煙滿䄂，丞相出朝時。"
                },
                {
                    "paragraph": "頭上銀幡𥬇阿咸。",
                    "zhushu": "次公：阿咸，杜位也，乃老杜之從弟。老杜於杜位宅守歳詩曰：守𡻕阿咸家。銀幡，則元日所賜者。師：阮籍呼兄子咸爲阿咸。",
                    "type": 2
                },
                {
                    "paragraph": "當年踏月走東風，坐看春闈鏁醉翁。",
                    "zhushu": "師：歐陽永叔，自號醉翁，嘉祐中知貢舉。"
                },
                {
                    "paragraph": "白髮門生幾人在，却将新句調兒童。",
                    "zhushu": "",
                    "type": 2
                },
                {
                    "paragraph": "卧病逾月請郡不許復直玉堂十一月一日鏁院是日苦寒詔賜宫燭法酒書呈同院",
                    "zhushu": "",
                    "type": 2
                },
                {
                    "paragraph": "微霰踈踈㸃玉堂，",
                    "zhushu": "十朋曰：玉堂，詳見和章七岀守湖州詩注。"
                },
                {
                    "paragraph": "詞頭夜下攬衣忙。",
                    "zhushu": "援：謝惠連雪賦：微霰集，密雪下。"
                },
                {
                    "paragraph": "分光御燭星辰爛，拜賜宫壼雨露香。",
                    "zhushu": "饒曰：歐陽公詩云：宫壷日賜新潑醅。"
                },
                {
                    "paragraph": "醉眼有花書字大，老人無睡漏聲長。",
                    "zhushu": "厚：劉禹錫詩：老人無睡到天明。"
                },
                {
                    "paragraph": "何時却逐桑榆暖，社酒寒燈樂未央。",
                    "zhushu": "縯：薛令之題東宫，上見之，續云：若嫌松桂寒，任逐桑榆暖。",
                    "type": 2
                },
                {
                    "paragraph": "陵廟",
                    "zhushu": "",
                    "type": 2
                },
                {
                    "paragraph": "詩四首",
                    "zhushu": "",
                    "type": 2
                },
                {
                    "paragraph": "白帝廟",
                    "zhushu": "縯：公孫述據蜀，自稱白帝，改䕫子國爲白帝城。漢光武遣岑彭討㓕之。",
                    "type": 2
                },
                {
                    "paragraph": "朔風催入峽，𢡖慘去何之。共指蒼山路，來朝白帝祠。荒城秋草滿，古樹野藤垂。浩蕩荆江逺，凄凉蜀客悲。遟回問風俗，涕泗閔興衰。故國依然在，遺民豈復知。一方稱警蹕，萬乗擁旌旗。逺略𥘉吞漢，雄心豈在䕫。﨑嶇來野廟，閔黙愧當時。破甑蒸山麥，長歌唱竹枝。荆都真壯古，天柱夲經師。失計雖無及，圗王固已竒。猶餘帝王號，皎皎在門楣。",
                    "zhushu": "",
                    "type": 2
                },
                {
                    "paragraph": "神女廟",
                    "zhushu": "",
                    "type": 2
                },
                {
                    "paragraph": "大江從西來，上有千髙山。江山自環擁，恢詭冨神姦。深淵鼉鼈横，",
                    "zhushu": "去声。"
                },
                {
                    "paragraph": "巨壑虵龍頑。旌陽斬長蛟，雷雨移蒼灣。",
                    "zhushu": "見武昌銅劒歌注。"
                },
                {
                    "paragraph": "蜀守降老寋，至今帶連鐶。",
                    "zhushu": "仔：秦時，蜀守李冰降毒龍，寋氏，銷之於江上，水害遂息。"
                },
                {
                    "paragraph": "縱橫若無主，蕩𨓜侵人寰。上帝降瑶姫，來處荆巫間。",
                    "zhushu": "子仁：宋玉神女賦云：我帝之季女，名瑶姫，未行而亡，封于巫山之臺。所謂巫山之女，高唐之姫。旦爲行雲，暮爲行雨，朝朝暮暮，陽臺之下。"
                },
                {
                    "paragraph": "神仙豈在猛，玉堂幽且閑。飄䔥駕風馭，弭節朝天𨵿。倐怱巡四方，不知道里艱。古粧具法服，邃殿羅煙鬟。百神自奔走，雜沓來趍班。雲興靈怪聚，雲散鬼神還。茫茫夜潭淨，皎皎秋月彎。還應揺玉佩，來聽水潺潺。",
                    "zhushu": "",
                    "type": 2
                },
                {
                    "paragraph": "黃牛廟",
                    "zhushu": "子仁：黄牛山下有灘石，名黄牛灘。南岸重嶺疊起，髙崖間，有如人負刀牽牛，人黑牛黄，人迹断絶，莫得而䆒焉。",
                    "type": 2
                },
                {
                    "paragraph": "江邊石壁髙無路，上有黃牛不服箱。",
                    "zhushu": "縯：詩：皖彼牽牛，不以服箱。"
                },
                {
                    "paragraph": "廟前行客拜且舞，擊鼔吹簫屠白羊。山下耕牛苦磽确，兩角磨崖四蹄脫。青芻半束長苦飢，仰看黃牛安可及。",
                    "zhushu": "",
                    "type": 2
                },
                {
                    "paragraph": "頴大夫廟",
                    "zhushu": "頴考叔也。廟在汝州頴橋。事見新茶送程朝奉注。",
                    "type": 2
                },
                {
                    "paragraph": "人情難強回，天性可微感。丗人爭曲直，苦語費揺撼。大夫言",
                    "zhushu": "作語。"
                },
                {
                    "paragraph": "何柔，暴主意自慘。荒祠旁孤塚，古隧有殘坎。",
                    "zhushu": "仔：謂鄭莊公闕地及泉隧，而與其母相見者也。"
                },
                {
                    "paragraph": "千年惟茅焦，丗亦貴其膽。不解此微言，脫衣徒勇敢。",
                    "zhushu": "子仁：秦始皇遷母后於雍，諌者輙殺於井幹闕下。茅焦乃解衣歴井幹之上而諌曰：“秦方以天下爲事，而有遷母之名，恐諸侯由此倍秦。”始皇即駕輿執㘘，虛心親迎其母。",
                    "type": 2
                },
                {
                    "paragraph": "墳塋",
                    "zhushu": "",
                    "type": 2
                },
                {
                    "paragraph": "詩三首",
                    "zhushu": "",
                    "type": 2
                },
                {
                    "paragraph": "同年程德林求先墳二詩",
                    "zhushu": "仔：德林名筠。",
                    "type": 2
                },
                {
                    "paragraph": "思成堂",
                    "zhushu": ""
                },
                {
                    "paragraph": "宰樹連山谷，",
                    "zhushu": "師：公羊僖三十二年：秦伯伐鄭，百里子與蹇叔子諌。秦伯怒曰：“若爾之年者，宰上之木拱矣，爾曷知？”出師云：“宰，冡也。”"
                },
                {
                    "paragraph": "祠堂照路隅。養松無觸鹿，",
                    "zhushu": "縯：許孜於二親墓所列植松，亘五六里。時有鹿犯其栽松，孜悲歎曰：“鹿獨不念我乎？”明日，怱見鹿爲猛獸所殺，置所犯栽下。○倬：唐禇無量以母䘮而廬墓左。鹿犯所植松栢，無量號訴曰：“山林不乏，忍犯吾塋樹邪？”自是羣鹿馴擾，不復棖觸。"
                },
                {
                    "paragraph": "助祭有馴烏。",
                    "zhushu": "縯：蕭放居䘮，廬前有二慈烏，毎到臨時，舒翼悲鳴，以助哀。○厚：成公綏有孝烏，每集其廬舎。綏謂有反哺之德，作賦美之。"
                },
                {
                    "paragraph": "歸夢先寒食，兒啼到白湏。",
                    "zhushu": "次公：取老萊子斑衣兒啼於二親之前。"
                },
                {
                    "paragraph": "遥知鄰里化，醉叟道爭扶。",
                    "zhushu": "",
                    "type": 2
                },
                {
                    "paragraph": "歸真亭",
                    "zhushu": "",
                    "type": 2
                },
                {
                    "paragraph": "舊𥬇桓司馬，",
                    "zhushu": "縯：宋司馬桓魋爲石槨，三年不成。孔子曰：“不如速朽。”"
                },
                {
                    "paragraph": "今師鄭大夫。",
                    "zhushu": "厚：晉杜預傳：遺令言：邢山上有冢，云是鄭大夫𥙊仲，或云子産墓。連山躰南北之正而邪東北，向新鄭城，意不忘本。隧道惟塞其後而空其前，不填之，示藏無珍寳，不取於重深也。山多美石不用，必取有水自然之石，以爲家藏，貴不勞工巧，而此石不入丗用也。君子尚其有情，小人無利可動。吾自表營洛陽城東首陽之南，將來兆域，儀制取法鄭大夫，欲以儉自完耳。"
                },
                {
                    "paragraph": "不知徂歳月，空覺老松梧。祭禮傳家法，阡名載版圗。",
                    "zhushu": "次公：前漢原渉傳：初，武帝時，京兆尹曹氏葬茂陵，民謂其道爲京兆阡。渉慕之，遂買地開道，立表署曰“南陽阡”。人不肯從，謂之原氏阡。"
                },
                {
                    "paragraph": "㑹看千字誄，木杪見龜趺。",
                    "zhushu": "縯：龜趺，碑制也。䘮葬令：五品以上，螭首龜趺。○子敬：王直方詩文發源云：龜趺，碑座也。",
                    "type": 2
                },
                {
                    "paragraph": "葉待制求先墳永慕亭詩",
                    "zhushu": "",
                    "type": 2
                },
                {
                    "paragraph": "靈區有異産，化國無潜珍。",
                    "zhushu": "厚：王符潜夫論云：化國之日舒以長。又賈𧨏云：沕淵潜以自珍。"
                },
                {
                    "paragraph": "承平百年間，簮纓半齊民。建溪冨竒偉，葉氏𥘉隠淪。",
                    "zhushu": "厚：顔延年詩：立俗迕流議，尋仙招隠淪。"
                },
                {
                    "paragraph": "森然見喬木，其下維德人。",
                    "zhushu": "次公：徳人，指言先墳中人也。莊子：徳人者，居無思，行無慮。"
                },
                {
                    "paragraph": "佳哉鬱葱葱，",
                    "zhushu": "縯：後漢光武紀論：望氣者蘇伯阿見舂陵郭，唶曰：“氣佳哉！欎欎葱葱然。”"
                },
                {
                    "paragraph": "氣若鳯與麟。聮翩出儒將，豈惟十朱輪。",
                    "zhushu": "援：前漢掦惲云：家方隆盛時，乗朱輪者十人。"
                },
                {
                    "paragraph": "新松無鹿觸，",
                    "zhushu": "十朋：注見上首思成堂詩中。"
                },
                {
                    "paragraph": "舊栢有烏馴。",
                    "zhushu": "厚：北史：蕭放字希𨓜，居䘮，廬前有三慈烏，各集一樹爲巢。日午已前，馴庭飲啄，自午已後，不下樹。毎到臨時，舒翼悲鳴，有以助哀也。"
                },
                {
                    "paragraph": "待翁歸上冡，淚葉乃肯春。",
                    "zhushu": "厚：晋書：王裒父儀爲司馬文王所殺，哀常至墓所拜跪，攀柏悲號，涕淚着樹，樹爲之枯。○子仁：孟郊樂府薄命妾云：此山有蘼蕪，淚葉長不乾。",
                    "type": 2
                },
                {
                    "paragraph": "居室",
                    "zhushu": "",
                    "type": 2
                },
                {
                    "paragraph": "詩十四首",
                    "zhushu": "",
                    "type": 2
                },
                {
                    "paragraph": "和蔡景繁海州石室",
                    "zhushu": "堯卿：名承禧，與公同年登第，今爲淮南轉運使。",
                    "type": 2
                },
                {
                    "paragraph": "芙蓉仙人",
                    "zhushu": "石曼卿也。"
                },
                {
                    "paragraph": "舊游處，",
                    "zhushu": "堯卿：石曼卿甞通判海州，以山嶺髙峻，人路不通，了無花卉㸃綴映照，使人以泥褁桃核爲弹，抛擲於山嶺之上。一二歳間，花發滿山，爛如錦綉，此一時事也。歐陽文忠公歸田録曰：石曼卿卒爲仙人，主芙蓉城。○子仁：石曼卿卒後，其故人有見之者，云：恍惚如夢中，言我今爲仙也，所主芙蓉城。"
                },
                {
                    "paragraph": "蒼藤翠壁𥘉無路。戯将桃核裹黃泥，石間散擲如風雨。坐令空山出錦綉，𠋣天照海花無數。",
                    "zhushu": "師：金淵利術云：懸崖峭壁，人迹所不至処，以黄泥褁桃李核如彈丸，擲其上，經春即萌芽。乆之，根株花實皆以暢茂。"
                },
                {
                    "paragraph": "花間石室可容車，流蘇寳蓋窺靈宇。",
                    "zhushu": "毛：龐元英文昌錄：流蘇五采，錯𮦀　而垂之。摯虞决疑要注曰：凢下垂爲蘇。"
                },
                {
                    "paragraph": "何年霹靂起神物，玉棺飛出王喬墓。",
                    "zhushu": "任：後漢王喬傳：喬爲葉令，天降玉棺於堂前，吏人推排，終不摇勤。喬曰：“天帝獨召我耶？”乃沐浴寢其中，盖便立覆。𪧐昔葬於城東，而土自成墳也。"
                },
                {
                    "paragraph": "當時醉卧動千日，",
                    "zhushu": "子仁：中山有千日酒，飲之輙昏醉千日。范傳正作李太白墓銘云：“至今尚疑其醉在千日。”謂此也。○倬：博物志：劉玄石善飲，或飲以千日酒，歸醉不醒，以爲醉死，葬之。與酒者往諭其家，共發冡眎之。至日忽醒而起，無恙也。"
                },
                {
                    "paragraph": "至今石縫餘糟醑。仙人一去五十年，花老室空誰作主？手植數松今偃盖，蒼髯白甲低瓊户。",
                    "zhushu": "次公：自首句至此，皆以言石曼卿也。"
                },
                {
                    "paragraph": "我來取酒酹先生，後車仍載胡琴女。一聲冰鐡散巖谷，海爲瀾翻松爲舞。",
                    "zhushu": "体仁：傳灯録：乾闥婆王奏樂，直得湏弥震動，大海騰波，迦葉起舞。"
                },
                {
                    "paragraph": "爾來心賞復何人，持節中郎醉無伍。",
                    "zhushu": "次公：此以言蔡景繁爲使來海州也。蔡邕甞爲左中郎將。"
                },
                {
                    "paragraph": "獨臨斷岸呼出日，",
                    "zhushu": "師：秦始皇造石橋，欲渡海觀日出處。"
                },
                {
                    "paragraph": "紅波碧巘相吞吐。徑㝷我語覔餘聲，拄杖彭鏗叩銅鼔。",
                    "zhushu": "覬：退之詩：杖撞玉弦声彭觥。注曰：彭鏗，鼔声。"
                },
                {
                    "paragraph": "長篇小字逺相寄，一唱三歎神凄楚。",
                    "zhushu": "厚：礼記：清廟之瑟，朱絃而䟽越，一唱而三歎，有遺音者矣。"
                },
                {
                    "paragraph": "江風海雨入牙頰，",
                    "zhushu": "欽夫：杜陵詩集漁具詩序云：江風海雨，摵摵生牙頰間，真丗外漁者之才也。"
                },
                {
                    "paragraph": "似聽石室胡琴語。我今老病不出門，海山巖洞知何許？門外桃花自開落，牀頭酒甕生塵土。前年開閤放桞枝，",
                    "zhushu": "縯：白樂天旣老，乃録家事，㑹經費，去長物。妓有樊素者，年二十余，綽綽有歌舞態，善唱楊柳枝，人多以曲名名之，由是名聞洛下。籍在經費中，將放之，慘然泣下，不忍去。樂天愍然不能對，遂作不能忘情吟。○次公：貼以“開閣”字，則晋書王敦開後閣放出群妾也。"
                },
                {
                    "paragraph": "今年洗心參佛祖。夢中舊事時一𥬇，坐覺俯仰成今古。願君不用刻此詩，東海桑田真旦暮。",
                    "zhushu": "援：神仙傳：麻姑謂王方平曰：“接待以來，已見東海三爲桑田。向到蓬萊，水又淺於往日，㑹時略半耳，豈將復爲陵陸乎？”方平𥬇曰：“聖人皆言海中行復揚塵矣。”",
                    "type": 2
                },
                {
                    "paragraph": "過建昌李野夫公擇故居",
                    "zhushu": "",
                    "type": 2
                },
                {
                    "paragraph": "彭蠡東北源，廬阜西南麓。何人脩水上，",
                    "zhushu": "縯：脩水在南康軍建昌縣。"
                },
                {
                    "paragraph": "種此一𩀱玉。",
                    "zhushu": "次公：双玉以言公擇昆仲。神仙傳陽伯翁：有仙人以白石數升與之，令種，云：“當生美玉。”果生白璧，長一尺者數双。"
                },
                {
                    "paragraph": "思之不可見，破宅餘脩竹。四鄰戒莫犯，十畒森似束。",
                    "zhushu": "次公：元稹詩：建昌宫中滿宫竹，歳乆無人森似束。"
                },
                {
                    "paragraph": "我來仲夏𥘉，解籜呈新緑。幽鳥向我鳴，野人留我𪧐。裴回不忍去，微月掛喬木。遥想他年歸，解組巾一幅。對牀老兄弟，夜雨鳴竹屋。",
                    "zhushu": "子仁：韋蘇州詩：那知風雨夜，復此對床眠。共父：唐房千里竹室記云：環堵所棲，率用竹以結其四角，植者爲柱楣，撑者爲榱桷。"
                },
                {
                    "paragraph": "卧聽鄰寺鍾，書䆫有殘燭。",
                    "zhushu": "",
                    "type": 2
                },
                {
                    "paragraph": "遷居一首",
                    "zhushu": "并序。",
                    "type": 2
                },
                {
                    "paragraph": "吾紹聖元年十月二日至惠州，寓合江樓。是月十八日，遷于嘉祐寺。二年三月十九日，復遷于合江樓。三年四月十二日，復歸于嘉祐寺。時方卜築白鶴峯之上，新居成，庶幾其少安乎？",
                    "zhushu": "十明：按年譜：先生年六十一，在惠，即古白鶴基，始营新居，至明年乃成。○芻：白鶴故居圖：嘉祐寺在歸善縣東，白鶴峯南也。",
                    "type": 2
                },
                {
                    "paragraph": "前年家水東，回首夕陽麗。去年家水西，濕靣春雨細。東西兩無擇，縁盡我輙逝。今年復東徙，舊館聊一憇。已買白鶴峯，規作終老計。長江在北户，",
                    "zhushu": "厚：杜詩：七星在比户，河漢声西流。"
                },
                {
                    "paragraph": "雪浪舞吾砌。",
                    "zhushu": "次公：浪謂之舞，字岀杜牧詩云：弄水庭前溪，風灔翠綃舞。"
                },
                {
                    "paragraph": "青山滿墻頭，𩭏鬌幾雲䯻。",
                    "zhushu": "次公：古陌上桑云：頭上𩭏墮䯻。而韋蘇州詩云“𩭏鬌髙鬟宫樣粧”也。"
                },
                {
                    "paragraph": "雖慙抱朴子，金鼎陋蟬蛻。",
                    "zhushu": "厚：抱朴子：按仙經云：上士舉形昇虚，謂之天仙；中士遊於名山，謂之地仙；下士先死後蛻，謂之尸解仙。○俯：抱朴子内篇曰：按黄帝九鼎神丹經曰：“黄帝服以升仙，黄帝以傳玄子，戒之曰：‘此道至重，苟非其人，雖積金如山，勿以此道告之也。’”"
                },
                {
                    "paragraph": "猶賢栁栁州，廟爼薦丹荔。",
                    "zhushu": "縯：柳子厚爲栁州刺史，有廟在羅池。韓退之爲廟碑曰：荔子丹𠔃蕉葉黄，𮦀殺蔬𠔃進侯堂。"
                },
                {
                    "paragraph": "吾生本無待，俯仰了此丗。念念自成刧，塵塵各有際。",
                    "zhushu": "次公：佛以丗爲劫，念念成劫，言光景之速也。佛以丗界爲塵，塵塵有際，言物各有丗界也。"
                },
                {
                    "paragraph": "下觀生物息，相吹等蚊蚋。",
                    "zhushu": "援：莊子：野馬也，塵埃也，生物之以息相吹也。",
                    "type": 2
                },
                {
                    "paragraph": "白鶴峯新居欲成夜過西鄰翟秀才二首",
                    "zhushu": "明仲：按先生白鶴故居圗，翟氏、林行婆居，皆在新居之西。",
                    "type": 2
                },
                {
                    "paragraph": "林行婆家𥘉閉户，",
                    "zhushu": "厚：傳燈録：浮盃和尚：有凌行婆來礼拜，問師云：“尽力道不得厎句，還分付阿誰？”○十朋：先生與周文之帖云：林行婆當健，有香與之，到日告便送去也。非古人，前注非也。"
                },
                {
                    "paragraph": "翟夫子舎尚留関。連姢缺月黄昏後，",
                    "zhushu": "厚：退之秋懷詩：寒雞空在栖，缺月煩屢瞰。"
                },
                {
                    "paragraph": "縹緲新居紫翠間。",
                    "zhushu": "次公：紫翠，山色也。杜牧云：千峯横紫翠。○任：杜詩：築居仙縹緲。"
                },
                {
                    "paragraph": "繫悶豈無羅帶水，",
                    "zhushu": "韓：退之云：水作青羅帶，山爲碧玉簮。"
                },
                {
                    "paragraph": "割愁還有劒芒山。",
                    "zhushu": "柳子厚天：海上尖峯若劒芒，秋來處處割愁腸。皆嶺南詩也。"
                },
                {
                    "paragraph": "中原北望無歸日，鄰火村舂自往還。",
                    "zhushu": "次公：杜詩：村舂雨外急，鄰火夜深明。",
                    "type": 2
                },
                {
                    "paragraph": "甕間畢卓防偷酒，",
                    "zhushu": "縯：晋書：畢卓爲吏部郞，比舎郎釀酒熟，卓因醉夜至其甕間盗飲之，爲掌酒者所縛。明旦視之，乃畢吏部也，遂釋其縳。"
                },
                {
                    "paragraph": "壁後匡衡不㸃燈。",
                    "zhushu": "厚：西京雜記：匡衡好讀書，家貧無油燭，乃鑿鄰壁，映光讀書。"
                },
                {
                    "paragraph": "待鑿平江百尺井，",
                    "zhushu": "厚：盧仝詩：轆轤無繩井百尺，渴心歸去生塵埃。"
                },
                {
                    "paragraph": "要分清暑一壼冰。",
                    "zhushu": "厚：鮑明逺詩：清如玉壷冰。○邁：按先生又有白鶴山新居，鑿非四十尺，遇盤石，石尽乃得泉詩一首，即此井也。"
                },
                {
                    "paragraph": "佐卿恐是歸來鶴，",
                    "zhushu": "援：廣徳神異録：天宝中，玄宗獵於沙苑，有孤鶴，帝射之，鶴中箭，西南而逝。益州有道觀，青城道士徐佐卿一歳常三四至。一日自外至，謂弟子曰：“吾行山中，爲飛矢所中。”以箭挂于壁，且曰：“後箭主到此付之。”後明皇幸蜀，遊於觀中，識其箭，曰：“此吾沙苑所射鶴箭。”乃知是佐卿焉。"
                },
                {
                    "paragraph": "次律寧非過去僧。",
                    "zhushu": "縯：明皇𮦀録：開元中，房琯宰盧氏，與道士邢和璞岀遊，過夏口村，入佛寺，坐古松下。和璞使人鑿地，得甕中所藏婁師徳與永禪師書，𥬇謂琯曰：“頗憶此邪？”琯因悵然，悟前生之爲永禅師也。"
                },
                {
                    "paragraph": "他日莫㝷王粲宅，夢中來往夲何曽。",
                    "zhushu": "次公：村詩：應同王粲宅，留井峴山前。先生詩意盖以夢中來惠州，𥘉無宅如王粲也。○士昭：㐮陽記：王粲宅在襄陽縣西十里萬山坡下。",
                    "type": 2
                },
                {
                    "paragraph": "次韻子由所居六詠",
                    "zhushu": "",
                    "type": 2
                },
                {
                    "paragraph": "堂前種山丹，",
                    "zhushu": "厚：丘濬詩：十年蹤跡滯南荒，只見山丹與佛桑。"
                },
                {
                    "paragraph": "錯落碼碯盤。",
                    "zhushu": "次公：唐書：裴行儉平郅攴遮匐，獲馬腦盤，廣二尺，文采粲然。軍吏捧之，趍跌盤碎，行儉色不少吝。杜詩：内府殷紅碼碯盤。"
                },
                {
                    "paragraph": "堂後種秋菊，碎金収辟寒。",
                    "zhushu": "厚：酉陽雜爼：魏明帝時，昆明國貢辟寒鳥，常吐金屑如粟，鑄之可以爲器。宫人爭以鳥所吐金爲釵　釧，謂之辟寒金，以鳥不畏寒也。宫人相嘲弄曰：“不服辟寒金，那得帝王心。”"
                },
                {
                    "paragraph": "草木如有情，慰此芳歳䦨。幽人正獨樂，不知行路難。",
                    "zhushu": "厚：行路難，言悲傷世路艱難及離别之意，出呉故樂府解題下卷。",
                    "type": 2
                },
                {
                    "paragraph": "詩人固多感，花發憶兩京。",
                    "zhushu": "子仁：杜詩：春日春盤細生采，忽憶兩京梅花發。"
                },
                {
                    "paragraph": "石榴有正色，",
                    "zhushu": "厚：莊子：四者孰知天下之正色哉！"
                },
                {
                    "paragraph": "玉樹真虚名。",
                    "zhushu": "次公：此暗使揚雄事。雄作甘泉賦云：“翠玉樹之青葱。”晉左思詆雄，以爲“生非其壤”，虚而無證。而顔師古注則云：“武帝所作，集衆寳爲之，用供神耳，非謂自然生之。”以正左思之失。至宋敏求作長安志，引南陽宫記曰：甘泉宫北有槐樹，今謂之玉樹，根幹盤峙。𦒿舊相傳，咸以爲此樹即甘泉賦所謂“玉樹青葱”者，則玉樹又假名矣。今先生因子由庭下之花有名玉樹者，乃借左思論揚雄玉樹之名爲虚，故云“真虚名”耳。"
                },
                {
                    "paragraph": "粲粲秋菊花，卓爲霜中英。茰盤照重九，纈蘂兩鮮明。",
                    "zhushu": "",
                    "type": 2
                },
                {
                    "paragraph": "幽居有古意，義井分西墻。誰云三伏𤍠，止湏一杯凉。先生坐忍渴，羣囂自披猖。",
                    "zhushu": "次公：北史王晞傳：帝欲以晞爲侍中，晞曰：“人主恩私，何由可保？萬一披猖，求退無地。”"
                },
                {
                    "paragraph": "衆散徐酌飲，逡巡味尤長。",
                    "zhushu": "厚：晉阮籍甞群行，冒𤍠渴甚，逆旅有井，衆人競趍之，籍獨逡巡在後，湏飲者畢乃進。",
                    "type": 2
                },
                {
                    "paragraph": "先生飯土塯，",
                    "zhushu": "縯：韓子：堯舜飯土塯，啜土型。"
                },
                {
                    "paragraph": "無物與劉义。",
                    "zhushu": "援：唐書：劉义持韓愈金數斤去，曰：“此䛕墓中人得爾，不若與劉君爲夀。”"
                },
                {
                    "paragraph": "何以娱醉客，時嗅砌下花。井水分西鄰，竹隂借東家。蕭然行脚僧，一身寄天涯。",
                    "zhushu": "致約：按先生在惠州與廣西憲曹司勲帖云：某惟少子隨侍，全是一行脚僧，但喫些酒肉耳。",
                    "type": 2
                },
                {
                    "paragraph": "東齋手種栢，今復幾尺長。知有桓司馬，榛茆爲遮藏。",
                    "zhushu": "次公：桓司馬應是桓魋也。有墓在徐州。○子仁：史記孔子丗家：孔子適宋，與弟子習禮大樹下。宋司馬桓魋欲殺孔子，拔其樹，孔子遂去。今詩盖用此也。趙注妄引桓魋墓在徐州，所種栢在其墓下，誤矣。所謂“知有桓司馬”云者，恐栢樹遭伐，故遮護之耳。詳味其一篇，大意可見也。"
                },
                {
                    "paragraph": "近聞南臺松，新枝出餘僵。年來此懷抱，豈敢驚凡亡。",
                    "zhushu": "厚：莊子：楚王與凡君坐，少焉，楚王左右曰凡亡者三。凡君曰：“凡之亡也，不足以䘮吾存。夫凡之亡不足䘮吾有，則楚之存不足以存存。由是觀之，凡未始亡，楚未始存。”",
                    "type": 2
                },
                {
                    "paragraph": "新居己覆瓦，無復風雨憂。",
                    "zhushu": "厚：杜甫茅屋爲秋風所破歌：安得廣厦千萬間，大庇天下寒士俱歡顔，風雨不動安如山。○仲逹：楊子曰：震風凌雨，然後知厦屋之爲帡幪也。"
                },
                {
                    "paragraph": "榿栽與籠竹，小詩亦可求。",
                    "zhushu": "次公：杜甫憑何十少府邕覔榿栽絶句云：飽聞榿木三年大，與致溪邊十畒隂。又有從韋二明府處覔綿竹詩云：華軒靄靄他年到，綿竹亭亭出縣髙。又堂成詩：榿株碍日吟風葉，籠竹和煙滴露梢。"
                },
                {
                    "paragraph": "尚欲煩貳師，刺山出飛流。",
                    "zhushu": "縯：漢書：貳師将軍李廣利，師行無水，拔佩刀刺山，飛泉湧出。"
                },
                {
                    "paragraph": "應湏鑿百井，兩綆載一牛。",
                    "zhushu": "",
                    "type": 2
                },
                {
                    "paragraph": "遷居之夕聞鄰舎兒誦書欣然而作",
                    "zhushu": "",
                    "type": 2
                },
                {
                    "paragraph": "幽居亂蛙黽，生理半人禽。跫然已可喜，",
                    "zhushu": "縯：莊子：逃空虚者，聞人足音，跫然而喜矣。"
                },
                {
                    "paragraph": "況聞絃誦音。兒聲自圎美，誰家兩青衿。",
                    "zhushu": "厚：詩：青青子衿。註云：青衿，青領也。學子之所服也。"
                },
                {
                    "paragraph": "且欣習齊咻，",
                    "zhushu": "援：孟子：有楚大夫欲其子之齊語也，使齊人傳之，而衆楚人咻之，雖日撻而求其齊也，不可得已。"
                },
                {
                    "paragraph": "未敢𥬇越吟。",
                    "zhushu": "縯：史記：莊舄，越人，仕楚，在病。楚王曰：“舄，越之鄙人也。今日入楚，冨貴矣，必思於越。”使人往聽之，則真爲越聲也。"
                },
                {
                    "paragraph": "九齡起韶石，",
                    "zhushu": "次公：唐張九齡，韶州曲江縣人。韶州有奏韶之石。"
                },
                {
                    "paragraph": "姜子家日南。",
                    "zhushu": "次公：姜子，姜公輔也。有髙才，敷奏詳亮，德宗器之。乃愛州日南人。"
                },
                {
                    "paragraph": "吾道無南北，",
                    "zhushu": "髙：傳灯録第二十三祖問盧居士曰：“嶺南無佛性，若何爲得佛？”曰：“人即有南北，佛性豈然。”"
                },
                {
                    "paragraph": "安知不生今。海闊尚挂斗，天髙欲横參。荆𣗥短墻缺，燈火破屋深。引書與相和，置酒仍獨斟。可以侑我醉，琅然如玉琴。",
                    "zhushu": "次公：杜詩：泉聲帶玉琴。又李白詩：長作玉琴聲。",
                    "type": 2
                },
                {
                    "paragraph": "新居",
                    "zhushu": "",
                    "type": 2
                },
                {
                    "paragraph": "朝陽入北林，",
                    "zhushu": "厚：古樂府呉子夜四時歌：朝日照北林。"
                },
                {
                    "paragraph": "竹樹散踈影。",
                    "zhushu": "子仁：杜詩：月林散清影。"
                },
                {
                    "paragraph": "短籬㝷丈間，寄我無窮境。舊居𦆵一席，逐客猶遭屏。結茆得兹地，翳翳村巷永。",
                    "zhushu": "厚：陶淵明歸去來云：景翳人以将入。"
                },
                {
                    "paragraph": "數朝風雨凉，畦菊發新頴。",
                    "zhushu": "次公：劉禹錫詩：苕頴如雲發。"
                },
                {
                    "paragraph": "俯仰可卒𡻕，",
                    "zhushu": "縯：詩：優哉游哉，𦕅以卒歳。"
                },
                {
                    "paragraph": "何必謀二頃。",
                    "zhushu": "援：史記：蘇秦：“使我有負郭田三頃，豈能佩六國相邸乎？”",
                    "type": 2
                },
                {
                    "paragraph": "貧家淨掃地一首",
                    "zhushu": "",
                    "type": 2
                },
                {
                    "paragraph": "貧家淨掃地，貧女好梳頭。下士晚聞道，聊以拙自修。",
                    "zhushu": "次公：莊子云：聞道雖晚，而以勤𥙷拙也。"
                },
                {
                    "paragraph": "扣門有佳客，一飯相邀留。",
                    "zhushu": "厚：杜詩：一飯未曽留俗客。"
                },
                {
                    "paragraph": "舂炊勿草草，此客未易媮。慎勿用勞薪，",
                    "zhushu": "次公：晉書：荀勗常在帝坐進飯，謂在座人曰：“此是勞薪所炊。”咸未之信。帝遣問膳夫，乃云：“寔用故車脚也。”"
                },
                {
                    "paragraph": "感我如薰蕕。",
                    "zhushu": "縯：左傳曰：一薰一蕕，十年尚猶有臭。"
                },
                {
                    "paragraph": "德人抱衡石，銖黍安可廋。",
                    "zhushu": "次公：衡石者，秤也。銖黍，言一銖一黍之重也。廋，藏也。論語曰：人焉廋哉！",
                    "type": 2
                },
                {
                    "paragraph": "堂宇",
                    "zhushu": "",
                    "type": 2
                },
                {
                    "paragraph": "詩四十一首",
                    "zhushu": "",
                    "type": 2
                },
                {
                    "paragraph": "中隠堂詩",
                    "zhushu": "并叙。",
                    "type": 2
                },
                {
                    "paragraph": "岐山宰王君紳，其祖故蜀人也。避亂來長安，而遂家焉。其居第園圃，有名“長安城中”，號“中隱堂”者是也。予之長安，王君以書戒其子弟邀予遊，且乞詩甚勤，因爲作此五篇。",
                    "zhushu": "啇：老前地理志：京兆尹縣十二，其一曰長安，高帝五年置，惠帝𥘉城，六年成。",
                    "type": 2
                },
                {
                    "paragraph": "去蜀𥘉逃難，遊秦遂不歸。園荒喬木老，堂在昔人非。",
                    "zhushu": "子仁：丁令威云：城郭雖故人民非。古詩云：山川良是皆人非。"
                },
                {
                    "paragraph": "鑿石清泉激，開門野鶴飛。",
                    "zhushu": "王：杜詩：野鶴清晨飛。"
                },
                {
                    "paragraph": "退居吾乆念，長恐此心違。",
                    "zhushu": "次公：此篇以言王君之祖，自蜀而來長安也。杜詩：翻用寸心違。",
                    "type": 2
                },
                {
                    "paragraph": "徑轉如脩蟒，坡垂似伏鼇。樹從何代有，人與此堂髙。好古嗟生晚，",
                    "zhushu": "縯：退之石鼔詩云：嗟余好古生苦晚。"
                },
                {
                    "paragraph": "偷閑厭乆勞。王孫早歸隠，塵土汗君袍。",
                    "zhushu": "次公：此篇以招王君之歸也。劉安招隱士云：“王孫游𠔃不歸。”又陸機詩：“京洛多風塵，素衣化爲淄。”○師：杜詩：早歸來塵土汗衣眼易眯。○堯卿：晉王導甞遇西風起，舉扇自蔽曰：“元規塵汙人。”退之詩：“勿使塵泥汗。”樂天詩：“青袍塵土涴。”皆疾丗之語也。先生此两句，勉王君，亦使早爲退休之計。",
                    "type": 2
                },
                {
                    "paragraph": "二月驚梅晚，幽香此地無。",
                    "zhushu": "堯卿：此二句，叙堂前景也。盖長安梅花最少，而開又晚，故有是句。韓退之詩：“二月𥘉驚見草芽。”盖氣候稍晚，故凡開者皆晚，不獨梅耳。杜詩：“丹橘黄柑此地無。”"
                },
                {
                    "paragraph": "依依慰逺客，皎皎似呉姝。不恨故園隔，空嗟芳嵗徂。春深桃杏亂，𥬇汝益羈孤。",
                    "zhushu": "次公：此篇專詠梅花也。落句汝者，指梅花也。杜甫於决明花云：凉風蕭蕭吹汝急。○堯卿：此託興也。此地絶少，而又開晚，堂前乃有一株，正當桃杏亂時，則梅之羇孤可知矣。盖以桃杏喻小人，梅喻君子。顔延之見其子峻立宅，謂曰：“善爲之母，令𥬇汝拙。”謝希𨓜賦云：　“羇孤近進。”羈孤者，清潔耿介不羣之貌。永叔詩：“山溪桃杏少意思，自趂時節開春風。”",
                    "type": 2
                },
                {
                    "paragraph": "翠石如鸚鵡，何年别海壖。",
                    "zhushu": "次公：此篇專詠石也。杜詩：萬里戎王子，何年别月支。壖，而宣切。注云：江河邊地也。"
                },
                {
                    "paragraph": "莫隨南使逺，載壓渭舟偏。已伴喬松老，那知故國遷。",
                    "zhushu": "次公：意者，此石乃漢唐故苑中物，所以云耳也。"
                },
                {
                    "paragraph": "金人解辭漢，汝獨不澘然。",
                    "zhushu": "縯：李賀有金銅仙人辭漢歌，其序云：“宫官旣坼盤，仙人臨載，乃潜然泣下。”盖漢武鑄金銅仙人捧盤承露，魏明八年，取歸洛也。○杜詩：戎王子，異花之名也。",
                    "type": 2
                },
                {
                    "paragraph": "都城更幾姓，",
                    "zhushu": "次公：西都賦曰：三成帝畿。注曰：周、秦、漢也。周之姓姬，秦之姓嬴，前漢都之姓劉；前秦據之姓苻；後秦文據之姓姚；唐都之姓李。是爲更幾姓矣。"
                },
                {
                    "paragraph": "到處有殘碑。古隧埋蝌蚪，崩崖露伏龜。",
                    "zhushu": "信民：夏英公竦古文四声韵序曰：科斗書，古文也。所謂蒼頡本躰，形多頭麄尾細，腹狀團圎，似水虫之科斗也。○次公：此篇專賦碑也。科蚪，古篆字之一種。退之有蝌蚪書記。伏龜，所以載碑也。○堯卿：隋制：五品以上立碑，螭首龜趺。"
                },
                {
                    "paragraph": "安排壯亭榭，収拾費金貲。岣螻何須到，韓公浪自悲。",
                    "zhushu": "縯：退之詩：岣嶁山尖神禹碑，字靑石赤形摹竒。蝌蚪拳身薤葉坡，鵉飄鳯泊挐虎螭。事嚴跡祕古莫窺，道人獨上偶見之。我來咨嗟涕漣而。千搜萬索何處有？森森緑樹猿猱悲。",
                    "type": 2
                },
                {
                    "paragraph": "南溪之南竹林中新構一茆堂予以其所處最爲深䆳故名之避丗堂",
                    "zhushu": "十朋曰：論語：賢者避丗。"
                },
                {
                    "paragraph": "猶恨溪堂淺，更穿脩竹林。髙人不畏虎，避丗己無心。",
                    "zhushu": "師曰：晋史：郭文少爱山水，游名山，歴華隂之崖，大辟音壁，除也。窮谷無人之地，𠋣木於樹，苦覆於其上而居焉，無壁鄣。時猛獸爲暴，入屋害人，而文獨　十餘年，卒無患害。○子仁：杜詩：更議居逺林，避喧甘猛虎。"
                },
                {
                    "paragraph": "隠几頽如病，忘言兀似瘖。",
                    "zhushu": "次公：莊子：南郭子綦隠几而坐，嗒焉似䘮其耦。又仲尼見温伯雪子而不言。"
                },
                {
                    "paragraph": "茆茨追上古，",
                    "zhushu": "夏笠澤叢書：苔賦云：“茅茨上古，杌格南朝。”○祖可：史記：李斯言：“堯舜茅茨不翦。”"
                },
                {
                    "paragraph": "冠盖謝當今。曉夢猿呼覺，秋懷鳥伴吟。暫來聊解帶，屢去欲𢹂衾。湖上行人絶，堦前暮雪深。應逢緑毛叟，扣户夜抽簮。",
                    "zhushu": "援：皮日休詩：劉根昔成道，兹塢四百年。毿毿被其體，號爲緑毛仙。○次公：唐大中年，有禅師居南岳，忽見一物，緑毛覆體，人行而前。師曰：“尓何時至此？”其物曰：“爾知晋宋乎？爾知姚泓乎？我則泓也。”",
                    "type": 2
                },
                {
                    "paragraph": "秀州僧本瑩静照堂",
                    "zhushu": "",
                    "type": 2
                },
                {
                    "paragraph": "鳥囚不忘飛，馬繫甞念馳。靜中不自勝，不若聽所之。君看厭事人，無事乃更悲。",
                    "zhushu": "子仁：史記：陳軫謂犀首曰：“公何好飲也？”曰：“無事也。”軫謂曰：“吾令公厭事，可乎？”"
                },
                {
                    "paragraph": "貧賤苦形勞，冨貴嗟神疲。作堂名靜照，此語子謂誰。江湖隠淪士，豈無適時資。老死不自惜，扁舟自娯嬉。從之恐莫見，况肯從我爲。",
                    "zhushu": "次公：此篇先生主意以言僧不便可謂之静。盖言凢天下之人，或貧賤，或冨貴，皆不免於動也。如鳥之囚，如馬之繫，本亦處靜矣。而鳥不忘飛，馬常念馳，未甞無意於動也。其不能自勝於囚繫之間，不若聽其飛馳矣。故厭事在動爲之中。旣已厭之矣，及其無事之間，則又悲也。貧賤之勞形，與冨貴之疲神，曷甞静而無事哉！乃更謂本瑩之爲此堂，将以告誰而能静也？惟隠淪於江湖者，以扁舟爲樂，不以適時爲事，而後能静。猶是之人，從之猶不可，而况從我輩乎？觀此，亦以譏本瑩之在人間，亦不能終静也。",
                    "type": 2
                },
                {
                    "paragraph": "石蒼舒醉墨堂",
                    "zhushu": "子仁：蒼舒，京兆人，字才美，善行草，人謂得草聖三昧。宫爲承事郎，通判保安軍。甞爲丞相汲郡吕公微仲所薦，不達而卒。",
                    "type": 2
                },
                {
                    "paragraph": "人生識字憂患始，",
                    "zhushu": "次公：杜詩：子雲識字終投閣。"
                },
                {
                    "paragraph": "姓名粗記可以休。",
                    "zhushu": "縯：項籍少時學書不成，其季父梁怒之。籍曰：“書足以記姓名而已，不足學，請學萬人敵。”"
                },
                {
                    "paragraph": "何用草書誇神速，",
                    "zhushu": "厚：杜詩醉歌行：緫角草書又神速，丗上兒子徒紛紛。"
                },
                {
                    "paragraph": "開卷戃怳令人愁。",
                    "zhushu": "次公：張衡賦：神戃怳以疑愁。明可曰：退之詩：怳惚使人愁。"
                },
                {
                    "paragraph": "我甞好之毎自𥬇，君有此病何年瘳。自言其中有至樂，適意無異逍遥遊。",
                    "zhushu": "次公：莊子有至樂、逍遥遊二篇。"
                },
                {
                    "paragraph": "近者作堂名醉墨，如飲美酒銷百憂。乃知栁子語不妄，病嗜土炭如珍羞。",
                    "zhushu": "縯：柳子厚荅崔黯書云：凡人好辝工書，皆病癖也。吾甞見病心腹人，有㗖土炭、嗜酸鹹者，不得則大戚。觀吾子之意，亦戚矣。"
                },
                {
                    "paragraph": "君於此蓺亦云至，堆墻敗筆如山丘。",
                    "zhushu": "厚：唐長沙僧懐素好草書，弃筆堆積埋於山下，號曰筆塚。"
                },
                {
                    "paragraph": "興來一揮百𥿄盡，",
                    "zhushu": "次公：杜甫八哀詩言：嚴武日閱書百𥿄盡。"
                },
                {
                    "paragraph": "駿馬倐忽踏九州。我書意造本無法，",
                    "zhushu": "師：曹景宗爲人自恃尙勝，書字不解，不以問人，皆以意造。"
                },
                {
                    "paragraph": "㸃畫信手煩推求。胡爲議論獨見假，𨾏字片𥿄皆藏収。不减鍾張君自足，",
                    "zhushu": "縯：王右軍云：吾真書過鍾，而草故不减張。僕以爲真如鍾，草不及張。見法帖懷素書，鍾繇、張芝也。"
                },
                {
                    "paragraph": "下方羅趙我亦優。",
                    "zhushu": "援：羅叔景、趙元嗣與張伯英並時，見稱於西州，而矜巧自與，衆頗惑之。故伯英自稱：上比崔、杜不足，下方羅、趙有餘。"
                },
                {
                    "paragraph": "不須臨池更苦學，完取絹素充衾禂。",
                    "zhushu": "援：張伯英臨池學書，池水盡黑，家之衣帛，必書而後練之。",
                    "type": 2
                },
                {
                    "paragraph": "次韻子由緑筠堂",
                    "zhushu": "任：熈寕元年戊申作。",
                    "type": 2
                },
                {
                    "paragraph": "愛竹能延客，求詩剰挂墻。風梢千纛亂，",
                    "zhushu": "堯卿：宋子京詩：穊竹森煙纛。"
                },
                {
                    "paragraph": "月影萬夫長。",
                    "zhushu": "縯：杜牧晚晴賦：竹林外裹𠔃，十萬丈夫，甲刃樅樅，宻陣而環侍。"
                },
                {
                    "paragraph": "谷鳥驚棊響，山蜂識酒香。只應陶靖節，㑹聽北牎凉。",
                    "zhushu": "援：陶潜云：夏月虚閑，髙卧北䆫之下，清風䬃然至，自謂羲皇上人，丗號曰靖節先生。",
                    "type": 2
                },
                {
                    "paragraph": "傅堯俞濟源草堂",
                    "zhushu": "堯卿：堯俞，字欽之，孟州濟源縣，有別業。",
                    "type": 2
                },
                {
                    "paragraph": "微官共有田園興，",
                    "zhushu": "縯：陶淵明歸去來：田園将蕪胡不歸。"
                },
                {
                    "paragraph": "老罷方㝷隠退廬。栽種成隂十年事，",
                    "zhushu": "縯：史記：十年之計，樹之以木。"
                },
                {
                    "paragraph": "倉皇求買萬金無。先生卜築臨清濟，",
                    "zhushu": "邦衡：按洞天福地記：濟瀆源岀王屋山，名沉水，係清源王所理。"
                },
                {
                    "paragraph": "喬木如今似畫圖。鄰里亦知偏愛竹，春來相與護龍雛。",
                    "zhushu": "縯：後漢方技傳：費長房以青竹杖投葛陂中，化爲龍。○厚：盧仝詩：萬籜抱龍兒。○孝祥：襄沔記：辛仲宣多植竹，截竹爲麗。人問其故，仲宣曰：“我性爱竹好酒，欲今此二物相並耳。”",
                    "type": 2
                },
                {
                    "paragraph": "越州張中舎夀樂堂",
                    "zhushu": "",
                    "type": 2
                },
                {
                    "paragraph": "青山偃蹇如髙人，常時不肯入官府。",
                    "zhushu": "子仁：後漢𨓜民傳：龐公居峴山之南，未甞入城府。"
                },
                {
                    "paragraph": "髙人自與山有素，不待招邀滿庭户。卧龍蟠屈半東州，萬室鱗鱗枕其股。背之不見與無同，狐裘反衣無乃魯。",
                    "zhushu": "縯：揚子：廌匡衡於史髙曰：“冨貴在身，而列士不譽，是有狐白之裘而反衣之也。”"
                },
                {
                    "paragraph": "張君眼力覷天奥，",
                    "zhushu": "次公：退之詩：文字覷天巧。"
                },
                {
                    "paragraph": "能遣荆榛化堂宇。持頥宴坐不出門，",
                    "zhushu": "次公：莊子漁父：左手據膝，右手持頥。"
                },
                {
                    "paragraph": "収攬竒秀得十五。",
                    "zhushu": "子仁：唐史：㧞十得五。"
                },
                {
                    "paragraph": "才多事少厭閑寂，卧看雲煙變風雨。笋如玉筯椹如簮，強飲且爲山作主。不憂兒輩知此樂，",
                    "zhushu": "縯：謝安甞謂王羲之曰：“中年以來，傷於哀樂，與親友别，輙作數日惡。”羲之曰：“年在桑榆，自然至此，正頼絲竹陶冩。常恐兒輩覺，損其歡樂之趣。”"
                },
                {
                    "paragraph": "但恐造物怪多取。春濃睡足午牎明，想見新茶如潑乳。",
                    "zhushu": "",
                    "type": 2
                },
                {
                    "paragraph": "海㑹寺清心堂",
                    "zhushu": "沈：堂在無量壽佛閣西北法照大師房。舊有石刻，今亡。",
                    "type": 2
                },
                {
                    "paragraph": "南郭子綦𥘉喪我，",
                    "zhushu": "縯：莊子：南郭子綦曰：“今者吾䘮我，汝知之乎？”"
                },
                {
                    "paragraph": "西來逹磨尚求心。",
                    "zhushu": "厚：傳燈録載：慧可謂逹磨曰：“我心未寜，乞師與安。”師曰：“将心來，與汝安。”曰：“覔心了不可得。”師曰：“與汝安心竟。”○師：逹麽西來，不立文字，直指人心，見性悟道。"
                },
                {
                    "paragraph": "此堂不說有清濁，遊客自觀隨淺深。兩𡻕頻爲山水役，一溪長照雪霜侵。",
                    "zhushu": "叔用：寺前之溪，發源自天目，即錦溪也。下餘杭，即爲苕溪。"
                },
                {
                    "paragraph": "紛紛無𥙷竟何事，慙愧髙人閉户吟。",
                    "zhushu": "",
                    "type": 2
                },
                {
                    "paragraph": "刀同年草堂",
                    "zhushu": "",
                    "type": 2
                },
                {
                    "paragraph": "不用長竿矯繡衣，",
                    "zhushu": "縯：阮咸與叔父籍居道南，諸阮居道北，北阮冨而南阮貧。七月七日，北阮盛曬衣服，皆錦綉燦目。咸以竿挂大犢鼻於庭。人或怪之，荅曰：“未能免俗，聊復爾耳。”"
                },
                {
                    "paragraph": "南園北第兩參差。青山有約長當户，流水無情自入池。𡻕乆酴醿渾欲合，春來楊柳不勝垂。",
                    "zhushu": "次公：杜詩：白頭搔更短，渾欲不騰簮。"
                },
                {
                    "paragraph": "主人不用怱怱去，正是紅梅着子時。",
                    "zhushu": "",
                    "type": 2
                },
                {
                    "paragraph": "平山堂次王居卿祠部韻",
                    "zhushu": "",
                    "type": 2
                },
                {
                    "paragraph": "髙㑹日陪山簡醉，",
                    "zhushu": "縯：山簡鎮襄陽，于時四方宼亂，簡優游卒嵗，唯酒是耽。飲于習氏之池，輙醉，名曰髙陽池矣。"
                },
                {
                    "paragraph": "狂言屢發次公醒。",
                    "zhushu": "縯：蓋寛饒字。次公曰：“母多酌我，我乃酒狂。”魏其𥬇曰：“次公醒而狂，何必酒也。”"
                },
                {
                    "paragraph": "酒如人面天然白，",
                    "zhushu": "汪：傳燈録：丹霞見石頭和尚云：我子天然。"
                },
                {
                    "paragraph": "山向吾曹分外青。江上飛雲來北固，檻前脩竹憶南屏。",
                    "zhushu": "次公：北固，潤州山也。蓋先生自杭來潤，因見脩竹而思親也。"
                },
                {
                    "paragraph": "六朝興廢餘丘壠，",
                    "zhushu": "堯卿：劉夢得西塞懷古云：西晋樓船下益州，金陵王氣漠然収。千㝷鐡鎖沉江底，一片降旗岀石頭。此云“餘丘壠”，用此意也。○楊：金陵六朝記云：呉孫氏四主，五十六年；東晋司馬氏十一帝，一百四年；宋劉氏八主，六十年；齊蕭氏七主，二十四年；梁蕭氏四主，五十六年；陳陳氏五主，三十四年。"
                },
                {
                    "paragraph": "空使姦雄𥬇寜馨。",
                    "zhushu": "次公：奸雄，言桓温也。孔子家語言少正卯曰：“此乃人之奸雄者。”温過淮泗，踐北境，與僚属登平山，乗樓眺瞩中原，慨然曰：“遂使神州陸沉，百年丘墟，王夷甫諸人，不得不任其責。”寧馨兒，王夷甫也。王衍，字夷甫，緫角甞造山濤人，嗟嘆良乆。旣去，目而送之曰：“何物老嫗，生此寧馨兒！然誤天下蒼生者，未必非此人也。”○堯卿：宋廢帝子，業性凶悖。其母疾篤，召之。帝曰：“病人間多鬼，那可往？”其母怒，謂侍者：“将刀來破我腹，那得生寧馨兒？”",
                    "type": 2
                },
                {
                    "paragraph": "蘇州姚氏三瑞堂",
                    "zhushu": "姚氏，丗以孝稱。○任：熈寕六年癸丑，先生在杭州作。",
                    "type": 2
                },
                {
                    "paragraph": "君不見董邵南，隠居行義孝且慈。天公亦恐無人知，故令雞狗相哺兒，又令韓老爲作詩。",
                    "zhushu": "縯：董召南，壽州安豊人。家有乳狗，出而求食，雞爲拾虫蟻以哺其兒，兒不食焉，則以翼覆之。韓愈爲作董生行云：壽州属縣有安豊。唐貞元年時，縣人董生召南隠居行義於其中。人曰：“嗟哉董生孝且慈。”人不識，惟有天公知，生祥下瑞無時期。家有乳狗出求食，雞來哺其兒。啄啄庭中拾虫蟻，哺之不食鳴声悲。全篇見退之文集。"
                },
                {
                    "paragraph": "爾來三百年，名與淮水東南馳。此人丗不乏，此事亦時有。楓橋三瑞皆目見，",
                    "zhushu": "安國：吳郡圗經云：楓橋在呉縣西九里。"
                },
                {
                    "paragraph": "天意宛在虞鰥後。",
                    "zhushu": "厚：有鰥在下曰虞舜，盖姚氏所自出。"
                },
                {
                    "paragraph": "惟有此詩非昔人，君更徃求無價手。",
                    "zhushu": "",
                    "type": 2
                },
                {
                    "paragraph": "西齋",
                    "zhushu": "",
                    "type": 2
                },
                {
                    "paragraph": "西齋深且明，中有六尺牀。",
                    "zhushu": "次公：晋武賜賀循以六尺牀。又賀革有六尺方牀，思義未逹，則横卧其上。又樂天詩：新簟六尺牀。"
                },
                {
                    "paragraph": "病夫朝睡足，",
                    "zhushu": "彦才：杜牧之詩：平生睡足處，雲夢澤南州。"
                },
                {
                    "paragraph": "危坐覺日長。昬昬旣非醉，踽踽亦非狂。",
                    "zhushu": "厚：孟子：古之人，行何爲踽踽凉凉。"
                },
                {
                    "paragraph": "褰衣竹風下，穆然中微凉。",
                    "zhushu": "次公：宋玉風賦云：其風中人。"
                },
                {
                    "paragraph": "起行西園中，草木含幽香。榴花開一枝，桑棗沃以光。",
                    "zhushu": "彦忠曰：詩：桑之未落，其葉沃若。"
                },
                {
                    "paragraph": "鳴鳩得美䕃，",
                    "zhushu": "次公：莊子：有一蟬，方得美䕃，以忘其身。"
                },
                {
                    "paragraph": "困立忘飛翔。黃鳥亦自喜，新音變圎吭。",
                    "zhushu": "次公：謝雲運詩：園林變鳴禽。"
                },
                {
                    "paragraph": "杖藜觀物化，亦以觀我生。",
                    "zhushu": "厚：劉禹錫賦：觀物之餘，遂觀我生。○次公：觀我生字雖出易，而使劉禹錫語。大率詩人使字有來處，所謂捨祖而取孫。"
                },
                {
                    "paragraph": "萬物各得時，我生日皇皇。",
                    "zhushu": "任淵明云：善萬物之得時，感吾生之行休。",
                    "type": 2
                },
                {
                    "paragraph": "張安道樂全堂",
                    "zhushu": "次公：莊子：樂全之謂得志。",
                    "type": 2
                },
                {
                    "paragraph": "列子馭風殊不惡，猶被莊生譏數數。",
                    "zhushu": "縯：莊子逍遥篇曰：列子馭風而行，冷然善也，旬有五日而後返。彼於致福者，未數數然也。"
                },
                {
                    "paragraph": "歩兵飲酒中散琴，",
                    "zhushu": "厚：晉阮籍傳：籍本有濟丗之心，属魏晉之際，天下多故，名士少有全者，由是不與世事，遂酣飲爲常。聞歩兵厨人善釀，有貯酒三百斛，乃求爲步兵校尉。○援：嵇康傳：康爲中散大夫，彈琴詠詩，自足於懷，著琴賦，見於文選。"
                },
                {
                    "paragraph": "於此得全非至樂。樂全居士全於天，",
                    "zhushu": "次公：莊子：聖人全於天。"
                },
                {
                    "paragraph": "維摩丈室空翛然。",
                    "zhushu": "縯：維摩經言：舎利佛來，見其室中無有牀坐。維摩見神通力湏弥燈王，遣三萬二千獅子座來入維摩之室。"
                },
                {
                    "paragraph": "平生痛飲今不飲，無琴不獨琴無絃。",
                    "zhushu": "厚：陶潜蓄素琴一張，徽絃不具，每撫而和之，曰：“但識琴巾𧼈，何勞絃上声。”"
                },
                {
                    "paragraph": "我公天與英雄表，龍章鳯姿照魚鳥。",
                    "zhushu": "援：嵇康土木形骸，不自藻節。龍章鳯姿，天質自然。"
                },
                {
                    "paragraph": "但令端委坐廟堂，",
                    "zhushu": "次公：晉謝鯤曰：端委廟堂，使百寮任職，則臣不如。庾亮一丘一壑，自謂過之。"
                },
                {
                    "paragraph": "北狄西戎談𥬇了。如今老去苦思歸，小字親書寄我詩。試問樂全全底事，無全何處更求虧？",
                    "zhushu": "",
                    "type": 2
                },
                {
                    "paragraph": "張寺丞益齋",
                    "zhushu": "",
                    "type": 2
                },
                {
                    "paragraph": "張子作齋舎，而以益爲名。吾聞之夫子，求益非速成。",
                    "zhushu": "縯：子曰：非求益者也，欲速成者也。"
                },
                {
                    "paragraph": "譬如逺遊客，日夜事征行。今年適燕薊，明年走蠻荆。東觀盡滄海，西涉渭與涇。歸來閉户坐，八方在軒庭。又如學醫人，識病由飽更。風雨晦明淫，",
                    "zhushu": "厚：左傳：大有六氣，淫生六疾。隂淫寒疾，陽淫热疾，風淫末疾，雨淫腹疾，晦淫惑疾，明淫心疾。"
                },
                {
                    "paragraph": "跛蹩瘖聾盲。虚實在其脉，靜躁在其情。榮枯在其色，壽夭在其形。苟能閱千人，望見知死生。爲學務日益，此言當自程。爲道貴日損，此理在旣盈。",
                    "zhushu": "次公：老子：爲學日益，爲道日損。"
                },
                {
                    "paragraph": "願君書此詩，以爲益齋銘。",
                    "zhushu": "",
                    "type": 2
                },
                {
                    "paragraph": "杜介熈熈堂",
                    "zhushu": "堯卿：介字幾先。",
                    "type": 2
                },
                {
                    "paragraph": "﨑嶇丗路最先回，窈窕華堂手自開。",
                    "zhushu": "次公：窈窕，深䆳之義。婦去來辭云：旣窈窕以㝷壑，亦﨑嶇而經丘。"
                },
                {
                    "paragraph": "咄咄何曽書怪事，",
                    "zhushu": "縯：殷浩雖被放黜，口無怨言，但終日書空，作“咄咄怪事”四字而已。○堯卿：杜詩：安能學衆口，咄咄空咨嗟。"
                },
                {
                    "paragraph": "熈熈長覺似春臺。",
                    "zhushu": "厚：老子：衆人熈熙，如享大牢，如登春臺。"
                },
                {
                    "paragraph": "白砂碧玉味方永，",
                    "zhushu": "援：韓湘詩：琴彈碧玉調，爐養白硃砂。○師：神仙殷七七詩：琴彈碧玉調，藥煉白硃砂。"
                },
                {
                    "paragraph": "黄𥿄紅旗心已灰。",
                    "zhushu": "縯：樂天詩：紅旗破賊非吾事，黄𥿄除書無我名。"
                },
                {
                    "paragraph": "遥想閉門投轄飲，",
                    "zhushu": "厚：前漢陳遵嗜酒，毎大飲，賔容滿堂，閑門取客車轄投井中，雖有急，終不得去。"
                },
                {
                    "paragraph": "鵾絃鐡撥響如雷。",
                    "zhushu": "援：唐賀懷智以鵾鷄筋作琵琶絃，用鐡撥彈。又唐僧善本下撥一聲如雷。",
                    "type": 2
                },
                {
                    "paragraph": "和鮮于子駿鄆州新堂月夜二首",
                    "zhushu": "前次韻，後不次。",
                    "type": 2
                },
                {
                    "paragraph": "去歳遊新堂，春風雪銷後。池中半篙水，池上千尺桞。佳人如桃李，胡蝶入衫䄂。山川今何許，疆界已分𪧐。",
                    "zhushu": "次公：此言鄆州與徐州。"
                },
                {
                    "paragraph": "嵗月不可思，駛若舡放流。繁華真一夢，寂寞兩榮朽。惟有當時月，依然照杯酒。",
                    "zhushu": "縯：李白詩：但願當歌對酒時，月光長照金樽裏。"
                },
                {
                    "paragraph": "應憐船上人，坐穩不知漏。",
                    "zhushu": "次公：杜詩：坐穏興悠哉。",
                    "type": 2
                },
                {
                    "paragraph": "明月入華池，反照池上堂。堂上隱几人，",
                    "zhushu": "次公：孟子：隠几而坐。荘子：隠几而卧。"
                },
                {
                    "paragraph": "心與水月凉。風螢已無迹，露草時有光。起觀河漢流，",
                    "zhushu": "厚：杜詩：河漢聲西流。"
                },
                {
                    "paragraph": "歩屧響長廊。",
                    "zhushu": "次公：𡊮粲爲丹陽尹，嘗歩屧白揚郊。杜詩：歩屧隨春風。又蘇州圖經有響屧廊也。"
                },
                {
                    "paragraph": "名都信繁㑹，千指調𢇁簧。先生病不飮，童子爲燒香。獨作五字詩，清絶如韋郎。",
                    "zhushu": "厚：白居易傳：韋蘇州歌行，才䴡之外，頗近興諷。其五言詩，又髙雅閑澹，自成一家之體。"
                },
                {
                    "paragraph": "詩成月漸側，皎皎兩相望。",
                    "zhushu": "",
                    "type": 2
                },
                {
                    "paragraph": "雪齋",
                    "zhushu": "杭僧法言，作雪山於齋中。"
                },
                {
                    "paragraph": "言公",
                    "zhushu": "即法言也。",
                    "type": 2
                },
                {
                    "paragraph": "君不見峩眉山西雪千里，",
                    "zhushu": "次公：宋玉招䰟云：層冰峩峩，飛雪千里。"
                },
                {
                    "paragraph": "北望成都如井厎。",
                    "zhushu": "縯：唐史：李徳𥙿曰：“維州南界江陽，岷山連嶺而西，不知其極。北望隴山，積雪如玉。東望成都，若在井厎。”"
                },
                {
                    "paragraph": "春風百日吹不消，五月行人如凍蟻。紛紛市人爭奪中，誰信言公似賛公。",
                    "zhushu": "次公：唐大雲寺主謫在秦州，老杜與之往還，所謂“與子成二老，來往亦風流”者，此也。又云：賛公釋門老，學佛以治性。"
                },
                {
                    "paragraph": "人間熱惱無處洗，",
                    "zhushu": "倬：華嚴經云：以白旃檀塗身，能除一切𤍠惱。又樂天詩：旣無白旃檀，何以除熱惱？"
                },
                {
                    "paragraph": "故向西齋作雪峯。我夢扁舟適吳越，長廊靜院燈如月。開門不見人與牛，",
                    "zhushu": "次公：此即禪頌所謂“倐忽人牛俱不見”者也。"
                },
                {
                    "paragraph": "惟見空庭滿山雪。",
                    "zhushu": "言師有詩見寄云：林下閑看水牯牛。",
                    "type": 2
                },
                {
                    "paragraph": "王鞏清虚堂",
                    "zhushu": "次公：晋阮瞻，字千里，清虚寡欲，自得於懷。定國名堂，蓋取於此，非止言景物之清虚也。",
                    "type": 2
                },
                {
                    "paragraph": "清虚堂裏王居士，閉眼觀心如止水。",
                    "zhushu": "厚：莊子：莫鑑於流水。○師：傳燈録：法般禪師居牛頭山。唐貞觀中，四祖入山，見師端坐自若。祖問曰：“在此作什麽？”師曰：“觀心。”"
                },
                {
                    "paragraph": "水中照見萬象空，敢問堂中誰隠几。",
                    "zhushu": "縯：莊子：南郭子綦隠几而坐，顔成子遊侍於前，曰：“何居乎？形固可使如槁木，心固可使如死灰乎？”子綦曰：“今之隱几者，非昔之隠几者也。”"
                },
                {
                    "paragraph": "呉興太守老且病，堆案滿前長渇睡。",
                    "zhushu": "次公：杜詩：簿書堆案來相仍。"
                },
                {
                    "paragraph": "願君勿𥬇反自觀，夢幻去來殊未已。長疑安石恐不免，",
                    "zhushu": "縯：謝安妻，劉惔妹，見家門冨貴，而安獨静退，乃謂曰：“丈夫不如此也。”安掩鼻曰：“恐不免耳。”"
                },
                {
                    "paragraph": "未信犀首終無事。",
                    "zhushu": "厚：史記：陳軫謂犀首曰：“公何好飲也？”曰：“無事也。”曰：“吾令公厭事可乎？”"
                },
                {
                    "paragraph": "勿將一念住清虚，居士與我蓋同耳。",
                    "zhushu": "",
                    "type": 2
                },
                {
                    "paragraph": "趙閱道髙齋",
                    "zhushu": "沈冷齋夜話云：趙閱道休官，歸老三衢，作高齋而居之。與鍾山佛慧禪師爲方外交。",
                    "type": 2
                },
                {
                    "paragraph": "見公奔走謂公勞，聞公引退云公髙。",
                    "zhushu": "堯卿：趙清献公年未七十，告老于朝，不許，請之不已。元豊二年二月，加太子少保致仕，年七十二矣。退居于衢，有溪石松竹之勝，東南高士多從之游。朝廷有事郊廟，再起公侍祠，不至。其子㞦通判温州，從公游天台、鴈蕩，呉越間榮之。㞦代還朝，見上，顧問公甚厚，以㞦提舉浙東西常平，以便其養。㞦復侍公游杭。始公自杭致仕，杭人留公不得行。公曰：“六年當復來。”至是適六歳矣。杭人德公如見父母，以疾還衢。"
                },
                {
                    "paragraph": "公心厎處有髙下，夢幻去來隨所遭。不知髙齋竟何義，此名之設縁吾曹。公年四十已得道，俗縁未盡餘伊臯。",
                    "zhushu": "次公：伊則伊尹，臯則臯陶。言尚餘經濟之具耳。○倬：圎澤謂李生曰：俗縁未盡，慎勿相近。"
                },
                {
                    "paragraph": "功名冨貴俱逆旅，",
                    "zhushu": "縯：莊子：哀樂之來，吾不能禦，其去弗能止。悲夫！丗人直爲物逆旅耳。"
                },
                {
                    "paragraph": "黄金知繫何人袍。超然已了一大事，",
                    "zhushu": "次公：一大事，即禪家所謂了生死之說。"
                },
                {
                    "paragraph": "掛冠而去眞秋毫。",
                    "zhushu": "厚：南史：陶弘景永明十年，脫朝服掛神武門，上表辭禄。"
                },
                {
                    "paragraph": "坐看猿猱落𦊙網，兩手未肯置所操。乃知賢逹與愚陋，豈直相去九牛毛。",
                    "zhushu": "縯：或問華譚曰：“諺言人之相去，如九牛毛，寧有此理乎？”譚對曰：“昔者許由、巢父讓天子之貴，市道小人爭半錢之利，此之相去，何啻九牛毛也。”"
                },
                {
                    "paragraph": "長松百尺不自覺，企而羡者蓬與蒿。",
                    "zhushu": "次公：韓詩：自慙青蒿𠋣長松。"
                },
                {
                    "paragraph": "我欲贏糧往問道，",
                    "zhushu": "次公：莊子：南榮趎之見老聃，贏糧七日。"
                },
                {
                    "paragraph": "未應舉臂辭盧敖。",
                    "zhushu": "厚：淮南子：盧敖遊乎北海，遇一若士。敖自謂觀乎六合之外，若士舉臂而竦身，遂入雲中。敖歎曰：“猶黄鵠之與壤蟲，不亦悲哉！”",
                    "type": 2
                },
                {
                    "paragraph": "南堂五首",
                    "zhushu": "",
                    "type": 2
                },
                {
                    "paragraph": "江上西山半隠堤，此邦臺館一時西。南堂獨有西南向，",
                    "zhushu": "子仁：東坡圖云：南堂在州治南一里，俯臨大江。"
                },
                {
                    "paragraph": "卧看千帆落淺溪。",
                    "zhushu": "次公：劉禹錫詩：沉舟側畔千忛過。",
                    "type": 2
                },
                {
                    "paragraph": "暮年眼力嗟猶在，多病顛毛𨚫未華。",
                    "zhushu": "倬：蔡邕賦：華顛丈人。蓋老者之稱也。"
                },
                {
                    "paragraph": "故作明牎書小字，更開幽室養丹砂。",
                    "zhushu": "魯直：按先生與王定國書云：近有人惠丹砂少許，光彩甚竒，固不敢服。然其教以飬火，觀其變化，聊以悅神度日。",
                    "type": 2
                },
                {
                    "paragraph": "他時雨夜困移床，",
                    "zhushu": "子仁：韋蘇州詩：那知風雨夜，復此對床眠。"
                },
                {
                    "paragraph": "坐厭愁聲㸃客腸。",
                    "zhushu": "次公：㸃字，亦猶李賀云“吳霜㸃歸鬢”也。"
                },
                {
                    "paragraph": "一聽南堂新瓦響，似聞東塢小荷香。",
                    "zhushu": "",
                    "type": 2
                },
                {
                    "paragraph": "山家爲割千房蜜，稚子新畦五畒蔬。更有南堂堪著客，不憂門外故人車。",
                    "zhushu": "",
                    "type": 2
                },
                {
                    "paragraph": "掃地燒香閉閤眠，",
                    "zhushu": "曹：國史𥙷曰：韋應物性髙㓗，鮮食寡慾，所在焚香掃地而坐。"
                },
                {
                    "paragraph": "簟紋如水帳如煙。",
                    "zhushu": "厚：李白詩：碧紗如煙隔䆫語。"
                },
                {
                    "paragraph": "客來夢覺知何處，挂起西牎浪接天。",
                    "zhushu": "",
                    "type": 2
                },
                {
                    "paragraph": "陶子駿佚老堂二首",
                    "zhushu": "",
                    "type": 2
                },
                {
                    "paragraph": "文舉與元禮，尚得稱丗舊。",
                    "zhushu": "縯：後漢：孔融，字文舉。年十歳，隨父詣京師。時河南尹李膺以簡重自居，不妄接士賔，勑外自非當世名人及與通家，皆不得白。融欲觀其人，故造膺門，語門者曰：“我是李君通家子弟。”門者言之。膺請融，問曰：“髙明祖父甞與僕有恩舊乎？”曰：“然。先君孔子與君先人李老君同徳比義，而相師友，則融與君累丗通家。”衆座莫不歎息。"
                },
                {
                    "paragraph": "淵明吾所師，夫子乃其後。掛冠不待年，",
                    "zhushu": "厚：陶弘景奉朝請，脫朝服掛神武門，上表辭禄。"
                },
                {
                    "paragraph": "亦豈爲五斗。",
                    "zhushu": "任：陶潜爲彭澤令，郡遣督郵至，吏白應束帶見之。潜歎曰：“柰何吾不能爲五斗米折腰，事鄉里小人。”即日解印，賦歸去來。"
                },
                {
                    "paragraph": "我歌歸來引，",
                    "zhushu": "余：増損淵明歸去來以就聲律，謂之歸來引。"
                },
                {
                    "paragraph": "千載信尚友。",
                    "zhushu": "厚：孟子：論丗尚友。"
                },
                {
                    "paragraph": "相逢黄卷中，",
                    "zhushu": "援：狄仁傑曰：黄卷中方與聖賢相對。○無己：顔氏家訓曰：黄卷五經，赤軸三史。○鎮叔：遯齋閑覧曰：古人冩書皆用黄紙，以蘖染之，所以辟蠧也，故謂之黄卷。"
                },
                {
                    "paragraph": "何似一杯酒。",
                    "zhushu": "師：𣈆張翰曰：使我有身後名，不如即時一杯酒。"
                },
                {
                    "paragraph": "君醉我且歸，明朝許來否？",
                    "zhushu": "縯：陶淵明語客云：我醉欲眠，卿且去矣。○子仁：李白詩：我醉欲眠卿且去，明朝有意抱琴來。",
                    "type": 2
                },
                {
                    "paragraph": "我從廬山來，目送孤飛雲。",
                    "zhushu": "倬：唐史：狄仁傑過太行，見白雲孤飛云云。"
                },
                {
                    "paragraph": "路逢陸道士，知是千歳人。試問當時友，虎溪已埃塵。",
                    "zhushu": "任：陸道士名脩静，與僧慧逺、陶淵明友善。慧遠送客不過虎溪，而送脩静常過焉。"
                },
                {
                    "paragraph": "似聞佚老堂，知是幾丗孫。能爲五字詩，仍戴漉酒巾。",
                    "zhushu": "厚：陶潜郡将候之，值其酒熟，取頭上葛巾漉酒，還復戴之。"
                },
                {
                    "paragraph": "人呼小靖節，自號葛天民。",
                    "zhushu": "援：當時呼淵眀爲靖節先生。葛天民，則淵明五柳傳云：則葛天氏之民歟？無懷氏之民歟？○師：杜甫詩：上古葛天氏，不貽黄屋憂。",
                    "type": 2
                },
                {
                    "paragraph": "溪隂堂",
                    "zhushu": "",
                    "type": 2
                },
                {
                    "paragraph": "白水滿時𩀱鷺下，緑槐髙處一蟬吟。酒醒門外三竿日，",
                    "zhushu": "次公：南齊書天文志：永明五年十一月丁亥，日出三竿，失色，黄色，赤暈。劉禹錫竹枝詞有：日出三竿春霧消。"
                },
                {
                    "paragraph": "卧看溪南十畒隂。",
                    "zhushu": "縯：杜詩：飽聞榿木三年大，與致溪邊十畒隂。",
                    "type": 2
                },
                {
                    "paragraph": "登州孫氏松堂",
                    "zhushu": "",
                    "type": 2
                },
                {
                    "paragraph": "萬松誰種已摐摐，",
                    "zhushu": "次公：杜牧晚晴賦：甲刃摐摐，密陣而環侍。摐，初江反。"
                },
                {
                    "paragraph": "半嶺蒼雲映此邦。露重珠纓蒙翠蓋，風來石齒碎寒江。",
                    "zhushu": "堯卿：孟郊聮句云：簷㵼碎江喧。"
                },
                {
                    "paragraph": "浮空兩竹横南閣，倒景扶桑射北牎。",
                    "zhushu": "次公：倒景扶桑，言日也。梁元帝纂要云：景在上，日反，景在下，曰倒景。又司馬相如大人賦：“貫列缺之倒景兮，涉豊隆之滂濞。”張宴注曰：“倒景，氣去地四千里，其景皆倒在下也。”淮南子：“日岀於暘谷，入於咸他，拂於扶桑，是謂晨明。”"
                },
                {
                    "paragraph": "坐待夕烽傳海嶠，",
                    "zhushu": "次公：夕烽，邊郡有之，平安火也。登州雖傍海，而扼髙麗矣。"
                },
                {
                    "paragraph": "重城歸去踏逢逢。",
                    "zhushu": "次公：逢音龐，皷声也。劉禹錫詩：“雞人一唱鼓逢逢。”亦其𩔖也。○堯卿：退之詩云：中虚得暴下，避冷卧北牎。不踏曉鼔朝，安眠聽逢逢。",
                    "type": 2
                },
                {
                    "paragraph": "與趙陳同過歐陽叔弼所治小齋戯作",
                    "zhushu": "",
                    "type": 2
                },
                {
                    "paragraph": "江湖渺故國，",
                    "zhushu": "厚：杜詩：江湖渺霽天。"
                },
                {
                    "paragraph": "風雨傾舊廬。東來三十年，愧此一束書。",
                    "zhushu": "縯：退之小兒詩：殆我來京師，止携一束書。辛勤三十年，以有此室廬。"
                },
                {
                    "paragraph": "尺椽亦何有，",
                    "zhushu": "次公：顔延年詩：臺館無尺椽。"
                },
                {
                    "paragraph": "而我常客居。羡君開此窒，容膝眞有餘。",
                    "zhushu": "援：陶潜歸去來云：審容膝之易安。"
                },
                {
                    "paragraph": "拊牀琴動摇，弄筆牎明虚。後夜龍作雨，天明雪填渠。",
                    "zhushu": "時方禱雨龍祠，作此句時，星斗粲然，四更風雨大至，明日乃雪。"
                },
                {
                    "paragraph": "夢回聞剥啄，",
                    "zhushu": "厚：退之剥啄行：剥剥啄啄，有客至門。"
                },
                {
                    "paragraph": "誰呼陳趙予。",
                    "zhushu": "堯卿：先生詩話云：元祐六年十月二十六日，禱雨張龍公，㑹景貺、履常、二歐陽子作詩云：“後夜龍作雨，天明雪填渠。夢囬聞剥啄，誰呼陳趙予。”景貺拊掌曰：“句法甚新，前人未有此法。”季黙曰：“有之，長官請客，吏請客，目曰‘主簿’‘少府’‘我’。即此語也。”"
                },
                {
                    "paragraph": "添丁走沽酒，",
                    "zhushu": "縯：盧仝之子曰添丁，仝詩集中有示添丁詩。"
                },
                {
                    "paragraph": "通德起挽蔬。",
                    "zhushu": "厚：通德，伶玄之妾樊通德也，能言趙飛燕姊妹事，玄爲作飛燕外傳也。"
                },
                {
                    "paragraph": "主孟當㗖我，",
                    "zhushu": "次公：囯語：晋優施謂里克妻曰：“王孟㗖我，我教兹暇豫事。”注：大夫之妻，從夫稱主，而孟則里克妻字也。"
                },
                {
                    "paragraph": "玉鱗金尾魚。",
                    "zhushu": "人表：杜詩：泉出巨魚長此人，丹砂作尾黄金鱗。"
                },
                {
                    "paragraph": "一醉忘其家，",
                    "zhushu": "器先：史記：司馬穰苴曰：“将受命之日，則忘其家；援枹鼔之急，則志其身。”"
                },
                {
                    "paragraph": "此身自籧蒢。",
                    "zhushu": "次公：蘧蒢有二義，有口柔謂之蘧蒢，有麄竹席，謂之蘧篨。此身自蘧蒢，則麄竹席之謂，言身之卷舒，如麄席之耐也。",
                    "type": 2
                },
                {
                    "paragraph": "谷林堂",
                    "zhushu": "",
                    "type": 2
                },
                {
                    "paragraph": "深谷下窈窕，髙林合扶踈。美哉新堂成，及此秋風𥘉。我來適過雨，物至如娱予。穉竹真可人，霜節已專車。",
                    "zhushu": "縯：家語：孔子曰：“昔禹致群臣於㑹稽之山，防風氏後至，禹殺而戮之，其骨專車。”"
                },
                {
                    "paragraph": "老槐苦無頼，",
                    "zhushu": "邠老：杜詩：韋曲花无頼。"
                },
                {
                    "paragraph": "風花欲填渠。山鴉爭呼號，谿蟬獨清虚。寄懷勞生外，得句幽夢餘。古今正自同，嵗月何必書。",
                    "zhushu": "",
                    "type": 2
                },
                {
                    "paragraph": "衆妙堂",
                    "zhushu": "甄：先生有記云：眉山道士張簡昜，教小學常百人，予從之三年。謫居南海，一日夢至其處。其徒誦老子日：“玄之又玄，衆妙之門。”余曰：“妙一而已，容可衆乎？”道士𥬇曰：“一已陋矣，何妙之有？若審妙也，雖衆可也。”",
                    "type": 2
                },
                {
                    "paragraph": "湛然無觀古真人，我獨觀此衆妙門。",
                    "zhushu": "縯：老子：玄之又玄，衆妙之門。○次公：先生之意，謂衆妙門者無它，湛然無觀是矣。"
                },
                {
                    "paragraph": "夫物芸芸各歸根，",
                    "zhushu": "厚：老子：未物芸芸，各歸其根。"
                },
                {
                    "paragraph": "妙中得一道乃存。",
                    "zhushu": "事見題注。"
                },
                {
                    "paragraph": "道人晨起開東軒，趺座一醉扶桑暾。",
                    "zhushu": "次公：淮南子云：日出拂于扶桑，暾則晨日之氣也。○子仁：楚詞：暾將出兮東方，照吾檻𠔃扶桑。注：謂日始出東方，其容暾暾而盛貌也。東方有扶桑之木，其髙萬仞，日下浴於暘谷，上拂於扶桑也。"
                },
                {
                    "paragraph": "餘光照我玻瓈盃，倒射牎几清而温。欲収月魄飡日䰟，我自日月誰使吞。",
                    "zhushu": "厚：黄庭經注：吞日氣法，常以日𥘉出時，東向叩齒九通，呪畢，瞑目握固，存五色流霞來接一身，於是日光流霞俱入口中。吞月法，常以月𥘉時西向叩齒十通，呪畢，瞑自握固，存月色精光俱入口中。能修此道，則奔日月，神仙也。○任：道家言：人身中自有日月。",
                    "type": 2
                },
                {
                    "paragraph": "䖍州景徳寺榮師湛然堂",
                    "zhushu": "",
                    "type": 2
                },
                {
                    "paragraph": "卓然精明念不起，",
                    "zhushu": "次公：楞嚴經曰“妙精明心”。又曰“精明浄妙”。"
                },
                {
                    "paragraph": "兀然灰槁照不㓕。",
                    "zhushu": "縯：莊子：形若槁木，心若死灰。"
                },
                {
                    "paragraph": "方定之時慧在定，定慧照寂非两法。",
                    "zhushu": "次公：楞嚴經言：因戒生定，因定發慧。又云：淨極光通逹，寂照含虚空。"
                },
                {
                    "paragraph": "妙湛揔持不動尊，",
                    "zhushu": "次公：此楞嚴經中全語也。"
                },
                {
                    "paragraph": "黙然真入不二門。",
                    "zhushu": "任：維摩經言：文殊師利問維摩詰：“何等是菩蕯不二法門？”時維摩詰黙然無言。文殊師利歎曰：“善哉，善哉！乃至無有文字語言，是真入不二法門也。”"
                },
                {
                    "paragraph": "語息則黙非對語，此話要將周昜論。",
                    "zhushu": "次公：盖聲發則爲語，聲止則爲黙。非語者終不黙，而黙者終不語。此二者本不相對也。○子仁：易復卦注云：凡動息則静，静非對動者也；語息則黙，默非對語者也。"
                },
                {
                    "paragraph": "諸方人人把雷電，",
                    "zhushu": "次公：把雷雷，言各檀其權也。禪家謂掣電之機是己。"
                },
                {
                    "paragraph": "不容細看真頭靣。欲知妙湛與揔持，更問江東三語掾。",
                    "zhushu": "任：晉王戎問阮瞻曰：“聖人貴名教，莊、老明自然，其𣅀同異？”瞻曰：“將無同。”戎咨嗟良乆，即命辟之。時人謂之“三語掾”。",
                    "type": 2
                },
                {
                    "paragraph": "寒食與器之游南塔寺寂照堂",
                    "zhushu": "頃：按杭州圖經：𣑽天寺在鳯凰山，乾徳中呉越王錢氏建，舊額南塔寺，治平中改今額。",
                    "type": 2
                },
                {
                    "paragraph": "城南鐘鼔闘清新，端爲投荒洗瘴塵。揔是鏡空堂上客，",
                    "zhushu": "次公：或云：鏡空堂，張安道之堂也，未詳。但先生有和聦上人詩云：一悟鏡空老，始知元澤賢。"
                },
                {
                    "paragraph": "誰爲寂照境中人。",
                    "zhushu": "次公：楞嚴經云：湛然寂照。"
                },
                {
                    "paragraph": "紅英掃地風驚曉，緑葉成隂雨洗春。記取明年作寒食，",
                    "zhushu": "次公：歳時記：去各至後一百五日，有疾風甚雨，謂之寒食。"
                },
                {
                    "paragraph": "杏花曽與此翁鄰。",
                    "zhushu": "子仁：退之杏花詩云：居鄰北郭古寺空，杏花兩株能白紅。明年更發應更好，道人莫忘鄰家翁。",
                    "type": 2
                },
                {
                    "paragraph": "張競辰永康所居萬卷堂",
                    "zhushu": "張熈明也。",
                    "type": 2
                },
                {
                    "paragraph": "君家四壁如相如，",
                    "zhushu": "縯：司馬相如家貧，徒四壁立。"
                },
                {
                    "paragraph": "卷藏天禄吞石渠。",
                    "zhushu": "次公：天禄、石渠皆漢閣名，乃藏書處也。今卷吞之，則張侯所藏爲冨矣。"
                },
                {
                    "paragraph": "豈惟鄴侯二萬軸，",
                    "zhushu": "厚：韓詩：鄴侯家多書，挿架三萬軸。"
                },
                {
                    "paragraph": "家有丗南行祕書。",
                    "zhushu": "援：國朝𮦀事，唐太宗出幸，有司則載書以從。帝曰：“不須。虞丗南在此行祕書也。”"
                },
                {
                    "paragraph": "兒童拍手𥬇何事？",
                    "zhushu": "次公：李白詩：襄陽小兒齊拍手，欄街爭唱白銅鞮。路人借問𥬇何事，𥬇殺山翁酔似泥。"
                },
                {
                    "paragraph": "𥬇人空腹談經義。未許中郎得異書，",
                    "zhushu": "縯：蔡邕入呉，得王充論衡，以爲談助。及還許，人称其才進，曰：“不見異人，當得異書。”"
                },
                {
                    "paragraph": "且與楊雄說竒字。",
                    "zhushu": "援：揚雄傳：劉棻常從問竒字。注：古文之異者也。"
                },
                {
                    "paragraph": "清江縈山碧玉環，",
                    "zhushu": "次公：劉禹錫詩：竹含天籟清啇樂，水遶亭臺碧玉環。"
                },
                {
                    "paragraph": "下有老龍千古閑。知君好事家有酒，化爲老人夜扣𨵿。留侯之孫書滿腹，",
                    "zhushu": "次公：杜詩：經書滿腹中。張良封𭻍侯。"
                },
                {
                    "paragraph": "玉凾寳方何用讀。",
                    "zhushu": "次公：酉陽雜爼：開元大旱，祈雨，西域僧請爲壇於昆明池之側，凡七日，水縮數尺。其龍化老人求救於孫思邈。思邈謂曰：“我知昆明龍宫有仙方三十首，若能示予，予將救汝。”老人曰：“此方上帝不許妄傳，今急矣，固無所恡。”有頃，捧方至。思邈曰：“爾但還，無慮。”自是池水數日溢岸。或曰：“張氏實有逢龍化老人之事，亦借此用之。”"
                },
                {
                    "paragraph": "濠梁空復五車多，",
                    "zhushu": "次公：惠子多方，其書五車。又惠子甞遊於濠梁之上。"
                },
                {
                    "paragraph": "圯上從來一編足。",
                    "zhushu": "縯：西漢張良傳：良甞遊圯上，見一老父，岀一編書授之曰：“讀是則爲王者師。”",
                    "type": 2
                },
                {
                    "paragraph": "劉壯輿長官是是堂",
                    "zhushu": "",
                    "type": 2
                },
                {
                    "paragraph": "間燕言仁義，",
                    "zhushu": "子仁：國語：管子曰：“昔聖王之處士也，使就間燕。間燕則父與父言義，子與子言孝。”○任：班固云：士相與言仁義於間燕。"
                },
                {
                    "paragraph": "是非安可無。",
                    "zhushu": "縯：孟子：無是非之心，非人也。"
                },
                {
                    "paragraph": "非非義之屬，是是仁之徒。非非近乎訕，是是近乎䛕。",
                    "zhushu": "次公：是是近乎諂，非非近乎訕。不幸而過，寕訕無謟。此歐陽永叔非非堂記也。先生用其說起意，以爲此詩。"
                },
                {
                    "paragraph": "當爲感麟翁，善惡分錙銖。抑爲阮嗣宗，臧否两含糊。",
                    "zhushu": "次公：感麟翁，指言孔子也。爲其感西狩獲麟而作春秋也。"
                },
                {
                    "paragraph": "劉君有家學，三丗道益孤。陳古以刺今，",
                    "zhushu": "厚：詩大車：陳古以刺今大夫。"
                },
                {
                    "paragraph": "紬史行天誅。",
                    "zhushu": "次公：紬音去聲。前漢：司馬遷爲太史令，紬史記石室金匱之書。"
                },
                {
                    "paragraph": "皎如大明鏡，百陋逢一姝。鶚立時四顧，何由擾群狐。作堂名是是，自說行坦途。孜孜善稱人，不善自逺徂。",
                    "zhushu": "任：左傳：羊舌職曰：“禹稱善人，不善人遠。”"
                },
                {
                    "paragraph": "願君置座右，",
                    "zhushu": "援：後漢崔援有座右銘。"
                },
                {
                    "paragraph": "此語禹所謨。",
                    "zhushu": "次公：意謂劉壯輿之學，議論今古，細繹舊史，以行天誅。其所去取之間，醜陋者多，而姝美者少，不逃其明鑑之内，又如秋鶚之立，彼小人如羣狐者，何能擾我哉？而乃以“是是”名堂，異乎歐陽子之非非，其說乃似游乎坦𡍼，不與物齟齬而己。先生於是勉而成之曰：“禹言予思日孜孜，甞好古言而稱揚善人，使不善者自逺，當學禹也。”",
                    "type": 2
                },
                {
                    "paragraph": "夷陵縣歐陽永叔至喜堂",
                    "zhushu": "",
                    "type": 2
                },
                {
                    "paragraph": "西陵有小邑，自古控荆呉。形勢今無用，英雄乆已無。誰知有文伯，逺謫自王都。人去年年改，堂傾嵗嵗扶。追思猶咎吕，感歎亦憐朱。",
                    "zhushu": "時朱太守爲公築此堂。"
                },
                {
                    "paragraph": "舊種孤楠老，新霜一橘枯。清篇留峽洞，醉墨冩邦圖。",
                    "zhushu": "三遊洞有許夷陵圗經，後有公題處。"
                },
                {
                    "paragraph": "故老問行客，長官今白鬚。著書多念慮，許國減懽娯。寄語公知否？還須數倒壷。",
                    "zhushu": ""
                }
            ]
        },
        {
            "name": "增刋校正王狀元集注分𩔖東坡先生詩卷之四",
            "paragraphs": [
                {
                    "paragraph": "增刋校正王狀元集注分𩔖東坡先生詩卷之四",
                    "zhushu": "",
                    "type": 1
                },
                {
                    "paragraph": "城郭",
                    "zhushu": "",
                    "type": 2
                },
                {
                    "paragraph": "詩二首",
                    "zhushu": "",
                    "type": 2
                },
                {
                    "paragraph": "石鼻城",
                    "zhushu": "厚：石鼻在汧水之北，南去陳蒼三十里。",
                    "type": 2
                },
                {
                    "paragraph": "平時戰國今無在，",
                    "zhushu": "次公：石鼻寨，先生前注：即武成鎭也。戰國，指言蜀與魏也。諸葛亮築此城以拒郝昭。"
                },
                {
                    "paragraph": "陌上征夫自不閑。北客𥘉來試新險，蜀人從此送殘山。",
                    "zhushu": "次公：自北來而入蜀者，至此漸入山，故曰“試新險”。自蜀來而趍京洛者，至此已岀山，故曰“送殘山”。○項：唐獨孤及集有招北客文。○若拙：杜詩：殘山碣石開。"
                },
                {
                    "paragraph": "獨穿暗月朦朧裏，愁渡奔河蒼茫間。",
                    "zhushu": "次公：蒼茫讀從上聲。先生前篇亦曰：蒼茫曠奔流。盖於此地見渭河故也。"
                },
                {
                    "paragraph": "漸入西南風景變，",
                    "zhushu": "次公：自此地前往寳雞，爲入西南矣。"
                },
                {
                    "paragraph": "道邊脩竹水潺潺。",
                    "zhushu": "",
                    "type": 2
                },
                {
                    "paragraph": "芙蓉城",
                    "zhushu": "并序。任：時元豐元年戊午，先生在徐州作。",
                    "type": 2
                },
                {
                    "paragraph": "丗傳王逈子髙與仙人周瑶英逰芙蓉城。元豐三年三月，余始識子髙，問之信然，乃作此詩，極其情而歸之正，亦“變風止乎禮義”之意也。",
                    "zhushu": "次公：按胡微之作王子髙傳：子髙，虞部貟外郎王路之次子，載其所遇周事甚詳，人用其傳爲六么曲。先生詩中稍涉其事，今略取之。○无𨓜：按子髙傳云：忽一夕，夢周道服而至，謂君曰：“我居幽僻，君能往否？”遂從之。但覺其身飄然。須臾過一嶺，及一門，珍禽佳木，清溜怪石，殿閣金碧相照。遂與君自東廂門入，循廊至一殿亭，甚雄壯。下有三樓，相視而聳，亦甚雄麗。廊間半開，周忽入，君少留。須臾，周與一女郎至。周曰：“三山之事悉乎？”曰：“雖已悉，奈情何？”於是拊掌而去。逡廵東廊之門，門啓，有女流道裝而岀者百餘人，立於庭下。湏臾，殿上卷簾，有美丈夫一人，朝服慿几，而庭下之女循次而上。少頃，慿几者起，簾復下，諸女流亦復不見。周遂命君登東廂之樓云：夢之明日，周來，君將語其夢。周𥬇曰：“芳卿之意甚動人。”君曰：“何也？”周曰：“芙蓉城也。”曰：“慿几者誰？三山之事何謂？”周皆不對。君曰：“芳卿何姓？”曰：“與我同。”君感其事，作詩遺周云。",
                    "type": 2
                },
                {
                    "paragraph": "芙蓉城中花𡨋𡨋，",
                    "zhushu": "次公：杜詩：樹攪離思花𡨋𡨋。"
                },
                {
                    "paragraph": "誰其主者石與丁。",
                    "zhushu": "縯：石曼卿卒後，其故人有見之者，云：恍惚如夢中，言我今爲僊也，所主者芙蓉城。欲呼故人共遊，不諾，忿然騎一素騾去。○次公：張師正括異志載：慶曆中，有朝士冒晨赴起居。正通衢，見美婦三十餘人，並馬而行，若前導者。俄見丁觀文度按轡繼之而去，有一人最後行。朝士問曰：“觀文將遊何處？”曰：“非也。諸女御迎芙蓉館主爾。”時丁己在告，頃之聞卒。"
                },
                {
                    "paragraph": "珠簾玉案翡翠屏，",
                    "zhushu": "子敬：襄陽記：龍巢山鉢帽峯尹喜石室内，有玉案，僊經八卷在案上。○崔：三輔黄圗云：未央宫漸臺西有西桂宫，中有明光殿，皆金玉珠璣爲簾箔。"
                },
                {
                    "paragraph": "雲舒霞卷千俜停。中有一人長眉靑，",
                    "zhushu": "厚：異聞集：栁毅之言龍女曰：“紅粧千萬，𥬇語熈熙。中有一人自然娥眉而長。”又退之華山女詩：白咽紅頰長眉青。"
                },
                {
                    "paragraph": "烱如微雲淡踈星。",
                    "zhushu": "次公：孟浩然詩：微雲淡河漢。"
                },
                {
                    "paragraph": "往來三丗空錬形，",
                    "zhushu": "次公：酉陽雜爼載：有人掘地，遇石函，發之，見人方偃仰，容色如生。湏臾振髪而起，即失所在。方士云：“此太隂錬形人也。”"
                },
                {
                    "paragraph": "竟坐誤讀黄庭經。",
                    "zhushu": "次公：聞之晁子止云：神僊黑𥿄白字，冩黄庭經，名曰“玉字黄庭經”。唐人有詩：誤縁不是凡心起，月黒筠牎讀字難。○堯卿：僊家寳曰：黄庭内經，昔有僊人誤讀句字，謫居下界。龜父按道藏有黄庭内外二景經二卷。"
                },
                {
                    "paragraph": "天門夜開飛爽靈，",
                    "zhushu": "芻：道書：三魂名爽靈、胎光、幽精。"
                },
                {
                    "paragraph": "無復白日乗雲軿。俗縁千劫磨不盡，",
                    "zhushu": "師：僧圎澤傳：俗縁未盡，慎勿相近。"
                },
                {
                    "paragraph": "翠被冷落凄餘馨。因過緱山朝帝庭，",
                    "zhushu": "薛：按傳云：周云即預朝列。君曰朝帝也。不言其詳。由此倐去不來者數日。"
                },
                {
                    "paragraph": "夜聞笙簫弭節聽。飄然而來誰使令，皎如明月入牎櫺。忽然而去不可執，寒衾虚幌風泠泠。",
                    "zhushu": "賈：楚詞：抑志而弭節𠔃。注云：按節徐行也。○次公：自“天門夜開”至此，以言周𥘉至時事。○堯卿：劉向列仙傳：王子喬，周靈王太子也，好吹笙，道士浮丘公接上嵩山。三十餘年，後來於山，告桓良曰：“告我家，七月七日待我於緱氏山頭。”果乗白鶴駐山頭，舉手謝時人而去。"
                },
                {
                    "paragraph": "仙宫洞房本不扄，夢中同躡鳯皇翎。",
                    "zhushu": "次公：杜詩：噀雨鳯皇翎。而其事則曲中所謂“夢中共跨靑鸞翼”也。"
                },
                {
                    "paragraph": "徑度萬里如奔霆，玉樓浮空聳亭亭。天書雲篆誰所銘，",
                    "zhushu": "次公：玉樓亭亭，則曲中所謂“一簇樓臺”也。天書雲篆，則傳。又云：梁上有碑，題曰“碧雲”，而其字則真誥有飛天之書，八龍雲篆。"
                },
                {
                    "paragraph": "遶樓飛歩髙竛竮。仙風鏘然韻流鈴，",
                    "zhushu": "憲：道家有流金火鈴。○信民：度人經云：擲火萬里，流鈴八衝。"
                },
                {
                    "paragraph": "蘧蘧形開如酒醒。",
                    "zhushu": "次公：莊周夢爲胡蝶而蘧蘧然。又曰：其寐也神交，其覺也形開。"
                },
                {
                    "paragraph": "芳卿寄謝空丁寕，",
                    "zhushu": "堯卿：子髙傳曰：周命君登東廂之樓，上有酒具，慿䦨縱觀，山川清秀。梁上有碑，題曰“碧雲樓”。君未及下，有一女郞復登是樓，年可十五，容色嬌媚，亦周之比。周謂君曰：“此芳卿也，與我最相愛。”芳卿盖其字耳。"
                },
                {
                    "paragraph": "一朝覆水不反缾。羅巾別淚空熒熒，",
                    "zhushu": "次公：此言竟去而感歎之也。李白詩：覆水𨚫収不滿杯。又云：水覆最難収。○任：子髙傳曰：周臨别留詩云：乆事幈帷不暫閑，今朝離意尚瓓珊。臨行惟有相思涙，滴在羅衣一半班。"
                },
                {
                    "paragraph": "春風花開秋葉零。",
                    "zhushu": "厚：樂天辰恨歌云：春風桃李花開夜，秋雨梧桐葉落時。"
                },
                {
                    "paragraph": "丗間羅綺紛膻腥，此生流浪隨滄溟。偶然相值兩浮萍，",
                    "zhushu": "僧善權：退之詩：波濤兩浮萍。"
                },
                {
                    "paragraph": "願君収視觀三庭。勿與佳榖生蝗螟，",
                    "zhushu": "次公：此所謂歸之正也。三庭，道家事。佳榖生蝗螟，言色慾之賊身，如蝗螟之賊，佳榖也。○子仁：黄庭内景云：三庭佳榖生蝗螟。"
                },
                {
                    "paragraph": "從渠一念三千齡，",
                    "zhushu": "次公：楊妃外傳云：由此一念，當復墮下界。○堯卿：神仙傳：馬明先生隨神女還岱，見安期生，語神女曰：“昔與女郎游於安息西海之際，憶此已三千年矣。”續齊諸記曰：桂楊城武丁有仙道，常在人間。忽謂其弟曰：“七月七夕日，織女渡河，諸仙悉還宫。吾向已被召，不得停，與爾别矣。”弟問：“織女何事渡河？兄何當還？”荅曰：“織女暫詣牽牛，吾去後三千年當還耳。”明旦，失武所在。"
                },
                {
                    "paragraph": "下作人間尹與邢。",
                    "zhushu": "縯：史記：漢武帝時，尹夫人與邢婕妤同時並幸，詔不得相見。尹自請願望見邢，帝許之。即令它夫人飾爲邢來前。尹見之曰：“此非邢身也，其狀皃不足以當人主矣。”於是帝使邢衣故衣，獨身來前。尹見之曰：“此真是也。”乃俛而泣，自痛其不如也。○堯卿：尹喜與邢和璞也。老子西昇經曰：老君岀関，尹喜謂曰：“喜是蜀青城人，自生以來，已歷三千甲子矣。”或云“尹”作“伊”，盖伊愔與邢和璞同時二人，故云尹與邢。舊說以爲漢武帝尹、邢二夫人，誤矣。仙家一念之未，乃使爲尹、邢二夫人，非所謂極其情而歸之正，変風止乎禮義之意也。",
                    "type": 2
                },
                {
                    "paragraph": "壁塢",
                    "zhushu": "",
                    "type": 2
                },
                {
                    "paragraph": "詩二首",
                    "zhushu": "",
                    "type": 2
                },
                {
                    "paragraph": "郿塢",
                    "zhushu": "次公：此塢在郿縣，董卓名之曰萬歳塢。○惠安：前地理志：在扶風縣二十一，其八曰郿。注：郿，音媚。",
                    "type": 2
                },
                {
                    "paragraph": "衣中甲厚行何懼，",
                    "zhushu": "任：董卓傳：卓議廢立，越騎校尉伍孚忿卓凶毒，懷刀刺之，不中，左右執孚。其後王允與吕布謀誅卓，令李肅以㦸刺之，𠂻甲不入。卓驚呼布所在，布曰：“有詔。”遂殺卓。"
                },
                {
                    "paragraph": "塢裏金多退足慿。",
                    "zhushu": "援：卓死，塢中珍藏有金二三萬斤，銀八九萬斤。"
                },
                {
                    "paragraph": "畢竟英雄誰得似，臍脂自照不湏燈。",
                    "zhushu": "縯：董卓素充肥，旣誅，尸於市。天𤍠，脂流於地。守尸吏燃火置卓臍中，光明逹𥌓。",
                    "type": 2
                },
                {
                    "paragraph": "寄題刁景純藏春塢",
                    "zhushu": "",
                    "type": 2
                },
                {
                    "paragraph": "白首歸來種萬松，待㸔千尺舞霜風。年抛造物陶甄外，春在先生杖屨中。楊栁長齊低户暗，櫻桃爛熟滴堦紅。何時𨚫與徐元直，共訪襄陽龐德公。",
                    "zhushu": "任：龐公，南郡㐮陽人也。居峴山之南，未甞入城府。㐮陽記曰：諸葛孔明每至德公家，獨拜床下，德公𥘉不令止。司馬德操甞詣德公，值其上冡，德操徑入其室，呼德公妻子，使速作黍。徐元直向云：“當來就我，與徳公談。”其妻子皆羅拜堂下，奔走共設。湏臾，德公還，直入相就，不知何者是客也。",
                    "type": 2
                },
                {
                    "paragraph": "田圃",
                    "zhushu": "",
                    "type": 2
                },
                {
                    "paragraph": "詩八首",
                    "zhushu": "",
                    "type": 2
                },
                {
                    "paragraph": "東坡八首",
                    "zhushu": "并序。",
                    "type": 2
                },
                {
                    "paragraph": "余至黄二年，日以困匱。故人馬正卿哀余乏食，爲於郡中請故營地數十畒，使得躬耕其中。地旣乆荒，爲茨𣗥瓦礫之場，而歳又大旱，墾闢之勞，筋力殆盡。釋耒而歎，乃作是詩，自愍其勤，庶幾來歳之入，以忘其勞焉。",
                    "zhushu": "",
                    "type": 2
                },
                {
                    "paragraph": "廢壘無人顧，頽垣滿蓬蒿。",
                    "zhushu": "次公：荘子：妄鑿垣墻，而殖蓬蒿。"
                },
                {
                    "paragraph": "誰能捐筋力，歳晚不償勞。獨有孤旅人，天窮無所逃。端來拾瓦礫，歳旱土不膏。",
                    "zhushu": "次公：國語云：土膏其動。"
                },
                {
                    "paragraph": "﨑嶇草𣗥中，欲刮一寸毛。",
                    "zhushu": "子敬：愽物志：地以草爲毛。"
                },
                {
                    "paragraph": "喟焉釋耒歎，我廪何時髙。",
                    "zhushu": "縯：詩：亦有髙廪。○任：唐文粹：釋耒而歎。",
                    "type": 2
                },
                {
                    "paragraph": "荒田雖浪莽，",
                    "zhushu": "師：陶淵明詩：浪莽林野娯。"
                },
                {
                    "paragraph": "髙庳各有適。下濕種秔稌，東原蒔棗栗。江南有蜀士，",
                    "zhushu": "次公：江南，大江之南也。蜀士，意謂王文甫矣。文甫乃嘉州犍爲縣人，居於武昌。先生在黄州謫居時，盖甞與文甫往還矣。○堯卿：按先生荅秦太虚書云：所居對岸武昌，山水佳絶。有蜀人王生在邑中，往徃爲風濤所隔，不能即歸，則王生能爲殺雞炊黍，至數日不厭。乃此也。"
                },
                {
                    "paragraph": "桑果已許乞。好竹不難栽，但恐鞭横𨓜。",
                    "zhushu": "仲逹：談助云：竹根曰鞭。賛寕竹譜曰：鞭多西南行，故謂之東家種竹，西家理地也。"
                },
                {
                    "paragraph": "仍湏卜佳處，規以安我室。",
                    "zhushu": "次公：規字，如東方朔諌起上林書云：鄷鎬之間，號爲土膏，今規以爲苑。"
                },
                {
                    "paragraph": "家童燒枯草，走報暗井出。一飽未敢期，瓢飲已可必。",
                    "zhushu": "次公：論語：顔子一瓢飲。",
                    "type": 2
                },
                {
                    "paragraph": "自昔有微泉，來從逺嶺背。穿城過聚落，流惡壯蓬艾。",
                    "zhushu": "次公：左傳云：有汾澮以流其𢙣。杜詩云：流𢙣邑里清。"
                },
                {
                    "paragraph": "去爲柯氏陂，十畒魚鰕㑹。歳旱泉亦竭，枯萍粘破塊。",
                    "zhushu": "次公：風不鳴條，雨不破塊。"
                },
                {
                    "paragraph": "昨夜南山雲，雨到一犂外。泫然追故瀆，知我理荒薈。泥芹有𪧐　根，",
                    "zhushu": "子仁：杜詩：飯煮青泥坊底芹。"
                },
                {
                    "paragraph": "一寸嗟獨在。雪芽何時動，春鳩行可膾。",
                    "zhushu": "蜀人貴芹芽膾，雜鳩肉作之。",
                    "type": 2
                },
                {
                    "paragraph": "種稻清明前，樂事我能數。",
                    "zhushu": "次公：我能數，則自𥘉種而鍼水，至穗重而熟時也。"
                },
                {
                    "paragraph": "毛空暗春澤，鍼水聞好語。",
                    "zhushu": "蜀人以細雨爲雨毛。稻𥘉生時，農夫相語：稻鍼水矣。"
                },
                {
                    "paragraph": "分秧及𥘉夏，漸喜風葉舉。月明看露上，一一珠垂縷。秋來霜穗重，顛倒相撑拄。但聞畦壠閒，蚱蜢如風雨。",
                    "zhushu": "蜀中稻熟時，蚱蜢群飛田間，如小蝗狀，而不害稻。"
                },
                {
                    "paragraph": "新舂便入甑，王粒照筐筥。",
                    "zhushu": "子仁：左傳云：筐筥錡釜之器。又詩云：唯筐及筥。"
                },
                {
                    "paragraph": "我乆食官倉，紅腐等泥土。",
                    "zhushu": "次公：漢書：大倉之粟，紅腐而不可食。"
                },
                {
                    "paragraph": "行當知此味，口腹吾已許。",
                    "zhushu": "",
                    "type": 2
                },
                {
                    "paragraph": "良農惜地力，幸此十年荒。桑柘未及成，一麥庶可望。投種未踰月，覆塊已蒼蒼。農父告我言，勿使苗葉昌。君欲冨餅餌，要湏縱牛羊。再拜謝苦言，得飽不敢忘。",
                    "zhushu": "",
                    "type": 2
                },
                {
                    "paragraph": "種棗期可剥，",
                    "zhushu": "次公：詩七月云：八月剥棗。剥之爲義，剥落而取之也。王介父新經乃謂剥其皮而進之，誤矣。"
                },
                {
                    "paragraph": "種松期可斵。",
                    "zhushu": "次公：詩：松栢丸丸，方斵是䖍。"
                },
                {
                    "paragraph": "事在十年外，吾計亦已慤。",
                    "zhushu": "次公：太史公言：十年之計，樹之以木也。"
                },
                {
                    "paragraph": "十年何足道，千載如風雹。舊聞李衡奴，",
                    "zhushu": "任：三國志：李衡毎欲治家，妻輒不聽。後宻遣人於武陵龍陽汎洲上作宅，種柑橘千樹，死，謂兒曰：“汝母𢙣我治家，故窮如是。然吾州里有千頭木奴，不責汝衣食，歳得千疋絹，亦可用矣。”"
                },
                {
                    "paragraph": "此䇿疑可學。我有同舎郞，官居在𤄵岳。",
                    "zhushu": "李公擇也。"
                },
                {
                    "paragraph": "遺我三寸柑，",
                    "zhushu": "次公：杜詩云：三寸黄柑猶自青。"
                },
                {
                    "paragraph": "照坐光卓犖。百栽儻可致，當及春冰渥。想見竹籬間，青黄垂屋角。",
                    "zhushu": "",
                    "type": 2
                },
                {
                    "paragraph": "潘子乆不調，沽酒江南村。",
                    "zhushu": "子仁：按先生荅秦太虚書云：有潘生者，作酒店樊口，棹小舟徑至店下，村酒亦醇釅。即此也。潘子，盖潘邠老云。"
                },
                {
                    "paragraph": "郭生本將種，",
                    "zhushu": "縯：漢書：朱虚侯劉章侍髙后宴，爲酒吏，請曰：“臣將種也，請以軍法行酒。”"
                },
                {
                    "paragraph": "賣藥市西垣。古生亦好事，恐是押牙孫。",
                    "zhushu": "厚：古押牙，冨平縣俠客也。盗取奉陵宫女無双，以與王僊客爲妻，𡨚死者數人，押牙亦自刎。事詳見麗情集。"
                },
                {
                    "paragraph": "家有十畒竹，無時容叩門。我窮交舊絶，三子獨見存。從我於東坡，勞餉同一飡。可憐杜拾遺，事與朱阮論。",
                    "zhushu": "次公：杜拾遺，子美也。有詩云：“梅熟許同朱老喫，松髙擬對阮生論。”盖在成都浣花溪上所居之時，與朱、阮二人遊。則先生意自比老杜，以朱、阮比三子矣。"
                },
                {
                    "paragraph": "吾師卜子夏，四海皆弟昆。",
                    "zhushu": "次公：論語：子夏曰：四海之内，皆兄弟也。",
                    "type": 2
                },
                {
                    "paragraph": "馬生本窮士，",
                    "zhushu": "思文曰：志林云：杞人馬正卿，字夢得，作太學正，清苦有氣節。學生旣不喜，愽士亦忌之。余偶至其齋，書杜子美秋風嘆一篇壁上，𥘉無意也。正卿即日辝歸，至今白首窮餓，守節如故。又曰：馬夢得與僕同歳月生，少僕八月。是歳生者，無冨貴人，而僕與夢得爲窮之冠。即吾二人而觀之，當惟夢得爲首。"
                },
                {
                    "paragraph": "從我二十年。日夜望我貴，求分買山錢。",
                    "zhushu": "縯：戴符山，人問襄陽節度使于頔，求買山錢，頔與百萬。○李：南史：王秀之云：吾山資己足，豈可乆留妨賢路。"
                },
                {
                    "paragraph": "我今反累生，借耕輟兹田。刮毛龜背上，何時得成氊。",
                    "zhushu": "次公：龜背上刮氊毛，諺語也。"
                },
                {
                    "paragraph": "可憐馬生癡，至今夸我賢。衆𥬇終不悔，施一當獲千。",
                    "zhushu": "次公：大率先生是詩八篇，皆田中楽易之語，如陶淵明。",
                    "type": 2
                },
                {
                    "paragraph": "宗族",
                    "zhushu": "",
                    "type": 2
                },
                {
                    "paragraph": "詩五首",
                    "zhushu": "",
                    "type": 2
                },
                {
                    "paragraph": "小兒",
                    "zhushu": "",
                    "type": 2
                },
                {
                    "paragraph": "小兒不識愁，起坐牽我衣。",
                    "zhushu": "次公：暗使李白詩：兒女嬉笑牽人衣。"
                },
                {
                    "paragraph": "我欲嗔小兒，老妻勸兒癡。兒癡君更甚，不樂愁何爲？還坐愧此言，洗盞當我前。大勝劉伶婦，區區爲酒錢。",
                    "zhushu": "縯：劉伶甞渇甚，求酒於妻。妻捐酒毁噐，諫曰：“君酒太過，非攝生之道，汝冝断之。”伶曰：“善！吾不能自禁，唯當祝鬼神自誓耳。便可具酒肉。”妻從之。伶跪祝曰：“天生劉伶，以酒爲名。一飲一石，五斗解酲。婦人之言，終不可聽。”仍引酒御肉，頺然復醉。",
                    "type": 2
                },
                {
                    "paragraph": "姪安節逺來夜坐三首",
                    "zhushu": "",
                    "type": 2
                },
                {
                    "paragraph": "南來不覺歳峥嶸，",
                    "zhushu": "厚：鮑明遠舞鶴賦：歳峥嵘而催莫。又老杜贈鮮于京兆詩：旅食歳峥嵘。"
                },
                {
                    "paragraph": "坐撥寒灰聽雨聲。遮眼文書元不讀，伴人燈火亦多情。",
                    "zhushu": "子仁：退之詩：燈火稍可親。"
                },
                {
                    "paragraph": "嗟予潦倒無歸日，",
                    "zhushu": "次公：杜詩：多才依舊能潦倒。"
                },
                {
                    "paragraph": "今汝蹉跎已半生。免使韓公悲丗事，白頭還對短長檠。",
                    "zhushu": "縯：退之短灯檠歌云：長檠八尺空自長，短檠二尺便且光。黄簾緑幕朱户閉，風露氣入秋堂凉。裁衣寄逺淚眼暗，搔頭頻桃移近床。太學儒生東魯客，二十辝家來射策。夜書細字綴語言，两目眵昏頭雪白。此時提挈當案前，看書到曉那能眠。一朝冨貴還自恣，長檠髙張照朱翠。吁嗟丗事無不然，墻角君看短檠弃。",
                    "type": 2
                },
                {
                    "paragraph": "心衰面改瘦峥嶸，相見惟應識舊聲。",
                    "zhushu": "厚：後漢夏馥傳：馥以声名爲中官所忌，遂被誣䧟，詔下州郡，捕爲黨魁。馥乃自剪湏変形，爲治家傭，親突煙炭，形貌毀瘁。弟静於洛陽市中遇馥，不識，聞其言声，乃覺而拜之。"
                },
                {
                    "paragraph": "永夜思家在何處，",
                    "zhushu": "次公：栁子厚詩：隱憂倦永夜。又退之示姪孫湘詩：雲横秦嶺家何在。"
                },
                {
                    "paragraph": "殘年知汝逺來情。",
                    "zhushu": "次公：杜詩：看射猛虎終殘年。又退之示姪孫湘詩云：知汝逺來應有意。"
                },
                {
                    "paragraph": "畏人黙坐成癡鈍，",
                    "zhushu": "馮：顔氏家訓曰：梁丗有一侯，甞對元帝飲謔，自陳“癡鈍”，乃成“颸叚”。元帝荅曰：“颸異凉風，叚非土木。”"
                },
                {
                    "paragraph": "問舊驚呼半死生。",
                    "zhushu": "厚：杜詩：訪舊半爲鬼，驚呼𤍠中腸。"
                },
                {
                    "paragraph": "夢斷酒醒山雨絶，𥬇看饑䑕上燈檠。",
                    "zhushu": "",
                    "type": 2
                },
                {
                    "paragraph": "落第汝爲中酒味，",
                    "zhushu": "縯：唐人下第詩：氣味如中酒。"
                },
                {
                    "paragraph": "吟詩我作忍饑聲。",
                    "zhushu": "子仁：杜詩：忍飢浮雲巘。又秦韜玉貴公子行：𨚫𥬇儒生把書卷，學得顔囬忍飢面。"
                },
                {
                    "paragraph": "便思絶粒真無策，苦說歸田似不情。腰下牛閑方解佩，",
                    "zhushu": "任：龔遂爲渤海太守，令民賣剱買牛，賣刀買犢，曰：“何爲帶牛佩犢？”"
                },
                {
                    "paragraph": "洲中奴長足爲生。",
                    "zhushu": "縯：三國志：李衡於武陵龍陽汎洲上作宅，種柑橘千株。臨死謂其子曰：“吾州里有千頭木奴，歳可得絹千疋，可用矣。”"
                },
                {
                    "paragraph": "大弨一㢮何縁彀，",
                    "zhushu": "次公：退之詩：大弨挂壁無由彎。"
                },
                {
                    "paragraph": "已覺翻翻不受檠。",
                    "zhushu": "倬：揚子曰：“見弓之張𠔃，弛而不失其良𠔃，何謂也？”曰：“檠之而已矣。”注：檠，正弓之噐。",
                    "type": 2
                },
                {
                    "paragraph": "冬至日贈安節",
                    "zhushu": "",
                    "type": 2
                },
                {
                    "paragraph": "我生幾冬至，少小如昨日。",
                    "zhushu": "次公：韓嬰詩外傳云：昨日何生，今日何成？又退之云：昨日之日不可留。"
                },
                {
                    "paragraph": "當時事父兄，上壽拜脫𦡀。十年閱凋謝，白髪催衰疾。瞻前惟兄三，顧後子由一。",
                    "zhushu": "次公：唐孝友傳：李華作二孝賛：頋後絶配，瞻前无鄰。"
                },
                {
                    "paragraph": "近者隔濤江，逺者天一壁。今朝復何幸，見此萬里姪。憶汝緫角時，",
                    "zhushu": "十朋曰：詩：緫角丱𠔃。"
                },
                {
                    "paragraph": "啼𥬇爲梨栗。",
                    "zhushu": "縯：淵明責子詩：通子垂九齡，但覔梨與栗。"
                },
                {
                    "paragraph": "今來能慷慨，志氣堅鐵石。",
                    "zhushu": "邦衡：皮日休桃花賦序：宋璟疑其鐵腸石心。"
                },
                {
                    "paragraph": "諸孫行復爾，丗事何時畢。",
                    "zhushu": "次公：盖言諸孫行將又如此，丗事无有窮盡也。"
                },
                {
                    "paragraph": "詩成却超然，老淚不成滴。",
                    "zhushu": "",
                    "type": 2
                },
                {
                    "paragraph": "婦女",
                    "zhushu": "",
                    "type": 2
                },
                {
                    "paragraph": "詩十一首",
                    "zhushu": "",
                    "type": 2
                },
                {
                    "paragraph": "薄命佳人",
                    "zhushu": "饒：白樂天陵園妾云：顔色如花命如葉，命如葉薄争奈何。",
                    "type": 2
                },
                {
                    "paragraph": "𩀱頰凝酥髮抺漆，",
                    "zhushu": "彦之：百樂天詩：面因衝冷作凝酥。"
                },
                {
                    "paragraph": "眼光入簾珠的皪。",
                    "zhushu": "厚：古詩：的㿨沉珠淵。次公：先生詩集一本云：爲試經者作，則眼光入簾是也。"
                },
                {
                    "paragraph": "故將白練作仙衣，",
                    "zhushu": "次公：冷齋夜話載：則天長夀三年詔書曰：“應天下尼，當用細白練爲衣。”"
                },
                {
                    "paragraph": "不許紅膏汙天質。呉音嬌軟帶兒癡，",
                    "zhushu": "養源：李太白詩：楚歌呉語嬌不成。"
                },
                {
                    "paragraph": "無限閑愁揔未知。自古佳人多命薄，",
                    "zhushu": "子仁：古樂府有妾命薄曲。"
                },
                {
                    "paragraph": "閉門春盡楊花落。",
                    "zhushu": "",
                    "type": 2
                },
                {
                    "paragraph": "於潜女",
                    "zhushu": "",
                    "type": 2
                },
                {
                    "paragraph": "青裙縞袂於潜女，兩足如霜不穿屨。",
                    "zhushu": "縯：李白詩：屣上足如霜，不着鵶頭襪。"
                },
                {
                    "paragraph": "𧤺沙𩯭髮𢇁穿柠，",
                    "zhushu": "次公：退之月蝕詩：赤鳥司南方，尾秃翅𧤺沙。“柠”當作“杼”。字書“柠”同“楮”字耳，於“𢇁穿”之下無義。柠，說文曰：“機之持緯者。”𢇁穿杼，言𩯭如𢇁之穿杼也。"
                },
                {
                    "paragraph": "蓬沓障前走風雨。老濞宫粧傳父祖，",
                    "zhushu": "厚：老濞，呉王濞也。杜牧之詩：老濞即山鑄，後庭千蛾眉。此指呉越王錢氏也。"
                },
                {
                    "paragraph": "至今遺民悲故主。苕溪楊桞𥘉飛絮，照溪𦘕眉渡溪去。逢郎樵歸相媚嫵，不信姫姜有齊魯。",
                    "zhushu": "程：齊女姜姓，魯女姫姓。古詩：雖有姫姜，無弃憔悴。",
                    "type": 2
                },
                {
                    "paragraph": "錢安道席上令歌者道服",
                    "zhushu": "",
                    "type": 2
                },
                {
                    "paragraph": "烏府先生鐵作肝，",
                    "zhushu": "縯：漢御史，府中列栢樹，常有野烏數千棲𪧐其上，晨出暮來，號爲“朝夕烏”。次公：錢安道，錢顗也。爲御史謫官。"
                },
                {
                    "paragraph": "霜風卷地不知寒。猶嫌白髮年前少，故㸃紅燈雪裏㸔。它日卜鄰先有約，",
                    "zhushu": "縯：樂天與元八卜鄰詩云：明月好同三徑夜，緑楊冝作兩家春。"
                },
                {
                    "paragraph": "待君投紱我休官。如今且作華陽服，",
                    "zhushu": "厚：句曲山，三十六洞天之第八洞也，名曰華陽洞，以三茅所居，故又曰茅山。"
                },
                {
                    "paragraph": "醉唱儂家七返丹。",
                    "zhushu": "縯：古歌云：七還七返三五一，龍虎相交入塊室。灰池熖灼天地精，金液還丹功了畢。厚：吕仙翁詞云：七返還丹，在人先湏煉餌。子敬：道書大還祕契圖曰：從寅至申爲七返，却至坤爲九還。",
                    "type": 2
                },
                {
                    "paragraph": "朝雲詩",
                    "zhushu": "并引。",
                    "type": 2
                },
                {
                    "paragraph": "丗謂樂天有“粥駱馬放楊栁枝”詞，嘉其主老病不忍去也。然夢得有詩云：“春盡絮飛留不得，隨風好去落誰家？”樂天亦云：“病與樂天相伴住，春隨樊子一時歸。”則是樊素竟去也。予家有數妾，四五年相繼辭去，獨朝雲者隨予南遷。因讀樂天集，戲作此詩。朝雲姓王氏，錢塘人，甞有子曰幹兒，未朞而夭云。",
                    "zhushu": "",
                    "type": 2
                },
                {
                    "paragraph": "不似楊枝別樂天，",
                    "zhushu": "縯：樂天不能忘情吟引妓有樊素者，善唱楊栁枝，人多以曲名之。樂天旣老，又病風，將故之，素慘然立且拜，婉戀有辭，辭畢涕下。予聞素言，亦愍嘿不能對，且命反袂，遂作不能忘情吟。"
                },
                {
                    "paragraph": "恰如通德伴伶玄。",
                    "zhushu": "厚：後漢伶玄與班固同時，有文章。得妾姓樊，曰通徳，頗能言趙飛燕姊妹事，玄因作外傳。"
                },
                {
                    "paragraph": "阿奴絡秀不同老，",
                    "zhushu": "援：𣈆書：周伯仁母李氏，字絡秀。少時，伯仁父浚求爲妾，生伯仁及嵩、謨。甞冬至置酒，絡秀舉觴賜三子曰：“吾本渡江，託足無所，不謂爾等並貴，列吾目前。”嵩起曰：“伯仁志大而才短，名重而識闇，好乗人之弊，此非自全之道也。”嵩性抗直，亦不容於丗。惟阿奴碌碌，當在母目下。"
                },
                {
                    "paragraph": "天女維摩緫解禪。",
                    "zhushu": "次公：維摩經：天女居維摩室，與舎利佛發明禪理。維摩曰：“此天女已能逰戯，菩薩之神通也。”"
                },
                {
                    "paragraph": "經卷藥爐新活計，舞衫歌扇舊因縁。丹成逐我三山去，",
                    "zhushu": "縯：三山，則海中三神山，蓬萊、方丈、瀛洲也。"
                },
                {
                    "paragraph": "不作巫陽雲雨仙。",
                    "zhushu": "厚：宋玉髙唐賦云：昔者先王甞遊髙唐，怠而晝寢，夢一婦曰：“妾巫山之神女也。旦爲朝雲，暮爲行雨，朝朝暮暮，陽臺之下。”次公：樂天和夢得遊春詩：縹緲雲雨仙。",
                    "type": 2
                },
                {
                    "paragraph": "正月二十六日偶與數客野歩嘉祐僧舎東南野人家𮦀花盛開扣門求觀主人林氏媪出應白髪青裙少寡獨居三十年矣感歎之餘作詩記之",
                    "zhushu": "喻：按白鶴故居圖：嘉祐寺在歸善縣西，林行婆在寺之西。",
                    "type": 2
                },
                {
                    "paragraph": "縹𦷾緗枝出絳房，",
                    "zhushu": "厚：杜牧之詩：醉折梨園縹𦷾花。又李啇隱詩：紅苞𮦀絳房。次公：緑白色曰縹，淺黄色曰緗，大赤色曰絳。王僧逹櫻桃詩云：緗葉未開萼。"
                },
                {
                    "paragraph": "緑隂青子送春忙。㳙㳙泣露紫含𥬇，",
                    "zhushu": "縯：含𥬇花，嶺南所出。"
                },
                {
                    "paragraph": "熖熖燒空紅佛桑。",
                    "zhushu": "厚：𣈆安海異名記：佛桑，其花丹，重敷柔澤，葉如桑，花五六出，大如蜀葵。有蘂一條，長如花葉，上綴金屑，日光所鑠，凝爲熖，朝生暮落。"
                },
                {
                    "paragraph": "落日孤煙知客恨，",
                    "zhushu": "子仁：杜牧之詩：孤煙知客恨。"
                },
                {
                    "paragraph": "短籬破屋爲誰香。主人白髮青裙袂，子美詩中黄四娘。",
                    "zhushu": "縯：杜子美詩：黄四娘家花滿蹊，千朶萬朶壓枝低。新添：先生嘗書子美詩云：此詩雖不甚佳，可以見子美淸在野𨓜之態，故予喜書之。昔者齊魯有大臣，史失其名。黄四娘獨何人哉？而託此詩以不朽，何以使覽者一笑。",
                    "type": 2
                },
                {
                    "paragraph": "悼朝雲詩",
                    "zhushu": "并引。",
                    "type": 2
                },
                {
                    "paragraph": "紹聖元年十一月，戲作贈朝雲詩。三年七月五日，朝雲病亡於惠州，葬之栖禪寺松林中東南，直大聖塔。予旣銘其墓，且和前詩以自解。朝雲始不識字，晩忽學書，粗有楷法。蓋甞從泗上比丘尼義沖學佛，亦略聞大義。且死，誦金剛經四句偈而絶。",
                    "zhushu": "",
                    "type": 2
                },
                {
                    "paragraph": "苗而不秀豈其天，",
                    "zhushu": "縯：論語：苗而不秀者，有以夫。"
                },
                {
                    "paragraph": "不使童烏與我玄。",
                    "zhushu": "厚：揚子：育而不苗者，吾家之童烏乎？九齡而與我玄文。次公：此言，朝雲所生之子幹兒，未百日而亡也。"
                },
                {
                    "paragraph": "駐景恨無千歳藥，贈行惟有小乗禪。",
                    "zhushu": "援：宗宻禪師有“小乗禪”“大乗禪”“㝡上乗襌”之論。"
                },
                {
                    "paragraph": "傷心一念償前債，彈指三生斷後縁。",
                    "zhushu": "次公：“一念”“三生”，皆岀佛書。白樂天云：丗說三生如不謬，共疑巢許是前人。又圓澤云：三生石上舊精魂。"
                },
                {
                    "paragraph": "歸卧竹根無逺近，",
                    "zhushu": "任：杜詩：共醉終同卧竹根。"
                },
                {
                    "paragraph": "夜燈勤禮塔中仙。",
                    "zhushu": "次公：塔中仙，指言大聖塔也。",
                    "type": 2
                },
                {
                    "paragraph": "昭君村",
                    "zhushu": "子仁：杜詩：若道巫山女粗醜，安得此有昭君村？",
                    "type": 2
                },
                {
                    "paragraph": "昭君夲楚人，艶色照江水。楚人不敢娶，謂是漢妃子。",
                    "zhushu": "縯：匈奴數盗邊，漢議以女遺之。乃取後宫女王嬙字昭君娉焉。"
                },
                {
                    "paragraph": "誰知去郷國，萬里爲胡鬼。",
                    "zhushu": "縯：白居易昭君詩云：生爲漢宫妃，死作胡地鬼。"
                },
                {
                    "paragraph": "人言生女作門楣，",
                    "zhushu": "子仁：楊妃外傳：楊貴妃寵幸時，童謡有曰：“男不封侯女作妃。”君看女𨚫作門楣。"
                },
                {
                    "paragraph": "昭君當時憂色衰。古來人事尽如此，反覆縱横安可知。",
                    "zhushu": "",
                    "type": 2
                },
                {
                    "paragraph": "趙成伯家有麗人僕沗郷人不肯開樽徒吟春雪美句，次韻一𥬇",
                    "zhushu": "",
                    "type": 2
                },
                {
                    "paragraph": "繡簾朱户未曽開，誰見梅花落鏡臺。試問髙吟三十韻，何如低唱兩三盃。",
                    "zhushu": "丗言検死秀才衣帶上有雪詩三十韻。又云：陶榖學士買得党太尉家妓，遇雪，陶榖取雪水烹圑茶，謂妓曰：“党家應不識此。”妓曰：“彼麄人，安有此？但能於紅綃煖帳中，淺斟低唱，喫羊羔児酒。”陶嘿然，慙其言。"
                },
                {
                    "paragraph": "莫嫌衰𩯭聊相映，須得纎腰與共回。知道文君隔青𤨏，梁園賦客肯言才。",
                    "zhushu": "縯：文君，司馬相如妻。青𤨏，䆫名。謝惠連雪賦：梁王不樂，遊於兎園，命鄒生召枚叟，相如末至，居客之右。先生自注云：聊荅來句，義取婦人而己，罪過，罪過。",
                    "type": 2
                },
                {
                    "paragraph": "戲贈田辯之琴姫",
                    "zhushu": "",
                    "type": 2
                },
                {
                    "paragraph": "流水隨絃滑，清風入指寒。坐中有狂客，莫近繡簾殫。",
                    "zhushu": "子仁：此暗用司馬相如琴心桃卓文君事。",
                    "type": 2
                },
                {
                    "paragraph": "韓康公坐上侍兒求書扇上二首",
                    "zhushu": "",
                    "type": 2
                },
                {
                    "paragraph": "䆫摇細浪魚吹日，手弄黄花蝶透衣。不覺春風吹酒醒，空教明月照人歸。",
                    "zhushu": "",
                    "type": 2
                },
                {
                    "paragraph": "一一䆫扉面水開，更於何處覔蓬萊。天香滿袂人知否，曽到旃檀小殿來。",
                    "zhushu": "",
                    "type": 2
                },
                {
                    "paragraph": "仙道",
                    "zhushu": "",
                    "type": 2
                },
                {
                    "paragraph": "詩十六首",
                    "zhushu": "",
                    "type": 2
                },
                {
                    "paragraph": "回先生過湖州東林沈氏飲醉以石榴皮書其家東老庵之壁云西鄰己冨憂不足東老雖貧樂有餘白酒釀來因好客黄金散盡爲収書西蜀和仲聞而次其韻三首東老沈氏之老自謂也湖人因以名之其子偕作詩有可觀者",
                    "zhushu": "無己：按王㑹回仙碑云：熈寧元王八月十九日，湖州歸安縣之東林，有隱君子沈思，字持正，隱於東林，因以東老名焉。能醸十八仙白酒。一日，有客自稱囬道人，長揖東老曰：“知君白酒新熟，願求一醉否？”公命之坐，徐觀其目，碧色粲然，光彩射人。與之語，無不通究，故知非塵埃中人也。因出與飲，自日中至暮，已飲數斗，殊無酒色。回曰：“乆不逰浙中，今爲子有隂德，留詩贈子。”乃擘席上榴皮畫字，題於庵壁。",
                    "type": 2
                },
                {
                    "paragraph": "丗俗何知貧是病，",
                    "zhushu": "厚：史記原憲傳：子貢見原憲，攝敝衣冠。子貢曰：“夫子豈病乎？”憲曰：“貧也，非病也。”"
                },
                {
                    "paragraph": "神仙可學道之餘。",
                    "zhushu": "曽：唐天師著神仙可學論一卷。"
                },
                {
                    "paragraph": "但知白酒留佳客，不問黄公覔素書。",
                    "zhushu": "縯：張良跪履進老父，父出一編書曰：“讀是則爲王者師。後十年興，十三年孺子見我濟北，穀城山下，黄石即我也。”其書乃太公兵法。○師：川黄石公，有素書三卷，張丞相啇英爲之注。",
                    "type": 2
                },
                {
                    "paragraph": "符離道士晨興際，",
                    "zhushu": "堯卿：𪧐州符離縣天慶觀寗道士者，少年談老莊，極可采。寗云：“道中賣薬人，儀狀雄偉，常此逰息。”一日於扉上題二絕句而去。書爲大篆，體法極異。或曰：“此洞賔先生所書也。”郡人争刳之以治疾，字字刳痕深寸餘，墨迹不㓕。"
                },
                {
                    "paragraph": "華岳先生尸解餘。",
                    "zhushu": "厚：陳摶，字圖南，居華山雲臺觀，預知死日。端拱二年七月二十九日，卒於蓮花峯下張超谷室中。死七日，有五色雲蔽塞洞口，經月不散。○曽按道書：人死形如生，足皮不青惡，目光不毁，頭髪盡脫，皆尸解也。白日去曰上解，夜半去曰下解，向曉向暮，夫謂之地下主者。"
                },
                {
                    "paragraph": "忽見黄庭丹篆句，",
                    "zhushu": "堯卿：吕洞賔詩云：肘傳丹篆千年術，口誦黄庭两卷經。鶴觀天壇槐影裏，悄无人迹户長扄。"
                },
                {
                    "paragraph": "猶傳青紙小朱書。",
                    "zhushu": "縯：華陽處士李竒自言開元中郎官，甞至摶齋中，以朱書青𥿄詩，令小童賫與摶，摶與唱和交友焉。",
                    "type": 2
                },
                {
                    "paragraph": "凄凉雨露三年後，",
                    "zhushu": "厚：祭義：雨露旣濡，君子履之，必有怵惕之心，如將見之。"
                },
                {
                    "paragraph": "髣髴塵埃數字餘。至用榴皮縁底事，中書君豈不中書。",
                    "zhushu": "縯：韓愈毛頴傳：頴拜中書令，上甞呼爲中書君。後因進見，上將有任使，拂拭之。頴免冠謝。上見其髪秃，又模畫不稱上意。上嘻𥬇曰：“中書君老而秃，不任吾用。吾謂君中書，而今不中書耶？”",
                    "type": 2
                },
                {
                    "paragraph": "張先生",
                    "zhushu": "并叙。",
                    "type": 2
                },
                {
                    "paragraph": "先生不知其名，黄州故縣人，本姓盧，爲張氏所飬。佯狂垢汙，寒暑不能侵。常獨行市中，夜或不知其所止。往來者欲見之，多不能致。余試使人召之，欣然而來。旣至，立而不言，與之言，不應，使之坐，不可，但俯仰熟視傳舎堂中，乆之而去。夫熟視傳舎者，是中竟何有乎？然余以有思惟心，追躡其意，蓋未得也。",
                    "zhushu": "",
                    "type": 2
                },
                {
                    "paragraph": "熟視空堂竟不言，故應知我未天全。",
                    "zhushu": "次公：莊子：醉者墜車，雖疾不死。彼得全於酒猶若是，而况得全於天乎？"
                },
                {
                    "paragraph": "肯來傳舎人皆說，能致先生子亦賢。脫屣不妨眠糞屋，流澌爭看浴冰川。",
                    "zhushu": "堯卿：本朝斳信者，得道之異人也。常汙垢佯狂，晝脫屣而行，夜眠糞屋中，人莫測之。又楊文公說苑曰：郭忠恕大寒鑿氷而浴。"
                },
                {
                    "paragraph": "士廉豈識桃椎妙，妄意稱量未必然。",
                    "zhushu": "厚：朱桃椎，益州人，被裘曵絮，人莫測其所爲。髙士廉爲長史，備禮以請，降階與之語，不荅，瞪視而岀。士廉拜曰：“𥙊酒其使我以無事治蜀耶？”",
                    "type": 2
                },
                {
                    "paragraph": "三朶花",
                    "zhushu": "并叙。",
                    "type": 2
                },
                {
                    "paragraph": "房州通判許安丗以書遺余，言吾州有異人，常戴三朶花，莫知其姓名，郡人因以“三朶花”名之。能作詩，皆神仙意，又能自冩真，人有得之者。許欲以一本見惠，乃爲作此詩。",
                    "zhushu": "",
                    "type": 2
                },
                {
                    "paragraph": "學道無成𩯭已華，不勞千刼漫烝砂。",
                    "zhushu": "次公：楞嚴經：佛云：若不断滛修禪定者，如烝沙石，欲其成飯，經百千刼，只名𤍠沙。"
                },
                {
                    "paragraph": "歸來且看一𪧐覺，",
                    "zhushu": "縯：傳燈録：永嘉禪師詣曹溪，語契祖，嘆曰：“善哉，善哉！少留一𪧐。”時謂一𪧐覺。"
                },
                {
                    "paragraph": "未暇逺追三朶花。兩手欲遮缾裏雀，",
                    "zhushu": "次公：楞嚴經頻伽缾注引法句經云：精神居形内，猶雀藏缾中，缾破則雀飛去矣。師：藏經大智度論頌云：鳥來入瓶中，羅榖掩缾口。縠穿鳥飛去，神明隨業走。○堯卿：佛經云：人身如瓶，神識如雀，五藴旣盡，則神識自去。以手遮之且不可，况以羅縠遮之，可乎？"
                },
                {
                    "paragraph": "四條深怕井中蛇。",
                    "zhushu": "次公：賔頭盧尊者爲優陀延王說法經云：如人行曠野，爲象所逐，見一丘井，即㝷樹根入井藏。上有黒白二䑕，互齧樹根，四邊有四毒蛇，欲齧其人。且云：象喻無常，丘井喻人身，樹根喻人命，白黒䑕喻晝夜，齧樹根喻念念㓕，四毒蛇喻四大。○師：佛書：人有逃死者，入井則遇四蛇傷足而不能下，上樹則逄二䑕咬藤而不能升。四蛇以喻四時，二䑕以譬日月，言四時日月迫促，大限無所逃耳。故釋子有無常偈云：井底四蛇催命促，攀枝一䑕齧藤傷。此是衆生命盡処，如何晝夜不驚忙。"
                },
                {
                    "paragraph": "畫圖要識先生面，試問房陵好事家。",
                    "zhushu": "",
                    "type": 2
                },
                {
                    "paragraph": "贈梁道人",
                    "zhushu": "",
                    "type": 2
                },
                {
                    "paragraph": "採藥壺公處處過，",
                    "zhushu": "縯：後漢費長房傳：汝南人也。曽爲市掾，市中有老翁賣藥，懸一壷於肆頭，及市罷，輙跳入壷中。市人莫之見，唯長房於樓上見而異焉。因往再拜，奉酒脯。翁知長房之意其仙也，謂之曰：“子明日可更來。”長房旦日復詣翁，翁乃與俱入壷中，唯見玉堂嚴麗，㫖酒甘肴盈衍其中，共飲畢而岀。"
                },
                {
                    "paragraph": "𥬇㸔金狄手摩挲。",
                    "zhushu": "厚：東漢薊子訓傳：時有百歳翁，自說兒童時見子訓於市，顔色不異於今。後人復於長安東覇城見之，與一老翁共，摩挲銅人，相謂曰：“適見鑄此，已近五百歳矣。”"
                },
                {
                    "paragraph": "老人大父識君乆，",
                    "zhushu": "縯：前漢郊祀志：武帝時，李少君以祠䆴榖道却老方見上。嘗從武安侯飲，坐中有年九十餘老人，少君乃言與其大父游射處。老人爲兒時，從其大父行，識其處，一坐盡驚。"
                },
                {
                    "paragraph": "造物小兒如子何。",
                    "zhushu": "援：唐杜審言病，武平一省侯何如？荅曰：“甚爲造化小兒相苦，尚何言！”"
                },
                {
                    "paragraph": "寒盡山中無曆日，",
                    "zhushu": "援：太上隱者，人莫知其夲末。好事者從之問姓名，不荅。留一絶云：偶來松樹下，髙枕石頭眠。山中無暦日，寒盡不知年。○十朋：池陽集載滕宗諒寄隱者詩序云：歷山有叟，無姓名，好爲歌篇。近有人傳山居書事詩云云。並與上四句同。"
                },
                {
                    "paragraph": "雨斜江上一漁蓑。",
                    "zhushu": "厚：唐隱士張志和詩：青篛笠，緑蓑衣，斜風細雨不湏歸。"
                },
                {
                    "paragraph": "神仙護短多官府，",
                    "zhushu": "縯：退之寄夢詩：乃知僊人未賢聖，護短慿愚邀我敬。又有詩云：上界真人足官府，豈如散仙鞭答。鵉鳯終日相追陪。"
                },
                {
                    "paragraph": "未厭人間醉踏歌。",
                    "zhushu": "次公：續仙傳：藍采和者，常於市中歌曰：“踏踏歌，藍采和，丗界能幾何。紅顔一春樹，流年一擲梭。古人混混去不返，今人紛紛來更多。朝騎鵉鳯到碧落，暮見桑田生白波。長景明輝在空際，金銀宫闕髙嵳峩。”",
                    "type": 2
                },
                {
                    "paragraph": "贈李道士",
                    "zhushu": "并叙。",
                    "type": 2
                },
                {
                    "paragraph": "駕部貟外郞李君宗固，景祐中良吏也。守漢州，有道士尹可元，精練善畫，以遺火得罪當死。君緩其獄，㑹赦獲免。時可元八十一，自誓且死，必爲李氏子以報。可元旣死二十餘年，而君子丗昌之婦夢可元入其室，生子曰得柔，小名蜀孫。㓜而善畫，旣長，讀莊、老，喜之，遂爲道士，賜號妙應。事母以孝謹聞，其冩真，蓋妙絶一時云。",
                    "zhushu": "",
                    "type": 2
                },
                {
                    "paragraph": "丗人只數曹將軍，",
                    "zhushu": "厚：曹將軍，曹霸也。杜甫有丹靑引贈曹將軍。○龔：名畫記云：曹，魏髦之後。髦畫稱於魏成。霸在開元中已得名。天寳未，毎詔冩御馬及功臣，官至左武衛將軍。"
                },
                {
                    "paragraph": "誰知虎頭非癡人。",
                    "zhushu": "縯：虎頭，顧凱之也。甞爲虎頭將軍，時人號之爲“顧虎頭”。○韓：唐張彦逺名畫記云：顧愷之，字康長，小字虎頭，晉陵無錫人。丹青傳冩，莫不好絶。有畫論一篇。義熈𥘉，爲散騎侍。"
                },
                {
                    "paragraph": "腰間大羽何足道，",
                    "zhushu": "次公：杜詩云：良相頭上進賢冠，猛將腰間大羽箭。此即丹青引中詩。"
                },
                {
                    "paragraph": "頰上三毛自有神。平生狎侮諸公子，戯着㓜輿巖石裏。",
                    "zhushu": "次公：丗說：愷之畫裴楷，頰上益三毛。人問其故，曰：“裴楷雋㓪有識，正在此三毛。”又畫謝鯤在石岩裏，人問其故，曰：“鯤甞云一丘一壑，自謂過庾亮，此子冝置丘壑中。”㓜輿，鯤字也。"
                },
                {
                    "paragraph": "故教丗丗作黄冠，",
                    "zhushu": "援：黄冠，道士冠也。退之送張道士詩云：詣闕三上書，臣非黄冠師。"
                },
                {
                    "paragraph": "布襪青鞋弄雲水。",
                    "zhushu": "援：杜詩劉少府山水障歌：青鞋布韈從此始。又李白送魏山人詩：浩蕩弄雲海。又云：一弄耶溪水。"
                },
                {
                    "paragraph": "千年鼻祖守𨵿門，一念還爲李耳孫。",
                    "zhushu": "子仁：鼻祖，指尹喜也；李耳，指老聃也。按史記老子傳：姓李氏，名耳，爲周守藏室史。周衰，遂去至関。関今尹喜強令著書。今李道士前生姓尹，後爲李氏子，而皆爲道士，故用尹喜、老聃事通言之。○用中：劉德注漢書曰：鼻，始也。"
                },
                {
                    "paragraph": "香火舊縁何日盡，丹青餘習至今存。五十之年𥘉過二，衰顔記我今如此。",
                    "zhushu": "次公：孔融書云：五十之年，融又過二。"
                },
                {
                    "paragraph": "它時要指集賢人，知是香山老居士。",
                    "zhushu": "樂天爲翰林學士，奉詔冩真集賢院。○厚：樂天詩云：昔作少學士，圗形入集賢。今爲老居士，冩貌寄香山。",
                    "type": 2
                },
                {
                    "paragraph": "送喬仝寄賀君六首",
                    "zhushu": "并叙。",
                    "type": 2
                },
                {
                    "paragraph": "舊聞靖長官、賀水部，皆唐末五代人，得道不死。宋章聖皇帝東封，有謁於道左者，其謁云：“晉水部貟外郞賀元。”再拜而去，上不知也。已而閱謁，見之大驚，物色求之，不可得。天聖𥘉，又使其弟子喻澄者詣闕進佛道像，直數千萬。張公安道與澄遊，具得其事。又有喬仝者，少得大風疾，幾死。賀使學道，今年八十，益壯盛。人無復見賀者，而仝數見之。元祐二年十二月，仝來京師十許日，予留之，不可，曰：“賀以上元期我於蒙山。”又曰：“吾師甞遊密州，識君於常山道上，意若喜君者。”作是詩以送之，且作五絶句以寄賀。",
                    "zhushu": "",
                    "type": 2
                },
                {
                    "paragraph": "君年二十美且都，",
                    "zhushu": "厚：詩曰：洵美且都。"
                },
                {
                    "paragraph": "𥘉得惡疾堕眉湏。紅顔白髮驚妻孥，覧鏡自嫌欲弃軀。結茆窮山啖松腴，",
                    "zhushu": "堯卿：抱朴子曰：上黨有趙瞿者，病癩歴年，垂死。或言不如及活流弃之，否則後子孫轉相注易。其家乃爲賫粮，將送之，置山穴中。瞿在穴中，自怨不幸，晝夜悲歎涕泣。經月，有仙人行過穴口而哀之，具問訊之。瞿知其異人，乃叩頭自陳，乞哀於仙人。以囊藥賜之，教其服法。瞿服之百許日，瘡愈，顔色豊悅，肌膚玉澤。仙人告之曰：“此是松脂耳，此山中更多此物，汝鍊之服，可以長生不死。”瞿乃歸家，家人𥘉謂之鬼也，甚驚愕，遂具言之。後服松脂不輟，身躰輕，齒不堕，髪不白，在人間二百許年，色如少童，乃入抱犢山去，不知其終，必地仙也。"
                },
                {
                    "paragraph": "路逢逃秦博士盧。",
                    "zhushu": "援：盧敖，秦始皇召以爲愽士，使求神仙，一去而不返。"
                },
                {
                    "paragraph": "方瞳照野清而癯，",
                    "zhushu": "次公：拾遺記：老聃居山，有父者五人，方瞳玉面，握青筠杖，共談天地及五行之精。舊引陶弘景“一眼有時而方”，非也。○希聲：紫陽真人周君内傳：黄㤗在陳留市，君常見之。君内仙經云：仙人目瞳正方，㤗乃方目。"
                },
                {
                    "paragraph": "再拜未起煩一呼。覺知此身了非吾，烱然蓮花出泥塗。隨師東遊渡濰却，",
                    "zhushu": "濰、却，宻州二水名。"
                },
                {
                    "paragraph": "山頭見我兩輪朱。豈知仙人混屠沽，爾來八十胷垂胡。",
                    "zhushu": "次公：胡，胷前毛也。詩所謂“胡考之寕”。"
                },
                {
                    "paragraph": "上山如飛嗔人扶，",
                    "zhushu": "倬：杜詩：上馬不用扶，毎扶必怒嗔。"
                },
                {
                    "paragraph": "東歸有約不敢渝。新年當參老仙儒，秋風西來下𩀱鳬，",
                    "zhushu": "縯：王喬舄，化爲鳬而乗之。"
                },
                {
                    "paragraph": "得棗如𤓰分我無。",
                    "zhushu": "援：史記封神書：李少君曰：“臣甞遊海上，見安期生，食臣棗，大如𤓰。”",
                    "type": 2
                },
                {
                    "paragraph": "五絶",
                    "zhushu": "",
                    "type": 2
                },
                {
                    "paragraph": "生長兵間早脫身，晚爲元祐太平人。",
                    "zhushu": "倬：栁子厚與䔥勉書曰：朝夕歌謡，使成文章，庶木鐸者采取，獻之法宫僧聖。唐大雅之什，雖不得位，亦不虚爲太平之人矣。"
                },
                {
                    "paragraph": "不驚渤澥桑田變，來㸔龜蒙漏澤春。",
                    "zhushu": "厚：太平廣記王逺傳：麻姑云：“接待已來，東海三爲桑田。”龜山在兖州泗水縣，蒙山在沂州費縣，大抵皆魯地相連，東封之所歴也。",
                    "type": 2
                },
                {
                    "paragraph": "曽謁東封玉輅塵，幅巾短褐亦逡廵。行宫夜奏空名姓，悵望雲霞縹緲人。",
                    "zhushu": "",
                    "type": 2
                },
                {
                    "paragraph": "垂老區區蚩爲身，微言一發重千鈞。始知不見髙皇帝，正似商山四老人。",
                    "zhushu": "縯：一發，謂四皓對髙祖有“太子仁孝”之語者也。",
                    "type": 2
                },
                {
                    "paragraph": "舊聞父老晉郎官，已作飛騰變化㸔。聞道東蒙有居處，願供薪水㸔燒丹。",
                    "zhushu": "倬：陶淵明送一力給其子，曰：“汝旦夕之費，自給爲難，今遣此力，助尓薪水之勞。此亦人子也，可善遇之。”",
                    "type": 2
                },
                {
                    "paragraph": "千古風流賀季眞，最憐嗜酒謫仙人。狂吟醉舞知無益，粟飯藜羹問養神。",
                    "zhushu": "次公：李白對酒憶賀監詩云：四明有狂客，風流賀季真。長安一相見，呼我謫仙人。昔好杯中物，畨爲松下塵。金龜換酒處，却憶涙霑巾。“問養神”三字，亦語意自到耳。而舊註妄引劉禹錫詩“擺落功名問養神”，誤矣。劉詩止云：玉城山裏多靈藥，擺落功名且養神。",
                    "type": 2
                },
                {
                    "paragraph": "十一月九日夜夢與人論神仙道術因作一詩八句旣覺頗記其語録呈子由弟後四句不甚明了今足成之耳",
                    "zhushu": "",
                    "type": 2
                },
                {
                    "paragraph": "析塵妙質本來空，",
                    "zhushu": "夢中：於此句，若了然有所得者。○厚：楞嚴經云：又鄰虚析塵入空者，用幾色相合成虚空。"
                },
                {
                    "paragraph": "更積微陽一線功。",
                    "zhushu": "厚：歳時記：宫中以紅線量日，至日日影添一線。"
                },
                {
                    "paragraph": "照夜一燈長耿耿，閉門千息自濛濛。",
                    "zhushu": "次公：晋書：許邁服氣，一氣千餘息。"
                },
                {
                    "paragraph": "養成丹竈無煙火，㸃盡人間有暈銅。寄語山神停伎倆，不聞不見我何窮。",
                    "zhushu": "次公：傳燈録：道壽禅師在夀州三峯山，有一野人，常化作佛形及羅漢、善薩、天仙等形。師告衆曰：“野人作多色伎倆，眩惑於人，只消老人不見不聞，伊伎倆有盡，吾不見不聞無盡。”",
                    "type": 2
                },
                {
                    "paragraph": "安期生",
                    "zhushu": "并叙。",
                    "type": 2
                },
                {
                    "paragraph": "安期生，丗知其爲仙者也。然太史公曰：“蒯通善齊人安期生，生甞以䇿干項羽，羽不能用。羽欲封此兩人，兩人終不肯",
                    "zhushu": "受亡。"
                },
                {
                    "paragraph": "去。”予毎讀此，未甞不廢書而歎。嗟乎！仙者非斯人而誰爲之？故意戰國之士，如魯連、虞卿，皆得道者歟！",
                    "zhushu": "芮：抱朴子内篇曰：安期先生者，賣藥於海邊，瑯琊人傳丗見之，計已千年。秦始皇請與語三日三夜，始皇異之，賜之金璧。安期留書曰：“復數千年，求我蓬萊山。”",
                    "type": 2
                },
                {
                    "paragraph": "安期夲䇿士，平日交蒯通。甞干重瞳子，",
                    "zhushu": "縯：漢書項羽賛曰：舜盖重瞳子，項羽又重瞳子。羽豈其苗裔耶？"
                },
                {
                    "paragraph": "不見隆凖公。",
                    "zhushu": "厚：前漢帝紀：髙祖爲人隆凖而龍顔。李太白梁父吟云：君不見髙陽酒徒起草中，長楫山東隆凖公。"
                },
                {
                    "paragraph": "應如魯仲連，扺掌吐長虹。",
                    "zhushu": "次公：史記：魯仲連，戰國時人。折新垣衍帝秦之議，罷燕將聊城之守，卒隠於東海。故今以比安期也。"
                },
                {
                    "paragraph": "難堪踞牀洗，",
                    "zhushu": "援：酈食其見髙祖，踞牀，使兩女子洗足。酈生不拜，長揖曰：“足下必欲誅無道秦，不冝踞見長者。”"
                },
                {
                    "paragraph": "寜挹扛鼎雄。",
                    "zhushu": "縯：漢書言項羽長八尺二寸，力扛鼎。"
                },
                {
                    "paragraph": "事旣兩大謬，",
                    "zhushu": "次公：莊子云：時命大謬。○子仁：司馬迁荅任少卿書云：事乃有大謬不然者。"
                },
                {
                    "paragraph": "飄然籋遺風。",
                    "zhushu": "次公：籋讀曰躡。漢書天馬歌云“籋浮雲”是也。"
                },
                {
                    "paragraph": "乃知經丗士，出丗或乗龍。豈比山澤臞，",
                    "zhushu": "厚：司馬相如大人賦序：列仙之儒，居山澤間，形容甚臞。此非帝王之仙意也。"
                },
                {
                    "paragraph": "忍飢啖栢松。",
                    "zhushu": "厚：列仙傳：湏于食栢實，偓佺食松實。"
                },
                {
                    "paragraph": "縱使偶不死，正堪爲僕僮。茂陵秋風客，",
                    "zhushu": "次公：言武帝也。李賀金銅仙人辤漢歌：茂陵劉郎秋風客。以言武帝葬茂陵，而甞作秋風辭故也。"
                },
                {
                    "paragraph": "望祖猶蟻蜂。",
                    "zhushu": "次公：祖字，指言髙祖也。意謂髙祖尚不得見安期，而况武帝哉。"
                },
                {
                    "paragraph": "海上如𤓰棗，可聞不可逢。",
                    "zhushu": "援：李少君謂武帝曰：臣甞逰侮上，見安期食臣棗，大如𤓰。",
                    "type": 2
                },
                {
                    "paragraph": "過安樂山聞山上木葉有文如道士篆符云此山乃張道陵所寓",
                    "zhushu": "子仁：山在瀘州合江縣。",
                    "type": 2
                },
                {
                    "paragraph": "天師化去知何在，玉印相傳丗共珍。故國子孫今尚死，滿山秋葉豈能神。",
                    "zhushu": "",
                    "type": 2
                },
                {
                    "paragraph": "釋老上",
                    "zhushu": "",
                    "type": 2
                },
                {
                    "paragraph": "詩四十首",
                    "zhushu": "",
                    "type": 2
                },
                {
                    "paragraph": "記所見開元寺呉道子畫佛滅度以荅子由",
                    "zhushu": "僧祖可名畫記：呉道玄，陽翟人，工畫。𥘉名道子，玄宗改名道玄。下筆有神，官至寕王友。",
                    "type": 2
                },
                {
                    "paragraph": "西方真人誰所見，",
                    "zhushu": "次公：西方真人，言佛也。"
                },
                {
                    "paragraph": "衣被七寳從𩀱狻。",
                    "zhushu": "厚：狻猊，獅子也。"
                },
                {
                    "paragraph": "當時修道頗辛苦，柳生兩肘烏巢肩。",
                    "zhushu": "厚：傳灯録云：佛於雪山入定，有野鵲於佛頂置巢，時去時來。"
                },
                {
                    "paragraph": "𥘉如濛濛隱山玉，漸如濯濯出水蓮。道成一旦就空滅，奔㑹四海悲人天。翔禽哀響動林谷，獸鬼躑躅淚迸泉。",
                    "zhushu": "次公：杜詩：淚下如迸泉。"
                },
                {
                    "paragraph": "厖眉深目彼誰子，遶林彈指性自圓。",
                    "zhushu": "次公：自“當時修道”至此，以鋪陳佛㓕度時事也。事出佛書。"
                },
                {
                    "paragraph": "隱如寒月墮清晝，空有孤光留故𨇠。",
                    "zhushu": "次公：月墮清晝，以譬佛之㓕度；光留故𨇠，以譬佛之雖寂㓕而猶在。盖月之晝隱，非亡故也。𨇠，則日月之所行曰𨇠也。○子仁：李白擬古云：明月看欲堕，當䆫垂清光。古入謂“墮”字爲工。杜子美詩云：哀壑無光留户庭。先生用此句法也。"
                },
                {
                    "paragraph": "春遊古寺拂塵壁，遺像乆此霾香煙。畫師不復寫名姓，皆云道子口所傳。從横固已蔑孫鄧，",
                    "zhushu": "縯：孫知微、鄧隱也。○元肅：圗𦘕見聞志：孫知微字太古，通義彭山人。每𦘕聖像，必先齋戒䟽瀹，方始援筆。"
                },
                {
                    "paragraph": "有如巨鰐吞小鮮。",
                    "zhushu": "玉父：物𩔖相感志：南海有鰐魚，其狀若鼉，有四足，見人影則飛躍齧人，長六七尺，二邊有齒如劒。○呉：季南曰：老子治大國若烹小鮮。"
                },
                {
                    "paragraph": "來詩所誇孰與此，安得𢹂掛其旁觀。",
                    "zhushu": "堯卿：子由詩云：吾兄子瞻苦好異，敗繒被𥿄収明鮮。自從西行上得此，試與記録一代觀。來詩所言及此。",
                    "type": 2
                },
                {
                    "paragraph": "讀道藏",
                    "zhushu": "堯卿：終南縣有上清太平宫，宫有道藏，先朝所賜書也。",
                    "type": 2
                },
                {
                    "paragraph": "嗟予亦何幸，偶此琳宫居。宫中復何有，戢戢千函書。",
                    "zhushu": "師：退之贈崔立之詩：戢戢己多如束筍。"
                },
                {
                    "paragraph": "盛以丹錦囊，",
                    "zhushu": "師：漢武内傳：帝見西王母巾噐中有一卷小黄書，盛以紫錦之囊。帝問：“此何書？”曰：“此五岳真形圗也，其文祕禁。”即令女宋靈賔更取一圗以與帝。𤫊賔探懷中得一卷，盛以雲錦之囊，母以付帝。"
                },
                {
                    "paragraph": "冒以青霞𥚑。",
                    "zhushu": "先之：乾𦠆子：何讓之見一老翁歌譲之，逐入丘，化一狐遁去。案上得書一紙，云：何以蔽棵霞𥚑雲袈。"
                },
                {
                    "paragraph": "王喬掌𨵿籥，𧈪尤守其廬。",
                    "zhushu": "次公：王喬，字子晉也，神仙名。𧈪尤，神名。○堯卿：道藏中多畫𧈪尤守禦之狀。"
                },
                {
                    "paragraph": "乗閑竊掀攪，渉獵豈暇徐。",
                    "zhushu": "次公：涉獵，略觀之也。前漢賈山涉獵書記，不能爲醇儒。"
                },
                {
                    "paragraph": "至人悟一言，道集由中虚。",
                    "zhushu": "縯：莊子：惟道集虚。"
                },
                {
                    "paragraph": "心閑反自照，皎皎如芙蕖。千歳厭丗去，",
                    "zhushu": "次公：道家存想法，當想心如未開蓮花，豈此事乎？莊子曰：千歳厭丗，去而上仙也。"
                },
                {
                    "paragraph": "此言乃蘧蒢。人皆忽其身，治之用士苴。",
                    "zhushu": "厚：莊子：道之真以治身，其土苴以治天下。"
                },
                {
                    "paragraph": "何暇及天下，幽憂吾未除。",
                    "zhushu": "縯：莊子：堯以天下譲子州支父，子州支父曰：“我適有幽憂之疾，未暇治天下也。”",
                    "type": 2
                },
                {
                    "paragraph": "成都進士杜暹伯升出家名法通往來呉中",
                    "zhushu": "",
                    "type": 2
                },
                {
                    "paragraph": "欲識當年杜伯升，飄然雲水一孤僧。若教俯首隨韁鎻，",
                    "zhushu": "縯：班嗣言：貫仁義之覊絆，係名聲之韁鎻。"
                },
                {
                    "paragraph": "料得如今似我能。",
                    "zhushu": "柳子玉云：通若及第，不過似我○厚：按先生詩話：僕偶問通師：“子若不脫屣場屋，今何爲矣？”栁子玉云：“不過似我能。”因戯爲此詩。",
                    "type": 2
                },
                {
                    "paragraph": "過永樂文長老已卒",
                    "zhushu": "注見夜至永樂文長老院詩注中。",
                    "type": 2
                },
                {
                    "paragraph": "𥘉驚鶴瘦不可識，旋覺雲歸無處㝷。三過門間老病死，",
                    "zhushu": "縯：佛爲太子，逰諸城門，則生老病死，遂出家。"
                },
                {
                    "paragraph": "一彈指頃去來今。",
                    "zhushu": "師：謂過去、見在、未來三丗也。"
                },
                {
                    "paragraph": "存亡慣見渾無淚，郷井難忘尚有心。欲向錢塘訪圎澤，葛洪川畔待秋深。",
                    "zhushu": "縯：李源居洛師恵林寺，與僧圎澤遊甚宻。一日，相約逰青城、峩眉。舟次南浦，見婦人錦襠而汲者。澤泣謂源曰：“婦人孕三歳矣，吾當爲之子，無可逃者。後十二年中秋月夜，杭州天竺寺外，當與公相見。”至暮，澤亡而婦乳。源後自洛適呉，至所約，聞葛洪川畔牧童扣角而歌曰：三生石上舊精䰟，賞月吟風不要論。慙愧情人來相訪，此身雖異性長存。源問：“澤公健否？”荅曰：“李公真信士，然俗縁未盡，慎勿相近。”又歌曰：身前身後事茫茫，欲話因縁恐斷腸。呉越山川㝷已遍，𨚫回煙棹上瞿塘。遂失，不復見。",
                    "type": 2
                },
                {
                    "paragraph": "去年秋偶遊寳山上方入一小院閴然無人有一僧隱几低頭讀書與之語漠然不甚對問其鄰之僧曰此雲闍梨也不出十五年矣今年六月自常潤還復至其室則死葬數月矣作詩題其壁",
                    "zhushu": "",
                    "type": 2
                },
                {
                    "paragraph": "雲師來寳山，一住十五秋。讀書常閉戸，客至不舉頭。去年造其室，清坐忘百憂。我𥘉無言說，師亦無對酬。今年復扣門，空房但颼飀。云已滅無餘，",
                    "zhushu": "縯：佛入無余𣵀槃。"
                },
                {
                    "paragraph": "薪盡火不留。",
                    "zhushu": "縯：荘子：指窮於爲薪，火傳也，不知其盡也。"
                },
                {
                    "paragraph": "却疑此室中，常有斯人不？所遇孰非夢，事過吾何求。",
                    "zhushu": "",
                    "type": 2
                },
                {
                    "paragraph": "僧惠勤𥘉罷僧職",
                    "zhushu": "",
                    "type": 2
                },
                {
                    "paragraph": "軒軒青田鶴，",
                    "zhushu": "縯：永嘉郡記曰：有沭溪，去青田九里。此中有一双白鶴，年年生子，長大便去，只常餘父母一双，精白可愛，多云神所養。杜詩：薛公十一鶴，盡冩青田真。"
                },
                {
                    "paragraph": "鬱鬱在樊籠。",
                    "zhushu": "師：荘子：澤雉十歩一啄，百歩一飲，不蘄畜乎樊中。○倬：南史：楊休之不樂煩聀，典選乆曰：“此官實時清華，但妨吾賞，真是樊籠矣。”"
                },
                {
                    "paragraph": "旣爲物所縻，遂與吾輩同。今來始謝去，萬事一𥬇空。新詩如洗出，不受外垢蒙。清風入齒牙，出語如風松。霜髭茁病骨，饑坐聽午鍾。非詩能窮人，窮者詩乃工。此語信不妄，吾聞諸醉翁。",
                    "zhushu": "厚：歐陽作梅聖俞詩序云：非詩能窮人，殆窮者而後工也。○師：醉翁，謂永叔也。",
                    "type": 2
                },
                {
                    "paragraph": "贈上天竺辯才師",
                    "zhushu": "汪：樓蘇轍撰，子瞻書，歐陽棐書額云：師姓徐氏，名元净，字無象，杭之於潜人。生而左肩肉起袈裟絛，八十一曰乃滅。及師之終，寔八十一歳。師生十歳出家，二十五賜紫衣及“辨才”號。沈公遘治杭，命住上天竺，増室幾至萬礎，重樓傑閣，冠於浙中。",
                    "type": 2
                },
                {
                    "paragraph": "南北一山門，上下兩天竺。",
                    "zhushu": "堯卿：錢塘諸寺，天竺最盛。山有一門，南北相望，而上下兩天竺寺。○子仁：白樂天題天竺詩：一山門作两山門，两寺元從一寺分。"
                },
                {
                    "paragraph": "中有老法師，瘦長如鸛鵲。",
                    "zhushu": "厚：唐裴寛傳：韋詵有女，許妻於寛。歸語妻曰：“常求佳婿，今得矣。”明日，㑹其族，使觀之。寛衣碧，瘠而長，人皆𥬇呼爲“碧鸛雀”。"
                },
                {
                    "paragraph": "不知修何行，碧眼照山谷。",
                    "zhushu": "師：胡僧多碧眼。"
                },
                {
                    "paragraph": "見之自清凉，洗盡煩惱毒。坐令一都㑹，男女禮白足。",
                    "zhushu": "援：髙僧傳：釋曇如者，晋武時人，足白於靣，時稱爲“白足和尚”。謂僧爲白足，盖始乎此。"
                },
                {
                    "paragraph": "我有長頭児，",
                    "zhushu": "縯：賈逵在太學，長八尺二寸。諸儒爲之語曰：“問事不休賈長頭。”"
                },
                {
                    "paragraph": "角頰峙犀玉。四歳不知行，抱負煩背腹。師來爲摩頂，",
                    "zhushu": "縯：徐陵年數歳，家人携以候沙門寳誌，摩其頂曰：“天上石麒麟也。”"
                },
                {
                    "paragraph": "起走趂奔鹿。",
                    "zhushu": "子仁：按子由辨才塔碑云：予兄子瞻中子迨，生三年不能行，請師爲落髪，摩頂祝之，不數日，能行如它兒。"
                },
                {
                    "paragraph": "乃知戒律中，妙用謝羈束。何必言法華，佯狂啖魚肉。",
                    "zhushu": "援：京師聞宝寺僧，俗姓張，好誦法華經，故等軰呼爲張法華。其言語散乱，不謹細行，故亦呼爲風法華。○子仁：蘇州義師，狀如風狂，好活燒鯉魚，不待熟而食之。",
                    "type": 2
                },
                {
                    "paragraph": "次韻僧潜見贈",
                    "zhushu": "",
                    "type": 2
                },
                {
                    "paragraph": "道人胷中水鏡清，",
                    "zhushu": "縯：晋衞瓘見樂廣善談論而竒之，曰：“此人如水鏡，見之瑩然。”"
                },
                {
                    "paragraph": "萬象起滅無逃形。獨依古寺種秋菊，要伴騷人飱落英。",
                    "zhushu": "厚：楚詞云：夕飡秋菊之落英。"
                },
                {
                    "paragraph": "人間底處有南北，",
                    "zhushu": "堯卿：六祖曰：人有南北，佛性无南北。"
                },
                {
                    "paragraph": "紛紛鴻鴈何曽𡨋。",
                    "zhushu": "縯：揚子：鴻飛𡨋冥，弋人何篡焉。"
                },
                {
                    "paragraph": "閉門坐穴一禪榻，",
                    "zhushu": "厚：管寕坐一藜牀，積五十余年，當𦡀処皆穿。"
                },
                {
                    "paragraph": "頭上歳月空峥嶸。令年偶出爲求法，欲與慧劒加礱硎。",
                    "zhushu": "次公：“慧劒”出佛書。“礱硎”，則荘子“刃新發於硎”也。"
                },
                {
                    "paragraph": "雲衲新磨山水出，霜髭不剪兒童驚。公侯欲識不可得，故知𠋣市無傾城。",
                    "zhushu": "援：史記貨殖傳：刺綉文不如𠋣市門。言𠋣市必醜悍，无傾城之容也。○次公：韓退之詩云：𠋣市難藏拙。"
                },
                {
                    "paragraph": "秋風吹夢過淮水，",
                    "zhushu": "堯卿：太白詩：西憶故人不可得，東風吹夢到長安。"
                },
                {
                    "paragraph": "想見橘柚垂空庭。",
                    "zhushu": "次公：杜詩：空庭垂橘柚。"
                },
                {
                    "paragraph": "故人各在天一角，",
                    "zhushu": "厚：杜詩：常恨結歡淺，各在天一涯。"
                },
                {
                    "paragraph": "相望落落如晨星。",
                    "zhushu": "次公：劉禹錫送張盥赴㪯詩序：落落如曙星之相望。○堯卿：序云：吾不幸，向所謂同年友，當其盛時，聮袂舉鑣，亘絶九衢，若屏風然。今年落落如晨星之相望。"
                },
                {
                    "paragraph": "彭城老守何足顧，棗林桑野相邀迎。千山不憚荒店逺，兩脚欲趂飛猱輕。多生綺語磨不盡，",
                    "zhushu": "次公：綺語岀佛書。"
                },
                {
                    "paragraph": "尚有宛轉詩人情。猿吟鶴唳夲無意，",
                    "zhushu": "次公：杜詩：江猿應獨吟。陛機曰：欲聞華亭鶴唳，豈可得哉？"
                },
                {
                    "paragraph": "不知下有行人行。空堦夜雨自清絶，",
                    "zhushu": "次公：何遜詩：夜雨滴空堦。"
                },
                {
                    "paragraph": "誰使掩挹啼孤惸。我欲仙山掇瑶草，",
                    "zhushu": "縯：杜甫贈李白詩：亦有梁宋逰，方期拾瑶草。○倬曰：東方朔與友人書曰：逰十洲三島，相期拾瑶草。"
                },
                {
                    "paragraph": "傾筐坐歎何時盈。",
                    "zhushu": "次公：詩：采采卷耳，不盈傾筐。"
                },
                {
                    "paragraph": "簿書鞭扑晝填委，",
                    "zhushu": "倬：文選劉公幹詩：聀事煩填委，文墨紛消散。"
                },
                {
                    "paragraph": "煑茗燒栗冝宵征。",
                    "zhushu": "子仁：詩：肅肅宵征。"
                },
                {
                    "paragraph": "乞取摩尼照濁水，共㸔落月金盆傾。",
                    "zhushu": "厚：老杜與閭丘師詩云：夜䦨接軟語，落月傾金盆。唯有摩尼珠，可照濁水源。",
                    "type": 2
                },
                {
                    "paragraph": "書黁公詩後",
                    "zhushu": "并叙。",
                    "type": 2
                },
                {
                    "paragraph": "過加禄鎮南二十五里大許店，休馬于逆旅祁宗祥家，見壁上有幅紙，題云：“滿院秋光濃欲滴，老僧𠋣杖青松側。只怪髙声問不譍，瞋余踏破蒼苔色。”其後題云：“滏水僧寳黁。”宗祥謂余：“此光黄間狂僧也，年百三十，死於熈寜十年。旣死，人有見之者。”宗祥言其異事甚多，作是詩以識之。黁公夲名清戒，俗謂之戒和尚云。",
                    "zhushu": "",
                    "type": 2
                },
                {
                    "paragraph": "黁公昔未化，來往淮山曲。壽餘兩甲子，氣壓諸尊𪧐。但嗟濁惡丗，",
                    "zhushu": "子仁：佛書云：五濁惡丗。"
                },
                {
                    "paragraph": "不受龍象蹴。",
                    "zhushu": "次公：維摩經：如龍象蹴踏，非驢所堪。"
                },
                {
                    "paragraph": "我來不及見，悵望空遺躅。霜顱隱白毫，",
                    "zhushu": "縯：佛於眉間放大白毫光相。"
                },
                {
                    "paragraph": "鎻骨埋青玉。",
                    "zhushu": "縯：觀音大士昔於陜府化爲娼女，以救滛迷。旣死埋之，骨如金鎻不断。"
                },
                {
                    "paragraph": "皆云似逹麽，𨾏履還天竺。",
                    "zhushu": "厚：達麽旣入𣵀槃，葬熊耳山呉坂。三年後，有魏使宋雲自使西域廽，見逹麽于葱嶺，手携𨾏履，翩翩獨逰，言吾歸西天。雲至言之孝荘帝，使人發塔開棺，惟𨾏履在耳。"
                },
                {
                    "paragraph": "壁間餘清詩，字勢頗拔俗。爲吟五言偈，一洗凢眼肉。",
                    "zhushu": "子仁：“肉眼”字岀金剛經。",
                    "type": 2
                },
                {
                    "paragraph": "子由作二頌頌石臺長老問公手冩蓮經字如黒蟻且誦萬遍，脅不至席二十餘年予亦作二首",
                    "zhushu": "",
                    "type": 2
                },
                {
                    "paragraph": "眼前擾擾黒蚍蜉，口南紛紛白唾珠。",
                    "zhushu": "次公：荘子：不見夫睡者乎？大者如珠，小者如霧。"
                },
                {
                    "paragraph": "要識吾師無礙處，",
                    "zhushu": "師：文殊師利言“維摩詰智慧無碍”。"
                },
                {
                    "paragraph": "試將燒𨚫㸔瞋無。",
                    "zhushu": "",
                    "type": 2
                },
                {
                    "paragraph": "眼睛心地兩虚圎，脅不霑牀二十年。",
                    "zhushu": "縯：比丘難生在師左右，甞行苦行，脅不至席，因名脅尊者。○子仁：傳燈錄：震旦第四祖攝心無寐，脅不至席，僅六十年。"
                },
                {
                    "paragraph": "誰信吾師非不睡，睡蛇已死得安眠。",
                    "zhushu": "厚：遺教經言：煩惱毒蛇，睡在汝心，譬如黒蛇在汝室睡，當以持戒之鈎早併除之。睡蛇旣岀，乃可安眠。不岀而眠，是無慙人也。○子仁：先生戯呉子野詩云：飢火盡時無内𤍠，睡蛇死後得安眠。又午䆫坐睡云：睡蛇夲亦無，何用鈎與手。次韻定國夜飲云：且倒餘樽盡今夕，睡蛇已死不湏鈎。皆用此也。",
                    "type": 2
                },
                {
                    "paragraph": "次韻樂著作天慶觀醮",
                    "zhushu": "",
                    "type": 2
                },
                {
                    "paragraph": "濁丗紛紛肯下臨，",
                    "zhushu": "次公：史記：太史公曰：“平原君，濁丗之佳公子也。”又佛書云：五濁惡丗耳。頭陀寺碑云：下臨無地也。"
                },
                {
                    "paragraph": "夢㝷飛歩五雲深。無因上到通明殿，",
                    "zhushu": "次公：通明殿，玉帝殿名，見翊聖真君傳。"
                },
                {
                    "paragraph": "只許微聞玉佩音。",
                    "zhushu": "",
                    "type": 2
                },
                {
                    "paragraph": "次韻荅寳覺",
                    "zhushu": "",
                    "type": 2
                },
                {
                    "paragraph": "芒鞵竹杖布行纒，遮莫千山更萬山。從來無脚不解滑，誰信石頭行路難？",
                    "zhushu": "次公：石頭希遷大師也。丹霞盖其嗣。馬祖問師：“從什麽處來？”師云：“石頭。”馬祖云：“石頭路滑，還躂倒汝麽？”師曰：“若躂倒，即不來。”貼以“行路難”三字，則古樂府名也。石頭路滑，在傳燈録。又有馬祖謂鄧隱峯一事。而今先生所用不解滑，止用丹霞事。",
                    "type": 2
                },
                {
                    "paragraph": "以玉帶施元長老元以衲裙相報次韻",
                    "zhushu": "師：佛印禪師，法名了元，饒州人。公乆與之㳺，時住持潤州金山寺。公赴杭過潤，爲留數日。一日，值師挂牌，與弟子入室。公便服入方丈見之。師云：“内翰何來？此間無坐處。”公戯云：“暫借和尚四大，用作禪牀。”師曰：“山僧有一轉語，内翰言下即荅，當從所謂。如稍渉擬議，則所繫玉帶願留以鎮山門。”公許之，便觧玉帶置几上。師云：“山僧四大本空，五藴非有，内翰欲於何處坐？”公擬議未即荅，師急呼侍者云：“収此玉帶，永鎮山門。”公𥬇而與之，師遂取衲裙相報，因有二絶，公次韻荅之。余甞觀廣漢天寕㤗長老話其事，㤗云：“是時在金山挂搭”，目擊公與元老問荅如此，余故叙於題下，使後人知其本末云。",
                    "type": 2
                },
                {
                    "paragraph": "病骨難堪玉帶圍，鈍根仍落箭鋒機。",
                    "zhushu": "次公：傳燈録序云：機縁交激，若柱於箭鋒義。維摩經云：能分别諸利鈍根。"
                },
                {
                    "paragraph": "欲教乞食歌姫院，",
                    "zhushu": "縯：北𤨏夢言：裴休甞披毳衲於歌姫院，持鉢乞食，自以爲不爲俗情所得，可以說法爲人。"
                },
                {
                    "paragraph": "故與雲山舊衲衣。",
                    "zhushu": "毛：冷齋夜話云：先生悟其前生爲戒禪師，常衣衲衣。",
                    "type": 2
                },
                {
                    "paragraph": "此帶閱人如傳舎，",
                    "zhushu": "厚：前漢盖寛饒傳：寛饒曰：“美哉！冨貴無常，忽則易人。”如此傳舎。"
                },
                {
                    "paragraph": "流傳到我亦悠哉。錦袍錯落真相稱，乞與佯狂老萬回。",
                    "zhushu": "援：唐武后賜萬回和尚錦袍玉帶。師八九歳能言。其兄戍安西，師持信朝往夕返，自弘農抵安西萬餘里，故號萬回。○揚：傳燈録：萬回法雲公者，虢州人也，姓張氏。唐貞觀六年五月五日生。始在弱齡，嘯傲如狂。",
                    "type": 2
                },
                {
                    "paragraph": "送金山郷僧歸蜀開堂",
                    "zhushu": "",
                    "type": 2
                },
                {
                    "paragraph": "撞鍾浮玉山，",
                    "zhushu": "次公：金山名浮玉山。"
                },
                {
                    "paragraph": "迎我三千指。衆中聞謦欬，",
                    "zhushu": "次公：莊子：謦欬於君之側。"
                },
                {
                    "paragraph": "未語知郷里。我非箇中人，何以嘿識子？振衣忽歸去，",
                    "zhushu": "次公：楚辝：新浴者必振其衣。"
                },
                {
                    "paragraph": "𨾏影千山裏。涪江與中冷，共此一味水。",
                    "zhushu": "縯：涪水出龍州徼外，經綿梓，遂合右内嘉陵水。○次公：涪江以言梓州之江。郷僧必梓州人也。中冷以言金山之水，取其身見在金山也。"
                },
                {
                    "paragraph": "冰盤薦琥珀，何似糖霜美？",
                    "zhushu": "次公：琥珀正以言糖霜之狀。",
                    "type": 2
                },
                {
                    "paragraph": "龜山辯才師",
                    "zhushu": "次公：龜山在泗州。",
                    "type": 2
                },
                {
                    "paragraph": "此生念念浮雲改，",
                    "zhushu": "厚：杜詩：天上浮雲如白衣，斯湏改變如蒼狗。○次公：維摩經云：是身如浮雲，湏臾変㓕。"
                },
                {
                    "paragraph": "寄語長淮今好在。故人宴坐虹梁南，新河巧出龜山背。",
                    "zhushu": "次公：新河意者，後篇所謂新洛也。○堯卿：時蔣之竒爲發運使，時開運河，謂之新河，岀於龜山之背。龜山在淮水中，故作新河，以避淮流之險。"
                },
                {
                    "paragraph": "木魚呼客振林莽，鐵鳯横空飛綵繪。",
                    "zhushu": "次公：鐵鳯，庭中長竿也。杜詩云：鐵鳯森翺翔。"
                },
                {
                    "paragraph": "忽驚堂宇變雄深，坐覺風雷生謦欬。羡師遊戲浮漚間，𥬇我榮枯彈指内。甞茶㸔畫亦不惡，問法求詩了無礙。",
                    "zhushu": "師：杜甫謁真諦寺禪師詩：問法看詩忘，觀身向酒慵。"
                },
                {
                    "paragraph": "千里孤帆又獨來，五年一夢誰相對？",
                    "zhushu": "次公：五年一夢，言在黄州五年也。"
                },
                {
                    "paragraph": "何當來丗結香火？永與名山供井磑。",
                    "zhushu": "杜詩：“鐵鳯”則指屋春上所安者。",
                    "type": 2
                },
                {
                    "paragraph": "蒜山松林中可卜居余欲僦其地地属金山故作此詩與金山元長老",
                    "zhushu": "蒜山在潤州。",
                    "type": 2
                },
                {
                    "paragraph": "魏王大瓠無人識，種成何翅實五石。不辭破作兩大樽，只憂水淺江湖窄。",
                    "zhushu": "縯：惠子謂莊子曰：“魏王貽我大瓠之種，我樹之成而實五石，以盛水漿，其堅不能自舉也。剖之以爲瓢，則瓠落無所容。非不枵然大也，吾爲其無用而剖之。”莊子曰：“今子有五石之瓠，何不慮以爲大樽而浮乎江湖，而憂其瓠落無所容，則夫子猶有蓬之心也夫！”"
                },
                {
                    "paragraph": "我材濩落無所用，",
                    "zhushu": "厚：杜詩：居然成濩落，白首甘契闊。"
                },
                {
                    "paragraph": "虚名驚丗終何益。東方先生好自譽，",
                    "zhushu": "子仁：前漢東方朔傳：武帝𥘉即位，朔上書，文辝不遜，髙自稱譽，上偉之。又帝謂朔曰：“使自責，反自譽。”"
                },
                {
                    "paragraph": "伯夷子路并爲一。",
                    "zhushu": "援：東方朔言：帝誠得賢士，公卿在位，若以季路爲執金吾，伯夷爲京兆云云。"
                },
                {
                    "paragraph": "杜陵布衣老且愚，信口自比契與稷。",
                    "zhushu": "縯：杜詩：杜陵有布衣，老大意轉拙。許身一何愚，竊比稷與契。"
                },
                {
                    "paragraph": "莫年欲學栁下惠，",
                    "zhushu": "次公：學栁下惠，則以其不辝小官也，又爲士師三黜也。"
                },
                {
                    "paragraph": "嗜好酸鹹不相入。",
                    "zhushu": "子仁：退之詩：嗜好與俗殊酸鹹。"
                },
                {
                    "paragraph": "金山也是不羈人，早嵗聞名晩相得。我醉而嬉欲仙去，旁人𥬇倒山謂實。問我此生何所歸，𥬇指浮休百年宅。",
                    "zhushu": "次公：莊子：其生若浮，其死若休。又唐張鷟自號浮休子。"
                },
                {
                    "paragraph": "蒜山幸有閑田地，",
                    "zhushu": "希仲：白樂天集載古桂華曲云：月中幸有閑田地，何不中央種雨株。"
                },
                {
                    "paragraph": "招此無家一房客。",
                    "zhushu": "次公：吕仙翁詩：三千里外無家客，五百年来雲水身。",
                    "type": 2
                },
                {
                    "paragraph": "贈常州報恩長老二首",
                    "zhushu": "",
                    "type": 2
                },
                {
                    "paragraph": "碧玉盌盛紅馬腦，井花水養石菖蒲。也知法供無窮盡，試問禪師得飽無。",
                    "zhushu": "",
                    "type": 2
                },
                {
                    "paragraph": "薦福老懷真巧便，净慈兩本更尖新。慿師爲作鐵門限，",
                    "zhushu": "厚：法書要録載：唐智永師工筆札，求者日造其門如市，所居戸恨爲之穿穴，乃作鐡門限。"
                },
                {
                    "paragraph": "凖備人間請話人。",
                    "zhushu": "",
                    "type": 2
                },
                {
                    "paragraph": "參寥上人𥘉得智果院㑹者十六人分韻賦詩軾得心字",
                    "zhushu": "堯卿：用圎覺經以“大縁斍爲我伽藍，身心安居，平等性智”爲韻。○晁：按圗經城内寺院：智果院在石佛山，呉越王錢氏建，號石佛寺。大中祥符中，改賜今額。又錢塘門外及孤山皆有智果院，並錢氏時建。",
                    "type": 2
                },
                {
                    "paragraph": "漲水返舊壑，飛雲思故岑。念君忘家客，亦有懷歸心。三間得幽寂，數歩藏清深。攅金盧橘塢，散火楊梅林。茶笋盡禪味，",
                    "zhushu": "師：維摩詰言：雖復飲食，而以禪說爲味。"
                },
                {
                    "paragraph": "松杉真法音。雲崖有淺井，玉醴常半追。遂名參寥泉，可濯幽人襟。相携横嶺上，未覺衰年侵。一眼吞江湖，萬象㴠古今。願君更小築，歳晚解我簮。",
                    "zhushu": "次公：此篇止以佛家本事起意鋪叙，別不用事。",
                    "type": 2
                },
                {
                    "paragraph": "送小本禪師赴法雲",
                    "zhushu": "",
                    "type": 2
                },
                {
                    "paragraph": "寓形天宇間，",
                    "zhushu": "師：陶淵明歸去來辝：寓形宇内復幾時。"
                },
                {
                    "paragraph": "出處㑹有役。澹然都無營，百年何由畢。山林等憂患，軒冕亦戯劇。我未即歸休，師寜便安𨓜。王城滿豪傑，議論紛黒白。聖諦第一義，對面誰不識。",
                    "zhushu": "次公：梁武問逹麽：“如何是聖諦第一義？”師曰：“廓然無聖。”又問：“對朕者誰？”師曰：“不識。”"
                },
                {
                    "paragraph": "師來亦何事，孤月掛空碧。是身如浮雲，",
                    "zhushu": "厚：維摩經：是身如浮雲，湏臾変㓕。"
                },
                {
                    "paragraph": "安可限南北。",
                    "zhushu": "次公：兩句皆老杜詩全語。"
                },
                {
                    "paragraph": "出岫夲無心，",
                    "zhushu": "援：陶淵明：雲无心而岀岫。"
                },
                {
                    "paragraph": "旣雨歸亦得。林泉有舊約，何年掛缾錫。",
                    "zhushu": "",
                    "type": 2
                },
                {
                    "paragraph": "留别蹇道士拱辰",
                    "zhushu": "",
                    "type": 2
                },
                {
                    "paragraph": "黒月在濁水，",
                    "zhushu": "次公：黒月岀楞嚴經：明還日輪，暗還黒月。又莊子：觀濁水而迷於清淵。"
                },
                {
                    "paragraph": "何曽不清明。寸田滿荆𣗥，梨棗無從生。",
                    "zhushu": "縯：真誥載王夫人與許長史書：交梨火棗，此乃飛騰之藥。二樹欲生，君心中猶有荆𣗥相，𮦀是以二樹不生。可剪荆𣗥，出此樹否？"
                },
                {
                    "paragraph": "何時反吾真，",
                    "zhushu": "厚：說苑：木偶人謂土偶人曰：“子先土也，天大雨，水潦並至，子必沮壞。”應曰：“吾沮，乃反吾真也。”"
                },
                {
                    "paragraph": "歳月今峥嶸。",
                    "zhushu": "次公：鮑昭舞鶴賦：歳峥嵘而催暮。此言時之易頽也。"
                },
                {
                    "paragraph": "屢接方外士，早知俗縁輕。庚桑託雞鵠，未肯化南榮。",
                    "zhushu": "援：荘子：庚桑楚謂南榮趎曰：“越雞不能伏鵠𡖉，魯雞固能之，胡不往見老聃也。”"
                },
                {
                    "paragraph": "晚識此道師，似有𪧐丗情。𥬇指北山雲，訶我不歸耕。仙人漢隂馬，微服方地行。",
                    "zhushu": "厚：隂馬，言隂長生與馬明生也。隂長生，新野人，後漢隂皇后之属藉。少居冨貴，不好榮利。知馬明生得度丗之術，乃執御者之礼事之，十余年不解。明生日：“子真得道矣。”乃授以丹經，教之合丹。二仙旣合用成，不樂昇天，但服半剤，爲地仙。事岀神仙傳，故言地行也。微服，不爲顯服也。如孔子微服而過宋，不欲衆識之也。"
                },
                {
                    "paragraph": "咫尺不往見，煩子通姓名。願持空手去，獨控横江鯨。",
                    "zhushu": "次公：賈𧨏賦：横○控訓“引”字。江湖之鱣鯨。",
                    "type": 2
                },
                {
                    "paragraph": "贈月長老",
                    "zhushu": "",
                    "type": 2
                },
                {
                    "paragraph": "天形𠋣一笠，",
                    "zhushu": "縯：虞洪穹天論曰：天形如笠，而冒地之表。"
                },
                {
                    "paragraph": "地水轉兩輪。",
                    "zhushu": "厚：晋書天文志渾天儀注云：天地各乗氣而立，載水而行。日月星行，半覆地上，半繞地中，如車轂之運也。"
                },
                {
                    "paragraph": "四時之所運，",
                    "zhushu": "“運”一本作“連”。○援：荘子：五帝之所運，三王之所争。尽此矣。"
                },
                {
                    "paragraph": "毫端栖一塵。",
                    "zhushu": "次公：退之詩：下視寓九州，一塵集毫端。"
                },
                {
                    "paragraph": "功名半幅紙，兒女浪苦辛。子有折足鐺，中容五合陳。",
                    "zhushu": "次公：“陳”字，盖前漢“大倉之粟陳陳”也。"
                },
                {
                    "paragraph": "十年此中過，𨚫是英特人。延我地爐坐，語軟意甚真。",
                    "zhushu": "厚：維摩經言：大冨𣑽行，所言誠諦，常以軟語○任：杜詩：夜䦨接軟語。"
                },
                {
                    "paragraph": "白灰如積雪，中有紅麒麟。勿觸紅麒麟，作灰維那嗔。拱手但黙坐，墻壁徒諄諄。今宵恨客多，汙子白氎巾。",
                    "zhushu": "厚：南史：髙昌囯多草木，有草實如壐，中𢇁如細纑，名爲白㲲，國人取織以爲布。杜子美云：光明白氎巾。"
                },
                {
                    "paragraph": "後夜當獨來，不煩主與賔。蒲團坐紙帳，自要觀我身。",
                    "zhushu": "",
                    "type": 2
                },
                {
                    "paragraph": "送芝上人遊廬山",
                    "zhushu": "",
                    "type": 2
                },
                {
                    "paragraph": "二年閱三州，我老不自惜。",
                    "zhushu": "次公：先生以元祐六年離杭，召爲翰林承旨，是年又出守頴州，七年徙楊州。此詩乃七年作也，故云“二年閱三州”。"
                },
                {
                    "paragraph": "團團如磨牛，歩歩踏陳迹。",
                    "zhushu": "子仁：淵明詩：歩步追往迹。"
                },
                {
                    "paragraph": "豈知丗外人，長與魚鳥𨓜。老芝如雲月，",
                    "zhushu": "次公：卷後次法芝韻詩又云：但願老師真似月，誰家甕裏不相逢。而先生之子過送曇秀詩亦云：從此期師真似月，斷雲時復挂星河。皆以此也。曇秀即法芝云。"
                },
                {
                    "paragraph": "烱烱時一岀。比年三見之，常若有所適。逝將走廬阜，計闊道愈宻。吾生如寄耳，",
                    "zhushu": "次公：魏文帝樂府云：人生如寄，多憂何爲。又法苑珠林：謝安與支遁書云：人生如寄耳。"
                },
                {
                    "paragraph": "出處誰能必？江南千萬峯，何處訪子室？",
                    "zhushu": "",
                    "type": 2
                },
                {
                    "paragraph": "僕所至未甞岀游過長蘆聞夫禪師病甚不可不一問旣見則有間矣明日阻風復留見之作三絶句呈聞復并請轉呈參寥子各賦數首",
                    "zhushu": "今云“亦知壷子不死”，以言夫禪師幾死而生。",
                    "type": 2
                },
                {
                    "paragraph": "亦知壺子不死，",
                    "zhushu": "次公：荘子載：鄭之神巫曰季咸，相壺子，而壷子示之以地文，季咸則以之爲死；又示之以天壌，季咸則以之爲生。"
                },
                {
                    "paragraph": "敢問老聃所游？",
                    "zhushu": "程：荘子：孔子見老聃，老聃方新沭，曰：“吾㳺於物之𥘉。”孔子曰：“請問㳺是？”老聃曰云云。"
                },
                {
                    "paragraph": "瑟瑟寒松露骨，耽耽老虎垂頭。",
                    "zhushu": "厚：易頥卦：虎視耽眈。○朱：相山録載蘇子美詩云：垂頥孤坐若癡虎。",
                    "type": 2
                },
                {
                    "paragraph": "莫言西蜀萬里，且到南華一遊。",
                    "zhushu": "次公：南華寺在韶州，乃曹溪道場也。"
                },
                {
                    "paragraph": "扶病江邊送客，",
                    "zhushu": "厚：杜甫贈韋賛善別詩：扶病送君發。"
                },
                {
                    "paragraph": "杖挐浦口回頭。",
                    "zhushu": "厚：荘子漁父：方將杖挐而引其舡。",
                    "type": 2
                },
                {
                    "paragraph": "老去此生一訣，興來明日重游。卧聞三老白事，",
                    "zhushu": "次公：三老，引舡之人也。杜詩云：長年三老應怜汝，捩拖開頭如有神。"
                },
                {
                    "paragraph": "半夜南風打頭。",
                    "zhushu": "次公：打頭，風打舡頭也。○夏杜詩：風急打舡頭。",
                    "type": 2
                },
                {
                    "paragraph": "贈清凉寺和長老",
                    "zhushu": "",
                    "type": 2
                },
                {
                    "paragraph": "代北𥘉辭没馬塵，",
                    "zhushu": "次公：代北，河北也。先生言其自定州來也。"
                },
                {
                    "paragraph": "江南來見卧雲人。",
                    "zhushu": "子仁：鮑明逺詩云：雲卧恣天行。"
                },
                {
                    "paragraph": "問禪不契前三語，",
                    "zhushu": "厚：宗門統要：無着和尚游五臺，問一老僧曰：“此間多少衆？”老僧曰：“前三三，後三三。”無着罔測。"
                },
                {
                    "paragraph": "施佛空留丈六身。",
                    "zhushu": "厚：𡊮宏漢記：西域天竺國有佛道焉，長丈六尺，黄金色，頂中佩日月光，変化無方，無所不入，而大濟群生。𥘉，明帝夢見金人長丈，以問群臣。或曰：“西方有神，其名曰佛。陛下所夢，得無是乎？”於是遣使天竺，圖其形像焉。"
                },
                {
                    "paragraph": "老去山林徒夢想，雨餘鐘鼔更清新。㑹湏一洗黄茆瘴，",
                    "zhushu": "厚：舊五代史：成汭鎮荆門，與宰相徐彦若不平，衘之。及彦若出鎮南海，路過江陵，汭思嶺外有黄茆瘴，患者髪落，乃謂彦若曰：“黃茆瘴，望相公保重。”彦若應声荅曰：“南海黄茆瘴，不死成和尚。”盖譏汭曽爲僧也。汭甚愧之。"
                },
                {
                    "paragraph": "未用深藏白㲲巾。",
                    "zhushu": "縯：杜甫賛公房詩云：細軟青𢇁履，光明白㲲巾。深藏供老𪧐，　取用及吾身。",
                    "type": 2
                },
                {
                    "paragraph": "贈蒲澗長老",
                    "zhushu": "",
                    "type": 2
                },
                {
                    "paragraph": "優鉢曇花豈有花，",
                    "zhushu": "厚：法華經：佛告舎利佛，如是妙法，諸佛如來是。如來是乃說之，如優曇鉢花，時一現耳。○次公：佛言：優曇鉢五百年而開花，其花極香，且有花而無實。"
                },
                {
                    "paragraph": "問師此曲唱誰家。",
                    "zhushu": "厚：傳灯録：風穴延昭禅師，有盧陂長老問曰：“師唱誰家曲，宗風嗣阿誰？”延昭禪師曰：“超然逈出威音外，翹足徒劳譛底沙。”"
                },
                {
                    "paragraph": "已從子美得桃竹，",
                    "zhushu": "此山有桃竹，可作杖，而土人不識。予始録子美詩遺之。○彦才曰：志材桃竹，葉如棕，身如竹，宻節而實中，盖天成拄杖也。嶺南人多種此，而不知其爲桃竹。"
                },
                {
                    "paragraph": "不向安期覔棗𤓰。",
                    "zhushu": "縯：李少君謂漢武帝曰：臣甞在海上，見安期生，食臣棗，大如𤓰。"
                },
                {
                    "paragraph": "燕坐林間時有虎，髙眠粥後不聞鴉。勝遊自古兼支許，",
                    "zhushu": "厚：晋書：㑹稽有佳山水，名士多居之。孫綽、李光、許詢、支遁等，皆以文義冠丗，並築室東土，與羲之同志，宴集於㑹稽山隂之蘭亭。"
                },
                {
                    "paragraph": "爲採松肪寄一車。",
                    "zhushu": "厚：本莫：松脂，乆服輕身不老，一名松脂，一名松肪。",
                    "type": 2
                },
                {
                    "paragraph": "寄鄧道士",
                    "zhushu": "并詩。",
                    "type": 2
                },
                {
                    "paragraph": "羅浮山有野人，相傳葛稚川之𨽾也。鄧道士守安，山中有道者也。甞於庵前見其足迹，長二尺許。紹聖二年正月十日，予偶讀韋蘇州",
                    "zhushu": "十朋：韋應物，唐人號曰韋蘇州。"
                },
                {
                    "paragraph": "寄全椒山中道士詩云：今朝郡齋冷，忽念山中客。澗底束荆薪，歸來煑白石。",
                    "zhushu": "髙：抱朴子内篇云：引石散，以方寸匕投一斗白石于中，以水合煑之，立熟如芋子，可食以當穀。"
                },
                {
                    "paragraph": "遥持一樽酒，逺慰風雨夕。落葉滿空山，何處㝷行迹。乃以酒一壷依蘇州韻作詩寄之。",
                    "zhushu": "",
                    "type": 2
                },
                {
                    "paragraph": "一杯羅浮春，",
                    "zhushu": "次公：羅浮春，先生所自造酒名也，以恵州見羅浮山而得名云。"
                },
                {
                    "paragraph": "逺餉採薇客。",
                    "zhushu": "厚：文選嵇叔夜養生論：採薇山阿，散髪巖岫。"
                },
                {
                    "paragraph": "遥知獨酌罷，醉卧松下石。幽人不可見，清嘯聞月夕。",
                    "zhushu": "援：晋書：劉琨爲胡騎所圍，乃乗月登樓清嘯。"
                },
                {
                    "paragraph": "聊戲庵中人，空飛本無迹。",
                    "zhushu": "子仁：桞子厚詩：飛鳥無遺迹。",
                    "type": 2
                },
                {
                    "paragraph": "次韻定慧欽長老見寄八首",
                    "zhushu": "",
                    "type": 2
                },
                {
                    "paragraph": "蘇州定慧長老守欽，使其徒卓契順來惠州，問予安否，且寄擬寒山十頌，語有璨、忍之通，而詩無島、可之寒，吾甚嘉之，爲和八首。",
                    "zhushu": "周：呉郡圗經續記云：定慧禪院本萬歳子院，在長州縣東，祥符中改今額。○彭：傳燈録云：天台寒山子者，本無氏族，始豊縣西七十里有寒、暗二巖，以其於寒巖中居止得名也。有頌三百餘首，傳布人間。",
                    "type": 2
                },
                {
                    "paragraph": "左角看破楚，南柯聞長滕。",
                    "zhushu": "次公：荘子：有國於蝸之左角曰蛮氏，右角曰觸氏，争地而戰，髙祖破項羽。又淳于棼夢入槐安國，爲南柯太守，旣覺，乃一大槐樹，南向之枝也。左傳：滕侯、薛侯來魯而争長。卒長滕侯也。"
                },
                {
                    "paragraph": "鈎簾歸乳燕，",
                    "zhushu": "厚：杜詩：亷户最宜通乳燕。"
                },
                {
                    "paragraph": "穴紙出癡蠅。",
                    "zhushu": "厚：傳燈録：神瓉禪師見蜂子投𥿄䆫求出。師曰：丗界如許廣闊，不肯岀，鑚它故紙。○次公：古靈見䆫上蠅曰：“百年鑽故𥿄，未見出頭時。”韓詩：癡如遇寒蠅。"
                },
                {
                    "paragraph": "爲䑕常留飯，憐蛾不㸃燈。﨑嶇真可𥬇，",
                    "zhushu": "子仁：李白書云：白﨑嶇歷落，可𥬇人也。"
                },
                {
                    "paragraph": "我是小乗僧。",
                    "zhushu": "厚：傳燈録：圭峯云：悟我空徧真之理而修者，是小乗禪。",
                    "type": 2
                },
                {
                    "paragraph": "鐡橋本無柱，石樓豈有門。",
                    "zhushu": "次公：羅浮山有鐵橋、石樓，故云“本无柱”也。又有二石樓，而延祥寺在南樓之下，相傳石樓有門可往，故云“豈有門”也。○饒：白鶴故居圖：鐵橋峯在大石樓峯東，大小二石樓在羅浮山之下。"
                },
                {
                    "paragraph": "舞空五色羽，",
                    "zhushu": "厚：先生在儋州，有五色雀詩云：粲粲五色羽。"
                },
                {
                    "paragraph": "吠雲千歳根。",
                    "zhushu": "縯：千歳根，言狗杞也。狗杞干歳，其根如大之狀。白樂天詩云：不知靈藥根成狗，怪得時聞吠夜声。"
                },
                {
                    "paragraph": "松花釀仙酒，",
                    "zhushu": "厚：原化記：有老人雪中訪崔希真，献松花酒。老人云：“花澁無味。”乃取一丸藥投之，味頓别。"
                },
                {
                    "paragraph": "木客餽山飱。",
                    "zhushu": "次公：木客，廣南有之，多居木中，野人之𩔖也。"
                },
                {
                    "paragraph": "我醉君且去，陶云吾亦云。",
                    "zhushu": "援：南史：陶潜有酒輙設，若先醉，更語客曰：“我醉欲眠，君且去。”○次公：晋語：叔向言：今我以忠謀諸侯，而以信覆之。荆之逆諸侯也亦云。盖謂其說亦如此也。",
                    "type": 2
                },
                {
                    "paragraph": "羅浮髙萬仭，下看扶桑卑。",
                    "zhushu": "次公：扶桑，曰所出也。劉夢得有詩，記羅浮夜半見日事，云：山不甚髙，而夜見日，此可異也。"
                },
                {
                    "paragraph": "黙坐朱明洞，",
                    "zhushu": "厚：茅君内傳：羅浮山之洞，周回五百里，名曰朱明曜真之天。○次公：洞在山中冲虚觀之後，云是蓬萊第七洞池。○元龍：白鶴故居圖云：朱明洞在麻姑峯之北。"
                },
                {
                    "paragraph": "玉池自生肥。",
                    "zhushu": "縯：黄庭外景經：丹田之中精氣微，玉池清水上生肥。"
                },
                {
                    "paragraph": "從來性坦率，",
                    "zhushu": "子仁：杜詩：常恐坦率性，失身爲杯酒。"
                },
                {
                    "paragraph": "醉語漏天機。相逢莫相問，我不記吾誰。",
                    "zhushu": "",
                    "type": 2
                },
                {
                    "paragraph": "幽人白骨觀，",
                    "zhushu": "次公：楞嚴經：優婆尼沙陁悟白骨微塵，歸於空虚，謂之白骨觀也。"
                },
                {
                    "paragraph": "大士甘露㓕。",
                    "zhushu": "厚：維摩經：始在佛樹力降魔，得甘露㓕覺道成。"
                },
                {
                    "paragraph": "根塵各清净，",
                    "zhushu": "厚：楞嚴經：若復一切丗間根塵隂處界等，㫮如來藏，清净本然。"
                },
                {
                    "paragraph": "心境兩竒絶。",
                    "zhushu": "子仁：李白詩：光景兩竒絶。"
                },
                {
                    "paragraph": "真源未純熟，習氣餘陋劣。譬如已放鷹，中夜時掣紲。",
                    "zhushu": "次公：已放鷹之義。盖鷹養而未放，則猶未知掣紲。已曽放之，毎夜在韝紲，輙有往意矣。紲所以係鷹。鷦鷯賦云：蒼鷹鷙而受紲也。",
                    "type": 2
                },
                {
                    "paragraph": "誰言窮巷士，乃竊造化權。所見皆我有，安居受其全。",
                    "zhushu": "次公：凡萬物在前，我皆見之矣，則莫不備於我，可以安坐而全受之也。"
                },
                {
                    "paragraph": "戲作一篇書，千古發爭端。儒墨起相殺，予𥘉夲無言。",
                    "zhushu": "",
                    "type": 2
                },
                {
                    "paragraph": "閑居蓄百毒，",
                    "zhushu": "次公：百毒，百藥也。藥謂之毒，出周禮。聚毒藥以供醫事也。"
                },
                {
                    "paragraph": "救彼跛與盲。依山作陶穴，",
                    "zhushu": "次公：陶穴，以塼砌穴也。詩云：陶復陶穴。"
                },
                {
                    "paragraph": "掩此暴骨横。",
                    "zhushu": "任：左傳：三軍暴骨。"
                },
                {
                    "paragraph": "區區效一漑，",
                    "zhushu": "厚：嵇康叔夜養生論：夫爲稼於湯丗，偏有一漑之功者，雖終歸於焦爛，必一漑者後枯也。"
                },
                {
                    "paragraph": "豈能濟含生。力惡不已出，",
                    "zhushu": "厚：禮記：大道之行，力惡其不岀於身也，不必爲己。"
                },
                {
                    "paragraph": "時哉非汝争。",
                    "zhushu": "次公：尚書：時哉不可失。",
                    "type": 2
                },
                {
                    "paragraph": "少壯欲及物，老閑餘此心。微生山海間，坐受瘴霧侵。可憐鄧道士，攝衣問呻吟。覆舟弔私渡，斷橋費千金。",
                    "zhushu": "次公：鄧道士名守安，甞問呻吟，問百姓之有呻吟者也。於是造橋。見最後兩橋詩序：費千金以造橋，弔私渡而覆舟者。",
                    "type": 2
                },
                {
                    "paragraph": "净名毗耶中，",
                    "zhushu": "縯：維摩經：毗耶離城中有長者，名維摩詰。僧肇注云：維摩詰，秦言净名也。"
                },
                {
                    "paragraph": "妙喜恒沙外。",
                    "zhushu": "厚：維摩經：佛言有國名妙喜，佛號無動，是維摩詰於彼國没而來此生。"
                },
                {
                    "paragraph": "𥘉無往來相，二土同一在。",
                    "zhushu": "次公：“土”字當從佛書言“國土”之“土”，音徒故切。"
                },
                {
                    "paragraph": "云何定慧師，尚欠行脚債。請判維摩慿，一到東坡界。",
                    "zhushu": "",
                    "type": 2
                },
                {
                    "paragraph": "二月八日與黄燾僧曇頴過逍遥堂何道士宗一問疾",
                    "zhushu": "",
                    "type": 2
                },
                {
                    "paragraph": "安心守玄牝，",
                    "zhushu": "次公：老子：玄牝之門，是謂天地根。盖道家謂玄牝，鼻兩竅也。"
                },
                {
                    "paragraph": "閉眼覔黄庭。",
                    "zhushu": "厚：黄庭外景經：上有黄庭。下関元住云：黄庭者，脾爲中主横，在太倉上。"
                },
                {
                    "paragraph": "問疾來三士，",
                    "zhushu": "縯：維摩詰示病，而佛遣文殊問疾也。"
                },
                {
                    "paragraph": "澆愁有半缾。風松時落蘂，病鶴不梳翎。樽空我歸去，山月照君醒。",
                    "zhushu": ""
                }
            ]
        },
        {
            "name": "增刋校正王狀元集注分𩔖東坡先生詩卷之五",
            "paragraphs": [
                {
                    "paragraph": "增刋校正王狀元集注分𩔖東坡先生詩卷之五",
                    "zhushu": "",
                    "type": 1
                },
                {
                    "paragraph": "釋老下",
                    "zhushu": "",
                    "type": 2
                },
                {
                    "paragraph": "詩十六首",
                    "zhushu": "",
                    "type": 2
                },
                {
                    "paragraph": "呉子野絶粒不睡過作詩戯之芝上人陸道士皆和予亦次韻",
                    "zhushu": "",
                    "type": 2
                },
                {
                    "paragraph": "聊爲不死五通仙，",
                    "zhushu": "次公：佛具六通，而神仙衆特五通而已。五通則不死，而佛無死無生。"
                },
                {
                    "paragraph": "終了無生一大縁。",
                    "zhushu": "厚：傳燈録：慧能大師對内侍薛簡云：我說不生不滅者，本自無生，今亦無㓕。"
                },
                {
                    "paragraph": "獨鶴有聲知半夜，",
                    "zhushu": "縯：淮南子曰：雞知將旦，鶴知夜半。次公：杜詩云：獨鶴不知何事舞。"
                },
                {
                    "paragraph": "老蠶不食已三眠。",
                    "zhushu": "次公：退之云：蠶起且眠矣，不得老以簇也。盖惟三眠而老焉。又李白云：呉蠶已三眠。"
                },
                {
                    "paragraph": "憐君解比人間夢，",
                    "zhushu": "自注：之有夢齋，子由作銘。"
                },
                {
                    "paragraph": "許我來逃醉後禪。",
                    "zhushu": "厚：杜甫酒中八仙歌：蘇晉長齋繡佛前，醉中往往愛逃禅。"
                },
                {
                    "paragraph": "㑹與江山成故事，不妨詩酒樂新年。",
                    "zhushu": "厚：陶詩：屢閱清酤，至于以樂當年。",
                    "type": 2
                },
                {
                    "paragraph": "合浦愈上人以詩各嶺外將訪道南嶽留詩壁上云閑伴孤雲自在飛東坡居士過其精舎戯和其韻",
                    "zhushu": "",
                    "type": 2
                },
                {
                    "paragraph": "孤雲出岫豈求伴，",
                    "zhushu": "縯：陶淵明歸去來：雲無心而岀岫。"
                },
                {
                    "paragraph": "錫杖凌空自要飛。",
                    "zhushu": "次公：孫綽天台賦：應真飛錫以躡虚。傳燈録：鄧隠峯擲錫空中，飛身而過。"
                },
                {
                    "paragraph": "爲問庭松尚西指，不知老奘幾時歸。",
                    "zhushu": "次公：廣異記：玄奘將往西域，於靈嵓寺見松一樹，以手摩其枝曰：“吾西去求佛教，汝可西長。吾歸即東回。”及去，枝西指，約長數丈。一年忽東回，弟子迎之，果還。",
                    "type": 2
                },
                {
                    "paragraph": "贈龍光長老",
                    "zhushu": "舊傳先生詩本題云：東坡居士過龍光，求大竹作肩輿，得兩竿。南華珪首座方受請爲此山長老，乃留一偈院中，湏其至授之，以爲他時語録中第一問。",
                    "type": 2
                },
                {
                    "paragraph": "斫得龍光竹兩竿，持歸嶺北萬人看。竹中一滴曹溪水，",
                    "zhushu": "次公：此詩因竹以寓禪也。時尚在韶州，用曹溪水爲冝矣。"
                },
                {
                    "paragraph": "漲起西江十八灘。",
                    "zhushu": "次公：䖍州西江有十八灘，先生詩甞云：十八灘頭一葉身。",
                    "type": 2
                },
                {
                    "paragraph": "乞數珠贈南禪湜老",
                    "zhushu": "",
                    "type": 2
                },
                {
                    "paragraph": "從君覔數珠，老境仗消遣。未能轉千佛，且從千佛轉。",
                    "zhushu": "次公：傳燈録：法逹禅師誦法華經及三千部，六祖禪師謂之曰：“心迷法華轉，心悟轉法華。”"
                },
                {
                    "paragraph": "儒生推變化，乾䇿數大衍。",
                    "zhushu": "縯：周易：大衍之數五十，其用四十有九。又曰：凡天地之數五十有五，北所以成變化而行鬼神也。"
                },
                {
                    "paragraph": "道士守玄牝，",
                    "zhushu": "李：老子：玄牝之門，是謂天地根。○次公：道家謂鼻兩竅爲玄牝。"
                },
                {
                    "paragraph": "龍虎看舒卷。",
                    "zhushu": "次公：金晶論：夫龍虎者，金木也。金爲虎，木爲龍。虎之異名，真鈆，金木也。龍之異名真录，木火也。"
                },
                {
                    "paragraph": "我老安能爲，萬劫付一喘。嘿坐閲塵界，往來八十返。",
                    "zhushu": "次公：釋氐書：有大刧、中刼、小劫。如饑饉、疾疫、刀兵、増減，此皆小劫之異名。統二十増减爲一住劫，此名中劫。又有成、壞、空劫，皆中劫也。時量各經二十増減，與住劫等。統此成、住、壞、空，計短長之量，經八十増減，名一大劫。"
                },
                {
                    "paragraph": "區區我所寄，蹙縮蠶在繭。適從海上回，蓬萊又清淺。",
                    "zhushu": "縯：神仙傳：麻姑謂王方平曰：“自接待以來，見東海三爲桑田，爲到蓬萊，水又淺於往日，豈復爲陵陸乎？”",
                    "type": 2
                },
                {
                    "paragraph": "再用數珠韻贈湜老",
                    "zhushu": "",
                    "type": 2
                },
                {
                    "paragraph": "嗣宗雖不言，",
                    "zhushu": "縯：晉阮籍字嗣宗，口未甞臧否人物。"
                },
                {
                    "paragraph": "叔寳猶理遣。",
                    "zhushu": "厚：晉衞玠，字叔寳，甞云：非意相干，可以理遣。"
                },
                {
                    "paragraph": "東坡但熟睡，一夕一展轉。南遷昔虞翻，",
                    "zhushu": "縯：虞翻，呉人。以忤孫權，放之交州。"
                },
                {
                    "paragraph": "却掃今馮衍。",
                    "zhushu": "次公：後漢馮衍旣放廢，乃閉関不岀。而江淹恨賦云“敬通閉門却掃”也。"
                },
                {
                    "paragraph": "古佛旣手提，",
                    "zhushu": "縯：傳燈録：手提諸佛真指夲來靣目，諸方尊宿無能出其右。"
                },
                {
                    "paragraph": "諸方皆席卷。當年清隱老，鶴痩龜不喘。",
                    "zhushu": "子仁：樂天贈王山人詩：夜後不聞龜喘息，秋來惟長鶴精神。"
                },
                {
                    "paragraph": "和我彈丸詩，",
                    "zhushu": "次公：謝眺云：好詩圎美清熟，如彈丸也。"
                },
                {
                    "paragraph": "百發亦百反。𦒿年日彫䘮，但有犢角繭。",
                    "zhushu": "縯：禮記：天地之牛角繭栗。"
                },
                {
                    "paragraph": "時來窺方丈，共𥬇虎毛淺。",
                    "zhushu": "厚：爾雅釋獸篇：虎𥨸毛，謂之虦貓。注云：𥨸，淺也。䟽云：淺毛者，别名虦貓。又管子幼䆠篇注云：保獸，謂淺毛之獸，虎豹之属也。",
                    "type": 2
                },
                {
                    "paragraph": "明日南禪和詩不到故重賦數珠篇以督之二首",
                    "zhushu": "",
                    "type": 2
                },
                {
                    "paragraph": "未來不可招，已過那容遣。中間見在心，",
                    "zhushu": "次公：金剛經云：過去心不可得，見在心不可得，未來心不可得也。"
                },
                {
                    "paragraph": "一一風輪轉。",
                    "zhushu": "次公：維摩經云：是身無作，風力所轉。"
                },
                {
                    "paragraph": "自從一生二，巧歷莫能衍。",
                    "zhushu": "縯：莊子：一與言爲二，二與一爲三，自此以往，巧歴不能得，而况其凡乎！"
                },
                {
                    "paragraph": "不如䄂手坐，六用都懷卷。",
                    "zhushu": "次公：楞嚴經云：塵旣不縁，根無所偶。反流全一，六用不行。"
                },
                {
                    "paragraph": "風雷生謦欬，萬竅自號喘。",
                    "zhushu": "厚：莊子：大塊噫氣，其名爲風。是唯無作，作則萬竅怒號。"
                },
                {
                    "paragraph": "詩人思無邪，",
                    "zhushu": "縯：論語：詩三百，一言以蔽之，曰思無邪。"
                },
                {
                    "paragraph": "孟子内自反。",
                    "zhushu": "援：孟子：有人於此，其待我以横逆，則君子必自反也。"
                },
                {
                    "paragraph": "大珠分一月，細綆合兩繭。",
                    "zhushu": "次公：孟郊云：亦知同心樂，𩀱抽作袵，此亦兩繭之義也。"
                },
                {
                    "paragraph": "纍然挂禪床，妙用夫豈淺。",
                    "zhushu": "",
                    "type": 2
                },
                {
                    "paragraph": "朝來取飯化，乃是維摩遣。",
                    "zhushu": "縯：維摩遣化，菩薩往衆香國求化丗尊所食之餘，於娑婆丗界往作佛事。"
                },
                {
                    "paragraph": "全鋒雖未露，",
                    "zhushu": "次公：羅山示衆云：全𨦟敵勝，罕遇知音。同死同生，萬中無一。○子仁：傳燈録：僧問大茅和尚：“如何是大茅境界？”師云：“不露鋒。”僧云：“何爲不露鋒？”師云：“無當者。”"
                },
                {
                    "paragraph": "半藏己曽轉。",
                    "zhushu": "次公：有一媪詣趙州求轉藏經。趙州起繞禪床。媪曰：“何故只轉半藏？”於是復繞一匝。"
                },
                {
                    "paragraph": "說有陋裴頠，",
                    "zhushu": "縯：裴頠深患王衍之徒聲譽太盛，位髙勢重，不以物務自嬰，遂相倣傚，風教陵遲，乃著崇有論以譏之。"
                },
                {
                    "paragraph": "談無𥬇王衍。",
                    "zhushu": "厚：王衍傳：魏正始中，何晏、王弼等祖述老莊，立論以爲天地萬物皆以無爲爲夲。無也者，開物成務，無往而不存者也。衍甚重之。唯裴頠以爲非，著論以譏之，而衍處之自若。"
                },
                {
                    "paragraph": "看經聊尓耳，",
                    "zhushu": "縯：晉阮瞻曰：未能免俗，聊復尓耳。"
                },
                {
                    "paragraph": "遮眼𥘉不卷。",
                    "zhushu": "次公：傳燈録：藥山看經曰：“且圖遮眼。”"
                },
                {
                    "paragraph": "三咤故自醒，",
                    "zhushu": "次公：尚書顧命：三宿三𥙊三咤。註云：至齒而不飲曰咤。"
                },
                {
                    "paragraph": "一吷何由喘。",
                    "zhushu": "次公：莊子：道堯舜於戴晉人之前，猶劒首之一吷也。吷，吹也。言一吹之間，未至於喘。"
                },
                {
                    "paragraph": "請歸視故櫝，静夜珠當反。",
                    "zhushu": "援：後漢：嘗爲合浦太守，去珠復還。"
                },
                {
                    "paragraph": "安居三十年，古衲磨山繭。持珠尚嘿坐，豈是功用淺。",
                    "zhushu": "",
                    "type": 2
                },
                {
                    "paragraph": "永和清都觀道士童顔鬒髪問其年生於丙子蓋與予同求此詩",
                    "zhushu": "",
                    "type": 2
                },
                {
                    "paragraph": "鏡湖勑賜老江東，",
                    "zhushu": "縯：唐賀知章謝事歸越州，勑賜鏡湖一曲。"
                },
                {
                    "paragraph": "未似西歸玉局翁。覊枕未容春夢斷，清都宛在黙存中。",
                    "zhushu": "次公：列子：周穆王遊化人之居，而左右曰：“王黙存爾。”"
                },
                {
                    "paragraph": "毎逢佳境𢹂兒去，試問行年與我同。自𥬇餘生消厎物，半篙清漲百灘空。",
                    "zhushu": "自註：予與劉器之同發䖍州，江水忽清漲丈餘，貢石三百里無一見者。至永和，器之解舟先去，予獨遊清都，作此詩。",
                    "type": 2
                },
                {
                    "paragraph": "贈詩僧道通",
                    "zhushu": "",
                    "type": 2
                },
                {
                    "paragraph": "雄豪而妙苦而腴，",
                    "zhushu": "子仁：劉禹錫荅栁子厚書云：新文吟而繹之，顧其詞甚約，而味奫然以長，端而曼，苦而腴。"
                },
                {
                    "paragraph": "秪有琴聦與蜜殊。",
                    "zhushu": "自註：錢塘僧思聦，緫角善琴，後捨琴而學詩，復弃詩而學道。其詩似皎然而加雄放。安州僧仲殊詩敏捷立成，而工妙絶人。殊辟榖，常啖蜜。"
                },
                {
                    "paragraph": "語帶煙霞從古少，",
                    "zhushu": "自註：李太白云：他人之文，如山無煙霞，春無草木。"
                },
                {
                    "paragraph": "氣含蔬筍到公無。",
                    "zhushu": "自註：謂無酸饀氣也。"
                },
                {
                    "paragraph": "香林乍喜聞薝蔔，",
                    "zhushu": "縯：維摩經云：如人入簷蔔林，嗅簷蔔，不聞餘香。"
                },
                {
                    "paragraph": "古井惟慙斷轆轤。",
                    "zhushu": "厚：盧仝題長壽寺曦上人壁云：三入寺，曦不來。轆轤無䋲井百尺，渴心歸去生塵埃。"
                },
                {
                    "paragraph": "爲報韓公莫輕許，從今島可是詩奴。",
                    "zhushu": "次公：島，賈島也。𥘉爲浮圗，名無本。可，乃可明也。韓贈無本詩而稱之，故言“莫輕許”。詩奴，則杜牧作李賀詩集序所謂“奴僕命騷”之意。増刋：豪妙苦腴。次公：雄豪則患乎不竒妙，清苦則患乎不鮮腴，此作詩之病也。今而不然，則爲工矣。",
                    "type": 2
                },
                {
                    "paragraph": "次舊韻贈清凉長老",
                    "zhushu": "",
                    "type": 2
                },
                {
                    "paragraph": "過淮入洛地多塵，舉扇西風欲汚人。",
                    "zhushu": "縯：導惡庾亮專權，舉扇障西風，曰：“元規塵汚人。”"
                },
                {
                    "paragraph": "但怪雲山不改色，",
                    "zhushu": "次公：以言清凉長老也。杜詩：河漢不改色。而意則以在多塵之中見之，故可怪也。"
                },
                {
                    "paragraph": "豈知江月解分身。",
                    "zhushu": "次公：此先生自言其過淮入洛也。佛書云：月落千江。又傳燈録：僧問龍光和尚：“賔頭盧一身，何爲赴四天供？”師曰：“千江同一月，萬户盡逢春。”"
                },
                {
                    "paragraph": "安心有道年顔少，遇物無情句法新。送我長蘆舟一葉，𥬇看雪浪滿衣巾。",
                    "zhushu": "",
                    "type": 2
                },
                {
                    "paragraph": "荅徑山長老",
                    "zhushu": "堯祖：按徑山長老無畏大士維琳，湖之武康人也。其常州問東坡問疾詩云：扁舟駕蘭陵，自愞舊風物。君家有天人，雄雄維摩詰。我口咨文殊，千里來問疾。若以黙相酬，露柱皆𥬇岀。",
                    "type": 2
                },
                {
                    "paragraph": "與君皆丙子，各已三萬日。一日一千偈，",
                    "zhushu": "次公：晋書：鳩摩羅什從師授經，日誦千偈。○堯卿：按年譜：先生生於景祐三年丙子，卒於常州，乃建中靖國元年辛巳，實二萬三千四百六十日。今云三萬日，舉成數爾。"
                },
                {
                    "paragraph": "電往那容詰。大患縁有身，無身則無疾。",
                    "zhushu": "縯：老子：吾有大患，爲吾有身。若吾無身，吾有何患？"
                },
                {
                    "paragraph": "平生𥬇羅什，神呪真浪出。",
                    "zhushu": "次公：羅什未終少日，覺四大不愈，乃日出三畨神呪，令外國弟子誦之以自救。未及致力，轉斍危殆，於是力疾與衆僧告别。此詩盖先生方疾時，琳老以偈與之，而和琳老者也，故用羅什將終時事。",
                    "type": 2
                },
                {
                    "paragraph": "贈曇秀",
                    "zhushu": "",
                    "type": 2
                },
                {
                    "paragraph": "白雲出山𥘉無心，棲鳥何必戀舊林？",
                    "zhushu": "子仁：淵明云：雲無心以出岫，鳥倦飛而知還。"
                },
                {
                    "paragraph": "道人偶愛山水故，縱歩不知湖嶺深。空巖已禮百千相，曹溪更欲瞻遺像。要知水味孰冷暖，",
                    "zhushu": "縯：佛書：如人飲水，冷暖自知。"
                },
                {
                    "paragraph": "始信夢時非幻妄。䄂中忽出貝葉書，中有璧月綴星珠。",
                    "zhushu": "縯：佛經：出自西天，以貝葉書之，流入中國。○任：漢志云：五星如連珠，日月若合璧。"
                },
                {
                    "paragraph": "人間勝絶畧已遍，匡廬南嶺并西湖。西湖北望三千里，大堤冉冉横秋水。誦師佳句說南屏，瘴雲應逐秋風靡。胡爲只作十日歡，杖策復㝷歸路難。荻芽筍蕨不及遇，悵望荔子何時丹。",
                    "zhushu": "",
                    "type": 2
                },
                {
                    "paragraph": "過楊州壽寜文覺顯公房",
                    "zhushu": "",
                    "type": 2
                },
                {
                    "paragraph": "䦨斑碎玉養菖蒲，一勺清泉滿石盂。净几明䆫書小楷，便同爾雅註蟲魚。",
                    "zhushu": "縯：退之詩：尓雅注蟲魚，定非磊落人。",
                    "type": 2
                },
                {
                    "paragraph": "送佛面柱杖與羅浮長老",
                    "zhushu": "",
                    "type": 2
                },
                {
                    "paragraph": "十方三界丗尊面，都在東坡掌握中。送與羅浮德長老，𢹂歸萬竅緫號風。",
                    "zhushu": "任：事見莊子。",
                    "type": 2
                },
                {
                    "paragraph": "贈䖍州慈雲寺鑒老",
                    "zhushu": "",
                    "type": 2
                },
                {
                    "paragraph": "居士無塵堪洗沐，道人有句借宣揚。䆫間但見蠅鑚𥿄，門外唯聞佛放光。徧界難藏真薄相，一絲不掛且逢場。却滇重說圓通偈，千眼薫籠是法王。",
                    "zhushu": "",
                    "type": 2
                },
                {
                    "paragraph": "碣石庵戯贈湛庵主",
                    "zhushu": "自註：湛，相國寺僧也。",
                    "type": 2
                },
                {
                    "paragraph": "保康橋上夜觀燈，碣石巖前夏飲冰。莫把山林𥬇朝市，老夫手裏有烏藤。",
                    "zhushu": "",
                    "type": 2
                },
                {
                    "paragraph": "寺觀",
                    "zhushu": "",
                    "type": 2
                },
                {
                    "paragraph": "詩五十九首",
                    "zhushu": "",
                    "type": 2
                },
                {
                    "paragraph": "留題延生觀後山上小堂",
                    "zhushu": "次公：先生前詩本註云：西至延生觀，觀後上小山，有唐玉真公主修道之遺迹。則此云小堂者，玉真之堂也。按唐景雲元年，𧇖宗第八女西城公主、第九女昌隆公主，並出家爲女冠。二年，西城改封金仙，昌隆改封玉真。雖長安輔興坊西南有玉真女冠觀，而今云有修道之迹，冝乎後人爲之立堂矣。○堯卿：宋朝端拱元年十月十八日，奉勑賜此名額。",
                    "type": 2
                },
                {
                    "paragraph": "溪山愈好意無厭，上到巉巉第幾尖。",
                    "zhushu": "次公：韓退之望秋詩云：𠋣天更覺青巉巉。"
                },
                {
                    "paragraph": "深谷野禽毛羽怪，上方仙子𩯭眉纎。",
                    "zhushu": "次公：上方以言山之髙處，仙子指言玉真公主也。○揚：杜詩：上方重閣晚。"
                },
                {
                    "paragraph": "不慙弄玉騎丹鳯，",
                    "zhushu": "縯：蕭史善次簫，秦穆公以女弄玉妻焉。遂教弄玉吹簫作鳯鳴。鳯凰來止其屋，公爲作鳯臺。一旦，弄玉乗鳯，蕭史乗龍，昇天而去。"
                },
                {
                    "paragraph": "應逐常娥駕老蟾。",
                    "zhushu": "援：常娥，羿妻也。羿得不死之藥於西王母，竊之奔月，遂託身月中。仙月有蟾蜍之象焉。○次公：韓退之作毛頴傳，戯言“兎竊常娥騎蟾蜍”，而此云“常娥駕老蟾”，盖挨傍造語，以對騎鳯實事也。"
                },
                {
                    "paragraph": "澗草巖花自無主，",
                    "zhushu": "堯卿：唐崇微公主詩云：行路至今空歎息，巖花澗草自春秋。"
                },
                {
                    "paragraph": "晚來胡蝶入踈簾。",
                    "zhushu": "",
                    "type": 2
                },
                {
                    "paragraph": "樓觀",
                    "zhushu": "自註：秦始皇始立老子廟於觀南，晋惠始修此觀。",
                    "type": 2
                },
                {
                    "paragraph": "門前古碣卧斜陽，閱丗如流事可傷。",
                    "zhushu": "子仁：劉禹錫𪧐誠禪師山房云：閱丗甚東流。"
                },
                {
                    "paragraph": "長有幽人悲𣈆惠，強修遺廟學秦皇。丹砂乆窖井水赤，",
                    "zhushu": "縯：抱朴子曰：臨汜縣有廖氏，丗老壽，後移，子孫輙殘折。他人居其故宅，復累丗壽。疑其井水赤，乃掘井左右，得古人埋丹砂數十斛。丹汁入井，是以飲水而壽。"
                },
                {
                    "paragraph": "白术誰燒厨竈香？",
                    "zhushu": "次公：本草：术條下生。陶隱居引仙經云：亦能除惡氣，弭灾沴。然則觀中燒术，豈爲辟惡氣之意乎？"
                },
                {
                    "paragraph": "聞道神仙亦相過，只疑田叟是庚桑。",
                    "zhushu": "厚：莊子云：老聃之没，有庚桑楚者，偏得老聃之道，北居畏壘之山。",
                    "type": 2
                },
                {
                    "paragraph": "自清平鎮遊樓觀五郡大秦延生仙遊往返四日得十一詩寄舎弟子由同作",
                    "zhushu": "餘見别卷。",
                    "type": 2
                },
                {
                    "paragraph": "樓觀",
                    "zhushu": "次公：樓觀者，崇勝觀也，乃尹喜舊宅，俗謂之樓觀。",
                    "type": 2
                },
                {
                    "paragraph": "鳥噪猿呼晝閉門，寂寥誰識古皇尊？青牛乆已辭轅軛，",
                    "zhushu": "縯：別說：老氏乗青牛薄板車。"
                },
                {
                    "paragraph": "白鶴時來訪子孫。",
                    "zhushu": "援：續捜神記曰：遼東華表柱上，有鶴集其上，言曰：“有鳥有鳥丁令威，去家千嵗今來歸。城郭如故人民非，何不學仙塚纍纍。”"
                },
                {
                    "paragraph": "山近朔風吹積雪，",
                    "zhushu": "堯卿：古樂府云：朔風吹積雪。"
                },
                {
                    "paragraph": "天寒落日淡孤村。道人應怪遊人衆，汲盡堦前井水渾。",
                    "zhushu": "縯：杜詩：淘米少汲水，汲多井水渾。",
                    "type": 2
                },
                {
                    "paragraph": "五郡",
                    "zhushu": "",
                    "type": 2
                },
                {
                    "paragraph": "古觀正依林麓斷，居民來就水泉甘。亂溪赴渭爭趨北，飛鳥迎山不復南。羽客衣冠朝上象，野人香火祝春蠶。汝師豈解言符命，山鬼何知託老聃。",
                    "zhushu": "自註：觀有明皇碑，言夢老子告享國長乆之意。○萬大年：楚辭有山鬼之章。又史記：始皇曰：“山鬼不過知一年事。”",
                    "type": 2
                },
                {
                    "paragraph": "授經臺",
                    "zhushu": "自註：乃南山一峯尓，非復有築處。",
                    "type": 2
                },
                {
                    "paragraph": "劒舞有神通草聖，",
                    "zhushu": "援：張旭善草書，自言始見公主與檐夫争道而得筆法，觀公孫大娘舞劒器而通神。○次公：張芝草書精切，韋仲將以爲草聖。杜詩云：張旭三杯草聖傳。"
                },
                {
                    "paragraph": "海山無事化琴工。",
                    "zhushu": "援：樂府解題言：水仙操曰：伯牙學琴於成連先生，乃與俱遊蓬萊山，留伯牙曰：“子居習之，吾將迎師。”刺舡而去，旬日不返。伯牙迎望，但見海水入洞，山林𡨋杳，鳥獸悲號。嘆曰：“吾師將移我情。”乃援琴而歌。曲終，成連刺船迎之，與還。遂爲天下妙。○堯卿：南史：宗少文，南陽人。善琴書、圗書，精於名理。毎逰山水，往輙忘歸。乃於江陵立宅，閑居無事，因結宇衡山，欲懷尚平之志。有疾還江陵，嘆曰：“老疾俱至，名山恐難徧，唯澄懷觀道，卧以遊之。”凢所遊履，皆圗之於室，謂之曰：“撫琴動操，欲令衆山皆嚮。”"
                },
                {
                    "paragraph": "此臺一覽秦川小，",
                    "zhushu": "子仁：老杜望岳詩：㑹當臨絶頂，一覽衆山小。"
                },
                {
                    "paragraph": "不待傳經意已空。",
                    "zhushu": "次公：按列仙傳云：尹喜旣見老子，授之五千言，喜退而書之，名曰道徳經。此授經之實證也。而先生詩意以登此臺之髙曠，自可以如觀劒而通草聖之神，在海山而得彈琴之妙，豈有文字相傳哉？故曰“不待傳經意已空”。",
                    "type": 2
                },
                {
                    "paragraph": "大秦寺",
                    "zhushu": "",
                    "type": 2
                },
                {
                    "paragraph": "晃蕩平川盡，坡陁翠麓横。忽逢孤塔逈，獨向亂山明。信足幽追逺，",
                    "zhushu": "子仁：退之詩：幽咨事隨去，孰能量近逺。又李太白詩：幽㝷無前期。乗㒷不覺逺。"
                },
                {
                    "paragraph": "臨風却立驚。原田浩如海，衮衮盡東傾。",
                    "zhushu": "次公：杜詩：不盡長江衮衮來。",
                    "type": 2
                },
                {
                    "paragraph": "遊金山寺",
                    "zhushu": "髙：按圗經：金山龍游寺在屹立江中，爲諸禪刹之冠，舊名“澤心”。梁武帝天監四年，親臨澤心寺，設水陸㑹。宋朝天禧𥘉，　真宗夢游此，賜今額。",
                    "type": 2
                },
                {
                    "paragraph": "我家江水𥘉發源，䆠遊直送江入海。",
                    "zhushu": "次公：江水發源於岷山。孔子曰：江岀於仗山，其始岀源，可以濫觴。"
                },
                {
                    "paragraph": "聞道潮頭一丈髙，天寒尚有沙㾗在。中冷南畔石盤陁，",
                    "zhushu": "縯：楊子江有中冷水，爲天下㸃茶第一。見張又新水記。"
                },
                {
                    "paragraph": "古來出没隨濤波。試登絶頂望郷國，江南江北青山多。覊愁畏晚㝷歸楫，山僧苦留看落日。微風萬頃靴紋細，斷霞半空魚尾赤。",
                    "zhushu": "體仁：汝墳詩：魴魚赬尾。註：赬，赤色也。魚勞則尾赤。"
                },
                {
                    "paragraph": "是時江月𥘉生魄，二更月落天深黒。江心似有炬火明，飛焰照山栖鳥驚。",
                    "zhushu": "革：先生集物𩔖相感志：山林藪澤，晦𡨋之夜，則野火生焉，散布如人秉燭，其色青，異乎人火。"
                },
                {
                    "paragraph": "悵然歸卧心莫識，非鬼非人竟何物。江山如此不歸山，江神見怪驚我頑。我謝江神豈得已，有田不歸如江水。",
                    "zhushu": "自詰：是夜所見如此。○援：晉文公謂咎犯曰：“不與舅氏同心者，有如白水。”",
                    "type": 2
                },
                {
                    "paragraph": "甘露寺",
                    "zhushu": "",
                    "type": 2
                },
                {
                    "paragraph": "欲遊甘露寺，有二客相過，遂與偕行。寺有石如羊，相傳謂之很石，云諸葛孔明坐其上，與孫仲謀論曹公也。大鑊二案銘，梁武帝所鑄。畫師子一，菩薩二，陸探微筆。衞公所留祠堂在寺，手植栢合抱矣。近寺僧發古殿基，得舎利七粒，并石記，乃衞公爲穆宗皇帝追福所葬者也。",
                    "zhushu": "致約：按圗經：甘露寺在北固山。唐北固山，唐寳曆中李德𥙿建，以資穆宗之𡨋福。時甘露降此山，因以名之。",
                    "type": 2
                },
                {
                    "paragraph": "江山豈不好？獨遊情易䦨。但有相𢹂人，何必素所歡。我欲訪甘露，當途無閑官。二子舊不識，欣然肯聮鞍。古郡山爲城，層梯轉朱欄。樓臺斷崖上，地窄天水寛。一覽吞數州，山長江漫漫。𨚫望大明寺，",
                    "zhushu": "子敬：大明寺在楊州。"
                },
                {
                    "paragraph": "惟見煙中竿。很石卧庭下，穹隆如伏羱。",
                    "zhushu": "次公：謂之很石，以其似伏羱也。羱，羊也。史云：貪如很，很如羊。"
                },
                {
                    "paragraph": "緬懷卧龍公，挾策事琱鑚。",
                    "zhushu": "縯：徐庶謂先生曰：“諸葛孔明，卧龍也。”○援：啇鞅挾三䇿以鑚孝公。見後漢史。"
                },
                {
                    "paragraph": "一談収猘子，",
                    "zhushu": "縯：曹公聞孫䇿平江東，曰：“猘兒難與爭鋒。”猘，狂犬也。"
                },
                {
                    "paragraph": "再說走老瞞。",
                    "zhushu": "縯：曹公，小字阿瞞。孔明說孫權與先生并力敗曹操於赤壁。"
                },
                {
                    "paragraph": "名髙有餘想，事往無留觀。蕭公古鐡鑊，",
                    "zhushu": "少度：梁武姓蕭，諱衍。"
                },
                {
                    "paragraph": "相對空團團。坡陁受百斛，積雨生微瀾。泗水𨓜周鼎，",
                    "zhushu": "援：周鼎𨓜於泗水，始皇求之弗得。"
                },
                {
                    "paragraph": "渭城辭漢盤。",
                    "zhushu": "援：魏明帝迁承露盤，金狄泣下。李賀作金銅仙人詞。漢歌云：𢹂盤獨岀月荒凉，渭城已逺波聲小。"
                },
                {
                    "paragraph": "山川失故態，怪此能獨完。僧繇六化人，",
                    "zhushu": "縯：晉左軍張僧繇。○仲逹：畫史云：甘露寺張僧繇四菩薩，長四尺，一版長八尺許。"
                },
                {
                    "paragraph": "霓衣挂冰紈。隱見十二疊，觀者疑夸謾。破版陸生畫，",
                    "zhushu": "縯：陸探微，南齊吳郡人也。○鹿：畫史云：探微神面黄口，神彩驚人。"
                },
                {
                    "paragraph": "青猊戲盤跚。上有二天人，揮手如翔鸞。筆墨雖欲盡，典刑垂不刋。赫赫賛皇公，",
                    "zhushu": "縯：賛皇公李徳𥙿。其先賛皇人。"
                },
                {
                    "paragraph": "英姿凛以寒。古栢親手種，挺然誰敢干。枝撑雲峯裂，根入石窟蟠。薙草得斷碑，斬崖出金棺。瘞藏豈不牢，見伏理可歎。四雄皆龍虎，",
                    "zhushu": "次公：四雄謂諸葛孔明、孫仲謀、蕭梁武帝、賛皇公也。"
                },
                {
                    "paragraph": "遺迹儼未刓。方其盛壯時，爭奪肯少安。廢興屬造物，遷逝誰控摶。",
                    "zhushu": "子仁：賈𧨏賦：忽然爲人𠔃，何足控摶。"
                },
                {
                    "paragraph": "况彼妄庸子，",
                    "zhushu": "子仁：前漢灌嬰熟視魏勃，𥬇曰：“人言魏勃勇，妄庸人爾。”"
                },
                {
                    "paragraph": "而欲事所難。古今共一軌，後丗徒辛酸。聊興廣武歎，",
                    "zhushu": "援：阮籍登廣武，觀楚、漢戰處，歎曰：“時無英雄，使豎子成名。”廣武，今孟州汜水縣。○次公：先生詩話甞辨廣武歎事，曰：昔先友史彦輔謂余：“阮籍登廣武，歎曰：‘時無英雄，使豎子成名。’豈謂沛公豎子乎？”余曰：“非也，傷時無劉項也。豎子，指魏、晉間人爾。”其後余遊甘露寺，賦詩云云，則猶此意也。今日讀李太白登廣武戰場詩云：“沈湎呼豎子，狂言非至公。”乃知白亦誤認嗣宗語矣。嗣宗雖放蕩，何至以沛公爲豎子乎？"
                },
                {
                    "paragraph": "不待雍門彈。",
                    "zhushu": "厚：雍門周謂孟甞君曰：“君百嵗之後，髙臺旣已壞，曲池旣已塹，豈不悲乎？”孟甞君淚岀承睫而未下，雍門爲之鼔琴，遂感泣。",
                    "type": 2
                },
                {
                    "paragraph": "遊靈隱寺李𣏌寺丞見和遊孤山復用前韻",
                    "zhushu": "次公：按樂史寰宇記：靈隱山，以許由、葛洪所隱，入去忘歸，本名稽𪧐山。○堯祖：晏殊輿地志云：在杭州西。圖經云：周囬三十里，一名西湖。其源出於武林泉，景物華麗，爲天下之勝。",
                    "type": 2
                },
                {
                    "paragraph": "君不見錢塘湖，錢王壯觀今已無。",
                    "zhushu": "縯：錢王自鏐至俶，三丗五王，乗唐未起，自民伍有浙東之地，歴五代朝貢不絶。宋太祖龍興，乃以其地歸有司，而挈其族属朝京師。"
                },
                {
                    "paragraph": "屋堆黄金斗量珠，運盡不勞折簡呼。",
                    "zhushu": "厚：晋宣帝紀：王凌面縳水次，遥謂司馬宣王曰：“卿直以折簡召我，我何敢不至，而乃引軍來乎？”宣王曰：“以卿非折簡可呼故也。”○援：唐髙祖曰：“李密非折簡所能致。”"
                },
                {
                    "paragraph": "四方䆠逰散其孥，宫闕留與閑人娯。盛衰安樂兩湏臾，何用多憂心鬱紆。溪山處處皆可廬，最愛靈隱飛來孤。",
                    "zhushu": "縯：靈隱山者，梵僧云：此山自天笁鷲山飛來。○元序：圗經云：峯在武林山。○徳漙：晏殊輿地志云：晉威和元年，西天僧慧理歎曰：“此是中天竺國靈鷲山之小嶺，不知何年飛來。佛在丗日，多爲仙靈所隱，今此亦復爾耶？”因挂錫造靈隱寺，號爲“飛來峯”。"
                },
                {
                    "paragraph": "喬松百丈蒼髯鬚，擾擾下𥬇栁與蒲。",
                    "zhushu": "厚：晋顧悅之與簡文同年，而髪早白。帝問其故，曰：“松栢之姿，經霜猶茂，蒲栁之質，望秋先零。”"
                },
                {
                    "paragraph": "髙堂㑹食羅千夫，撞鐘擊鼔喧朝晡。凝香方丈眠氍毹，",
                    "zhushu": "厚：韋應物詩：宴寢凝清香。○次公：氍毹，織毛也。"
                },
                {
                    "paragraph": "絶勝絮被縫海圖。",
                    "zhushu": "援：杜詩：海圗折波濤，舊繡衫曲折。天呉及紫鳯，顛倒在短褐。"
                },
                {
                    "paragraph": "清風時來驚睡餘，遂超羲皇傲几蘧。",
                    "zhushu": "次公：陶潜：清風䬃至，自謂羲皇上人。○縯：荘子言：伏羲几蘧之所行終。"
                },
                {
                    "paragraph": "歸時棲鴉正畢逋，",
                    "zhushu": "縯：漢桓帝時童謡曰：“城上烏，尾畢逋。公爲吏，子爲徒。”"
                },
                {
                    "paragraph": "孤煙落日不可摹。",
                    "zhushu": "",
                    "type": 2
                },
                {
                    "paragraph": "雨中逰天笁靈感觀音院",
                    "zhushu": "人表：圗經云：上天笁靈感觀音院，石晋天福四年，僧道翊一夕見山間光明，往視之，得竒木，士不能名。乃命匠者孔仁謙刻觀音像。治平中，郡守蔡㐮表其異事，上之，賜靈感觀音院額。",
                    "type": 2
                },
                {
                    "paragraph": "蠶欲老麥半黃，前山後山雨浪浪。",
                    "zhushu": "子仁：韓退之别知賦：雨浪浪其不止，雲浩浩其常浮。"
                },
                {
                    "paragraph": "農夫輟耒女廢筐，白衣仙人在髙堂。",
                    "zhushu": "",
                    "type": 2
                },
                {
                    "paragraph": "𪧐臨安净土寺",
                    "zhushu": "天祐：臨安縣圗經云：净士禅寺在縣南二里。周𩔰徳中，呉越王錢氏建，號光孝明因寺。大中祥符元年，改賜今額。",
                    "type": 2
                },
                {
                    "paragraph": "雞鳴發餘杭，到寺已亭午。",
                    "zhushu": "次公：梁元帝纂要云：日在午曰亭午。"
                },
                {
                    "paragraph": "參禪固未暇，飽食良先務。平生睡不足，急掃清風宇。",
                    "zhushu": "次公：杜牧之詩：平生睡足處，雲夢澤南州。又文選：玉宇來清風。"
                },
                {
                    "paragraph": "閉門羣動息，",
                    "zhushu": "次公：司空圗詩：夜乆羣動息。"
                },
                {
                    "paragraph": "香篆起煙縷。覺來烹石泉，紫筍發輕乳。",
                    "zhushu": "次公：紫筍，茶之佳品。茶譜曰：“䝉頂有研膏茶，作片進之，亦作紫筍。”見呉淑事𩔖賦。"
                },
                {
                    "paragraph": "晩凉沐浴罷，衰髮稀可數。浩歌出門去，",
                    "zhushu": "次公：楚辭少司命云：臨風怳𠔃浩歌。又杜甫云：浩歌正激烈。○子仁：李白詩云：仰天大𥬇岀門去。"
                },
                {
                    "paragraph": "暮色入村塢。微月半隱山，",
                    "zhushu": "次公：杜詩：圑團月隱墻。"
                },
                {
                    "paragraph": "圓荷爭㵼露。相𢹂石橋上，夜與故人語。明朝入山房，",
                    "zhushu": "善權：臨安縣圗經云：真寂院在縣南二里，天成元年呉越王錢氏建，舊號“山房院”，治平二年改賜今額。在石鏡山東。"
                },
                {
                    "paragraph": "石鏡烱當路。昔照熊虎姿，",
                    "zhushu": "縯：呉越王錢鏐，臨安人。布衣時嘗照石鏡，鏡起而聳戰。○彦忠：唐地理志：臨安有石鏡山，髙二十六丈。○魯直：太平寰宇記云：山之東峯有石鏡，徑二尺七寸，其光如鏡。五代史記云：昭宗詔改爲衣錦山。"
                },
                {
                    "paragraph": "今爲猿鳥顧。興廢何足弔，萬丗一仰俯。",
                    "zhushu": "",
                    "type": 2
                },
                {
                    "paragraph": "自净土寺歩至功臣寺",
                    "zhushu": "明仲：臨安圗經云：功臣山在縣南二里，本名大官山，呉越王錢氏建爲功臣院，祥符元年改賜今額。",
                    "type": 2
                },
                {
                    "paragraph": "落日岸葛巾，晚風吹羽扇。",
                    "zhushu": "次公：孔明葛巾羽扇，指麾三軍。謝奕爲桓温司馬，著岸幘巾，温呼“方外司馬”云。又杜詩：白幘岸江臯。"
                },
                {
                    "paragraph": "松間野歩穩，竹外飛橋轉。神功鑿横嶺，巖石得巨片。直渡千人溝，下有微流泫。",
                    "zhushu": "玉父：臨安縣圗經載：寺有溝，名曰“千人”，相傳錢氏役千人，一日而成者。溝上橋以紫石爲之，徑闊各丈餘。"
                },
                {
                    "paragraph": "岡巒蔚回合，金碧爛明絢。緬懷異姓王，負擔此郷縣。",
                    "zhushu": "援：郭璞天目山詩：五百年生異姓王。錢鏐自謂己應此運。○縯：呉越王少貧困負擔，及其貴也，以錦囊盛此擔焉。○次公：按歐陽永叔五代史呉越丗家云：錢鏐字具美，杭州臨安人也。無頼，不喜生事，以販塩爲道。此所謂“負檐”者也。"
                },
                {
                    "paragraph": "長逢跨下辱，",
                    "zhushu": "厚：韓信傳：淮隂少年侮信曰：“能死，刺我；不能，岀跨下。”信熟視，俛出跨下。一市大𥬇。"
                },
                {
                    "paragraph": "屢乞桑間飯。",
                    "zhushu": "縯：左傳：趙宣子舎于翳桑，見靈輙餓，問其病，曰：“不食三日矣。”"
                },
                {
                    "paragraph": "誰知山石頑，識此希丗彦。",
                    "zhushu": "謂石鏡也。"
                },
                {
                    "paragraph": "凛然隂氣逼，屹起猶聳戰。他年萬騎歸，父老恣歡宴。錦繡被原野，珠金散貧賤。",
                    "zhushu": "縯：鏐爲鎮東軍節度使，封呉越王。昭宗詔升所居爲衣錦城，石鏡山曰衣錦山，太官山曰功臣山。鏐宴故老，山林皆覆以錦，作還郷歌曰：玉節還郷𠔃衣錦衣，父老逺來相追隨。斗牛無孛人无欺，呉越一王駟馬歸。"
                },
                {
                    "paragraph": "竇融旣入朝，",
                    "zhushu": "厚：竇融爲河西大將軍，以五郡歸漢。及隴蜀平，融爲五郡太守，奏事京師。○次公：竇融入朝，以比錢俶歸本朝也。融爲凉州牧，後乞骸骨，詔令歸第，留京師。此所謂“旣入朝”也。"
                },
                {
                    "paragraph": "呉芮空記面。",
                    "zhushu": "援：西漢諸王，惟呉芮傳丗最乆。魏黄𥘉末，盗發呉芮冡，容貌如生。後預發者見呉綱曰：“君貌𩔖長沙王，但微短尔。”○次公：按鏐之孫俶嗣爲王。太宗太平興國三年，詔俶來朝。俶舉族歸于京師，國除。此所謂“空記面”也。"
                },
                {
                    "paragraph": "榮華坐銷歇，閱丗如郵傳。",
                    "zhushu": "援：前漢盖寛饒曰：“冨貴無常，忽則易人。此如傳舎，所閱人多矣。”"
                },
                {
                    "paragraph": "惟有長明燈，依然照深殿。",
                    "zhushu": "縯：江寧縣寺有晋長明燈，𡻕乆，火色変青而不𤍠。隋文平陳，已訝其古矣，而今猶不滅。",
                    "type": 2
                },
                {
                    "paragraph": "秀州報夲禪院郷僧文長老方丈",
                    "zhushu": "",
                    "type": 2
                },
                {
                    "paragraph": "萬里家山一夢中，呉音漸已變兒童。毎逢蜀叟談終日，便覺峨眉翠掃空。",
                    "zhushu": "徳操：洞天記：峩眉山在嘉州，係第七洞天。"
                },
                {
                    "paragraph": "師已忘言真有道，我除捜句百無功。明年採藥天台去，",
                    "zhushu": "㓜盤：洞天記：天台赤城山，髙一萬八千丈，周囬五百里，在台州天台縣。"
                },
                {
                    "paragraph": "更欲題詩滿浙東。",
                    "zhushu": "次公：此篇聞郷談而思故國，雖人之情，亦先生之厚徳也。末句使杜甫“更欲題詩滿青竹。”",
                    "type": 2
                },
                {
                    "paragraph": "獨遊冨陽普照寺",
                    "zhushu": "夢良：按圗經：净明院在縣北五里，昔唐朝舊寺，號普照，後廢。石晋天福七年重建，治平二年改賜今額。",
                    "type": 2
                },
                {
                    "paragraph": "冨春真古邑，",
                    "zhushu": "厚：冨陽，古冨春也。晋避宣穆皇后諱改焉。"
                },
                {
                    "paragraph": "此寺亦唐餘。鶴老依喬木，龍歸護賜書。連筒春水逺，",
                    "zhushu": "厚：杜詩：連筒灌小園。"
                },
                {
                    "paragraph": "出谷曉鐘踈。欲繼江潮韻，",
                    "zhushu": "次公：宋之問遊江南靈隠寺，夜月澄明，獨行廊下，因吟曰：“鷲嶺𣡡岧嶤，龍宫隠寂寥。”搜思乆之，不就。有老僧坐大禅牀，曰：“何吟之苦？盍不道：樓觀滄海日，門對浙江潮。桂子月中落，天香雲外飄。捫蘿登塔逺，刳木取泉遥。霜薄花更發，冰輕葉互凋。待入天台路，看余渡石橋。”宋歎警䇿。逮明訪之，不復見。寺僧知者曰：“此駱賔王也。”"
                },
                {
                    "paragraph": "何人爲起予。",
                    "zhushu": "子仁：論語：起予者，啇也。",
                    "type": 2
                },
                {
                    "paragraph": "自普照遊二庵",
                    "zhushu": "饒：按冨陽縣圗經：延壽院在縣北四里，院前有東西二庵。",
                    "type": 2
                },
                {
                    "paragraph": "長松吟風晚雨細，東庵半掩西庵閉。山行盡日不逢人，裛裛野梅香入袂。居僧𥬇我戀清景，自厭山深出無計。我雖愛山亦自𥬇，獨往神傷後難繼。",
                    "zhushu": "厚：荀粲妻亡，不哭而神傷。杜詩：神傷山徑深。"
                },
                {
                    "paragraph": "不如西湖飲美酒，紅杏碧桃香覆䯻。作詩寄謝採薇翁，",
                    "zhushu": "縯：伯夷、叔齊義不食周栗，隱于首陽山，採薇而食之。採薇翁，指夷、齊也。"
                },
                {
                    "paragraph": "本不避人那避丗。",
                    "zhushu": "次公：桀溺謂仲由曰：“與其從避人之士也，豈若從避丗之士哉！”",
                    "type": 2
                },
                {
                    "paragraph": "佛日山榮長老方丈五絶",
                    "zhushu": "韓：杭州圗經云：净惠禅院在永和郷。天福七年，呉越王錢氏建。舊額“佛日院”。祥符元年改今額。",
                    "type": 2
                },
                {
                    "paragraph": "陶令思歸乆未成，",
                    "zhushu": "任：陶潜爲彭澤令，郡遣督郵至。吏白應束帶見之。潜歎曰：“吾不能爲五斗米折腰，事鄉里小人。”即日解印歸去。"
                },
                {
                    "paragraph": "逺公不出但聞名。",
                    "zhushu": "次公：彦材逺公，廬山惠逺大師也。出不過虎溪，因送陶淵明而過此溪。"
                },
                {
                    "paragraph": "山中只有蒼髯叟，",
                    "zhushu": "師：蒼髯叟，謂松也。"
                },
                {
                    "paragraph": "數里蕭蕭管送迎。",
                    "zhushu": "次公：孫莘老謂老杜詩無兩字無來處。次公謂無一字無來處。東坡詩亦然。先生賦將軍樹云：與人何事管興亡。本管送迎，乃劉禹鍚“惟有垂楊管别離”之意。"
                },
                {
                    "paragraph": "千株玉槊攙雲立，",
                    "zhushu": "師：玉槊，謂竹也。"
                },
                {
                    "paragraph": "一穗珠旒落鏡寒。何處霜眉碧眼客，結爲三友冷相看。",
                    "zhushu": "次公：玉槊，以言松或檜也。珠旒，謂瀑布也。落鏡寒，則旣落於地，如鏡之清也。霜眉碧眼，意亦言榮老矣。○師：珠旒，謂泉溜也。",
                    "type": 2
                },
                {
                    "paragraph": "東麓雲根露角牙，細泉幽咽走金沙。不堪土肉埋山骨，未放蒼龍浴渥洼。",
                    "zhushu": "申之：退之詩：蒼龍露角牙。○次公：唐人多使“雲根”字爲石。白樂天天竺石詩：下擔拂雲根。又石鼎聮句云：巧匠斵山骨。今“不堪土肉埋山骨”，所以成“雲根”之句；“未放蒼龍浴渥洼”，所以成“細泉”之句。盖渥洼，水名。前漢元狩三年，馬生渥洼水中，作歌云：“今安匹，龍爲友。”然則言乎泉之細流，未遽成池，可以浴馬者乎？杜牧云：“江風摇浪動雲根。”"
                },
                {
                    "paragraph": "食罷茶甌未要深，清風一榻抵千金。",
                    "zhushu": "希聲：杜詩：家書抵萬金。"
                },
                {
                    "paragraph": "腹摇鼻息庭花落，還盡平生未足心。",
                    "zhushu": "次公：孫樵乞巧對：偃然就寢，腹揺鼻息。夢到郷國，槐花撲庭。平生未足心，反杜牧詩：平生睡足處，雲夢澤南州。",
                    "type": 2
                },
                {
                    "paragraph": "日射囬廊午枕明，水沉銷盡碧煙横。山人睡覺無人見，只有飛蚊遶𩯭鳴。",
                    "zhushu": "次公：唐文粹載何諷夢渴賦有云：䆫日斜照，飛蚊遶𩯭。",
                    "type": 2
                },
                {
                    "paragraph": "𪧐海㑹寺",
                    "zhushu": "持晦：按臨安縣圗經云：海㑹寺在縣西，去縣二里。梁大同中建，號竹林寺。祥符中，改賜今額。",
                    "type": 2
                },
                {
                    "paragraph": "籃輿三日山中行，",
                    "zhushu": "厚：𣈆陶潜傳：王弘邀潜還州，問其所乗，荅云：素有脚疾，向乗籃輿，亦足自反。"
                },
                {
                    "paragraph": "山中信美少曠平。",
                    "zhushu": "厚：王仲宣登樓賦：雖信美而非吾土𠔃，曽何足以少留。杜詩：信美無与適，側身望川梁。"
                },
                {
                    "paragraph": "下投黄泉上青𡨋，",
                    "zhushu": "次公：左傳：不及黄泉，無相見也。孟子：蚓上食槁壤，下飲黄泉。楚辭：據青𡨋而攄虹。杜詩：青𡨋却垂翅。又曰：青𡨋寒江渡。"
                },
                {
                    "paragraph": "線路毎與猿狖爭。",
                    "zhushu": "次公：狖，音弋授切。註：狖，䑕属，善旋。退之宴喜亭記：有猿狖所家，魚龍所宫。○師：長楊賦：盛猿狖之収，多麋鹿之獲。狖似猕猴，仰鼻而長。"
                },
                {
                    "paragraph": "重樓束縳遭澗坑，兩股酸哀饑腸鳴。北渡飛橋踏彭鏗，繚垣百歩如古城。",
                    "zhushu": "師：班固西都賦：西郊則有大囿禁苑，繚以周墻，四百餘里。"
                },
                {
                    "paragraph": "大鐘一撞千指迎，髙堂延客夜不扄。杉槽𣾰斛江湖傾，",
                    "zhushu": "師：杉槽𣾰斛，謂浴室也。"
                },
                {
                    "paragraph": "本來無垢洗更輕。",
                    "zhushu": "堯卿：襄州鷲嶺善本禅師，因入浴室，有僧問：“和尚是離垢底人，爲什麽却浴？”師曰：“定水湛然滿，浴此無垢人。”"
                },
                {
                    "paragraph": "倒牀鼻息四鄰驚，",
                    "zhushu": "次公：石鼎聮句序云：道士𠋣墻睡，鼻息如雷鳴。"
                },
                {
                    "paragraph": "紞如五鼔天未明，",
                    "zhushu": "厚：𣈆鄧攸傳：呉人歌曰：“紞如打五鼔，雞鳴天欲𥌓。”"
                },
                {
                    "paragraph": "木魚呼粥亮且清，",
                    "zhushu": "次公：廣記載幽𡨋録鬼詩云：夜闌寂已清，長笛亮且鳴。"
                },
                {
                    "paragraph": "不聞人聲聞履聲。",
                    "zhushu": "次公：此禅家規矩也。漢哀帝曰：“我識鄭尚書履声。”",
                    "type": 2
                },
                {
                    "paragraph": "夜至永樂文長老院文時卧病退院",
                    "zhushu": "李彭：按冨陽啚經：永樂寺在縣東北六里。",
                    "type": 2
                },
                {
                    "paragraph": "夜聞巴叟卧荒村，來打三更月下門。",
                    "zhushu": "縯：賈島詩：鳥𪧐池邊樹，僧敲月下門。○次公：盧仝詩：軍將打門驚周公。"
                },
                {
                    "paragraph": "往事過年如昨日，此身未死得重論。老非懷土情相得，病不開堂道益尊。惟有孤栖舊時鶴，舉頭見客似長言。",
                    "zhushu": "",
                    "type": 2
                },
                {
                    "paragraph": "虎丘寺",
                    "zhushu": "縯：先名海湧山。呉越春秋：闔閭葬國西，發五都之士十萬人作冢，銅棺三重，水銀爲池，金玉爲鳬鴈。扁諸之劒三千，方圓之口三千，槃郢魚賜之劒在焉。葬後三日，金精之氣上揚，化爲虎，踞其墳，故號“虎丘”，寺在蘇州。",
                    "type": 2
                },
                {
                    "paragraph": "入門無平田，石路細穿嶺。隂風生澗壑，古木翳潭井。湛盧誰復見，",
                    "zhushu": "縯：呉越春秋：湛盧，神劒也。越王允常使歐冶子鑄五劒，曰純鈎、湛盧、豪曹、魚腸、巨闕。以湛盧献呉，吳公子光以弒其君僚，湛盧夜飛入楚。"
                },
                {
                    "paragraph": "秋水光耿耿。鐵花秀巖壁，",
                    "zhushu": "饒：今寺中有鐵花巖，在劒池之側。"
                },
                {
                    "paragraph": "殺氣噤蛙黽。幽幽生公堂，",
                    "zhushu": "堯卿：生公堂在金陵，今姑蘇。詩而用生公堂者，或亦有生公遺迹，或借用石㸃頭及降虎故事也。"
                },
                {
                    "paragraph": "左右立頑礦。當年或未信，異𩔖服精猛。",
                    "zhushu": "厚：十道四蕃志：生公，異僧笁道生也。講經於此，人无信者，乃聚石爲徒，與談至理。石皆㸃頭。寺有生公禪堂。○次公：劉禹錫有生公講堂詩云：生公說法鬼神聽，身後空堂夜不扄。髙座寂寥塵漠漠，一方明月可中庭。"
                },
                {
                    "paragraph": "胡爲百嵗後，僊鬼互馳騁。窈然留清詩，讀者爲悲哽。",
                    "zhushu": "次公：並寺中事也。仙謂清逺道士，與沈恭子同遊虎丘寺，有詩歴論啇周及近代二千年事。顔真卿爲之刻石。鬼謂幽獨君也。有詩云：青松多悲風，蕭蕭清且哀。白日徒昭昭，不照長夜䑓。李道昌爲刺史，奏其事。陸龜䝉、皮日休、杜陵唱和皆及之。"
                },
                {
                    "paragraph": "東軒有佳致，",
                    "zhushu": "吕：今寺中有佳致軒，在法堂之東。"
                },
                {
                    "paragraph": "雲水麗千頃。熈熈覽生物，春意破凄冷。我來屬無事，暖日相與永。",
                    "zhushu": "厚：杜甫渼陂西南臺詩：兼葭離披去，天水相與永。"
                },
                {
                    "paragraph": "喜鵲翻𥘉旦，愁鳶蹲落景。",
                    "zhushu": "堯卿：朝鵲報喜，暮鳶愁棲。"
                },
                {
                    "paragraph": "坐見漁樵還，新月溪上影。悟彼良自咍，歸田行可請。",
                    "zhushu": "次公：張平子有㱕田賦。",
                    "type": 2
                },
                {
                    "paragraph": "同栁子玉遊鶴林招隠醉歸呈景純",
                    "zhushu": "次公：鶴林，竹林寺也。宋髙祖潜龍時，常遊寺，有黄鶴飛舞，因名黄鶴山。鶴林、招隠，潤州二寺也。",
                    "type": 2
                },
                {
                    "paragraph": "花時臘酒照人光，歸路春風灑面凉。劉氏宅邊霜竹老，戴公山下野桃香。",
                    "zhushu": "次公：劉氏宅、戴公山，盖潤州事。劉氏，言劉𥙿家也。𥙿，楚元王之逺孫，本家彭城，晉氏東遷，移居晉陵丹徒之京口里。○堯卿：南史：戴顒丗居剡下，又徙京口，止黄鵠山。宋文帝毎欲見之，甞謂黄門侍郎張敷曰：“吾東廵之日，當宴戴公山下。”"
                },
                {
                    "paragraph": "巖頭疋練兼天静，",
                    "zhushu": "縯：謝元暉詩：澄江静如練。○次公：杜詩：逺水兼天静。"
                },
                {
                    "paragraph": "泉厎真珠濺客忙。",
                    "zhushu": "子仁：杜詩：奔泉濺水珠。"
                },
                {
                    "paragraph": "安得道人𢹂笛去，一聲吹裂翠崖岡。",
                    "zhushu": "次公：按國史𥙷載：李舟好事，甞得村舎煙竹，截以爲笛，堅如鐵石，以遺李謩。謩吹笛天下第一，月夜泛江吹之，俄有客立於岸，呼舩共載。旣至，請笛而吹，其聲精壯，山石可裂。謩未甞見也。○綽：杜甫赴奉先縣詠懷詩：歳暮百草零，疾風髙岡裂。",
                    "type": 2
                },
                {
                    "paragraph": "遊鶴林招隱二首",
                    "zhushu": "",
                    "type": 2
                },
                {
                    "paragraph": "郊原雨𥘉霽，春物有餘妍。古寺滿脩竹，深林聞杜䳌。睡餘栁花堕，目眩山櫻然。",
                    "zhushu": "子仁：沈約詩：山櫻發欲然。"
                },
                {
                    "paragraph": "西䆫有病客，危坐看香煙。○行歌白雲嶺，坐詠脩竹林。風輕花自落，",
                    "zhushu": "師川：杜詩：風定花猶落。"
                },
                {
                    "paragraph": "日薄山半隂。澗草誰復識，聞香杳難㝷。時見城市人，幽居惜未深。",
                    "zhushu": "",
                    "type": 2
                },
                {
                    "paragraph": "書普慈長老壁",
                    "zhushu": "志誠。",
                    "type": 2
                },
                {
                    "paragraph": "普慈寺後千竿竹，醉裏曽看碧玉椽。倦客再遊行老矣，",
                    "zhushu": "厚：司馬相如傳：長卿故倦遊，然其人材足依也。"
                },
                {
                    "paragraph": "髙僧一𥬇故依然。",
                    "zhushu": "邦衡：樂府風人詩云：圍碁燒敗襖，着子故依然。"
                },
                {
                    "paragraph": "乆參白足知禪味，",
                    "zhushu": "縯：釋曇如，晉武時人，天下稱爲白足和尚。○厚：維摩詰，雖復飲食，而以禪說爲味。"
                },
                {
                    "paragraph": "苦厭黄公聒晝眠。",
                    "zhushu": "師：黄公，黄鸝也。"
                },
                {
                    "paragraph": "惟有兩株紅百葉，",
                    "zhushu": "堯卿：江浙間有花，謂之百葉紅。○子仁：退之詩：杏花兩株能百紅。又云：百葉双桃晚更紅。"
                },
                {
                    "paragraph": "晚來猶得向人妍。",
                    "zhushu": "",
                    "type": 2
                },
                {
                    "paragraph": "書焦山綸長老壁",
                    "zhushu": "",
                    "type": 2
                },
                {
                    "paragraph": "法師住焦山，而實未甞住。",
                    "zhushu": "縯：金剛經：若心有住，則爲非住。"
                },
                {
                    "paragraph": "我來輙問法，法師了無語。法師非無語，不知所荅故。",
                    "zhushu": "任：維摩經言：文殊師利問維摩詰：“何等是菩薩不二法門？”時維摩詰黙然無言。文殊師利歎曰：“善哉，善哉！乃至無有文字語言，是真入不二法門也。”"
                },
                {
                    "paragraph": "君看頭與足，夲自安冠屨。",
                    "zhushu": "縯：轅固與黄生爭論景帝前，生曰：“冠雖弊，必加之首；屨雖新，必貫之於足。”"
                },
                {
                    "paragraph": "譬如長鬣人，",
                    "zhushu": "子仁：左傳昭七年云“長鬣者”。桓十七年又曰“長鬣者三人”。㐲舟側。"
                },
                {
                    "paragraph": "不以長爲苦。一旦或人問，毎睡安所措。歸來被上下，一夜着無處。展轉遂逹晨，意欲盡鑷去。此言雖鄙淺，故自有深趣。持此問法師，法師一𥬇許。",
                    "zhushu": "次公：此篇，先生用小說一叚事裁以爲詩，而意最髙妙。",
                    "type": 2
                },
                {
                    "paragraph": "與毛令方尉遊西菩提寺二首",
                    "zhushu": "安國：按於潜縣圗經：毛君寳同尉方君武，與東坡於熈寕七年八月二十七日同遊西菩山明智院，石刻存焉。西菩提去縣十五里。",
                    "type": 2
                },
                {
                    "paragraph": "推擠不去已三年，",
                    "zhushu": "縯：晉鄧侯爲呉郡守，稱疾去聀。呉人歌曰：鄧侯挽不留，謝令推不去。"
                },
                {
                    "paragraph": "魚鳥依然𥬇我頑。人未放歸江北路，天教看盡浙西山。尚書清節衣冠後，",
                    "zhushu": "援：毛玠典選舉，以儉率人。魏太祖以素屏風、素慿几賜玠曰：“君有古人之風，故賜君以古人之服。”玠居𩔰位，常布衣䟽食，爲尚書僕射。○祖可：毛令乃毛尚書之後。"
                },
                {
                    "paragraph": "處士風流水石間。",
                    "zhushu": "任：方干，桐廬人。㓜有清才，爲徐鉉所器。然姿態山野，終不登第，當時號爲“方處士”。後韋莊奏賜及第。"
                },
                {
                    "paragraph": "一𥬇相逢那易得，數詩狂語不湏刪。",
                    "zhushu": "",
                    "type": 2
                },
                {
                    "paragraph": "路轉山腰未足移，水清石瘦便能竒。白雲自占東西嶺，",
                    "zhushu": "子暈：按於潜圖經云：寺前有東西兩山，或有雲晦，遥望如嶺焉。"
                },
                {
                    "paragraph": "明月誰分上下池。黒黍黄粱𥘉熟後，朱柑緑橘半甜時。人生此樂湏天賦，莫遣兒曹取次知。",
                    "zhushu": "厚：王羲之謂謝安曰：“但恐兒輩覺，損其歡樂之趣。”",
                    "type": 2
                },
                {
                    "paragraph": "留題石經院三首",
                    "zhushu": "",
                    "type": 2
                },
                {
                    "paragraph": "葱倩門前路，行穿翠宻中。却來堂上看，巖谷意無窮。",
                    "zhushu": "",
                    "type": 2
                },
                {
                    "paragraph": "夭矯亭中檜，枯枝鵲踏銷。瘦皮纒鶴骨，髙頂轉龍腰。",
                    "zhushu": "",
                    "type": 2
                },
                {
                    "paragraph": "窈窕山頭井，潜通伏澗清。欲知深幾許，聽放轆轤聲。",
                    "zhushu": "",
                    "type": 2
                },
                {
                    "paragraph": "遊浄居院",
                    "zhushu": "并叙。",
                    "type": 2
                },
                {
                    "paragraph": "寺在光山縣南四十里，大蘇山之南，小蘇山之北。寺僧居仁爲余言：齊天保中，僧思惠過此，見父老，問其姓，曰蘇氏。又得二山名，歎曰：“吾師告我，遇三蘇則住。”遂留結庵，而父老竟無有，蓋山神也。其後僧智顗見思於此山而得法焉，則丗所謂思大和尚、智者大師是也。唐神龍中，道岸禪師始建寺於其地。廣明庚子之亂，寺廢於兵火，至乾興中乃復，而賜名曰𣑽天云。",
                    "zhushu": "",
                    "type": 2
                },
                {
                    "paragraph": "十載遊名山，自製山中衣。",
                    "zhushu": "次公：楚詞：製芰荷以爲衣。"
                },
                {
                    "paragraph": "願言畢婚嫁，",
                    "zhushu": "縯：何長：男女嫁娶旣畢，勑断家事，勿復相関。遂肆意遊名山，不知所終。○次公：退之詩：如今便可爾，何用畢婚嫁。"
                },
                {
                    "paragraph": "𢹂手老翠微。",
                    "zhushu": "次公：爾雅：山未及上，翠微。注云：近上旁陂。杜詩：華亭入翠微。"
                },
                {
                    "paragraph": "不悟俗縁在，失身蹈危機。",
                    "zhushu": "縯：晉書：諸葛長民云：“貧賤常思冨貴，冨貴必履危機。”"
                },
                {
                    "paragraph": "刑名非𪧐學，",
                    "zhushu": "子仁：揚子：刑名非道耶？何自然也。"
                },
                {
                    "paragraph": "䧟穽損積威。",
                    "zhushu": "厚：司馬遷荅任安書：猛虎在深山，百獸震恐。及其在䧟穽之中，摇尾而求食，積威約之漸也。"
                },
                {
                    "paragraph": "遂恐死生隔，永與雲山違。今日復何日，",
                    "zhushu": "次公：杜詩：今夕復何夕。"
                },
                {
                    "paragraph": "芒鞋自輕飛。稽首兩足尊，",
                    "zhushu": "次公：兩足尊，如來也。福足、慧足，謂之兩足尊。"
                },
                {
                    "paragraph": "舉頭𩀱涕揮。靈山㑹未散，八部猶光輝。",
                    "zhushu": "援：佛說法靈山，天龍八部來㑹。"
                },
                {
                    "paragraph": "願從二聖往，一洗萬刼非。徘徊竹溪月，空翠摇煙霏。",
                    "zhushu": "子仁：杜詩：竹送清溪月。又王維詩：空翠濕人衣。"
                },
                {
                    "paragraph": "鐘聲自送客，出谷猶依依。回首吾家山，",
                    "zhushu": "子仁：即序所謂大蘇止小蘇山也。蓋孔融甞謂楊脩曰：“楊梅是君家果。”脩曰：“不見孔雀是夫子家禽。”"
                },
                {
                    "paragraph": "嵗晚將焉歸。",
                    "zhushu": "増刋：先生嘗作巢菜詩遺巢元脩曰：“彼美君家菜，今言吾家山。”皆此意也。",
                    "type": 2
                },
                {
                    "paragraph": "少年時甞過一村院見壁上有詩云夜凉疑有雨院静似無僧不知何人作也𪧐黄州禪智寺寺僧皆不在夜半雨作偶記此詩故作一絶",
                    "zhushu": "",
                    "type": 2
                },
                {
                    "paragraph": "佛燈漸暗飢䑕出，山雨忽來脩竹鳴。知是何人舊詩句，已應知我此時情。",
                    "zhushu": "",
                    "type": 2
                },
                {
                    "paragraph": "定惠院寓居月夜偶出",
                    "zhushu": "",
                    "type": 2
                },
                {
                    "paragraph": "幽人無事不岀門，偶逐東風轉良夜。參差玉宇飛木末，",
                    "zhushu": "次公：選詩：玉宇來清風。楊大年詩：風來玉宇烏先覺。杜詩：我僕猶木末。"
                },
                {
                    "paragraph": "繚繞香煙來月下。江雲有態清自媚，竹露無聲浩如㵼。已驚弱栁萬絲垂，尚有殘梅一枝亞。清詩獨吟還自和，白酒已盡誰能借。",
                    "zhushu": "次公：杜詩云：清詩近道要。又李白云：白酒𥘉熟山中歸。"
                },
                {
                    "paragraph": "不詞青春忽忽過，但恐歡意年年謝。自知醉耳愛松風，㑹㨂霜林結茅舎。浮浮大甑長炊玉，",
                    "zhushu": "次公：詩：烝之浮浮。"
                },
                {
                    "paragraph": "溜溜小槽如壓蔗。",
                    "zhushu": "次公：李賀詩：小槽酒滴真珠紅。"
                },
                {
                    "paragraph": "飲中真味老更濃，醉裏狂言醒可怕。但當謝客對妻子，倒冠落佩從嘲罵。",
                    "zhushu": "縯：杜牧望故園賦：倒冠落佩𠔃與丗踈闊。增刋：次公：今云“玉宇飛木末”，意言佛屋之髙及於木末。而“飛”字則詩所謂“如翬斯飛”也。",
                    "type": 2
                },
                {
                    "paragraph": "次韻前篇",
                    "zhushu": "",
                    "type": 2
                },
                {
                    "paragraph": "去年花落在徐州，對月酣歌美清夜。",
                    "zhushu": "自注：去年徐州花下對月，與張居厚、王子中兄弟飲酒，作“蘋”字韻詩。○厚：陶淵明詩：佳人美清夜，逹𥌓酣且歌。"
                },
                {
                    "paragraph": "今年黄州見花發，小院閉門風露下。萬事如花不可期，餘年似酒那禁㵼。憶昔還郷泝巴峽，落帆樊口",
                    "zhushu": "在廣州南岸。"
                },
                {
                    "paragraph": "髙桅亞。",
                    "zhushu": "子仁：韓詩：大帆夜劃窮髙桅。"
                },
                {
                    "paragraph": "長江衮衮空自流，",
                    "zhushu": "次公：杜詩：不盡長江衮衮流。"
                },
                {
                    "paragraph": "白髪紛紛寜少借。",
                    "zhushu": "子仁：白樂天云：公道丗間唯白髪，貴人頭上不曽饒。"
                },
                {
                    "paragraph": "竟無五畒繼沮溺，",
                    "zhushu": "次公：孟子：五畒之宅。論語：長沮、桀溺耦而耕。"
                },
                {
                    "paragraph": "空有千篇凌鮑謝。",
                    "zhushu": "次公：鮑昭、謝靈運也。老杜之言。孟浩然曰：賦詩何必多，往徃凌鮑謝。"
                },
                {
                    "paragraph": "至今歸計負雲山，未免孤衾眠客舎。少年辛苦真食蓼，",
                    "zhushu": "縯：傳言食蓼之蟲。又白樂天云：何異食蓼甘，不知荼是苦。"
                },
                {
                    "paragraph": "老景清閑如啖蔗。",
                    "zhushu": "援：晋書：顧愷之食蔗，必自末至夲。或怪之，云：漸入佳境。"
                },
                {
                    "paragraph": "飢寒未至且安居，憂患已空猶夢怕。穿花踏月飲村酒，免使醉歸官長罵。",
                    "zhushu": "厚：老杜贈鄭䖍詩：醉即騎馬歸，頗遭官長罵。",
                    "type": 2
                },
                {
                    "paragraph": "安國寺浴",
                    "zhushu": "欽夫：按先生寺記云：寺立於僞唐保大二年，始名護國，嘉祐八年賜今名。",
                    "type": 2
                },
                {
                    "paragraph": "老來百事懶，身垢猶念浴。衰髪不到耳，",
                    "zhushu": "子仁：杜詩：白頭亂髪不到耳。"
                },
                {
                    "paragraph": "尚煩月一沐。山城足薪炭，煙霧濛暘谷。塵垢能幾何，翛然脫覊梏。披衣坐小閤，散髮臨脩竹。心困萬縁空，身安一牀足。",
                    "zhushu": "厚：盧仝詩：四肢安穏一張牀。"
                },
                {
                    "paragraph": "豈惟忘清浄，兼以洗榮辱。黙歸無多談，",
                    "zhushu": "子仁：漢楊惲書云：方今漢德隆盛，願勉旃，無多談。"
                },
                {
                    "paragraph": "此理觀要熟。",
                    "zhushu": "",
                    "type": 2
                },
                {
                    "paragraph": "逰武昌寒溪西山寺",
                    "zhushu": "次公：宋朝樂史寰宇記於鄂州武昌縣載：樊山亦曰樊岡。下有寒溪，中有蟠龍石云。",
                    "type": 2
                },
                {
                    "paragraph": "連山蟠武昌，",
                    "zhushu": "次公：周礼：大卜掌三易之法，一曰連山。杜詩云：連山西南断。又云：連山抱西南。"
                },
                {
                    "paragraph": "翠木蔚樊口。",
                    "zhushu": "共父：先生志林記樊山云：自余所居臨臯亭下，順流而西，泊於樊山，爲樊口。或曰燔山，嵗旱燔之，起雲雨。或曰樊氏居之，不知孰是。"
                },
                {
                    "paragraph": "我來已百日，欲濟空搔首。",
                    "zhushu": "次公：詩曰：愛而不見，搔首踟蹰。搔首，盖有所欲而不遂者也。鄂州武昌縣，正與黄州桓對，欲往寒溪而不遂，所以搔首，人之情也。"
                },
                {
                    "paragraph": "坐看鷗鳥没，",
                    "zhushu": "次公：杜詩：白鷗没浩蕩。"
                },
                {
                    "paragraph": "夢逐麏䴥走。今朝横江來，一葦寄衰朽。",
                    "zhushu": "次公：詩云：誰謂河廣，一葦杭之。"
                },
                {
                    "paragraph": "髙談破巨浪，",
                    "zhushu": "次公：南史：宗慤云：“願乗長風波，萬里浪。”"
                },
                {
                    "paragraph": "飛屨輕重阜。去人曽幾何，絶壁寒溪吼。風泉兩部樂，",
                    "zhushu": "縯：南史：孔珪，字徳璋，不樂丗務，門庭之内，草萊不翦，中有蛙鳴。或問曰：“欲爲陳蕃乎？”珪𥬇曰：“我以此當兩部鼔吹，何必效蕃。”"
                },
                {
                    "paragraph": "松竹三益友。",
                    "zhushu": "次公：三益友字，出論語。又選詩：開徑望三益。"
                },
                {
                    "paragraph": "徐行欣有得，芝木在蓬莠。",
                    "zhushu": "次公：史：蓬蒿藜莠。"
                },
                {
                    "paragraph": "西上九曲亭，",
                    "zhushu": "子仁：按子由九曲亭記：子瞻遷於齊安。齊安無名山，而江之南武昌諸山中，有浮圗精舎，西曰西山，東曰寒溪。將適西山，行於松栢之間，羊腸九曲而獲少平。有廢亭焉，其遺址甚狹，不足以席衆客。子瞻與客入山，相與營之。亭成，而西山之勝始具。"
                },
                {
                    "paragraph": "衆山皆培塿。",
                    "zhushu": "厚：晉載記：劉元海曰：“善。當爲崇崗峻阜，安能爲培塿乎？”○次公：左氏傳云：培塿無松栢。"
                },
                {
                    "paragraph": "却看江北路，雲水渺何有。離離見呉宫，莾莾真楚藪。空傳孫郎石，",
                    "zhushu": "次公：𡊮術言孫䇿曰：“使術有子如孫郎，死復何恨。”其後七民皆呼䇿爲“孫郎”。今言“孫郎石”，則孫權有石在焉。又孫楚欲枕流漱石。"
                },
                {
                    "paragraph": "無復陶公栁。",
                    "zhushu": "厚：陶公，陶侃也。侃性纎宻好問，頗𩔖趙廣漢。甞課諸營種栁，都尉夏施盗官栁植之於己門。侃後見，駐車問曰：“此是武昌西門前栁，何因盗來此種？”施惶怖謝罪。○無𨓜：𣈆陶潜號“五柳先生”。"
                },
                {
                    "paragraph": "邇來風流人，惟有漫浪叟。",
                    "zhushu": "縯：元結作自釋一篇，言將家瀼濵，乃自稱浪士。及有官，人以爲浪者亦漫爲官乎，呼爲漫郞。旣客樊上，漫遂顯焉。又其文云：“漫浪於人間。”結甞遊寒溪，有窪樽抔飲之処。○次公：按元次山集有抔樽銘，有窊樽銘。"
                },
                {
                    "paragraph": "買田吾已决，乳水况冝酒。",
                    "zhushu": "次公：乳水，即次山抔樽銘序所言，即亭西乳也。○堯祖：乳水，即先生所紀泉水白而甘者也。又杜沂遊武昌以菩薩泉見餉詩云：君言西山頂，自克流白泉。"
                },
                {
                    "paragraph": "所湏脩竹林，深處安井臼。",
                    "zhushu": "厚：井臼字，後漢馮衍妻悍忌，兒女自操井臼。又武威太守傳：育食禄數十年，妻子不免操井曰。"
                },
                {
                    "paragraph": "相將踏勝絶，更裏三日糗。",
                    "zhushu": "増入：窪樽在道州。抔樽，在武昌樊上。",
                    "type": 2
                },
                {
                    "paragraph": "定惠院顒師爲余竹下開嘯軒",
                    "zhushu": "",
                    "type": 2
                },
                {
                    "paragraph": "啼鴂催天明，喧喧相詆譙。",
                    "zhushu": "任：啼鴂，即鵜鴂也。楚詞云：鶤鴂先鳴𠔃，使夫百草之不芳。"
                },
                {
                    "paragraph": "暗蛩泣夜永，唧唧自相弔。",
                    "zhushu": "次公：尓雅云：螇蟀，蛬也。幽州人謂之促織。里語曰：“趣織鳴，懶婦驚。”京房占曰：“七月建申，律爲夷則，蟋蟀鳴。”○子仁：韓詩：蟲弔寒夜永。"
                },
                {
                    "paragraph": "飲風蟬至㓗，長吟不改調。",
                    "zhushu": "次公：月令云：仲夏之月蟬始鳴，季夏之月寒蟬鳴。"
                },
                {
                    "paragraph": "食土蚓無腸，亦自終夕呌。",
                    "zhushu": "次公：荀子云：蚓上食埃土，下飲黄泉，用心一也。亀父曰崔豹。古今注：蚓曰歌女。"
                },
                {
                    "paragraph": "鳶貪聲最鄙，",
                    "zhushu": "次公：劉禹錫飛鳶操云：鳶飛杳杳青雲裏，鳶鳴蕭蕭風四起。"
                },
                {
                    "paragraph": "鵲喜意可料。",
                    "zhushu": "次公：陸賈云：乾鵲噪而行人至。自首句至此，以禽蟲之物起意，蓋言六物者皆有聲，以不平而鳴也。"
                },
                {
                    "paragraph": "皆縁不平鳴，",
                    "zhushu": "縯：退之送孟郊序：大凡物不得其平則鳴。"
                },
                {
                    "paragraph": "慟哭等嬉𥬇。",
                    "zhushu": "柳荅客云：嬉𥬇甚於裂眦，長歌過於痛哭。"
                },
                {
                    "paragraph": "阮生已粗狂，孫子亦未妙。",
                    "zhushu": "晉：阮籍於蘇門山遇孫登，與啇略栖神導氣之術。登皆不應，長嘯而退。至半嶺，有聲若鵉鳯之音。"
                },
                {
                    "paragraph": "道人開此軒，清坐黙自照。衝風振河海，不能號無竅。",
                    "zhushu": "厚：莊子：大塊噫氣，其名爲風。是唯無作，作則萬竅怒號。"
                },
                {
                    "paragraph": "累盡吾何言，風來竹自嘯。",
                    "zhushu": "師：說文：竹得風，其躰夭屈，如人之𥬇。",
                    "type": 2
                },
                {
                    "paragraph": "雪後到乾明寺遂𪧐",
                    "zhushu": "",
                    "type": 2
                },
                {
                    "paragraph": "門外山光馬亦驚，堦前屐齒我先行。風花誤入長春苑，",
                    "zhushu": "縯：呉王有長春苑。○次公：宋復古河南志：晉之宫内有長春門。"
                },
                {
                    "paragraph": "雲月長臨不夜城。",
                    "zhushu": "次公：解道康齊地記曰：齊有不夜城，蓋古者有日夜中照於東境，故萊子立此城，以不夜爲名。"
                },
                {
                    "paragraph": "未許牛羊傷至㓗，且看鴉鵲弄新晴。更湏𢹂被留僧榻，待聽摧簷㵼竹聲。",
                    "zhushu": "子仁：杜詩：雨㵼暮簷竹。",
                    "type": 2
                },
                {
                    "paragraph": "圎通禪院先君舊遊也四月二十四日晚至𪧐焉明日忌日也乃手寫寳積獻蓋頌佛一偈以贈長老僊公僊拊掌𥬇曰昨夜夢寳蓋飛下着處輙岀火豈此祥乎乃作是詩院有蜀僧宣逮事訥長老，識先君云",
                    "zhushu": "",
                    "type": 2
                },
                {
                    "paragraph": "石耳峯頭路接天，𣑽音堂下月臨泉。此生𥘉飲廬山水，他日徒參雪竇禪。",
                    "zhushu": "師：雪竇禪師語録見傳燈録。○子仁：雪竇師，諱重𩔰，字隱之，遂州李氏子。岀家參隨州智門祚和尚，不起一念之言。後居四明之雪竇，賜號明覺。皇祐五年七月七日，不遺嘱，亦不說偈，北首而亡。"
                },
                {
                    "paragraph": "䄂裏寳書猶未出，夢中飛蓋已先傳。何人更識嵇中散，野鶴昂藏未是仙。",
                    "zhushu": "任：晉嵇紹入洛，或謂王戎曰：“昨於儔人中始見嵇紹，昂昂如野鶴之在雞群。”戎曰：“君復未見其父爾。”其父則中散叔夜也。",
                    "type": 2
                },
                {
                    "paragraph": "石塔寺",
                    "zhushu": "",
                    "type": 2
                },
                {
                    "paragraph": "丗傳王播飯後鍾詩，蓋楊州石塔寺事也，相傳如此，戲作此詩。",
                    "zhushu": "",
                    "type": 2
                },
                {
                    "paragraph": "饑眼眩西東，詩腸忘蚤晏。雖知燈是火，不悟鍾非飯。",
                    "zhushu": "次公：小說載：唐王播少孤貧，客木蘭院，隨僧齋粥。僧厭苦之，飯後擊鍾。其後播鎮楊州，訪舊処，題詩曰：“上堂已了各西東，慙愧闍梨飯後鍾。”說者謂往時寺僧不能礼賢，至今其徒以“飯後鍾”爲作。今先生詩意，言播特饑而迷路，不知直往寺中，貪吟詩而失時，不知趍時而往飯。諺云：早知燈是火，飯熟已多時。"
                },
                {
                    "paragraph": "山僧異漂母，",
                    "zhushu": "縯：前漢：韓信微時，往城下釣，有一漂母哀之，飯信，竟漂數十日。信謂漂母曰：“吾必重報母。”母怒曰：“大丈夫不能自食，吾哀王孫而進食，豈望報乎？”"
                },
                {
                    "paragraph": "但可供一莞。",
                    "zhushu": "援：莞，𥬇也。論語：夫子莞尔而𥬇。"
                },
                {
                    "paragraph": "胡爲三十年，記憶作此訕。",
                    "zhushu": "无已：按摭言云：王播少貧，客楊州木蘭院，隨僧齋。僧厭之，及至，已飯矣。後二紀，播岀鎮是邦，向所題已碧紗籠之矣。乃題云：“三十年來塵撲面，如今始得碧紗籠。”"
                },
                {
                    "paragraph": "齋厨養若人，無益秖遺患。",
                    "zhushu": "厚：前漢：陳平諌髙祖曰：“今楚兵罷食尽，此天亡之時，不因而取之，此養虎自遺患也。”○縯：播相穆宗，時權倖競進，播頼其力至宰相，專務將迎，居位無所禆益，復失河北，衆望不厭云云。"
                },
                {
                    "paragraph": "乃知飯後鍾，闍梨蓋具眼。",
                    "zhushu": "厚：傳燈録：鄧州丹霞禪師，有僧於山下見師，師問僧：“什麽處𪧐？”云：“山下𪧐。”師曰：“什麽處飯？”曰：“山下喫飯。”師曰：“將飯與闍梨喫，厎人還具眼也。”",
                    "type": 2
                },
                {
                    "paragraph": "月華寺",
                    "zhushu": "自註：寺鄰岑水場，施者皆坑户也。百年間盖三焚矣。",
                    "type": 2
                },
                {
                    "paragraph": "天公胡爲不自憐，結土融石爲銅山。",
                    "zhushu": "次公：結融字，借使結而爲山，融而爲川也。"
                },
                {
                    "paragraph": "萬人採斵冨媪泣，秖有金帛資豪姦。脫身獻佛意可料，一瓦坐待千金還。月華三火豈天意，至今茇舎依榛菅。",
                    "zhushu": "厚：周礼大司馬：仲夏教茇舎。"
                },
                {
                    "paragraph": "僧言此地夲龍象，",
                    "zhushu": "次公：龍象，佛書謂有力可以負荷者也。維摩詰云：譬如龍象蹴蹋，非驢所堪。又逹摩録云：此僧中之龍象。刘禹錫双檜詩云：龍象界中成宝蓋。"
                },
                {
                    "paragraph": "廢興反掌曽何艱。髙巖夜吐金碧氣，",
                    "zhushu": "曹：杜詩：潤聚金碧氣，清無砂土痕。"
                },
                {
                    "paragraph": "曉得異石青斕斑。坑流窟發錢湧地，莫施百鎰朝千鐶。",
                    "zhushu": "厚：孟子：餽兼金百鎰而不受。註云：古者以一鎰爲一金，二十兩爲鎰也。又書吕刑云：其罰千鐶。"
                },
                {
                    "paragraph": "此山出寳以自賊，地脉已斷天應慳。",
                    "zhushu": "縯：史記：䝉恬臨死曰：“起臨洮属之遼東，城塹万餘里，此其中不能所絶地脉哉！”"
                },
                {
                    "paragraph": "我願銅山化南畒，爛熳黍麥蘇惸鰥。道人修道要厎物，破鐺煑飯𦭘三間。",
                    "zhushu": "厚：傳燈録：無業囯師曰：“看他古徳道人，得意之後，𦭘茨石室，向折脚鐺子裏煑飯，喫過三十二十年。”又杭州廣嚴院咸澤禅帥，僧問：“如何是廣陵家風？”師曰：“一塢白雲，三間茅屋。”",
                    "type": 2
                },
                {
                    "paragraph": "南華寺",
                    "zhushu": "",
                    "type": 2
                },
                {
                    "paragraph": "云何見祖師，要識本來面。",
                    "zhushu": "厚：傳燈録：道明禅師聞五祖宻付衣法与盧行者，即躡迹追逐至庾嶺，曰：“我來求法，願行者開示於我。”祖曰：“不思善，不思𢙣，正恁麽時，那个是明上座本來面目？”師當下大悟。"
                },
                {
                    "paragraph": "亭亭塔中人，",
                    "zhushu": "縯：祖師指六祖也。塔中人，指六祖塔也。"
                },
                {
                    "paragraph": "問我何所見。可憐明上座，萬法了一電。",
                    "zhushu": "縯：佛書：一切有爲法，如夢幻泡影，如露亦如電。"
                },
                {
                    "paragraph": "飲水旣自知，",
                    "zhushu": "援：傳燈録明上座之語曰：如人飲水，冷煖自知。"
                },
                {
                    "paragraph": "指月無復眩。",
                    "zhushu": "厚：楞嚴經云：如人以手指月示人，彼人因指，當應看月。若復觀指，以月爲体。此人豈亡失月輪，亦亡其指。"
                },
                {
                    "paragraph": "我本修行人，三丗積精錬。中間一念失，受此百年譴。摳衣禮真相，",
                    "zhushu": "厚：礼記：摳衣趨隅，必慎唯諾。"
                },
                {
                    "paragraph": "感動淚雨霰。借師錫端泉，",
                    "zhushu": "厚：傳燈録：六祖𥘉住曹溪，卓鍚泉湧，清凉甘滑，贍足大衆。"
                },
                {
                    "paragraph": "洗我綺語硯。",
                    "zhushu": "次公：綺語字岀佛書。先生自言其硯所出文章，特華綺之言尔。",
                    "type": 2
                },
                {
                    "paragraph": "峽山寺",
                    "zhushu": "自註：傳竒所記孫恪𡊮氏事，即此寺。至今有人見白猿者。",
                    "type": 2
                },
                {
                    "paragraph": "天開清逺峽，",
                    "zhushu": "次公：郭璞江賦：豁若天開。又李白云：天開白龍潭。"
                },
                {
                    "paragraph": "地轉凝碧灣。我行無遲速，攝衣歩孱顔。山僧本幽獨，乞食况未還。雲碓水自舂，",
                    "zhushu": "厚：白楽天詩：薬爐有火丹應伏，雲碓無人水自舂。註云：盧山多雲母，故以水碓擣煉，俗呼爲雲碓。○康叔：李白詩：水舂雲母碓。"
                },
                {
                    "paragraph": "松門風爲𨵿。",
                    "zhushu": "厚：王羲之遊四郡記：永寕縣界海中有松門，四岸及屿上皆生松，故名松門。"
                },
                {
                    "paragraph": "石泉解娯客，琴筑鳴空山。",
                    "zhushu": "邠老：白楽天廬山草堂記：堂東有瀑布水，夜中如環佩琴筑声。"
                },
                {
                    "paragraph": "佳人劒翁孫，",
                    "zhushu": "厚：呉越春秋：越王問劒於処女，処女將見王，道逢𡊮公。公曰：“聞子善劒術。”女子曰：“願試也。”公即挽以刺女，女㪯杖擊之，公即上樹，化而爲白猿。"
                },
                {
                    "paragraph": "逰戲暫人間。忽憶嘯雲侣，賦詩留玉環。",
                    "zhushu": "次公：傳竒載：廣徳中，有孫恪者遊洛中，遇𡊮氏女，遂納爲室。後十餘年，同至峽山寺，𡊮氏忻然改服理鬢，詣老僧，乃持一碧玉環献僧曰：“是此院舊物。”僧𥘉不曉，及斉罷，有野猿数十，悲啸捫蘿而躍。𡊮氏惻然，俄命筆題詩云：无端変化幾湮沉，剛被恩情役此心。不如逐伴帰山去，長嘨一声煙霧深。詩畢，遂裂衣化爲老猿，追嘯者躍樹而去。老僧方悟曰：“乃貧道爲沙門時所養者。碧玉環則胡人所施，繫於其頸。”"
                },
                {
                    "paragraph": "林深不可見，霧雨埋髻鬟。",
                    "zhushu": "",
                    "type": 2
                },
                {
                    "paragraph": "廣州蒲澗寺",
                    "zhushu": "自註：地産菖蒲，十二節。相傳安期生之故居，始皇訪之於此。",
                    "type": 2
                },
                {
                    "paragraph": "不用山僧導我前，自㝷雲外出山泉。",
                    "zhushu": "厚：杜詩：在山泉水清，岀山泉水濁。"
                },
                {
                    "paragraph": "千章古木臨無地，",
                    "zhushu": "次公：大材曰章。前漢百官表有主章之官。又貨殖傳云：山居千章之楸也。王簡頭陁寺碑云：飛閣迤灑，下臨無地。"
                },
                {
                    "paragraph": "百尺飛濤㵼漏天。",
                    "zhushu": "厚：白楽天多雨春空過詩：浸滛天似漏，沮洳地成瘡。○次公：漏天又是地名，在㴝州。以其多雨，故曰漏天。"
                },
                {
                    "paragraph": "昔日菖蒲方士宅，後來薝蔔祖師禪。",
                    "zhushu": "縯：維摩經云：如人入薝蔔林中，唯嗅薝蔔，不嗅餘香。○雲卿：香譜曰：梔子香岀大食囯，即佛書所謂薝蔔也。○厚：傳燈録：仰山謂香嵓禅師曰：“汝只得如來禅，未得祖師禅。”"
                },
                {
                    "paragraph": "而今只有花含𥬇，𥬇道秦皇欲學仙。",
                    "zhushu": "自註：山中多含𥬇花。○厚：歐陽㱕田録載丁晉公在海南詩云：草解忘憂憂厎事，花名含𥬇笑何人。○器先：遯齋閑覽云：南方花木，北地所無者，大含𥬇、小含𥬇。其花常若菡蓞之未敷者，故有含𥬇之名。",
                    "type": 2
                },
                {
                    "paragraph": "遊愽羅香積寺",
                    "zhushu": "并引。○駒父：白鶴故居圗：香積寺在惠州南愽羅縣西山下。",
                    "type": 2
                },
                {
                    "paragraph": "寺去縣七里，三山犬牙，夾道皆美田，麥禾甚茂。寺下谿水可作碓磨，若築塘百歩，閘而落之，可轉兩輪、舉四杵也。以屬縣令林抃，使督成之。",
                    "zhushu": "注：拤字，天和。",
                    "type": 2
                },
                {
                    "paragraph": "二年流落鼃魚郷，",
                    "zhushu": "厚：國語：范蠡謂王孫雒曰：“昔吾先君，固周室之不成子也，故濵於東海之陂，魚鼈之與處，而鼃黾之與鄰。”"
                },
                {
                    "paragraph": "朝來喜見麥吐芒。東風摇波舞浄緑，",
                    "zhushu": "次公：栁子厚詩：麥芒際天摇青波。○項：退之詩：緑净不可唾。"
                },
                {
                    "paragraph": "𥘉日泫露酣嬌黄。",
                    "zhushu": "次公：謝靈運詩云：花上露猶泫。"
                },
                {
                    "paragraph": "汪汪春泥已没𦡀，剡剡秋榖𥘉分秧。誰言萬里出無友，見此二美喜欲狂。三山屏擁僧舎小，一谿雷轉松隂凉。",
                    "zhushu": "駒父：白鶴故居圗：三山者，大北山、象頭山、白水山，皆在水南。一谿者，即東江也，在山之北。"
                },
                {
                    "paragraph": "要令水力供臼磨，與相地脉増隄防。霏霏落雪看収麫，隱隱疊鼔聞舂糠。散流一啜雲子白，",
                    "zhushu": "縯：杜詩：飯抄雲子白。○次公：漢武帝外傳曰：太上之藥，則有風實雲子，金精玉液。"
                },
                {
                    "paragraph": "炊裂十字瓊肌香。",
                    "zhushu": "厚：晉何曽性豪侈，每燕見，不食大官所設，帝輙命取其食。蒸餅上不拆作十字，則不食也。"
                },
                {
                    "paragraph": "豈惟牢九薦古味，",
                    "zhushu": "自註：束晢餅賦：饅頭薄持，起搜牢九。"
                },
                {
                    "paragraph": "要使真一流天漿。",
                    "zhushu": "次公：此言造真一酒法，用麥與米也。"
                },
                {
                    "paragraph": "詩成捧腹便絶倒，",
                    "zhushu": "次公：捧腹，𥬇也。史記曰者傳：司馬李主捧腹大𥬇。絶倒，𥬇而倒也。晉書：衛玠談道，平子絶倒。是已。"
                },
                {
                    "paragraph": "書生說食真膏肓。",
                    "zhushu": "次公：左傳成十年：晉侯病在膏之上，肓之下。蓋言病深也。増刋：晉宋人毎謂癖深者爲膏盲。",
                    "type": 2
                },
                {
                    "paragraph": "與正輔遊香積寺",
                    "zhushu": "注見上首。",
                    "type": 2
                },
                {
                    "paragraph": "越山少松竹，常苦野火厄。此峯獨蒼然，感荷佛祖力。茯苓無人採，千嵗化琥珀。",
                    "zhushu": "厚：唐本草注云：古來相傳，松脂入地千年爲茯苓，又千年爲琥珀，又千年爲瑿。故二物燒之，皆有松氣。"
                },
                {
                    "paragraph": "幽光發中夜，見者惟木客。",
                    "zhushu": "次公：木客，廣南山中有之，蓋野人與鬼之𩔖也。"
                },
                {
                    "paragraph": "我豈無長鑱，",
                    "zhushu": "縯：杜詩：長鑱長鑱白木柄，我生託子以爲命。"
                },
                {
                    "paragraph": "真贗苦難識。",
                    "zhushu": "次公：退之詩：前計頓乖張，居然見真贗。"
                },
                {
                    "paragraph": "靈苗與毒草，疑似在毫髪。把玩竟不食，棄置長太息。山僧𩔖有道，辛苦甞谷汲。",
                    "zhushu": "厚：前漢地理志：虢㑹之地，土陿而險，山居谷汲。"
                },
                {
                    "paragraph": "我慙作機舂，",
                    "zhushu": "次公：先生前有詩，勸縣令林抃作陂塘，以置碓磑，故云“慙作機舂”也。傳曰：“杵臼之智，不及機舂。”"
                },
                {
                    "paragraph": "鑿破混沌穴。",
                    "zhushu": "縯：莊子：儵與忽相遇於混沌之地，謀報混沌之德，曰：“人皆有七竅，此濁無有，甞試鑿之。”日鑿一竅，七日而混沌死。"
                },
                {
                    "paragraph": "幽㝷恐不繼，書板記嵗月。",
                    "zhushu": "",
                    "type": 2
                },
                {
                    "paragraph": "次韻髙要劉湜峽山寺見寄",
                    "zhushu": "次公：髙要縣，端州也。古謂之髙要郡有髙要峽焉。",
                    "type": 2
                },
                {
                    "paragraph": "新聞妙無多，舊學閑可束。",
                    "zhushu": "次公：“束”字，猶“束之髙閣”之“束”也。"
                },
                {
                    "paragraph": "猶當隱季主，",
                    "zhushu": "縯：司馬季主，卜於長安市。見史記龜筴傳。"
                },
                {
                    "paragraph": "未遽逃梅福。",
                    "zhushu": "厚：梅福，字子真，爲九江尉。後逃入海上。人見其爲吳市門卒云。"
                },
                {
                    "paragraph": "空腸吐餘思，静似蠶綴簇。寸田結𥘉果，",
                    "zhushu": "次公：寸田，道家所謂丹田也。"
                },
                {
                    "paragraph": "秀若銅生緑。",
                    "zhushu": "厚：本草：生銅皆有青，盖銅之精華也。"
                },
                {
                    "paragraph": "荆𣗥掃誠盡，梨棗憂不熟。",
                    "zhushu": "縯：真誥：王夫人謂許長史曰：“交梨火棗，是飛騰之藥，要使生於胷中。今君胷中荆𣗥掃除未盡，是以梨棗不生也。”"
                },
                {
                    "paragraph": "髙人寕鑄金，",
                    "zhushu": "次公：劉向得鴻寳書，言能鑄金而不成也。"
                },
                {
                    "paragraph": "下士乃服玉。",
                    "zhushu": "厚：抱朴子云：服玉當得于闐白玉。赤松子服水玉得仙也。"
                },
                {
                    "paragraph": "君看嶺嶠隘，我欲巾笥蓄。曽攀羅浮頂，亦到朱明谷。旋觀真歷塊，",
                    "zhushu": "次公：王褒云：駿馬之蹙，猶歷塊也。今此言真歷塊，則以言所經歷之處，回視之，真一塊爾。"
                },
                {
                    "paragraph": "歸卧甘破屋。故人老猶仕，丗味薄如縠。",
                    "zhushu": "子仁：退之詩：吾老丗味薄。"
                },
                {
                    "paragraph": "偶從越女𥬇，",
                    "zhushu": "厚：退之詩：洪濤舂天禹穴幽，越女一𥬇三年留。"
                },
                {
                    "paragraph": "不怕蠻江浴。驚聞尺書到，喜有新詩辱。應憐五管客，",
                    "zhushu": "援：莊子：頥隱於齊，肩髙於頂，㑹撮指天上，有五管在上。厚：退之詩：五管徧厤無賢侯。"
                },
                {
                    "paragraph": "曽作八州督。",
                    "zhushu": "厚：晉書：陶侃字士行，甞如厠，見一人朱衣介幘，歛板曰：“君後當爲公，位至八州都督。”○次公：八州都督，先生實事也。甞守宻，徙徐，又徙湖，守登，守杭，又守潁，徙楊，又守定，凡八州也。"
                },
                {
                    "paragraph": "骨銷讒口鑠，",
                    "zhushu": "縯：史記：鄒陽書曰：“衆口鑠金。”"
                },
                {
                    "paragraph": "膽破獄吏酷。",
                    "zhushu": "厚：南史：王融矯詔立竟陵王子良，太學生魏凖鼔成其事。及融誅，召凖入舎，人省詰問，遂懼而死，舉體皆青。時以凖膽破。"
                },
                {
                    "paragraph": "隴雲不易寄，",
                    "zhushu": "援：陶弘景詩曰：山中何所有，隴上多白雲。只可自怡悅，不堪持寄君。"
                },
                {
                    "paragraph": "江月乃可掬。",
                    "zhushu": "厚：唐于良史春山夜月詩：掬水月在手。"
                },
                {
                    "paragraph": "遥知清逺寺，不稱空洞腹。",
                    "zhushu": "縯：晋王導甞指周顗腹曰：“此中何有？”荅曰：“空洞無物，然可容卿軰数百人。”"
                },
                {
                    "paragraph": "蹇驢歩武碎，短瑟絃柱促。仰看泉落佩，俯聽石響轂。千峯㵼清駃，一往無囬躅。狂雷失晤語，過電不容目。要知僧長饑，正坐山少肉。",
                    "zhushu": "次公：山少肉，則住持者有肉　山，有骨山也。傳灯録：司馬頭陁自湖南來，百丈謂之曰：“老僧欲住潙山，可乎？”對曰：“潙山竒絶，可聚千五百衆，然非和尚所住。”百丈云：“何謂也？”對云：“和尚是骨人，彼是肉山。設居之，徒不盈千百矣。”"
                },
                {
                    "paragraph": "人間無南北，蝸角空出縮。仇池九十九，",
                    "zhushu": "自注：仇池有九十九泉，余甞夢至，有詩。"
                },
                {
                    "paragraph": "嵩少三十六。",
                    "zhushu": "自注：子由近買田陽翟，北望嵩少甚近。"
                },
                {
                    "paragraph": "天人同一夢，仙凡無兩録。陋邦真可老，生理亦粗足。便囬𤑔天焰，長作照海燭。",
                    "zhushu": "自注：𤑔天焰，見退之詩。近黄魯直寄詩云：蓮花合裏一寸燭，牝馬海中燒百川。魯直盖近有得也。○次公：退之喜侯喜至詩：居然妄推譲，見謂𤑔天焰。",
                    "type": 2
                },
                {
                    "paragraph": "入寺",
                    "zhushu": "",
                    "type": 2
                },
                {
                    "paragraph": "曳杖入寺門，輯杖挹丗尊。",
                    "zhushu": "次公：礼記：孔子曳杖而歌。輯音集，若言収杖於兩手間也。"
                },
                {
                    "paragraph": "我是玉堂仙，謫來海南村。多生𪧐業盡，一氣中夜存。",
                    "zhushu": "厚：楚詞逺遊章：一氣礼神𠔃，於中夜存。"
                },
                {
                    "paragraph": "早隨老鵶起，饑食扶桑暾。",
                    "zhushu": "次公：淮南子：日岀拂于扶桑。暾，日氣也。食扶桑，一則道家食日法也。"
                },
                {
                    "paragraph": "光圎摩尼珠，",
                    "zhushu": "厚：杜詩：惟有摩尼珠，可照濁水源。"
                },
                {
                    "paragraph": "照曜玻瓈盆。來從佛印可，",
                    "zhushu": "厚：維摩經言：若能如是坐者，佛所印可。"
                },
                {
                    "paragraph": "稍覺魔忙奔。閑看樹轉午，坐到鍾鳴昬。歛収平生心，耿𦕅𦕅自温。",
                    "zhushu": "",
                    "type": 2
                },
                {
                    "paragraph": "留題顯聖寺",
                    "zhushu": "",
                    "type": 2
                },
                {
                    "paragraph": "渺渺踈林集晚鴉，孤村煙火𣑽王家。幽人自種千頭橘，",
                    "zhushu": "縯：李衡種橘於龍陽洲，謂其子曰：“吾洲中有千頭木奴也。”"
                },
                {
                    "paragraph": "逺客來㝷百結花。",
                    "zhushu": "厚：首楞嚴經：何難白佛言：“丗尊，此宝疊華，緝續成巾，雖本一躰，如我思惟，如來一綰得一結名，若百結成，終名百結。”○若拙：江南人謂丁香爲百結。"
                },
                {
                    "paragraph": "浮石已乾霜後水，焦坑閑試雨前茶。秪疑歸夣西南去，翠竹江村遶白沙。",
                    "zhushu": "次公：杜詩：白沙翠竹江村路，相對柴門月色新。",
                    "type": 2
                },
                {
                    "paragraph": "留題仙都觀",
                    "zhushu": "",
                    "type": 2
                },
                {
                    "paragraph": "山前江水流浩浩，山上蒼蒼松栢老。舟中行客去紛紛，古今換易如秋草。空山樓觀何峥嶸，真人王逺隂長生。",
                    "zhushu": "子仁：王方平、隂長生，皆在此山斈道得仙者。故子由詩云：道士白髪尊，面黒嵐氣染。自言王方平，斈道古有騐。道成白晝飛，人丗不留窆。　後有隂長生，此地亦所占。並騎双翔龍，霞綬紫雲擔。揚揚玉堂上，與丗作豊歉。盖紀實也。"
                },
                {
                    "paragraph": "飛符御氣朝百靈，悟道不復誦黄庭。龍車虎駕來下迎，去如旋風摶紫清。真人厭丗不回顧，丗間生死如朝暮。學仙度丗豈無人，飡霞絶粒長苦辛。安得獨從逍遥君，泠然乗風駕浮雲，超丗無有我獨行。",
                    "zhushu": "子仁：莊子逍遥篇：列子御風而行，泠然，旬有五日而後反。",
                    "type": 2
                },
                {
                    "paragraph": "過木櫪觀",
                    "zhushu": "子仁：老泉詩序云：許旌陽得道之所，舟人不以相告。旣過，至武寕縣，乃得其亊。縣人云：許旌陽棺槨猶在山上。旌陽，許迈也，甞爲旌陽縣令。",
                    "type": 2
                },
                {
                    "paragraph": "石壁髙千尺，微蹤逺欲無。飛簷如劒寺，",
                    "zhushu": "自注：出劎門東望上寺宇，髣髴可見。"
                },
                {
                    "paragraph": "古栢似仙都。許子甞髙遁，行舟悔不迂。斬蛟聞猛烈，提劒想﨑嶇。",
                    "zhushu": "任：許旌陽斬蛟於洪州，即西江所經也。"
                },
                {
                    "paragraph": "寂寞棺猶在，修崇丗已愚。隠居人不識，化去俗争吁。洞府煙霞逺，人間𤓰髪枯。飄飄乗倒景，誰復顧遺𨈬。",
                    "zhushu": "",
                    "type": 2
                },
                {
                    "paragraph": "留題峽州甘泉寺",
                    "zhushu": "自注：姜詩故居。",
                    "type": 2
                },
                {
                    "paragraph": "輕舟横江來，弔古悲純孝。逶迤追逺迹，婉孌見遺貌。清泉不可挹，涸盡空石窖。古人飄何之，唯有風竹閙。行行玩村落，户户懸罔罩。民風坦和平，開户夜無鈔。叢林冨笋茹，平野絶虎豹。嗴哉此樂郷，無乃姜子教。",
                    "zhushu": "任：姜詩妻龐氏，事母至孝，妻奉順尤謹。後汲江水，值風，不時得還。母渴，詩責而遣之。妻乃寄止鄰舎，晝夜紡績，市珍羞，使鄰母以意自遺姑。乆之，姑怪問鄰母，鄰母具對。姑感慙呼歸。",
                    "type": 2
                },
                {
                    "paragraph": "寄題清溪寺",
                    "zhushu": "",
                    "type": 2
                },
                {
                    "paragraph": "口舌安足恃，韓非死說難。",
                    "zhushu": "縯：太史公曰：韓非作說難，而卒死於說難。"
                },
                {
                    "paragraph": "自知不可用，鬼谷乃真姦。遺書今未亡，小數不足觀。",
                    "zhushu": "縯：刘向七略有鬼谷子書。"
                },
                {
                    "paragraph": "儀秦固新學，",
                    "zhushu": "縯：蘇秦、張儀皆斈於鬼谷子。"
                },
                {
                    "paragraph": "見利不知患。嗟時無桓文，使彼二子顛。死敗無足怪，夫子固使然。君看巧更窮，不若愚自安。遺宫若有神，頷首然吾言。",
                    "zhushu": "",
                    "type": 2
                },
                {
                    "paragraph": "𩀱鳬觀",
                    "zhushu": "自注：在葉縣。",
                    "type": 2
                },
                {
                    "paragraph": "王喬古仙子，時出觀人寰。常爲漢郞吏，厭丗去無還。𩀱鳬偶爲戲，聊以驚丗頑。不然神仙迹，羅網安能攀。",
                    "zhushu": "任：後漢王喬有神術，爲葉令，毎朔望來朝。明帝恠之，令太史伺望，輙有双鳬從東來，羅之，得双舄焉。詔尚方診視，乃前所賜履舄也。"
                },
                {
                    "paragraph": "紛紛塵埃中，銅印紆青綸。",
                    "zhushu": "自註：姑頑反，綬也。"
                },
                {
                    "paragraph": "安知無隱者，竊𥬇彼愚姦。",
                    "zhushu": "",
                    "type": 2
                },
                {
                    "paragraph": "次周燾韻",
                    "zhushu": "并叙。",
                    "type": 2
                },
                {
                    "paragraph": "周燾遊天笁觀激水，作詩云：拳石𦒿婆色兩青，竹龍驅水轉山鳴。夜深不見跳珠碎，疑是簷間滴雨聲。東坡和之云：",
                    "zhushu": "",
                    "type": 2
                },
                {
                    "paragraph": "道眼轉丹青，常於寂處鳴。早知雨是水，不作兩般聲。",
                    "zhushu": "",
                    "type": 2
                },
                {
                    "paragraph": "題惠州靈惠院",
                    "zhushu": "",
                    "type": 2
                },
                {
                    "paragraph": "直視無前氣吐虹，五湖三島在胷中。相逢莫恠不相揖，只見山僧不見公。",
                    "zhushu": ""
                }
            ]
        },
        {
            "name": "増刋校正王狀元集注分𩔖東坡先生詩卷之六",
            "paragraphs": [
                {
                    "paragraph": "増刋校正王狀元集注分𩔖東坡先生詩卷之六",
                    "zhushu": "",
                    "type": 1
                },
                {
                    "paragraph": "塔",
                    "zhushu": "",
                    "type": 2
                },
                {
                    "paragraph": "詩四首",
                    "zhushu": "",
                    "type": 2
                },
                {
                    "paragraph": "泗州僧伽塔",
                    "zhushu": "",
                    "type": 2
                },
                {
                    "paragraph": "我昔南行舟繫汴，逆風三日沙吹靣。",
                    "zhushu": "次公：杜詩：歩壑風吹靣。又云：疾風吹沙暗河縣。"
                },
                {
                    "paragraph": "舟人共勸禱靈塔，香火未収旗脚轉。回頭頃刻失長橋，却到龜山未朝飯。",
                    "zhushu": "厚：梅聖俞龍女祠祈順風詩：龍母龍相依，風雲隨所変。舟人請予往，出廟旗脚轉。又云：長廬江口發平明，白鷺洲前已朝飯。"
                },
                {
                    "paragraph": "至人無心何厚薄，我自懷私欣所便。耕田欲雨刈欲晴，去得順風來者怨。若使人人禱輙遂，造物應須日千變。我今身丗兩悠悠，去無所逐來無戀。得行固願留不惡，毎到有求神亦倦。退之舊云三百尺，澄觀所營今已換。",
                    "zhushu": "縯：退之澄觀詩：火燒水轉掃地空，突兀便髙三百尺。又云：借問經營本何人，道人澄觀名籍人。"
                },
                {
                    "paragraph": "不嫌俗士汙丹梯，一看雲山遶淮甸。",
                    "zhushu": "次公：北山移文云：請回俗士駕。杜詩：著処覔丹梯。",
                    "type": 2
                },
                {
                    "paragraph": "北寺悟空禪師塔",
                    "zhushu": "自注：名齊安，宣宗微時，師知其非凡人。○無𨓜：塩官圗經云：安國寺在縣西北六百五十歩，祥符元年改今額。寺中有悟空塔，塔前有古檜存焉。",
                    "type": 2
                },
                {
                    "paragraph": "已將丗界等微塵，空裏浮花夢裏身。",
                    "zhushu": "援：華嚴經：如目翳人，見空中花。○子仁：圓覺經云：譬彼病目，見空中花。"
                },
                {
                    "paragraph": "豈爲龍顔更分別，",
                    "zhushu": "次公：前漢：髙祖爲人，隆凖而龍顔。"
                },
                {
                    "paragraph": "只應天眼識天人。",
                    "zhushu": "次公：邯郸停見曹樹曰：貞，天人也。",
                    "type": 2
                },
                {
                    "paragraph": "遊靈隠髙峯塔",
                    "zhushu": "粛之：按武林山記：北髙峯在靈隠寺後，山上有塔。記云：唐天寳中邑人建，髙七層。",
                    "type": 2
                },
                {
                    "paragraph": "言遊髙峯塔，蓐食治野裝。",
                    "zhushu": "援：韓信甞寄食南昌亭，亭長妻苦之，乃晨炊辱食。"
                },
                {
                    "paragraph": "火雲秋未衰，",
                    "zhushu": "師杜：詩：火雲洗月露。"
                },
                {
                    "paragraph": "及此𥘉旦凉。霧霏巖谷暗，日出草木香。嘉我同來人，乆便",
                    "zhushu": "平聲。"
                },
                {
                    "paragraph": "雲水郷。相勸小舉足，前路髙且長。古松攀龍蛇，怪石坐牛羊。漸聞鍾磬音，飛鳥皆下翔。入門空無有，雲海浩茫茫。惟見聾道人，老病時絶糧。問年𥬇不荅，但指穴藜牀。",
                    "zhushu": "厚：管寕，自越海㱕，家貧，常自坐一藜牀，積五十餘年，爲學不倦，牀上當𦡀処皆穿。"
                },
                {
                    "paragraph": "心知不復來，欲歸更徬徨。贈别留匹布，今𡻕天早霜。",
                    "zhushu": "",
                    "type": 2
                },
                {
                    "paragraph": "屈原塔",
                    "zhushu": "自註：在忠州。原不當有塔于此，意者後人追思，爲作之。",
                    "type": 2
                },
                {
                    "paragraph": "楚人悲屈原，千載意未歇。精魂飄何在，父老空哽咽。至今滄江上，投飯救饑渴。遺風成競渡，",
                    "zhushu": "子仁：荆楚𡻕時記：屈原五月五日投汨羅死，後人以舟楫救之，名曰競渡，遂因而成俗。"
                },
                {
                    "paragraph": "哀呌楚山裂。屈原古壯士，就死意甚烈。丗俗安得知，眷眷不忍决。南賔舊屬楚，",
                    "zhushu": "子仁：南賔，古之巴子國也。"
                },
                {
                    "paragraph": "山上有遺塔。應是奉佛人，恐子就淪滅。此事雖無憑，此意固已切。古人誰不死，何必較考折。聲名實無窮，富貴亦暫𤍠。大夫知此理，所以持死節。",
                    "zhushu": "",
                    "type": 2
                },
                {
                    "paragraph": "節序",
                    "zhushu": "",
                    "type": 2
                },
                {
                    "paragraph": "詩四十三首",
                    "zhushu": "",
                    "type": 2
                },
                {
                    "paragraph": "四時詞",
                    "zhushu": ""
                },
                {
                    "paragraph": "春雲隂隂雪欲落，東風吹冷驚羅幕。漸看逺水緑生漪，未放小桃紅入蕚。",
                    "zhushu": "子仁：選詩：山桃發紅蕚。"
                },
                {
                    "paragraph": "佳人瘦盡雪膚肌，",
                    "zhushu": "子仁：莊子：藐姑射之神人，肌膚若氷雪，綽約若處子。"
                },
                {
                    "paragraph": "眉歛春愁知爲誰。",
                    "zhushu": "子仁：李白詩：美人捲朱簾，獨坐顰蛾眉。但見淚痕湿，不知心恨誰。"
                },
                {
                    "paragraph": "深院無人剪刀響，應將白紵作春衣。",
                    "zhushu": "子仁：柳子厚詩：春衫裁白紵。",
                    "type": 2
                },
                {
                    "paragraph": "垂柳隂隂日𥘉永，蔗漿酪粉金盤冷。",
                    "zhushu": "次公：前漢禮樂志星星篇有云：㤗尊蔗漿析朝醒。注：蔗漿，取蔗汁以爲飲也。○師：杜甫入奏行：蔗漿歸厨金盌凍，洗滌煩𤍠足以寕君軀。○子仁：宋玉招䰟云：臑鼈炰羔有蔗漿。注云：蔗，藷蔗也。和其汁爲漿飲也。"
                },
                {
                    "paragraph": "簾額低垂紫鷰忙，蜜脾已滿黃蜂静。",
                    "zhushu": "次公：李啇隠詩：花房與蜜脾，雄蜂蛺蝶雌。"
                },
                {
                    "paragraph": "髙樓睡起翠眉顰，枕破斜紅未肯匀。",
                    "zhushu": "饒：白樂天時丗粧詩：斜紅不暈赭面女。"
                },
                {
                    "paragraph": "玉腕半揎雲碧䄂，",
                    "zhushu": "子仁：小說載詩云：揎薪玉腕斜。"
                },
                {
                    "paragraph": "樓前知有斷腸人。",
                    "zhushu": "",
                    "type": 2
                },
                {
                    "paragraph": "新愁舊恨眉生緑，粉汗餘香在蘄竹。",
                    "zhushu": "次公：蕲竹，簟也。退之有鄭群贈簟詩云：蘄州笛竹天下知，鄭君所寳猶瑰竒。𢹂來當晝不得卧，一府傳看黄琉璃。"
                },
                {
                    "paragraph": "象牀素手熨寒衣，",
                    "zhushu": "次公：杜詩：象牀素手亂殷紅。又通鑑：孟甞君受象牀。○孫：杜詩：美人細意熨帖平。裁縫滅盡針線跡。"
                },
                {
                    "paragraph": "爍爍風燈動華屋。",
                    "zhushu": "子仁：退之詩：紅燈爍爍緑盤龍。"
                },
                {
                    "paragraph": "夜香燒罷掩重扄，香露空濛月滿庭。抱琴轉軸無人見，門外空聞裂帛聲。",
                    "zhushu": "縯：樂天琵琶行云：轉軸撥絃三兩聲，未成曲調先有情。又云：放絃収撥當心畫，四絃一聲如裂帛。○子仁：琵琶即胡琴也，故先生用琵琶事，得使抱琴字。"
                },
                {
                    "paragraph": "霜葉蕭蕭鳴屋角，黃昏𨺗覺羅裳薄。夜風揺動鎮帷犀，",
                    "zhushu": "厚：杜牧杜秋娘詩：虎睛珠綌褓，金盤犀鎮帷。"
                },
                {
                    "paragraph": "酒醒夢回聞雪落。起來呵手畫雙鵶，",
                    "zhushu": "次公：老杜𨓜詩：迎旦東風騎蹇驢，旋呵手暖凍髭鬚。"
                },
                {
                    "paragraph": "醉臉輕匀襯眼霞。真態生香誰𦘕得，玉奴纎手嗅梅花。",
                    "zhushu": "縯：玉奴，齊廢帝東昏侯妃潘氏也。",
                    "type": 2
                },
                {
                    "paragraph": "新年五首",
                    "zhushu": "岩老：按年譜，即紹聖三年丙子也。先生年六十一，在惠州，即古白鶴基，始營新居，故有“結茅來此住”之句。",
                    "type": 2
                },
                {
                    "paragraph": "曉雨暗人日，",
                    "zhushu": "厚：荆楚嵗時記：正月七日謂之人日，以隂晴卜豊耗。杜子美人日詩：元日至人日，未有不隂時。"
                },
                {
                    "paragraph": "春愁連上元。水生挑菜渚，",
                    "zhushu": "次公：丗說：范宣後園挑菜，傷指。"
                },
                {
                    "paragraph": "煙濕落梅村。小市人歸盡，孤舟鶴踏飜。猶堪慰寂寞，漁火亂黄昏。",
                    "zhushu": "",
                    "type": 2
                },
                {
                    "paragraph": "北渚集羣鷺，新年何所之。盡歸喬木寺，分占結巢枝。生物㑹有役，",
                    "zhushu": "次公：江淹𮦀擬詩：問君亦何爲，百年㑹有役。"
                },
                {
                    "paragraph": "謀身各及時。何當禁畢弋，",
                    "zhushu": "厚：莊子：畢弋之智多，則鳥亂於上矣。"
                },
                {
                    "paragraph": "看引雪衣兒。",
                    "zhushu": "",
                    "type": 2
                },
                {
                    "paragraph": "海國空自暖，春山無限清。冰谿結瘴雨，雪菌到江城。更待輕雷發，先催凍笋生。豐湖有藤菜，似可敵蓴羹。",
                    "zhushu": "厚：先生甞言：豊湖有燕脂藤，生滑美，大𩔖蓴。",
                    "type": 2
                },
                {
                    "paragraph": "小邑浮橋外，青山石岸東。茶槍燒後有，",
                    "zhushu": "厚：大觀茶論：一槍一旗爲揀牙，一槍　两旗次之，餘爲下。○師川：顧渚山記：圑黄茶有一槍两旗之號。"
                },
                {
                    "paragraph": "麥浪水前空。萬户不禁酒，三年真識翁。結𦭘來此住，",
                    "zhushu": "厚：戎昱詩：結𦭘同楚客，卜築漢江边。"
                },
                {
                    "paragraph": "𡻕晚有無同。",
                    "zhushu": "",
                    "type": 2
                },
                {
                    "paragraph": "荔子幾時熟，花頭今已繁。探春先揀樹，買夏欲論園。居士常𢹂客，參軍許叩門。明年更有味，懷抱帶諸孫。",
                    "zhushu": "厚：先生甞言：周參軍家多荔枝也。",
                    "type": 2
                },
                {
                    "paragraph": "次韻楊襃早春",
                    "zhushu": "",
                    "type": 2
                },
                {
                    "paragraph": "窮巷凄凉苦未和，君家庭院得春多。不辭瘦馬騎衝雪，來聽佳人唱踏莎。",
                    "zhushu": "士昭：丗傳曲有踏莎行。"
                },
                {
                    "paragraph": "破恨徑須煩麴糵，",
                    "zhushu": "次公：退之詩：髙土例湏憐麴糵。"
                },
                {
                    "paragraph": "増年誰復怨羲娥。",
                    "zhushu": "次公：退之詩：掎摭星象遺羲娥。羲謂日，娥謂月也。"
                },
                {
                    "paragraph": "良辰樂事古難並，",
                    "zhushu": "縯：謝靈運：良辰樂事，賞心美景，四者難并。"
                },
                {
                    "paragraph": "白髮青衫我亦歌。",
                    "zhushu": "堯祖：盧秉詩：青衫白髪病參軍。"
                },
                {
                    "paragraph": "細雨郊園聊種菜，冷官門户可張羅。",
                    "zhushu": "李：翟公罷廷尉，門外可設雀羅。"
                },
                {
                    "paragraph": "放朝三日君恩重，睡美不知身在何。",
                    "zhushu": "",
                    "type": 2
                },
                {
                    "paragraph": "次韻秦少游王仲至元日立春三首",
                    "zhushu": "",
                    "type": 2
                },
                {
                    "paragraph": "省事天公厭兩回，",
                    "zhushu": "次公：旣是元日，而又立春日两節，此天公之省事也。"
                },
                {
                    "paragraph": "新年春日併相催。慇懃更下山隂雪，",
                    "zhushu": "厚：杜詩：翛然欲下隂山雪。"
                },
                {
                    "paragraph": "要與梅花作伴來。",
                    "zhushu": "厚：退之雪間梅詩：先期迎献歳，更伴占茲辰。",
                    "type": 2
                },
                {
                    "paragraph": "己卯嘉辰壽阿同，",
                    "zhushu": "自注：子由一字同叔。元日己卯，渠本命也。○呉：憲按年譜，實元祐八年之元日也。"
                },
                {
                    "paragraph": "願渠無過亦無功。明年春日江湖上，回首觚稜一夢中。",
                    "zhushu": "次公：文選班固西都賦：上觚稜而棲金爵。觚稜，帝闕之角也。謂明年當乞外𥙷於江湖上，回首觚稜，則瞻望帝闕矣。○子仁：杜牧之詩：觚稜拂斗極，回首尚遲遲。四朝三十載，似夢復非冝。",
                    "type": 2
                },
                {
                    "paragraph": "詞鋒唯作楚騷寒，德意還同漢詔寛。",
                    "zhushu": "縯：後漢侯霸傳：毎春下寛大之詔，奉四時之令，皆霸所建也。"
                },
                {
                    "paragraph": "好遣秦郎供帖子，盡驅春色入毫端。",
                    "zhushu": "自注：立春，翰林學士供詩帖子。",
                    "type": 2
                },
                {
                    "paragraph": "元日次韻張先子野見和七夕寄莘老之作",
                    "zhushu": "",
                    "type": 2
                },
                {
                    "paragraph": "得句牛女夕，",
                    "zhushu": "縯：七月七日，牛女二星當㑹。守夜者見天漢中奕奕白氣，光耀五色，以此爲徵。○次公：此言七夕常寄孫莘老詩也。"
                },
                {
                    "paragraph": "轉頭參尾中。",
                    "zhushu": "厚：月令：孟春之月，昏參中，旦尾中。○次公：此所以紀元日，次韻張子野詩。"
                },
                {
                    "paragraph": "青春先入睡，白髪不遺窮。酒社我爲敵，詩壇子有功。",
                    "zhushu": "縯：杜牧贈趙嘏詩：命代風騷將，誰登李杜壇。"
                },
                {
                    "paragraph": "縮頭先夏鼈，",
                    "zhushu": "自注：見玉川子。○厚：盧仝月蝕詩：北方寒龜被蛇縳，藏頭入殻如入獄。又云：寒龜夏鼈一種味，且當以其肉充臛。"
                },
                {
                    "paragraph": "實腹鄙秋蟲。",
                    "zhushu": "次公：羅隠作蜘蛛賦序云：蜘蛛，秋蟲也。致身羅網間，實腹亦羅網也。"
                },
                {
                    "paragraph": "莫唱裙垂緑，",
                    "zhushu": "次公：永叔詞云：舞餘裙帶緑双垂。"
                },
                {
                    "paragraph": "無人臉斷紅。",
                    "zhushu": "次公：元稹鶯二序：其臉断紅而己。言其不甚粧飾也。"
                },
                {
                    "paragraph": "舊交懷賀老，",
                    "zhushu": "縯：李白憶賀監詩：稽山無賀老。"
                },
                {
                    "paragraph": "新進謝終童。",
                    "zhushu": "厚：終軍傳：軍年十八，選爲博士弟子，後爲諌議大夫。太天死時年二十餘，丗謂之終童。"
                },
                {
                    "paragraph": "袍鶻𩀱雙瑞，腰犀一一通。",
                    "zhushu": "堯祖：漢西域傳賛曰：明珠通犀之珍。注：通犀，中央色白，通两頭。"
                },
                {
                    "paragraph": "小蠻知在否，",
                    "zhushu": "縯：小蛮，白樂天妾。樂天詩云：楊柳小蛮腰，盖善舞也。"
                },
                {
                    "paragraph": "試問囁嚅翁。",
                    "zhushu": "厚：竇鞏自號囁嚅翁。○次公：囁嚅翁乃樂天也。李林宗字直木，甞謂白爲囁嚅翁，岀雲溪友議。盖張子野有妾，故以樂天比之。舊注所引非是。",
                    "type": 2
                },
                {
                    "paragraph": "元日過丹陽明日立春寄魯元翰",
                    "zhushu": "",
                    "type": 2
                },
                {
                    "paragraph": "堆盤紅縷細茵蔯，",
                    "zhushu": "次公：元日作五辛盤，故云尓。"
                },
                {
                    "paragraph": "巧與椒花兩闘新。",
                    "zhushu": "縯：晋劉臻妻陳氏，元日献椒花頌。"
                },
                {
                    "paragraph": "竹馬異時寧信老，",
                    "zhushu": "厚：竹馬，小兒之戯，本出郭伋傳，而白樂天詩：一見竹馬戯，毎思童騃時。"
                },
                {
                    "paragraph": "土牛明日莫辭春。",
                    "zhushu": "縯：月令：岀土牛以送寒氣。"
                },
                {
                    "paragraph": "西湖弄水猶應早，",
                    "zhushu": "堯卿：西湖在杭州。"
                },
                {
                    "paragraph": "北寺觀燈欲及辰。",
                    "zhushu": "堯卿：北寺在潤州，上元最盛。"
                },
                {
                    "paragraph": "白髪蒼顔誰肯記，曉來頻嚏爲何人。",
                    "zhushu": "次公：丗傳爲人所思則嚏。詩云：願言則嚏。",
                    "type": 2
                },
                {
                    "paragraph": "次韻劉景文路分上元",
                    "zhushu": "",
                    "type": 2
                },
                {
                    "paragraph": "華燈閟艱𡻕，冷月挂空府。三呉重時節，九陌自歌舞。云從月幾望，",
                    "zhushu": "師：謂上元也。○子仁：周易：月幾望。"
                },
                {
                    "paragraph": "遂至一百五。",
                    "zhushu": "縯：荆楚嵗時記曰：去冬節一百五日，即有疾風甚雨，謂之寒食。"
                },
                {
                    "paragraph": "嘉辰可屈指，樂事相繼武。今宵掃雲陣，極目静天宇。嬉遊各忘歸，闐咽頃未覩。飛毬互明滅，激水相吞吐。",
                    "zhushu": "師：謂水灯也。"
                },
                {
                    "paragraph": "老去反兒童，歸來尚鐃鼔。",
                    "zhushu": "師：梁曹景宗應詔分韻賦詩，得競病字，即援筆立成云：去時兒女悲，歸來笳鼓競。借問行路人，何如霍去病？"
                },
                {
                    "paragraph": "新年消暗雪，舊嵗添絲縷。",
                    "zhushu": "師：自冬至後，日添一線。"
                },
                {
                    "paragraph": "何時九江城，",
                    "zhushu": "惠安：尋陽記云：其山九疊，川亦九𣲖。○希声：廬山記曰：是郡前丗或號九江，或號潯陽。"
                },
                {
                    "paragraph": "相對兩漁父。",
                    "zhushu": "自注：予舊欲卜居廬山，景文近買宅江州。",
                    "type": 2
                },
                {
                    "paragraph": "次韻曽仲錫元日見寄",
                    "zhushu": "",
                    "type": 2
                },
                {
                    "paragraph": "蕭索東風兩𩯭華，年年幡勝翦宫花。",
                    "zhushu": "厚：荆楚𡻕時記：正月七日爲人日，𨩐金薄爲人，以貼屏風，亦戴之頭𩯭。又造華勝相遺。杜甫人日詩云：樽前栢葉休隨酒，勝裏金花巧耐寒。"
                },
                {
                    "paragraph": "愁聞塞曲吹蘆管，",
                    "zhushu": "厚：後漢：蔡琰云：胡人捲蘆葉吹之以作樂，故謂之胡笳。"
                },
                {
                    "paragraph": "喜見春盤得蓼芽。",
                    "zhushu": "次公：風土記云：元日造五辛盤。○子仁：杜甫立春詩：春日春盤得生菜。"
                },
                {
                    "paragraph": "吾國舊供雲澤米，",
                    "zhushu": "自注：定州齋酒用蘇州米。"
                },
                {
                    "paragraph": "君家新致雪坑茶。",
                    "zhushu": "自注：近得曽坑茶。○思文：筆談曰：建茶勝處曰郝原曽坑。"
                },
                {
                    "paragraph": "燕南異事真堪記，三寸黄柑擘永嘉。",
                    "zhushu": "次公：永嘉，温州也。温州出柑，今此言定州亦有柑，似温州也。杜詩：三寸如黄金。又云：三寸黄柑猶自青。",
                    "type": 2
                },
                {
                    "paragraph": "上元夜",
                    "zhushu": "",
                    "type": 2
                },
                {
                    "paragraph": "前年侍玉輦，端門萬枝燈。",
                    "zhushu": "次公：端門，宣徳門也。元夕，皇帝登端門以宴羣臣。○韓：按年譜：元祐七年壬申，先生自楊州召還，至八年癸酉，知定州，至紹聖元年甲戌，安置惠州，以是年十月至惠州。此詩云“前年侍端門”，即癸酉年春也；“去年中山府”，即甲戌年春也；“今年江海上”，即乙亥年春也。"
                },
                {
                    "paragraph": "璧月挂罘罳，珠星綴觚稜。",
                    "zhushu": "次公：前漢天文志：日月如合璧，五星如連珠。又前漢：文帝七年六月，未央宫東闕罘罳灾。顔師古曰：罘罳，爲連闕曲閣也，其形罘罳然。又班固西都賦：上觚稜而棲金爵。注云：觚棱，闕角也。"
                },
                {
                    "paragraph": "去年中山府，老病亦宵興。牙旗穿夜市，鐵馬響春氷。",
                    "zhushu": "次公：中山府，定州也。牙旗，府帥之旗。鐵馬，是定州有之。"
                },
                {
                    "paragraph": "今年江海上，雲房寄山僧。亦復舉膏火，松間見層層。散策桄榔林，林踈月鬅鬙。",
                    "zhushu": "次公：桄榔木，廣南皆有之，其株徹頂，而後有葉，鬅鬙覆下也。"
                },
                {
                    "paragraph": "使君置酒罷，簫鼔轉松陵。狂生來索酒，",
                    "zhushu": "自注：賈道人也。"
                },
                {
                    "paragraph": "一舉輙數升。浩歌出門去，",
                    "zhushu": "厚：李白詩：仰天大𥬇出門去。"
                },
                {
                    "paragraph": "我亦歸瞢騰。",
                    "zhushu": "",
                    "type": 2
                },
                {
                    "paragraph": "上元夜過赴儋守召獨坐有感",
                    "zhushu": "自注：戊寅嵗。",
                    "type": 2
                },
                {
                    "paragraph": "使君置酒莫相違，",
                    "zhushu": "厚：杜詩：寄語春光共流轉，暫時相賞莫相違。"
                },
                {
                    "paragraph": "守舎何妨獨掩扉。静看月牎盤蜥蝪，",
                    "zhushu": "厚：尓雅：蜥蝪，蝘蜒，守宫也。又說文云：在草曰蜥蝪，在壁曰蝘蜓。○邦衡：韓詩：月吐䆫囧冏。"
                },
                {
                    "paragraph": "卧聞風幔落蛜蝛。",
                    "zhushu": "次公：蛜蝛在户。注云：負黍虫也。○子仁：杜詩：風幔不依樓。"
                },
                {
                    "paragraph": "燈花結盡吾猶夢，香篆殘時汝欲歸。搔首凄凉十年事，傳柑歸遺滿朝衣。",
                    "zhushu": "次公：故事：上元夜，貴戚宫人以黄柑遺近臣，謂之傳柑。東方朔割肉懷歸，曰：“歸遺細君，又何仁也。”",
                    "type": 2
                },
                {
                    "paragraph": "追和戊寅𡻕上元",
                    "zhushu": "㓜盤：按年譜：元符元年戊寅，先生年六十三，在儋州。",
                    "type": 2
                },
                {
                    "paragraph": "春鴻社燕巧相違，",
                    "zhushu": "厚：淮南子：燕鴈代飛。注：燕春分而來，鴈春分而北；燕秋分而去，鴈秋分而南。"
                },
                {
                    "paragraph": "白鶴峯頭白板扉。",
                    "zhushu": "次公：白鶴峯在惠州。白樂天詩云：書扉扄白板。"
                },
                {
                    "paragraph": "石建方欣洗牏厠，",
                    "zhushu": "縯：前漢：石建爲郞中令，事親孝謹。每五日洗沐歸謁親，入子舎，竊問侍者，取親中裙厠牏，身自澣洗。"
                },
                {
                    "paragraph": "姜龐不解歎蠨蝛。",
                    "zhushu": "次公：後漢：廣漢姜詩妻龐氏，事姑至孝。不解歎蠨蝛，則東山詩云：蛜蝛在室，蠨蛸在户。以婦人歎其夫不在家，而居處寂寞也。"
                },
                {
                    "paragraph": "一龕京口嗟春夢，萬炬錢塘憶夜歸。",
                    "zhushu": "次公：京口，潤州也。錢塘，杭州也。"
                },
                {
                    "paragraph": "合浦賣珠無復有，當年𥬇我泣牛衣。",
                    "zhushu": "縯：前漢：王章，字仲卿。甞疾病，無被，卧牛衣中，與妻訣，泣涕。其妻呵怒之曰：“仲卿，京師尊貴，在朝廷人誰踰仲卿者，今疾病困厄，不目激昂，乃反泣涕，何鄙也！”後章任官歴位，及爲京兆，欲上封事，妻止之曰：“獨不念牛衣中泣時耶？”後章果上書，下獄死，妻子徙合浦。後放還故郷，其家属皆以採珠致産百萬。○次公：先生甞自跋云：戊寅上元在儋耳，過子夜出，余獨守舎，作違字韻。今庚辰上元，已𠕂朞矣。家在惠州白鶴峯下，過子不眷婦子，從余北來，其婦亦篤孝，悵然感之，故和前篇，有“石建”“姜龐”之句。又復悼懷同安君，末章故復有“牛衣”之句，悲君亡而喜予存也。書以示過，看余靣勿復感懷。",
                    "type": 2
                },
                {
                    "paragraph": "元夕夜遊絶句",
                    "zhushu": "",
                    "type": 2
                },
                {
                    "paragraph": "午夜朧朧淡月黄，夢回猶有暗塵香。縱横滿地霜槐影，寂寞蓮燈半在亡。",
                    "zhushu": "",
                    "type": 2
                },
                {
                    "paragraph": "春日",
                    "zhushu": "",
                    "type": 2
                },
                {
                    "paragraph": "鳴鳩乳燕寂無聲，",
                    "zhushu": "次公：杜詩：鳴鳩乳燕青春深。"
                },
                {
                    "paragraph": "日射西䆫潑眼明。午醉醒來無一事，",
                    "zhushu": "次公：陳後主詩：午醉醒來晚。"
                },
                {
                    "paragraph": "只將春睡賞春晴。",
                    "zhushu": "",
                    "type": 2
                },
                {
                    "paragraph": "和子由寒食",
                    "zhushu": "",
                    "type": 2
                },
                {
                    "paragraph": "寒食今年二月晦，樹林深翠已生煙。遶城駿馬誰能借，到處名園意盡便。但掛酒壺那計盞，偏題詩句不須編。忽聞啼鵙驚覊旅，江上何人治廢田。",
                    "zhushu": "次公：詩：七月鳴鵙。據李善註思玄賦：鶗鴂鳴引臨海異物志：鶗鴂，一名杜䳌，至三月鳴，晝夜不止。又引服䖍云：鶗鴂，一名鵙。詳先生詩意，應爲催耕之鳥，鳴，故人治廢田。然三月當鳴，於二月晦聞之，旅况之驚可知也。○堯：卿鄭元成云：鵙，伯劳也。伯劳鳴，即寒食後。",
                    "type": 2
                },
                {
                    "paragraph": "寒食雨二首",
                    "zhushu": "",
                    "type": 2
                },
                {
                    "paragraph": "自我來黃州，已過三寒食。年年欲惜春，春去不容惜。今年又苦雨，兩月秋蕭瑟。",
                    "zhushu": "子仁：宋玉云：悲哉秋之爲氣也。蕭瑟芳草木，摇落而変衰。"
                },
                {
                    "paragraph": "卧聞海棠花，泥汚臙脂雪。",
                    "zhushu": "任：杜詩：林花着雨臙脂落。"
                },
                {
                    "paragraph": "暗中偷負去，夜半眞有力。",
                    "zhushu": "縯：莊子：藏山於澤，藏舟於壑，謂之固矣。然夜半有力者負之而走，昧者不知也。"
                },
                {
                    "paragraph": "何殊病少年，疾起頭已白。",
                    "zhushu": "",
                    "type": 2
                },
                {
                    "paragraph": "春江欲入户，雨勢來不已。小屋如漁舟，濛濛水雲裏。空庖煑寒菜，破竈燒濕葦。那知是寒食，但見烏衘紙。君門深九重，墳墓在萬里。",
                    "zhushu": "次公：此兩句含蓄，言欲歸朝廷邪？則君門有九重之深；欲返郷里邪，則墳墓有萬里之逺。皆以謫居而勢不可也。"
                },
                {
                    "paragraph": "也擬哭𡍼窮，",
                    "zhushu": "厚：晋阮籍傳：籍容皃瓌傑，志氣宏放。時率意獨駕，不由徑路，車迹所窮，輒慟哭而反。○子仁：王勃滕王閣記云：阮籍猖狂，豈效窮塗之哭。"
                },
                {
                    "paragraph": "死灰吹不起。",
                    "zhushu": "援：前漢：韓安國坐法抵罪，獄吏田甲辱安國。安國曰：“死灰獨不復然乎？”曰：“然即溺之。”",
                    "type": 2
                },
                {
                    "paragraph": "送春",
                    "zhushu": "",
                    "type": 2
                },
                {
                    "paragraph": "夢裏青春可得追，欲將詩句絆餘暉。",
                    "zhushu": "次公：絆，繫也。杜詩：何用浮名絆此身。"
                },
                {
                    "paragraph": "酒闌病客惟思睡，蜜熟黃蜂亦懶飛。芍藥櫻桃俱掃地，",
                    "zhushu": "自注：病過此二物。"
                },
                {
                    "paragraph": "𩯭絲禪榻兩忘機。",
                    "zhushu": "縯：杜牧詩：今日𩯭𢇁禪榻畔，茶煙輕颺落花風。"
                },
                {
                    "paragraph": "慿君借取法界觀，",
                    "zhushu": "縯：華嚴經：法界觀，以在日爲觀，以理無碍、事無碍、理事無碍、事事無碍爲四觀云。"
                },
                {
                    "paragraph": "一洗人間萬事非。",
                    "zhushu": "自注：來書云：近看此書，余未甞見也。",
                    "type": 2
                },
                {
                    "paragraph": "三月二十九日二首",
                    "zhushu": "",
                    "type": 2
                },
                {
                    "paragraph": "南嶺過雲開紫翠，",
                    "zhushu": "次公：紫翠，山色也。杜牧詩：千峯横紫翠。○養源曰：杜詩：絕壁過雲開錦綉。"
                },
                {
                    "paragraph": "北江飛雨送凄凉。",
                    "zhushu": "子仁：杜詩：宵殘雨送凉。"
                },
                {
                    "paragraph": "酒醒夢回春盡日，",
                    "zhushu": "厚：李涉詩：終日昏昏醉夢間，忽聞春盡彊登山。"
                },
                {
                    "paragraph": "閉門隱几坐燒香。",
                    "zhushu": "厚：荘子：南郭子綦隠几而坐，仰天而嘘。"
                },
                {
                    "paragraph": "門外橘花猶的皪，墻頭荔子已斕斑。樹暗草深人静處，捲簾欹枕卧看山。",
                    "zhushu": "子仁：杜詩：捲簾惟白水，隠几亦青山。",
                    "type": 2
                },
                {
                    "paragraph": "首夏官舎即事",
                    "zhushu": "",
                    "type": 2
                },
                {
                    "paragraph": "安石榴花開最遲，",
                    "zhushu": "堯卿：博物志曰：張騫使蜀，得石榴。"
                },
                {
                    "paragraph": "絳裙深樹出幽菲。吾廬想見無限好，",
                    "zhushu": "厚：陶潜詩：吾亦愛吾廬。"
                },
                {
                    "paragraph": "客子倦遊胡不歸。",
                    "zhushu": "厚：司馬相如傳：長卿故倦逰。"
                },
                {
                    "paragraph": "座上一樽雖得滿，",
                    "zhushu": "縯：孔北海曰：座上客常滿，樽中酒不空，吾無事矣。"
                },
                {
                    "paragraph": "古來四事巧相違。",
                    "zhushu": "厚：謝靈運曰：良辰美景，賞心樂事，四者難并。"
                },
                {
                    "paragraph": "令人却憶湖邊寺，",
                    "zhushu": "次公：湖邊寺，盖先生憶杭州西湖。"
                },
                {
                    "paragraph": "垂柳隂隂晝掩扉。",
                    "zhushu": "雖或作“常”字。",
                    "type": 2
                },
                {
                    "paragraph": "次韻朱光庭𥘉夏",
                    "zhushu": "堯卿：字公掞，與公同年。",
                    "type": 2
                },
                {
                    "paragraph": "朝罷人人識鄭崇，直聲如在履聲中。",
                    "zhushu": "縯：前漢鄭祭，字子㳺，哀帝擢爲尚書僕射，數誎争，上𥘉納用之。毎見曳革履，上𥬇曰：我識鄭尚書履聲。"
                },
                {
                    "paragraph": "卧聞踈響梧桐雨，",
                    "zhushu": "厚：孟浩然詩：踈雨滴梧桐。"
                },
                {
                    "paragraph": "獨詠㣲凉殿閣風。",
                    "zhushu": "援：唐文宗召柳公權聮句，公權曰：薰風自南來，殿閣生微凉。"
                },
                {
                    "paragraph": "諌苑君方續承業，",
                    "zhushu": "縯：南史：李承業集古今章䟽，作諌苑。"
                },
                {
                    "paragraph": "醉郷我欲訪無功。",
                    "zhushu": "厚：唐王績，字無功，作醉郷記。"
                },
                {
                    "paragraph": "陶然一枕誰呼覺，牛蟻𥘉除病後聦。",
                    "zhushu": "援：晋殷仲堪傳：父甞患耳聡，聞牀下蟻動，謂之牛闘。",
                    "type": 2
                },
                {
                    "paragraph": "海南人不作寒食而以上巳上冡余携一瓢酒㝷諸生皆出矣獨老符秀才在因與飲至醉符蓋儋人之安貧守静者也",
                    "zhushu": "洪炎：按先生被酒獨行詩注云：符林秀才也。",
                    "type": 2
                },
                {
                    "paragraph": "老鵶衘肉紙飛灰，萬里家山安在哉。蒼耳林中太白過，",
                    "zhushu": "次公：李白詩集有：㝷城北范居士，失道落蒼耳中，見范置酒摘蒼耳作也。"
                },
                {
                    "paragraph": "鹿門山下德公回。",
                    "zhushu": "縯：後漢：龐徳公携妻子登鹿門山，因採藥不返。㐮陽記：司馬徳操甞詣徳公，值徳公上冢，徳操徑入其室，命德公妻子速作黍，云：徐元直當來就此共談。其妻子奔走供設。湏臾，徳公還，直入相就，不知何者是客也。○馮：襄沔記：率道縣有鹿門廟，廟門有二石鹿夾之，故爲鹿石山。"
                },
                {
                    "paragraph": "管寜投老終歸去，",
                    "zhushu": "厚：三國志：管寕，北海朱虚人。方天下大亂，與邴原、王烈等至于遼東。時避難者多居郡南，而寕居北，亦無遷志。"
                },
                {
                    "paragraph": "王式當年本不來。",
                    "zhushu": "援：前漢：王式，諸博士共薦，詔除爲博士。旣至，爲江公所辱。式恥之，謂諸生曰：“我本不欲來，諸生彊勸我，竟爲孺子所辱。”遂謝病免歸。"
                },
                {
                    "paragraph": "記取城南上巳日，木綿花落刺桐開。",
                    "zhushu": "厚：呉録地理志：交趾安定縣有木綿樹，實如酒杯，口有綿，如蚕之綿，可作布。又晋安海物異名記：刺桐，其花丹，其枝榦有刺，花附榦而生，其葉如桐，其花側敷如掌，形若金鳯。",
                    "type": 2
                },
                {
                    "paragraph": "七月五日二首",
                    "zhushu": "",
                    "type": 2
                },
                {
                    "paragraph": "避謗詩㝷醫，畏病酒入務。",
                    "zhushu": "次公：爲官有㝷醫，官政有入務，先生以文爲戯也。○師：詩㝷醫，謂不作詩也。酒入務謂止，酒不飲也。"
                },
                {
                    "paragraph": "蕭條北䆫下，",
                    "zhushu": "師：陶潜髙卧北䆫之下。"
                },
                {
                    "paragraph": "長日誰與度。今年苦炎𤍠，",
                    "zhushu": "厚：唐文宗聮句：人皆苦炎𤍠。"
                },
                {
                    "paragraph": "草木困薫煑。况我早衰人，幽居氣如縷。",
                    "zhushu": "縯：杜詩：更深氣如縷。"
                },
                {
                    "paragraph": "秋來有佳興，秫稻已含露。還復此微吟，往和糟牀注。",
                    "zhushu": "厚：杜詩：頼知禾黍秋，已覺糟牀注。",
                    "type": 2
                },
                {
                    "paragraph": "何處覔新秋，蕭然北臺上。",
                    "zhushu": "李：秋聲蕭蕭竹。"
                },
                {
                    "paragraph": "秋來未云幾，風日已清亮。雲間聳孤翠，林表浮逺漲。新棗漸堪剥，",
                    "zhushu": "次公：詩：八月剥棗。"
                },
                {
                    "paragraph": "晚𤓰猶可餉。西風送落日，萬竅含凄悵。念當急行樂，白髪不汝放。",
                    "zhushu": "縯：樂天詩：紅顔今日雖欺我，白髪他年不放君。○子仁：杜詩：苦遭白髪不相放。",
                    "type": 2
                },
                {
                    "paragraph": "九日次韻王鞏",
                    "zhushu": "",
                    "type": 2
                },
                {
                    "paragraph": "我醉欲眠君罷休，",
                    "zhushu": "縯：陶潜性嗜酒，有酒輒醉。毎謂客曰：“我醉欲眠，卿且去矣。”○次公：李白嘗使云：我醉欲眠卿且去，明朝有意抱琴來。○子仁：史記：呉王謂孫子曰：“將軍罷休就舎。”"
                },
                {
                    "paragraph": "已教從事到青州。",
                    "zhushu": "厚：桓温有主簿善别酒，好者爲“青州從事”，惡者謂“平原督郵”。青州有齊郡，平原有革縣。從事謂到臍下，督郵言在鬲上住也。"
                },
                {
                    "paragraph": "𩯭霜饒我三千丈，",
                    "zhushu": "援：李白詩：𩯭髪三千丈，縁愁似箇長。"
                },
                {
                    "paragraph": "詩律輸君一百籌。",
                    "zhushu": "師：歐陽公歸田録：吕文穆公未第時，薄逰一縣。胡大監旦方隨其父宰是邑，遇吕甚薄。客有喻胡曰：“吕工於詩，冝少加礼。”胡問警句，客舉曰：“挑尽寒燈不成夢。”胡𥬇曰：“乃是一渴睡漢尓。”吕甚恨而去。明年首中甲科，寄聲於胡曰：“渴睡漢狀元及第矣。”胡曰：“待我明年第二人及第，輸君一籌。”旣而次榜亦中首選。"
                },
                {
                    "paragraph": "聞道郞君閉東閣，",
                    "zhushu": "縯：李啇隠師令狐楚，常呼楚子綯爲郎君。綯爲翰林學士，啇隱上謁不見，因題詩云：郎君官貴施行馬，東閣無因更重窺。"
                },
                {
                    "paragraph": "且容老子上南樓。",
                    "zhushu": "厚：晋庾亮在武昌，諸佐吏殷浩之徒，秋夜共登南楼。亮忽至，諸人起避。亮徐曰：“諸君少住，老子於此興復不淺。”"
                },
                {
                    "paragraph": "相逢不用忙歸去，明日黃花蝶也愁。",
                    "zhushu": "次公：蓋用“節去蜂愁蝶不知”而反之也。",
                    "type": 2
                },
                {
                    "paragraph": "次韻蘇伯固主簿重九",
                    "zhushu": "",
                    "type": 2
                },
                {
                    "paragraph": "雲間朱䄂拂雲和，應是長松挂女蘿。",
                    "zhushu": "援：周礼：雲和之琴瑟。○次公：李白寄逺詩：三鳥别王母，銜書來相過。遥知玉牎裏，纎手弄雲和。奏曲有深意，青松交女蘿。"
                },
                {
                    "paragraph": "髻重不嫌黃菊滿，",
                    "zhushu": "子仁：杜牧詩：菊花湏挿滿頭歸。"
                },
                {
                    "paragraph": "手香新喜緑橙搓。",
                    "zhushu": "次公：韓渥詩：手香紅橘嫩。"
                },
                {
                    "paragraph": "墨翻衫䄂吾方醉，",
                    "zhushu": "次公：趙壹善草書，日一枝筆，月数丸墨，　領䄂如皂，脣齒皆黒。"
                },
                {
                    "paragraph": "𥿄落雲煙子患多。",
                    "zhushu": "縯：老杜詩：揮毫落𥿄如雲煙。○次公：張華謂陸機曰：人患才少，子患才多。"
                },
                {
                    "paragraph": "只有黃雞與白髪，玲瓏應識使君歌。",
                    "zhushu": "次公：樂天醉歌云：歌罷胡琴掩秦瑟，玲瓏再拜歌𥘉畢。誰道使君不解歌，聽唱黄雞與白日。黄雞催曉丑時鳴，白日催年酉時没。腰間紅綬挂未穏，鏡裏朱顔看已失。玲瓏玲瓏奈老何，使君歌了汝更歌。",
                    "type": 2
                },
                {
                    "paragraph": "九日次定國韻",
                    "zhushu": "",
                    "type": 2
                },
                {
                    "paragraph": "朝菌無晦朔，蟪蛄疑春秋。",
                    "zhushu": "縯：莊子：朝菌不知晦朔，蟪蛄不知春秋。"
                },
                {
                    "paragraph": "南柯已一丗，我眠未轉頭。",
                    "zhushu": "援：異聞集：淳于棼甞夢至一國曰大槐宫。入國，王以女妻之，拜爲南柯太守。夢中倐忽若度一丗，及覺而理之，乃宅南大槐樹下蟻穴也。"
                },
                {
                    "paragraph": "仙人視吾曹，何異蜂蟻稠。不知蠻觸氏，自有兩國憂。",
                    "zhushu": "縯：莊子：有國於蝸之左角者曰觸氏，有國於蝸之右角者曰蠁氏，相與爭地而戰，伏尸百萬。"
                },
                {
                    "paragraph": "我觀去來今，",
                    "zhushu": "次公：維摩經：天女曰：“皆以丗俗文字數，故說有二丗，非謂菩提有夫來今。”"
                },
                {
                    "paragraph": "未始一念留。奔馳竟何得，而起無窮羞。王郎誤渉丗，屢獻乆不酬。黄金散行樂，",
                    "zhushu": "次公：言：黄金之布散，以用之於行樂也。"
                },
                {
                    "paragraph": "清詩岀窮愁。俛仰四十年，始知此生浮。",
                    "zhushu": "縯：莊子：其生若浮。"
                },
                {
                    "paragraph": "軒冕陳道路，往往兒童収。封侯起大第，或是君家騶。",
                    "zhushu": "次公：言：君家騶卒而取封侯，此亦李廣言廣之軍吏士卒或取封侯之意也。○晁：唐人作郭汾陽詩：咸陽原上英雄骨，半在君家養馬來。"
                },
                {
                    "paragraph": "似聞負販人，中有第一流。烱然徑寸珠，藏此百結裘。",
                    "zhushu": "子仁：□□録：董威在洛陽時，出入於市，得殘繒帛輙結以爲衣，號曰“百結裘”。"
                },
                {
                    "paragraph": "意行無車馬，",
                    "zhushu": "次公：劉禹錫云：意行無舊路。"
                },
                {
                    "paragraph": "倐忽略九州。邂逅獨見之，天與非人謀。𥬇我方醉夢，衣冠戲沐猴。",
                    "zhushu": "縯：前漢項羽傳：董生曰：“人謂楚人沐猴而冠，果然。”"
                },
                {
                    "paragraph": "力盡病騏𩦸，",
                    "zhushu": "次公：杜詩：草黄騏𩦸病。"
                },
                {
                    "paragraph": "伎窮老伶優。",
                    "zhushu": "次公：荀子：鼯䑕五伎而窮。"
                },
                {
                    "paragraph": "北方有雲根，寸田自可耰。",
                    "zhushu": "援：黄庭内景云：寸田尺宅可理生。"
                },
                {
                    "paragraph": "㑹當無何郷，同作逍遥遊。",
                    "zhushu": "次公：莊子内篇逍遥遊：今子有大樹，何不樹之無何之郷，廣莫之野。"
                },
                {
                    "paragraph": "歸來城郭是，空有纍纍丘。",
                    "zhushu": "程：續搜神記：遼東華表柱上有鶴言曰：有鳥有鳥丁令威，去家千嵗今始歸。城郭猶是人民非，何不學仙冡纍纍。",
                    "type": 2
                },
                {
                    "paragraph": "丙子重九二首",
                    "zhushu": "",
                    "type": 2
                },
                {
                    "paragraph": "三年瘴海上，",
                    "zhushu": "喻：按年譜，先生紹聖元年甲戌貶惠州，至紹聖三年丙子，盖三年矣。"
                },
                {
                    "paragraph": "越嶠真我家。登山作重九，蠻菊秋未花。惟有黄茆浪，堆壠生坳窊。",
                    "zhushu": "次公：言風吹黄茆如浪，一髙一下也。"
                },
                {
                    "paragraph": "蜑酒孽衆毒，酸甜如梨楂。何以侑一樽，鄰翁餽鼃蛇。亦復彊取醉，讙謡雜悲嗟。今年吁惡嵗，僵仆如亂麻。",
                    "zhushu": "厚：前漢天文志：秦以兵内兼六國，外攘四夷，死人如亂麻。"
                },
                {
                    "paragraph": "此㑹我雖健，",
                    "zhushu": "次公：杜甫重九詩：明年此㑹知誰健，醉把茱茰子細看。"
                },
                {
                    "paragraph": "狂風卷朝霞。",
                    "zhushu": "次公：言彊健易過，如暴風吹朝霞而卷去也。"
                },
                {
                    "paragraph": "使我如霜月，孤光挂天涯。西湖不欲往，暮樹號寒鵶。",
                    "zhushu": "",
                    "type": 2
                },
                {
                    "paragraph": "窮途不擇友，過眼如亂雲。餘子誰復數，",
                    "zhushu": "縯：禰衡曰：大兒孔文舉，小兒楊德祖，餘子碌碌不足數。"
                },
                {
                    "paragraph": "坐閲兩使君。共飲去年堂，俯看秋水紋。",
                    "zhushu": "厚：古樂府：渡遼本自有將軍，寒風蕭蕭生水紋。"
                },
                {
                    "paragraph": "此水與此人，相追兩沄沄。",
                    "zhushu": "次公：沄沄，水去之貌。退之云：浪波沄沄去。"
                },
                {
                    "paragraph": "老去各休息，",
                    "zhushu": "厚：老杜九日詩：老去悲秋強自寛。"
                },
                {
                    "paragraph": "造物嗟長勤。佳哉此令節，不惜與子分。何以娯我客，游魚在清濆。水師三百指，",
                    "zhushu": "次公：人以指計。史記：僮手指千。今云三百指，則三十人也。"
                },
                {
                    "paragraph": "鐵網欲掩群。",
                    "zhushu": "厚：禮記：大夫不掩群。"
                },
                {
                    "paragraph": "獲多雖一快，買放尤可欣。此樂眞不朽，明年我歸耘。",
                    "zhushu": "",
                    "type": 2
                },
                {
                    "paragraph": "嵗晚相與餽問爲餽嵗酒食相邀呼爲别嵗至除夜逹旦不眠爲守嵗蜀之風俗如是余官於歧下嵗暮思歸而不可得故爲此三詩寄子由",
                    "zhushu": "",
                    "type": 2
                },
                {
                    "paragraph": "餽嵗",
                    "zhushu": ""
                },
                {
                    "paragraph": "農功各已収，",
                    "zhushu": "次公：選云：功名良可収。又左傳云：妨於農収。"
                },
                {
                    "paragraph": "嵗事得相佐。",
                    "zhushu": "次公：殷武詩：嵗事來辟。又左傳云：以相輔佐。"
                },
                {
                    "paragraph": "爲歡恐無見，假物不論貨。山川隨出産，貧冨稱小大。",
                    "zhushu": "次公：大唐佐反。杜甫天狗賦云：不愛力以許人𠔃，能絶甘以爲大。"
                },
                {
                    "paragraph": "寘盤巨鯉横，發籠",
                    "zhushu": "上声。"
                },
                {
                    "paragraph": "𩀱兎卧。冨人事華靡，綵繡光翻座。貧者愧不能，",
                    "zhushu": "次公：此王符潜夫論浮侈篇云：冨者競欲相過，貧者耻不逮及也。"
                },
                {
                    "paragraph": "微摯出舂磨。",
                    "zhushu": "次公：微摯，微尠之操摯也。在官韻注：摯訓握持，蓋周礼“各以其貴寳爲摯”是已。"
                },
                {
                    "paragraph": "官居故人少，里巷佳節過。亦欲舉鄉風，獨唱無人和。",
                    "zhushu": "",
                    "type": 2
                },
                {
                    "paragraph": "别嵗",
                    "zhushu": "",
                    "type": 2
                },
                {
                    "paragraph": "故人適千里，臨别尚遲遲。",
                    "zhushu": "次公：莊子：適千里者，三月聚糧。又孔子去魯，曰：“遲遲吾行也。”"
                },
                {
                    "paragraph": "人行猶可復，嵗行那可追。問嵗安所之，逺在天一涯。",
                    "zhushu": "次公：選詩：各在天一涯。"
                },
                {
                    "paragraph": "已逐東流水，赴海歸無時。",
                    "zhushu": "師：白居易詩云：去復去𠔃如長河，東流赴海無回波。○堯卿：古樂府云：百川東到海，何時復西歸。太白詩：黄河之水天上來，東流到海不復回。○子仁：李太白詩：東流不作西歸水。"
                },
                {
                    "paragraph": "東鄰酒𥘉熟，西舎彘　亦肥。且爲一日歡，",
                    "zhushu": "次公：列子載楊先曰：舜禹周孔四聖人者，生無一日之歡，死有萬丗之名。○堯卿：謝靈運詩：且盡一日娯。退之詩亦云：念念百年，𦕅樂一日。"
                },
                {
                    "paragraph": "慰此窮年悲。",
                    "zhushu": "次公：淮南子：木葉落，長年悲。"
                },
                {
                    "paragraph": "勿嗟舊嵗别，行與新嵗辭。去去勿回顧，還君老與衰。",
                    "zhushu": "",
                    "type": 2
                },
                {
                    "paragraph": "守嵗",
                    "zhushu": "",
                    "type": 2
                },
                {
                    "paragraph": "欲知垂盡嵗，有似赴壑蛇。脩鱗半已没，去意誰能遮。况欲繫其尾，",
                    "zhushu": "次公：晉惠賈皇后云：繫狗當繋頸，今反繫其尾。"
                },
                {
                    "paragraph": "雖勤知奈何。兒童彊不睡，相守夜諠譁。晨雞且勿唱，更鼓畏添撾。坐乆燈燼落，起看北斗斜。明年豈無年，心事恐蹉𧿶。努力盡今夕，少年猶可誇。",
                    "zhushu": "子仁：白樂天云：猶有誇張少年處，𥬇呼張文喚殷兄。",
                    "type": 2
                },
                {
                    "paragraph": "除夜野𪧐常州城外二首",
                    "zhushu": "",
                    "type": 2
                },
                {
                    "paragraph": "行歌野哭两堪悲，逺火低星漸向微。病眼不眠非守嵗，",
                    "zhushu": "次公：蜀人除夜不睡，謂之守嵗。先生已有詩矣。"
                },
                {
                    "paragraph": "郷音無伴苦思歸。重衾脚冷知霜重，新沐頭輕感髮稀。",
                    "zhushu": "次公：先生又有云：新浴覺身輕，新沐感髪稀。"
                },
                {
                    "paragraph": "多謝殘燈不嫌客，孤舟一夜許相依。",
                    "zhushu": "",
                    "type": 2
                },
                {
                    "paragraph": "南來三見嵗云徂，直恐終身走道𡍼。老去怕看新曆日，",
                    "zhushu": "次公：唐李君虞，有書院，無曆日詩。"
                },
                {
                    "paragraph": "退歸擬學舊桃符。",
                    "zhushu": "縯：漢制：大儺敺除畢，立桃板於門，𦘕神茶𣡡，壘以禦凶。"
                },
                {
                    "paragraph": "煙花已作青春意，霜雪偏追病客鬚。但把窮愁愽長健，不辭最後飲屠酥。",
                    "zhushu": "厚：崔寔四民月令：元日進椒栢酒，次第從少至老。今屠酥，其遺意也。○堯卿：屠酥，草菴名。古人居菴作酒，因以爲名。",
                    "type": 2
                },
                {
                    "paragraph": "夢",
                    "zhushu": "",
                    "type": 2
                },
                {
                    "paragraph": "詩十首",
                    "zhushu": "",
                    "type": 2
                },
                {
                    "paragraph": "石芝",
                    "zhushu": "并引。",
                    "type": 2
                },
                {
                    "paragraph": "元豐三年五月十一日夜，夢游何人家。開堂西門，有小園古井，井上有蒼石，石上生紫藤如龍蛇，枝葉如赤箭。主人言：“此石芝也。”余率爾折食一枝，衆皆驚𥬇。其味如雞蘇而甘。明日作此詩。",
                    "zhushu": "",
                    "type": 2
                },
                {
                    "paragraph": "空堂明月清且新，幽人睡息來𥘉匀。了然非夢亦非覺，有人夜呼祁孔賔。",
                    "zhushu": "縯：晉書：祁嘉，字孔賔，以清貧好學，年二十餘，夜忽牎中有聲，呼曰：祁孔賔，隱去來。修飾人間事，甚苦不可諧。所得未毛銖，所䘮如山崖。旦而逃去。"
                },
                {
                    "paragraph": "披衣相從到何許？朱欄碧井開瓊户。忽驚石上堆龍蛇，玉芝紫筍生無數。鏘然敲折青珊瑚，",
                    "zhushu": "厚：晉武帝賜王愷珊瑚樹，髙二尺許，枝柯扶疎，丗所罕比。愷以示石崇，崇以鐵如意擊之，應手而碎。"
                },
                {
                    "paragraph": "味如蜜藕和雞蘇。",
                    "zhushu": "次公：本草：水蘇味辛，一名雞蘇。"
                },
                {
                    "paragraph": "主人相顧一撫掌，滿堂坐客皆盧胡。",
                    "zhushu": "次公：撫掌，𥬇也。史云：撫掌而𥬇。盧胡，亦𥬇也。後漢應劭傳：昔鄭人以乾䑕爲璞，鬻之於周。宋愚夫亦寳燕石，緹縉十重。夫覩之者，掩口盧胡而𥬇。"
                },
                {
                    "paragraph": "亦知洞府嘲輕脫，",
                    "zhushu": "厚：太平廣記：許碏遊廬江間，甞醉吟曰：“閬苑花前是醉郷，誤翻王母九霞觴。群仙拍手嫌輕脫，謫向人間作酒往。”"
                },
                {
                    "paragraph": "終勝嵇康羡王烈。",
                    "zhushu": "援：晉嵆康傳：康遇王烈，甞得石髓如飴，即自服半，餘半與康，皆凝而爲石。烈歎曰：“叔夜志趣非常，而輒不遇，命也！”"
                },
                {
                    "paragraph": "神山一合五百年，",
                    "zhushu": "縯：神仙傳：王烈之太行山中，忽聞山東北如雷声。烈往視，見石破山裂，有一穴，青泥流出如髓。烈語弟子曰：“神仙經云：神山五百年輒一開，其中石髓岀，得而服之，夀等天地。”"
                },
                {
                    "paragraph": "風吹石髓堅如鐵。",
                    "zhushu": "",
                    "type": 2
                },
                {
                    "paragraph": "夢回文二首",
                    "zhushu": "并序。",
                    "type": 2
                },
                {
                    "paragraph": "十二月二十五日，大雪始晴，夢人以雪水烹小圑茶，使美人歌以飲。余夢中爲作回文詩，覺而記其一句云“亂㸃餘花唾碧衫”，意用飛燕唾花故事也。乃續之爲二絶句云：",
                    "zhushu": "",
                    "type": 2
                },
                {
                    "paragraph": "酡顔玉盌捧纎纎，",
                    "zhushu": "次公：楚詞：美人醉，朱顔酡。○子仁：退之㑹合聮句孟郊云：雲絃寂寂聽，茗盌纎纎捧。○任：“纎纎”當作“㩥㩥”，音師咸切，亦好手貌，乃與韻相恊，恐傳冩誤。"
                },
                {
                    "paragraph": "亂㸃餘花唾碧衫。",
                    "zhushu": "縯：伶玄趙飛燕外傳云：后與其妹婕妤坐，后誤唾婕妤褏。婕妤曰：“姊唾染人紺碧，正似石上花，故令尚方爲之，未必能如此衣之華。”乃以爲石華。廣褏。"
                },
                {
                    "paragraph": "歌咽水雲凝静院，夢驚松雪落空巖。",
                    "zhushu": "子仁：杜詩：晴雪落長松。"
                },
                {
                    "paragraph": "空花落盡酒傾釭，日上山融雪漲江。紅焙淺甌新火活，",
                    "zhushu": "堯卿：論語：鑚燧改火，四時取之皆不同，新取者謂之新火。唐汧公嗜茶，能自煎，謂人曰：“茶須緩火炙，活火煎。”"
                },
                {
                    "paragraph": "龍圑小碾闘晴䆫。",
                    "zhushu": "",
                    "type": 2
                },
                {
                    "paragraph": "秦少游夢發𣩵而葬之者云是劉發之柩是嵗發首薦秦以詩賀之劉涇亦作因次其韻",
                    "zhushu": "",
                    "type": 2
                },
                {
                    "paragraph": "君看三代士執雉，",
                    "zhushu": "次公：士執雉，岀周禮宗伯“以禽作六挚”。䟽云：義取所守介而死，不失其節。"
                },
                {
                    "paragraph": "本以殺身爲小𥙷。居官死職戰死綏，",
                    "zhushu": "縯：禮：戰者将死鼔，御死綏。"
                },
                {
                    "paragraph": "夢尸得官真古語。",
                    "zhushu": "厚：晋殷浩傳：或問浩曰：“將蒞官而夢棺，將得財而夢糞，何也？”浩曰：“官本臭腐，故將官而夢屍；錢本糞土，故將得錢而夢穢。”時人以爲名言。"
                },
                {
                    "paragraph": "五行勝己斯爲官，官如草木吾如土。",
                    "zhushu": "次公：五行以尅我者爲官，而先生止言“官如草木吾如主”，特取其冗賤者言之尓。"
                },
                {
                    "paragraph": "仕而未禄猶賔客，待以純臣蓋非古。",
                    "zhushu": "次公：純臣字，純於爲臣也。乃諸侯有不純臣之義。"
                },
                {
                    "paragraph": "餽焉曰獻稱寡君，",
                    "zhushu": "援：禮記：仕而未有禄者，君有餽焉曰献，使焉曰寡君。"
                },
                {
                    "paragraph": "豈比公卿相爾汝。",
                    "zhushu": "次公：孔融與祢衡爲尓汝交。又杜詩：忘形到尔汝。"
                },
                {
                    "paragraph": "丗衰道微士失己，得䘮悲歡反其故。草袍蘆箠相嫵媚，",
                    "zhushu": "厚：杜詩：汀草亂青袍。"
                },
                {
                    "paragraph": "飲食嬉逰事群聚。曲江船舫月燈毬，",
                    "zhushu": "縯：唐進士開宴，嘗寄於曲江亭。既撤饌，則移樂泛舟。又有見灯閣打毬之㑹。"
                },
                {
                    "paragraph": "是謂舞𣩵而歌墓。看花走馬到東野，",
                    "zhushu": "厚：孟郊，字東野。其及第詩曰：春風得意馬蹄疾，一日看尽長安花。"
                },
                {
                    "paragraph": "餘子紛紛何足數。",
                    "zhushu": "次公：祢衡云：餘子碌碌莫足數。老杜云：紛紛輕薄何湏數。"
                },
                {
                    "paragraph": "二生年少兩豪𨓜，詩酒不知軒冕苦。故令將仕夢發棺，勸子莫爲官所腐。𡍼車芻靈皆假設，",
                    "zhushu": "次公：𡍼車芻靈，言明器也。字出禮檀弓。"
                },
                {
                    "paragraph": "着眼細看君勿誤。時來聊復一飛鳴，進隱不須煩伍舉。",
                    "zhushu": "援：楚莊王即位三年，不岀号令，日夜爲樂。令囯中曰：“有敢諌者，死無赦。”伍舉曰：“願有進隠。”曰：“有鳥在阜，三年不蜚不鳴，是何鳥也？”莊王曰：“三年不蜚，蜚㸔花走馬。先生以東野將冲天，三年不鳴，鳴將驚人。舉退矣，吾知之矣。”輕薄猶然，况餘子乎。",
                    "type": 2
                },
                {
                    "paragraph": "金山夢中作",
                    "zhushu": "",
                    "type": 2
                },
                {
                    "paragraph": "江東賈客木綿裘，",
                    "zhushu": "明可：遯齋閑覧云：閩嶺以南多木綿，土人競植之，採其花爲布。"
                },
                {
                    "paragraph": "㑹散金山月滿樓。夜半潮來風又熟，卧吹簫筦到楊州。",
                    "zhushu": "子仁：唐漢中王瑀素知音，常過永興里，聞太常工吹笛，他日識之，謂曰：“何故卧吹笛？”",
                    "type": 2
                },
                {
                    "paragraph": "記夢",
                    "zhushu": "并叙。次公：韓退之有記夢一篇。",
                    "type": 2
                },
                {
                    "paragraph": "樂全先生夢人以詩三篇示之，字皆旁行而不可識。旁有人道衣古貌，爲讀其中一篇云：“人事且常在，留質悟圓間。”凡四句，覺而忘其二，以告其客蘇軾。軾以私意廣之云：",
                    "zhushu": "",
                    "type": 2
                },
                {
                    "paragraph": "圎間有物物間空，豈有圎空入井中。",
                    "zhushu": "子仁：楞嚴經：鑿井求水，出土一尺，於中則有一尺虚空。此空若因土岀，則土岀時應見空入。若土先出，無空入者，云何虚空因土而出？"
                },
                {
                    "paragraph": "不信天形真箇様，",
                    "zhushu": "次公：昔言天者，有渾天，有宣夜，有蓋天，其論天形之說各異。"
                },
                {
                    "paragraph": "故應眼力自無窮。連環已解如神手，",
                    "zhushu": "縯：恵施好辯，謂連環可解。"
                },
                {
                    "paragraph": "萬竅猶號未濟風。",
                    "zhushu": "厚：莊子：大塊噫氣，其名爲風。是唯無作，作則萬竅怒號。"
                },
                {
                    "paragraph": "稽首問公公大𥬇，本來誰礙更求通。",
                    "zhushu": "",
                    "type": 2
                },
                {
                    "paragraph": "夜夢",
                    "zhushu": "并引。",
                    "type": 2
                },
                {
                    "paragraph": "七月十三日，至儋州十餘日矣，澹然無一事。學道未至，静極生愁，夜夢如此，不免以書自怡。",
                    "zhushu": "",
                    "type": 2
                },
                {
                    "paragraph": "夜夢嬉遊童子如，父師檢責驚走書。",
                    "zhushu": "次公：“走”字當如前漢書，音湊，蓋趍之之義也。"
                },
                {
                    "paragraph": "計功當畢春秋餘，今乃始及桓莊𥘉。怛然悸寤心不舒，起坐有如挂鈎魚。",
                    "zhushu": "厚：退之詩：歸舎不能食，有如魚掛鈎。"
                },
                {
                    "paragraph": "我生紛紛嬰百縁，氣固多習獨此偏。",
                    "zhushu": "次公：習氣字，岀佛書。"
                },
                {
                    "paragraph": "弃書事君四十年，",
                    "zhushu": "江：按年譜：先生以嘉祐二年丁酉中第，至紹聖四年丁丑貶儋耳，適四十年。"
                },
                {
                    "paragraph": "仕不願留書繞𦆑。自視汝與丘孰賢，",
                    "zhushu": "縯：孟子：夫二子之勇，未知其孰賢。"
                },
                {
                    "paragraph": "易韋三絶丘猶然，",
                    "zhushu": "厚：史記：孔子晚而喜易，讀易，韋編三絶。○次公：又北堂書抄載：孔子讀易，韋編三絶。鐡摘三折。"
                },
                {
                    "paragraph": "如我當以犀革編。",
                    "zhushu": "",
                    "type": 2
                },
                {
                    "paragraph": "昔在九江與蘇伯固唱和其略曰我夢扁舟浮震澤雪浪横空千頃白覺來滿眼是廬山𠋣天無數開青壁盖實夢也昨日又夢伯固手持乳香嬰兒示予覺而思之蓋南華賜物也豈復與伯固相見於此耶今得來書知已在南華相待數日矣感歎不已故先寄此詩",
                    "zhushu": "",
                    "type": 2
                },
                {
                    "paragraph": "扁舟震澤定何時？",
                    "zhushu": "縯：史記貨殖傳：范蠡乘扁舟，浮於江湖。"
                },
                {
                    "paragraph": "滿眼廬山覺又非。春草池塘惠連夢，",
                    "zhushu": "厚：謝惠連，靈運之族弟也。靈運作春詩未就，夢見惠連，斍而得“池塘生春草”之句，自以爲有神助。"
                },
                {
                    "paragraph": "上林鴻鴈子卿歸。",
                    "zhushu": "縯：蘇武在匈奴中，昭帝遣使和親。使謂單于曰：“天子射上林中，得鴈，足有繫帛書，言武在某澤中。”單于大驚，乃使武歸漢。"
                },
                {
                    "paragraph": "水香知是曹溪口，",
                    "zhushu": "次公：此句正以言南華矣。天監元年，有婆羅門智樂者，南游至曹溪口，掬水聞香，云：“此必勝地，可建道場。”故於是有南華寺也。"
                },
                {
                    "paragraph": "眼浄同看古佛衣。",
                    "zhushu": "次公：維摩經云：逺塵離垢，得法眼浄。故先生屢用此字，如云“水洗禪心俱浄眼”，又云“眼浄不覷登伽女”也。"
                },
                {
                    "paragraph": "不向南華結香火，",
                    "zhushu": "子仁曰：樂天詩：本結菩提香火社，爲嫌煩惱電泡身。"
                },
                {
                    "paragraph": "此生何處是真依？",
                    "zhushu": "",
                    "type": 2
                },
                {
                    "paragraph": "夢中作寄朱行中",
                    "zhushu": "舊傳先生本序云：前一日夢作此詩，寄朱行中，覺而記之。自不曉所謂，謾冩去。夢中分明用此色𥿄也。",
                    "type": 2
                },
                {
                    "paragraph": "舜不作六器，",
                    "zhushu": "次公：周禮宗伯：以玉作六器。書舜典：修五禮五玉。註：五等諸侯所執之玉也。"
                },
                {
                    "paragraph": "誰知貴璵璠？",
                    "zhushu": "次公：璵璠，魯國之寳玉也。𨓜論語載孔子曰：“美哉璵璠，遠而望之，煥若也；近而視之，瑟若也。一則理勝，一則字勝。”春秋書陽虎𥨸寳玉大弓，解者謂寳玉即此璵璠也。"
                },
                {
                    "paragraph": "哀哉楚狂士，抱璞號空山。",
                    "zhushu": "任：劉向新序：荆人卞和得玉璞而献之，荆厲王使玉工相告之曰：“石也。”王以和爲謾，而断其左足。厲王薨，武王即位，和復奉玉璞而献之。王使玉工相告之曰：“石也。”又以爲謾，而断其右足。及共王即位，和奉玉璞抱而哭於荆山中。共王聞之，乃使人理其璞而得寳焉，名曰“和氏之璧”。"
                },
                {
                    "paragraph": "相如起晲柱，頭璧與俱還。",
                    "zhushu": "厚：吏記：趙王得和氏之璧，秦王聞之，使人請以十五城易之。趙王使藺相如奉璧入秦，相如視秦王無意償趙城，乃前曰：“璧有瑕，請示王。”王授璧，相如因持璧𨚫立，睨柱，欲以擊柱，曰：“臣頭今與璧俱碎於柱矣。”秦王乃辝謝，卒以完璧歸趙。"
                },
                {
                    "paragraph": "何如鄭子産，有禮國自閑。雖微韓宣子，鄙夫亦辭環。",
                    "zhushu": "縯：左傳昭十六年：晉韓宣子有環，其一在鄭啇。宣子謁諸鄭伯，子産弗與，曰：“大國之求，無禮以斥之，何饜之有？”宣子𥝠覲於子産，子命起舎大玉，而免吾死也，敢不籍手以拜。"
                },
                {
                    "paragraph": "至今不貪寳，",
                    "zhushu": "援：左傳襄十五年：宋人或得玉，献之子罕。子罕不受，曰：“爾以玉爲寳，我以不貪爲寳。”"
                },
                {
                    "paragraph": "凛然照塵寰。",
                    "zhushu": "次公：詩意謂以舜貴玉之故，乃起陽虎之切盗；以卞和献璞之故，乃致秦趙之紛紛。惟子産知禮之可以爲國，而韓宣子能悔過以辝環。然使古無韓宣子之賢，則爲鄙夫者亦自無求玉之心，豈獨宣子哉！故以不貪終焉。先生臨終而夢中作此詩，盖若言其平生所存之大節，可以意悟。",
                    "type": 2
                },
                {
                    "paragraph": "夢雪",
                    "zhushu": "",
                    "type": 2
                },
                {
                    "paragraph": "殘盃失春温，破被生夜悄。開門千山白，俯仰同一照。雖時出圭角，固自絶瑕竅。群兒勿驚懼，調汝得一𥬇。",
                    "zhushu": "",
                    "type": 2
                },
                {
                    "paragraph": "月",
                    "zhushu": "星河附。",
                    "type": 2
                },
                {
                    "paragraph": "詩十七首",
                    "zhushu": "",
                    "type": 2
                },
                {
                    "paragraph": "與述古自有美堂乗月夜歸",
                    "zhushu": "倬：陳㐮，字述古，福州𠉀官人。",
                    "type": 2
                },
                {
                    "paragraph": "姢姢雲月稍侵軒，㶑㶑星河半隱山。",
                    "zhushu": "倬：文選謝靈運逰南亭詩：逺峯隠半規。"
                },
                {
                    "paragraph": "魚鑰未収清夜永，",
                    "zhushu": "縯：鑰必以魚者，取其不瞑目，守夜之義。"
                },
                {
                    "paragraph": "鳯簫猶在翠微間。",
                    "zhushu": "任：蕭史善次簘，秦穆公以女弄玉妻焉。遂教弄玉吹簘作鳯鳴。鳯凰來止其屋，公爲作鳯䑓。一旦弄玉乗鳯，蕭史乗龍，昇天而去。"
                },
                {
                    "paragraph": "凄風瑟縮經絃柱，",
                    "zhushu": "次公：“絃柱”則琵琶筝之属也。○子仁：“瑟縮”字岀韓退之詩。"
                },
                {
                    "paragraph": "香霧凄迷着髻鬟。",
                    "zhushu": "師：杜詩：香霧雲鬟湿。"
                },
                {
                    "paragraph": "共喜使君能鼓樂，",
                    "zhushu": "縯：孟子：舉欣欣焉有喜色，而相告曰：“吾王庶幾無疾病歟，何以能鼔樂也？”"
                },
                {
                    "paragraph": "萬人争看火城還。",
                    "zhushu": "厚：李肇國史𥙷遺：正旦曉漏已前，三司使、大金吾皆以樺燭擁馬，謂之火城。",
                    "type": 2
                },
                {
                    "paragraph": "中秋月三首",
                    "zhushu": "",
                    "type": 2
                },
                {
                    "paragraph": "慇懃去年月，㶑灔古城東。憔悴去年人，卧病破牎中。徘徊巧相覔，窈窕穿房櫳。月豈知我病？但見歌樓空。撫掌三歎息，扶杖起相從。天風不相哀，吹我落瓊宫。白露入肝肺，夜吟如秋蟲。坐令太白豪，化爲東野窮。",
                    "zhushu": "縯：太白，李白也。東野，孟郊也。白詩豪放，郊詩窮苦。"
                },
                {
                    "paragraph": "餘年知幾何？佳月豈屢逢。寒魚亦不睡，竟夕相噞喁。",
                    "zhushu": "厚：噞喁，魚動口也。左思呉都賦云：泝洄逆流，噞喁沉浮。註曰：言水物噞喁，出口於水上也。",
                    "type": 2
                },
                {
                    "paragraph": "六年逢此月，五年照離别。",
                    "zhushu": "自註：中秋有月，凡六年矣，惟去歳与子由㑹於此。"
                },
                {
                    "paragraph": "歌君别時曲，滿坐爲凄咽。",
                    "zhushu": "次公：盖子由有水調歌頭也。"
                },
                {
                    "paragraph": "留都信繁麗，此㑹豈輕擲。",
                    "zhushu": "自註：留都，言南京也。太祖興王處有留官司，故云。"
                },
                {
                    "paragraph": "鎔銀百頃湖，",
                    "zhushu": "次公：刘夢得詩：洞庭秋月生湖心，層波萬頃如鎔金。"
                },
                {
                    "paragraph": "挂鏡千㝷闕。三更歌吹罷，人影亂清樾。",
                    "zhushu": "厚：樾，木隂也。"
                },
                {
                    "paragraph": "歸來北堂下，寒光翻露葉。喚酒與婦飲，念我向兒說。豈知衰病後，空盞對梨栗。但見古河東，𪍷麥如鋪雪。欲和去年曲，復恐心断絶。",
                    "zhushu": "",
                    "type": 2
                },
                {
                    "paragraph": "舒子在汶上，閉門相對清。",
                    "zhushu": "自註：舒煥試舉人鄆州。"
                },
                {
                    "paragraph": "鄭子向河朔，",
                    "zhushu": "自註：鄭僅赴北京尸曹。"
                },
                {
                    "paragraph": "孤舟連夜行。頓子雖咫尺，兀如在牢扄。",
                    "zhushu": "自註：頓起來徐試舉人。"
                },
                {
                    "paragraph": "趙子寄書來，水調有餘聲。",
                    "zhushu": "自注：今曰得趙杲卿書，猶記余在東武中秋所作水調歌頭。"
                },
                {
                    "paragraph": "悠哉四子心，共此千里明。",
                    "zhushu": "次公：謝莊月賦：美人邁𠔃音塵闕，隔千里𠔃共明月。○堯卿：唐許渾送人詩云：故人迢逓故人去，一夜月明千里心。"
                },
                {
                    "paragraph": "明月不解老，良辰難合并。",
                    "zhushu": "子仁：謝靈運曰：良辰美景，賞心樂事，四者難并。"
                },
                {
                    "paragraph": "囬顧座上人，聚散如流萍。嘗聞此宵月，萬里同隂晴。",
                    "zhushu": "自註：故人史生與余言，甞見海賈云：中秋有月，則是歳珠多而圎。賈人以此𠉀之，雖相去萬里，他日㑹合，相問隂晴，無不同者。"
                },
                {
                    "paragraph": "天公自着意，此㑹那可輕。明年各相望，俯仰今古情。",
                    "zhushu": "",
                    "type": 2
                },
                {
                    "paragraph": "中秋見月寄子瞻兄",
                    "zhushu": "此子由自南京寄徐州也。",
                    "type": 2
                },
                {
                    "paragraph": "西風吹暑天益髙，明月耿耿分秋毫。",
                    "zhushu": "子仁：杜甫八月十五夜詩：此時瞻白兎，直欲數秋毫。"
                },
                {
                    "paragraph": "彭城閉門青嶂合，坐聽百歩鳴飛濤。",
                    "zhushu": "次公：彭城，指言徐州。百歩，則百歩洪也。"
                },
                {
                    "paragraph": "史君携客登燕子，",
                    "zhushu": "次公：燕子，楼名，張建封所建，以居妓眄眄者也。"
                },
                {
                    "paragraph": "月色着人如着水。筵前不設鼓與鍾，處處笛聲相應起。浮雲捲盡流金丸，戲馬臺西山鬱蟠。",
                    "zhushu": "次公：戲馬臺亦在徐州。"
                },
                {
                    "paragraph": "杯中渌酒一時盡，衣上白露三更寒。扁舟明月浮古汴，廻首逡巡陵谷變。河吞巨野入長淮，城没黄流只三版。",
                    "zhushu": "縯：史記：智伯率韓魏之兵以圍趙，決晉水以灌晉陽之城，不湛者三版。"
                },
                {
                    "paragraph": "明年築城城似山，伐木爲堤堤更堅。黄樓未成河已退，空有遺迹令人看。城頭看月應更好，河流深處今生草。",
                    "zhushu": "次公：此一叚，子由言其過中秋遂離徐，後有河溢之患，而叙述先生有捍水之功，建樓築堤，而有今年看月也。"
                },
                {
                    "paragraph": "子孫免被魚鼈食，歌舞聊寛史君老。南都從事老更貧，羞見青天月照人。飛鶴投籠不能岀，曽是彭城坐中客。",
                    "zhushu": "",
                    "type": 2
                },
                {
                    "paragraph": "和",
                    "zhushu": "",
                    "type": 2
                },
                {
                    "paragraph": "明月未出羣山髙，瑞光千丈生白毫。一杯未盡銀闕湧，亂雲脫壞如崩濤。誰爲天公洗眸子，",
                    "zhushu": "縯：退之效月蝕詩：念此日月者，爲天之眠睛。"
                },
                {
                    "paragraph": "應費明河千斛水。遂令冷看丗間人，照我湛然心不起。西南大星如彈丸，",
                    "zhushu": "次公：謝眺詩：流轉如彈丸。"
                },
                {
                    "paragraph": "角尾奕奕蒼龍蟠。",
                    "zhushu": "厚：盧仝月蝕詩：東方蒼龍角，挿㦸尾曳風。"
                },
                {
                    "paragraph": "今宵注眼看不見，更許螢火争清寒。何人艤舟臨古汴，千燈夜作魚龍變。曲折無心逐浪花，低昂赴節隨歌版。",
                    "zhushu": "坡：是夜賈客船中放水燈。"
                },
                {
                    "paragraph": "青熒滅没轉前山，浪颭風回豈復堅。明月易低人易散，歸來呼酒更重看。堂前月色愈清好，咽咽寒螿鳴露草。卷簾推户寂無人，牎下咿啞惟楚老。",
                    "zhushu": "坡：近有一孫，名楚老。"
                },
                {
                    "paragraph": "南都從事莫羞貧，對月題詩有幾人。明朝人事隨日出，",
                    "zhushu": "縯：武元衡詩：無因駐清景，日出事還生。"
                },
                {
                    "paragraph": "怳然一夢瑶臺客。",
                    "zhushu": "次公：李公垂鶯鶯歌：怳然夢作瑶臺客。",
                    "type": 2
                },
                {
                    "paragraph": "十月十五觀月黃樓席上次韻",
                    "zhushu": "",
                    "type": 2
                },
                {
                    "paragraph": "中秋天氣未應殊，不用紅紗照坐隅。山下白雲横匹素，水中明月卧浮圖。未成短棹還三峽，已約輕舟泛五湖。",
                    "zhushu": "縯：范蠡去越，泛扁舟游五湖。○龔：呉郡圗經續記：一曰貢湖，二曰遊湖，三曰胥湖，四曰梁湖，五曰金鼎湖。"
                },
                {
                    "paragraph": "爲問登臨好風景，明年還憶使君無。",
                    "zhushu": "",
                    "type": 2
                },
                {
                    "paragraph": "臺頭寺歩月得人字",
                    "zhushu": "",
                    "type": 2
                },
                {
                    "paragraph": "風吹河漢掃微雲，",
                    "zhushu": "次公：古詩云：微雲淡河漢。"
                },
                {
                    "paragraph": "歩屧中庭月趂人。",
                    "zhushu": "次公：𡊮粲：歩屧白楊郊。又杜詩：歩屧隨春風。又云：突兀猶趂人。"
                },
                {
                    "paragraph": "浥浥爐香𥘉泛夜，離離花影欲揺春。遥知金闕同清景，想見氈車碾暗塵。回首舊遊眞是夢，一簮華髪岸綸巾。",
                    "zhushu": "次公：杜詩：白幘岸江臯。",
                    "type": 2
                },
                {
                    "paragraph": "趙德麟餞飲湖上舟中對月",
                    "zhushu": "",
                    "type": 2
                },
                {
                    "paragraph": "老守惜春意，主人留客情。官餘閑日月，湖上好清明。新火發茶乳，温風散粥餳。",
                    "zhushu": "子仁：白樂天清明詩：留餳和冷粥，岀火煑新茶。"
                },
                {
                    "paragraph": "酒䦨紅杏闇，日落大堤平。",
                    "zhushu": "揚：劉賔客詩：春江月岀大堤平。"
                },
                {
                    "paragraph": "清夜除燈坐，孤舟擘岸撑。逮君幘未墯，",
                    "zhushu": "縯：晉書：庾敳，字子嵩。於東海王越坐，頽然醉，幘墮几上，以頭就穿。"
                },
                {
                    "paragraph": "對此月猶横。",
                    "zhushu": "",
                    "type": 2
                },
                {
                    "paragraph": "六月十二日酒醒歩月理髪而寢",
                    "zhushu": "",
                    "type": 2
                },
                {
                    "paragraph": "羽蟲見月争翾翻，我亦散髪虚明軒。",
                    "zhushu": "厚：杜夏夜歎詩：昊天岀華月，茂林延踈光。仲夏苦夜短，開軒納微凉。虚明見纎毫，羽虫亦飛揚。"
                },
                {
                    "paragraph": "千梳冷快肌骨醒，風露氣入霜蓬根。",
                    "zhushu": "用中：真誥太極緑經云：髪當數櫛，血液不滯，髪根常堅。"
                },
                {
                    "paragraph": "起舞三人謾相屬，",
                    "zhushu": "縯：李白詩：舉杯邀明月，對影成三人。又云：我歌月徘徊，我舞影零亂。"
                },
                {
                    "paragraph": "停杯一問終無言。",
                    "zhushu": "援：李白詩：青天有月來幾時，我今停杯一問之。"
                },
                {
                    "paragraph": "曲肱薤簟有佳處，",
                    "zhushu": "厚：樂天寄李蘄州詩：笛愁春盡梅花裏，簟令秋生薤葉中。註云：蘄州岀好笛并薤葉簟。"
                },
                {
                    "paragraph": "夢覺瓊樓空斷䰟。",
                    "zhushu": "次公：瓊樓以言月也。翟乾祐與十許人翫月。或曰：“月中竟何所有？”乾祐曰：“隨我手看之。”月規半天，瓊樓玉宇滿焉。良乆乃隠。",
                    "type": 2
                },
                {
                    "paragraph": "江月五首",
                    "zhushu": "并引。",
                    "type": 2
                },
                {
                    "paragraph": "嶺南氣候不常，吾甞云：“菊花開時乃重陽，凉天佳月即中秋，不須以日月爲斷也。”今嵗九月，殘暑方退，旣望之後，月岀愈遲。然予嘗夜起登合江樓，或與客游豐湖，入栖禪寺，扣羅浮道院，登逍遥堂，逮曉乃歸。杜子美云：“四更山吐月，殘夜水明樓。”此殆古今絶唱也。因其句作五首，仍以“殘夜水明樓”爲韻。",
                    "zhushu": "",
                    "type": 2
                },
                {
                    "paragraph": "一更山吐月，玉塔卧微瀾。正似西湖上，湧金門外看。",
                    "zhushu": "次公：西湖指言杭州也，有湧金門。"
                },
                {
                    "paragraph": "冰輪横海闊，香霧入樓寒。",
                    "zhushu": "厚：杜詩：香霧雲鬟濕。"
                },
                {
                    "paragraph": "停鞭且莫上，",
                    "zhushu": "次公：停鞭以言月御也。"
                },
                {
                    "paragraph": "照我一杯殘。",
                    "zhushu": "",
                    "type": 2
                },
                {
                    "paragraph": "二更山吐月，幽人方獨夜。",
                    "zhushu": "厚：文選王仲宣詩：獨夜不能寐，攝衣起拊琴。"
                },
                {
                    "paragraph": "可憐人與月，夜夜江樓下。風枝乆未停，露草不可藉。",
                    "zhushu": "厚：樂天詩：軒户無扄関，岸草歇可藉。"
                },
                {
                    "paragraph": "歸來掩𨵿卧，",
                    "zhushu": "子仁：退之詩：歸來殞涕掩関卧。"
                },
                {
                    "paragraph": "唧唧蟲夜話。",
                    "zhushu": "厚：樂天詩：闇䖝唧唧夜綿綿，况是秋隂欲雨天。",
                    "type": 2
                },
                {
                    "paragraph": "三更山吐月，栖鳥亦驚起。起㝷夢中遊，清絶正如此。駈雲掃衆𪧐，　俯仰迷空水。幸可飲我牛，不湏違洗耳。",
                    "zhushu": "縯：𨓜士傳：堯讓天下於許由，許由逃之。巢父聞之，洗其耳。樊仲父牽牛飲之，見巢父洗耳，乃駈牛而還，耻令牛飲其下流也。",
                    "type": 2
                },
                {
                    "paragraph": "四更山吐月，皎皎爲誰明。幽人赴我約，坐待玉繩横。",
                    "zhushu": "厚：春秋元命苞：玉衡北兩星爲玉繩星。杜月詩：不違銀漢落，亦伴玉繩横。"
                },
                {
                    "paragraph": "野橋多斷板，山寺有微行。今夕定何夕，",
                    "zhushu": "援：詩：今夕何夕，見此粲者。"
                },
                {
                    "paragraph": "夢中逰化城。",
                    "zhushu": "次公：法華經：有一導師，以方便力化作一城，於是衆人前入化城，生已度想，生安穏想。",
                    "type": 2
                },
                {
                    "paragraph": "五更山吐月，牎逈室幽幽。",
                    "zhushu": "厚：退之詩：䖝鳴室幽幽，月吐牎冏冏。"
                },
                {
                    "paragraph": "玉鈎還挂户，",
                    "zhushu": "厚：鮑昭月詩：始岀西南樓，纎纎如玉鈎。"
                },
                {
                    "paragraph": "江練却明樓。",
                    "zhushu": "縯：謝玄暉詩：澄江静如練。"
                },
                {
                    "paragraph": "星河澹欲曉，鼔角冷知秋。不眠飜五詠，清切變蠻謳。",
                    "zhushu": "",
                    "type": 2
                },
                {
                    "paragraph": "妬佳月",
                    "zhushu": "",
                    "type": 2
                },
                {
                    "paragraph": "狂雲妬佳月，怒飛千里黒。佳月了不嗔，曽何汙㓗白。爰有謫仙人，舉酒爲三客。",
                    "zhushu": "縯：李白詩：舉杯邀明月，對影成三人。"
                },
                {
                    "paragraph": "今夕偶不見，汍瀾念風伯。無煩風伯來，彼也易㓕没。支頥少待之，寒空净無跡。粲粲黄金槃，獨照一天碧。玉繩",
                    "zhushu": "見上首注。"
                },
                {
                    "paragraph": "𢡖無輝，玉露洗秋色。浩歌玻璃盞，和光入胷臆。使我能永延，約君爲莫逆。",
                    "zhushu": "",
                    "type": 2
                },
                {
                    "paragraph": "夜行觀星",
                    "zhushu": "",
                    "type": 2
                },
                {
                    "paragraph": "天髙夜氣嚴，列𪧐森就位。大星光相射，小星閙如沸。天人不相干，嗟彼夲何事。丗俗彊指擿，一一立名字。南箕與北斗，乃是家人器。天亦豈有之，無乃遂自謂。迫觀知何如，逺想偶有似。茫茫不可曉，使我長嘆喟。",
                    "zhushu": ""
                }
            ]
        },
        {
            "name": "増刋校正王狀元集註分𩔖東坡先生詩卷之七",
            "paragraphs": [
                {
                    "paragraph": "増刋校正王狀元集註分𩔖東坡先生詩卷之七",
                    "zhushu": "",
                    "type": 1
                },
                {
                    "paragraph": "雨雪",
                    "zhushu": "",
                    "type": 2
                },
                {
                    "paragraph": "詩四十六首",
                    "zhushu": "",
                    "type": 2
                },
                {
                    "paragraph": "九月二十日微雪懷子由弟二首",
                    "zhushu": "時嘉祐壬寅。",
                    "type": 2
                },
                {
                    "paragraph": "岐陽九月天微雪，",
                    "zhushu": "次公：岐陽即鳯翔府也。"
                },
                {
                    "paragraph": "已作蕭條嵗暮心。短日送寒砧杵急，",
                    "zhushu": "次公：韓退之云：隂風攪短日。"
                },
                {
                    "paragraph": "冷官無事屋廬深。",
                    "zhushu": "次公：杜詩：廣文先生官獨冷。○師：公爲鳯翔簽判，太守陳公弼命公兼府學教授，故用冷官事。"
                },
                {
                    "paragraph": "愁腸别後能消酒，",
                    "zhushu": "次公：酒所以消愁，而别後之腸反能消酒，則酒力不勝也。"
                },
                {
                    "paragraph": "白髪秋來已上簮。",
                    "zhushu": "次公：杜：白髪不勝簮。"
                },
                {
                    "paragraph": "近買貂裘堪出塞，",
                    "zhushu": "次公：貂裘，蘇季子之裘也。見史記。"
                },
                {
                    "paragraph": "忽思乗傳問西賝。",
                    "zhushu": "次公：乗傳，所以爲使也。賝，寳也。詩云：“憬彼淮夷，來献其琛。”問之爲義，蓋問其不貢，乃齊責楚貢包茅不入之比，故乗傳以問之。"
                },
                {
                    "paragraph": "江上同舟詩满篋，",
                    "zhushu": "次公：言昔與子由趍京師，泛舟而往也。詩滿篋，則今所傳南行集是已。"
                },
                {
                    "paragraph": "鄭西分馬涕垂膺。",
                    "zhushu": "次公：此則前篇之序，所謂“别於鄭州西門之外”也。"
                },
                {
                    "paragraph": "未成報國慙書劒，",
                    "zhushu": "次公：昔鄭生攻書學劒兩不成。"
                },
                {
                    "paragraph": "豈不懷歸畏友朋。",
                    "zhushu": "縯：詩：豈不懷歸，畏此簡書。又左傳引𨓜詩曰：豈不欲往，畏我友朋。"
                },
                {
                    "paragraph": "官舎度秋驚𡻕晚，",
                    "zhushu": "次公：先生自去年十一月來赴鳯翔幕，至此只是九月，故云度秋也。"
                },
                {
                    "paragraph": "寺樓見雪與誰登。遥知讀易東䆫下，",
                    "zhushu": "次公：先生與子由之於易，盖家學也。此指言子由在京師懷逺驛之東䆫。"
                },
                {
                    "paragraph": "車馬敲門定不譍。",
                    "zhushu": "",
                    "type": 2
                },
                {
                    "paragraph": "病中大雪數日未甞起觀虢令趙薦以詩相屬戯用其韻荅之",
                    "zhushu": "",
                    "type": 2
                },
                {
                    "paragraph": "經旬卧齋閤，終日親劑和。",
                    "zhushu": "去声。"
                },
                {
                    "paragraph": "不知雪已深，但覺寒無奈。飄蕭紙牎明，",
                    "zhushu": "次公：杜詩：飄蕭覺素髮。"
                },
                {
                    "paragraph": "堆壓簷板墯。",
                    "zhushu": "坡：関中皆以板爲簷。"
                },
                {
                    "paragraph": "風飈助凝冽，幃幔困軒簸。惟思近醇醲，",
                    "zhushu": "次公：醇醲，言酒也。魏都賦：著馴風之醇醲。注云：以酒喻政。"
                },
                {
                    "paragraph": "未敢窺璨瑳。",
                    "zhushu": "次公：粲瑳，以玉比雪之明也。"
                },
                {
                    "paragraph": "何時反炎赫，",
                    "zhushu": "次公：退之謝鄭群贈簟詩云：却顧天日常炎曦。又先生蘄簟詩云：皇天何時反炎燠。"
                },
                {
                    "paragraph": "却欲躬曰磨。",
                    "zhushu": "次公：後漢馮衍妻姑悍，不畜媵妾，兒女自操井臼。以言勞則體中生𤍠也。"
                },
                {
                    "paragraph": "誰言坐無氊，",
                    "zhushu": "縯：杜甫贈鄭䖍云：才名四十年，坐客寒無氊。"
                },
                {
                    "paragraph": "尚有裘充貨。",
                    "zhushu": "厚：西京𮦀記：司馬相如𥘉與文君還成都，居貧愁懣，以所著鷫鸘裘就市人楊昌貰酒，與文君爲歡。"
                },
                {
                    "paragraph": "西鄰歌吹發，促席寒威挫。崩騰踏成逕，繚繞飛入座。人懽瓦先融，",
                    "zhushu": "次公：退之云：座煖銷那恠。○堯卿：唐章孝標雪詩：朱門到晚難盈尺，盡是三軍喜氣銷。歐陽云：喜氣銷残雪。"
                },
                {
                    "paragraph": "飲雋缾屢卧。",
                    "zhushu": "次公：左傳：士文伯謂投壷之中曰中雋。言其中爲雋異。○堯卿：歐陽詩：不覺長缾卧墻曲。"
                },
                {
                    "paragraph": "嗟余獨愁寂，空室自困坷。欲爲後日賞，恐被遊塵涴。",
                    "zhushu": "堯卿：韓詩：勿使塵泥涴。"
                },
                {
                    "paragraph": "寒更報新霽，",
                    "zhushu": "次公：杜詩云：鍾鼔報新晴。"
                },
                {
                    "paragraph": "皎月懸半破。",
                    "zhushu": "次公：退之云：新月憐半破。"
                },
                {
                    "paragraph": "有客獨苦吟，",
                    "zhushu": "次公：詩：有客有客。古詩：白頭猶苦吟。"
                },
                {
                    "paragraph": "清夜黙自課。",
                    "zhushu": "次公：曹子建云：清夜遊西園。又杜詩：清夜沉沉動春酌。"
                },
                {
                    "paragraph": "詩人例窮蹇，秀句出寒餓。",
                    "zhushu": "次公：廬陵作梅聖俞詩序云：非詩能窮人，殆窮者而後工。○任：杜詩云：詩家秀句傳寒餓。"
                },
                {
                    "paragraph": "何當暴霜雪，庶以躡郊賀。",
                    "zhushu": "縯：孟郊、李賀也。",
                    "type": 2
                },
                {
                    "paragraph": "追和子由去𡻕試舉人洛下所寄詩五首",
                    "zhushu": "",
                    "type": 2
                },
                {
                    "paragraph": "暴雨𥘉晴樓上晚景",
                    "zhushu": "",
                    "type": 2
                },
                {
                    "paragraph": "秋後風光雨後山，",
                    "zhushu": "次公：秋後之風光，雨後之山，其景清絶可知矣。"
                },
                {
                    "paragraph": "满城流水碧潺潺。煙雲好處無多子，",
                    "zhushu": "厚：傳燈録：大愚禪師曰：佛法無多子。"
                },
                {
                    "paragraph": "及取昏鵶未到間。",
                    "zhushu": "次公：老杜對雪詩云：無人竭浮蟻，有待至昏鵶。詩尾自註云：何遜詩曰：城隂度塹黒，昏鵶接翅歸。",
                    "type": 2
                },
                {
                    "paragraph": "洛邑從來天地中，",
                    "zhushu": "縯：周公營洛邑，以時朝諸侯，取天地之中，四方聀貢道里均焉。○厚：周礼地官：以土圭之法正日景，以求地中。又曰：尺有五寸，謂之地中，天地之所合也。"
                },
                {
                    "paragraph": "嵩髙蒼翠北邙紅。",
                    "zhushu": "啇老：二十四化記：北邙山在東都，西有濯龍池。"
                },
                {
                    "paragraph": "風流𦒿舊消磨盡，只有青山對病翁。",
                    "zhushu": "坡謂冨公也。",
                    "type": 2
                },
                {
                    "paragraph": "白汗翻漿午景前，",
                    "zhushu": "次公：戰國䇿汗明之言馬，淮南子之言人，皆曰“白汗交流”。“翻漿”之義，則丗說所謂“兢兢皇皇，汗出如漿”也。○子仁：杜詩：南方六七月，岀入異中原。老少多渴死，汗踰水漿翻。"
                },
                {
                    "paragraph": "雨餘風物便蕭然。應傾半熟鵝黄酒，",
                    "zhushu": "縯：杜詩：鵝兒黄似酒。"
                },
                {
                    "paragraph": "照見新晴水碧天。",
                    "zhushu": "",
                    "type": 2
                },
                {
                    "paragraph": "疾雷破屋雨翻河，",
                    "zhushu": "厚：莊子：疾雷破山，風振海而不能驚。"
                },
                {
                    "paragraph": "一掃清風未覺多。應似𦘕師呉道子，",
                    "zhushu": "次公：具道子盡入神品。杜詩云：盡手看前輩，呉王逺擅埸。又王維詩：夙丗吟詩客，前生應畫師。○黄中：唐明皇𮦀録云：畫師呉道玄者，本陽翟人，神清氣俊，善圖佛像，尤長於模冩鬼神，下筆神速，勢若飛動。"
                },
                {
                    "paragraph": "髙堂巨壁冩降魔。",
                    "zhushu": "",
                    "type": 2
                },
                {
                    "paragraph": "客路三年不見山，",
                    "zhushu": "次公：先生詩有戯子由云：宛丘先生長如丘。時熈寕六年，子田爲陳州學官時也。此後爲齊州掌書記，繼簽書南京，則不見山者，盖此時乎？"
                },
                {
                    "paragraph": "上樓相對夢䰟間。明朝却踏紅塵去，羞向清伊照病顔。",
                    "zhushu": "",
                    "type": 2
                },
                {
                    "paragraph": "立秋日禱雨𪧐靈隱寺同周徐二令",
                    "zhushu": "詩，見前遊靈隱寺詩注。",
                    "type": 2
                },
                {
                    "paragraph": "百重堆案掣身閑，",
                    "zhushu": "師：杜甫任華州司功，有早秋苦熱堆案相仍詩。"
                },
                {
                    "paragraph": "一葉秋聲對榻眠。",
                    "zhushu": "次公：淮南子：一葉落知天下秋。"
                },
                {
                    "paragraph": "牀下雪霜侵戸月，枕中琴筑落堦泉。﨑嶇丗味嘗應遍，寂寞山栖老漸便。惟有憫農心尚在，起占雲漢更茫然。",
                    "zhushu": "任：詩：旱旣太甚，瞻彼雲漢。",
                    "type": 2
                },
                {
                    "paragraph": "癸丑春分後雪",
                    "zhushu": "",
                    "type": 2
                },
                {
                    "paragraph": "雪入春分省見稀，",
                    "zhushu": "次公：退之云：以火來照所見稀。"
                },
                {
                    "paragraph": "半開桃杏不勝威。應慙落地梅花識，",
                    "zhushu": "次公：穌子卿梅花落詩：秪言花似雪，不悟有香來。"
                },
                {
                    "paragraph": "却作漫天柳絮飛。",
                    "zhushu": "厚：退之晚春詩：楊花榆莢無才思，惟解漫天作雪飛。○次公：謝安與謝道韞詠雪，道韞云：未若㧕絮因風起。○仔：丗傳王淡交雪句似梅花落也。如“柳絮因風”，與坡詩全相類，豈偶然邪？"
                },
                {
                    "paragraph": "不分東君專節物，故将新巧發隂機。",
                    "zhushu": "次公：退之雪詩：曄曄弄隂機。"
                },
                {
                    "paragraph": "從今造物尤難料，更暖須留御臘衣。",
                    "zhushu": "",
                    "type": 2
                },
                {
                    "paragraph": "有美堂暴雨",
                    "zhushu": "",
                    "type": 2
                },
                {
                    "paragraph": "遊人脚厎一聲雷，",
                    "zhushu": "師：俗說髙雷無雨，故雷自地震，即暴雨也。"
                },
                {
                    "paragraph": "满座頑雲撥不開。天外黒風吹海立，",
                    "zhushu": "次公：丗間本皆云“吹海去”。王玄之詩話載作“天外黒風吹海立”，云使杜甫“海水皆立”字，極是。盖杜甫朝献太清宫賦云：九天之雲下垂，四海之水皆立。立之爲義，起而上也。"
                },
                {
                    "paragraph": "浙東飛雨過江來。十分㶑灔金樽凸，千杖敲鏗羯鼔催。",
                    "zhushu": "髙：唐南卓羯鼔録：明皇甞遇春雨𥘉晴，命取羯鼔，臨軒縱擊，回頋柳杏皆折。"
                },
                {
                    "paragraph": "喚起謫仙泉灑面，",
                    "zhushu": "縯：李白待詔翰林，唐明皇度曲，欲造新詞，亟召白，白已醉於酒肆矣。召入宫，宫人以水洒靣，即令秉筆，頃刻成十餘章。"
                },
                {
                    "paragraph": "倒傾蛟室㵼瓊瑰。",
                    "zhushu": "任：蛟人從水中岀，向人家寄住，積日賣綃。臨去索器，泣而岀珠滿盤，以與主人。○仔：魯聲伯夢涉洹，或與已瓊瑰食之，泣而爲瓊瑰，盈其懐。○次公曰：以詞章比瓊瑰，起劉禹錫云：每逢詞客餽瓊瑰。故坡有“新詩出瓊瑰”。",
                    "type": 2
                },
                {
                    "paragraph": "和柳子玉喜雪次韻仍呈述古",
                    "zhushu": "",
                    "type": 2
                },
                {
                    "paragraph": "詩翁愛酒長如渴，瓶盡欲沽囊已竭。燈青火冷不成眠，一夜撚鬚吟喜雪。",
                    "zhushu": "子仁：賈島詩：吟安一箇字，然断数莖鬚。"
                },
                {
                    "paragraph": "詩成就我覔懽處，我窮正與君髣髴。曷不走投陳孟公，",
                    "zhushu": "任：前漢：陳遵，字孟公，嗜酒。每大飲，賔客滿堂，輒関門，取客車轄投井中。雖有急，終不得去。"
                },
                {
                    "paragraph": "有酒醉君仍飽德。",
                    "zhushu": "約：詩：醉酒飽德。人有士君子之行。"
                },
                {
                    "paragraph": "瓊瑶欲盡天應惜，更遣清光續殘月。安得佳人耀素手，",
                    "zhushu": "厚：古詩：織織耀素手，札札弄機杼。"
                },
                {
                    "paragraph": "𥬇捧玉盌兩竒絶。",
                    "zhushu": "子仁：㑹合聮句云：茗盌纎纎捧。又李白越女詞：新粧蕩新波，光景兩竒絶。"
                },
                {
                    "paragraph": "艶歌一曲回陽春，",
                    "zhushu": "縯：白樂天詩：艶歌一曲酒一杯。○子仁：文選云：客有歌陽春白雪之曲。"
                },
                {
                    "paragraph": "坐使髙堂生煖熱。",
                    "zhushu": "",
                    "type": 2
                },
                {
                    "paragraph": "雪後至臨平與柳子玉同至僧舎見陳尉烈",
                    "zhushu": "苪：按圖經：臨平鎭，端拱元年置，𨽻仁和縣。",
                    "type": 2
                },
                {
                    "paragraph": "落㠶古戍下，積雪髙如丘。強邀詩老出，踈髯散颼飀。僧房有𪧐　火，手足漸和柔。静士素寡言，",
                    "zhushu": "呉：王献之，字子敬，嘗與兄徽之、操之俱詣謝安。二兄多言俗事，献之寒温而已。旣而客問安王氏兄弟優劣，安曰：“少者佳。”客問其故，安曰：“吉人之辭寡，以其少言，故知之。”"
                },
                {
                    "paragraph": "相對自忘憂。銅鑪擢煙穟，石鼎浮霜漚。我行雖有程，坐穩且復留。大哉天地間，此生得浮遊。",
                    "zhushu": "厚：杜詩：大哉乾坤内，吾道長悠悠。",
                    "type": 2
                },
                {
                    "paragraph": "雪後書北臺壁二首",
                    "zhushu": "",
                    "type": 2
                },
                {
                    "paragraph": "黄昏猶作雨纎纎，夜静無風勢轉嚴。但覺衾禂如潑水，不知庭院已堆鹽。五更暁色來書幌，半夜寒聲落𦘕簷。試掃北臺看馬耳，",
                    "zhushu": "次公：馬耳，山名也，與臺相對。"
                },
                {
                    "paragraph": "未隨埋没有𩀱尖。",
                    "zhushu": "",
                    "type": 2
                },
                {
                    "paragraph": "城頭𥘉日始翻鵶，陌上晴泥已没車。凍合玉樓寒起粟，",
                    "zhushu": "縯：煙蘿子侯名玉樓十二環。"
                },
                {
                    "paragraph": "光揺銀海眩生花。",
                    "zhushu": "厚：道經以項肩骨爲“玉樓”，眼爲“銀海”，起粟爲“凍起”，肉上爲“生粟”。○次公：丗傳王荆公甞誦先生此詩，歎云：“蘇子瞻乃能使事至此。”時其壻蔡卞曰：“此句不過詠雪之狀，粧樓臺如玉樓，瀰漫萬象若銀海耳。”荆公哂焉，謂曰：“此岀道書也。”目卞：“曽不理㑹於‘玉樓’，何以謂之‘凍合’，而下三字云‘寒起粟’？於‘銀海’何以謂之‘光揺’，而下三字云‘眩生花’乎？‘起粟’字，盖使趙飛燕雖寒，體無軫粟也。”"
                },
                {
                    "paragraph": "遺蝗入地應千尺，",
                    "zhushu": "堯卿：老農語曰：蝗之生子，遺而入地，若經大雪，則入地愈深。"
                },
                {
                    "paragraph": "𪧐麥連雲有幾家。",
                    "zhushu": "援：雪冝麥而辟蝗，故爲豐年之祥兆。○仔：蝗遺子於地，若雪深一尺，則入地一丈。麥得雪，則滋茂而成稔嵗。此老農之語也。"
                },
                {
                    "paragraph": "老病自嗟詩力退，空吟冰柱憶劉义。",
                    "zhushu": "縯：劉义，韓愈門人，作雪車、冰柱二詩，岀盧仝、孟郊之右。○夏：韻語陽秋載劉义冰柱詩云：不爲四時雨，徒爲道路成泥楂。不爲九江浪，徒能汩没天之涯。",
                    "type": 2
                },
                {
                    "paragraph": "謝人見和前篇二首",
                    "zhushu": "",
                    "type": 2
                },
                {
                    "paragraph": "已分酒杯欺淺懦，敢將詩力闘深嚴。",
                    "zhushu": "堯卿：退之聮句：再入更深嚴。"
                },
                {
                    "paragraph": "漁蓑句好眞堪𦘕，",
                    "zhushu": "堯卿：鄭谷雪詩：江上晚來堪𦘕處，漁人披得一蓑歸。而叚賛善小筆精微，摹爲𦘕圖。故谷以詩謝之曰：愛余風雪句，幽絶冩漁蓑。則是真曾入𦘕也。先生嘗評此詩，以爲村舎學中語，然以其有實事，故引用之。又陸龜䝉詩云：輕舟過去真堪畫。"
                },
                {
                    "paragraph": "柳絮才髙不道鹽。",
                    "zhushu": "縯：謝安嘗内集，俄而雪驟下。安曰：“白雪紛紛何所似？”子朗曰：“散塩空中差可擬。”兄女道韞曰：“未若柳絮因風起。”○次公：張融作海賦以示顧愷之。愷之曰：“公此賦實超玄虚，但不道塩耳。”"
                },
                {
                    "paragraph": "敗履尚存東郭足，",
                    "zhushu": "援：東郭先生又待詔公車，貧困衣弊，履不完。行雪中，履有上無下，足盡踐地，人皆𥬇之。"
                },
                {
                    "paragraph": "飛花又舞謫仙簷。",
                    "zhushu": "仔：李白詩：飛花送酒舞前簷。○元肅：杜醉時歌：燈前細雨簷花落。"
                },
                {
                    "paragraph": "書生事業眞堪𥬇，忍凍孤吟筆退尖。",
                    "zhushu": "堯卿：退之詩云：兎尖針莫並，苦寒則筆退尖矣。",
                    "type": 2
                },
                {
                    "paragraph": "九陌凄風戰齒牙，銀杯逐馬帶隨車。",
                    "zhushu": "縯：退之雪詩：隨車翻縞帶，逐馬散銀杯。"
                },
                {
                    "paragraph": "也知不作堅牢玉，",
                    "zhushu": "厚：謝惠連雪賦：白玉雖白，空守貞𠔃。未若兹雪，與時興㓕。○次公：白樂天詩：大都好物不堅牢。又前漢息夫躬傳：器用塩惡。鄧展曰：塩不堅牢也。"
                },
                {
                    "paragraph": "無奈能開頃刻花。",
                    "zhushu": "縯：韓湘詩：解造逡巡酒，能開頃刻花。"
                },
                {
                    "paragraph": "得酒彊歡愁厎事，",
                    "zhushu": "堯卿：退之詩云：胡爲浪自苦，得酒且歡喜。杜牧詩云：強愁争厎事。"
                },
                {
                    "paragraph": "閉門髙卧定誰家。",
                    "zhushu": "援：洛陽大雪，令出見𡊮安，門無行跡。入見安偃卧。問：“何以不岀。”曰：“大雪，人皆乏食，不冝干人。”令賢之。"
                },
                {
                    "paragraph": "臺前日暖君湏愛，冰下寒魚漸可义。",
                    "zhushu": "堯卿：退之有义魚詩。東坡旣作此詩，以示黄門。黄門曰：“冰下有魚，恐未易义耳。東風解凍冰始解，莫若改爲‘冰解’，如何？”公以爲知言。",
                    "type": 2
                },
                {
                    "paragraph": "次韻章傳道喜雨",
                    "zhushu": "坡：禱常山而得。",
                    "type": 2
                },
                {
                    "paragraph": "去年夏旱秋不雨，",
                    "zhushu": "次公：旱以不雨之故，今於夏言“旱”，於秋言“不雨”。盖春秋有書“旱”，書“不雨”者。如宣七年秋大旱，此則書“旱”者也。如僖二年冬十月不雨；三年春王正月不雨；夏四月不雨，此則書“不雨”者也。"
                },
                {
                    "paragraph": "海畔居民飲鹹苦。今年春暖欲生蝝，",
                    "zhushu": "縯：春秋宣十五年冬蝝生。蝝，虫子也。"
                },
                {
                    "paragraph": "地上戢戢多於土。預憂一旦開兩翅，口吻如鋒那肯吐。前時渡江入呉越，布陣横空如項羽。",
                    "zhushu": "坡：去𡻕錢塘見飛蝗自西北來，極可畏。○次公：前漢：因有告英布反，於是上自將擊布。布兵精甚，上乃壁庸城，望布軍置陣如項羽軍，上惡之。此尤見先生詩句，無不有所出也。"
                },
                {
                    "paragraph": "農夫拱手但垂泣，人力區區固難禦。撲縁𩦲尾困牛馬，",
                    "zhushu": "次公：莊子之言養馬曰：其有虫䖟撲縁。"
                },
                {
                    "paragraph": "啗齧衣服穿房户。坐觀不救亦何心，秉𢌿炎火傳自古。",
                    "zhushu": "厚：詩曰：去其螟螣，及其蟊賊，無害我田穉。田祖有神，秉𢌿炎火。"
                },
                {
                    "paragraph": "荷鋤散掘誰敢後，得米濟饑還小𥙷。",
                    "zhushu": "次公：盖小民掘土埋蝗者，以多寡給其米，以償其功也。暗徒以粟給捕蝗者事。孟子云：豈曰小𥙷之哉。"
                },
                {
                    "paragraph": "常山山神信英烈，麾駕雷公呵電母。應憐郡守老且愚，欲把瘡痍手摩撫。",
                    "zhushu": "次公：漢功臣表：瘡痍未平。又韓退之云：摩手抚之。"
                },
                {
                    "paragraph": "山中歸時風色變，中路已覺啇羊舞。",
                    "zhushu": "援：家語：齊有一足之鳥，舒趐而跳。齊侯遣使訪孔子，孔子曰：“此鳥名啇羊。”昔童兒謡曰：“啇羊鼔舞，天将大雨。”"
                },
                {
                    "paragraph": "夜䆫騷騷閙松竹，朝畦泫泫流膏乳。從來旱蝗必相資，",
                    "zhushu": "師：五行志：旱則魚螺變爲虫蝗。"
                },
                {
                    "paragraph": "此事吾聞老農語。庶將積潤掃餘孽，収拾豐𡻕還明主。縣前已窖八千斛，",
                    "zhushu": "坡：今春及今，得蝗子八千餘斛。"
                },
                {
                    "paragraph": "率以一升完一畒。更㸔蚕婦過初眠，",
                    "zhushu": "自蚕一眠，則蝗不復生矣。"
                },
                {
                    "paragraph": "未用賀客來旁午。",
                    "zhushu": "次公：縦横而至也。史有冠盖旁午。"
                },
                {
                    "paragraph": "先生筆力吾所畏，蹙踏鮑謝跨徐庾。",
                    "zhushu": "次公：鮑謝，鮑昭、謝眺也。徐庾，徐陵、庾信也。○倬：江總：詞氣凌鮑謝，筆跡踵二王。史柄曰：足不新詩，往往氣凌鮑謝。"
                },
                {
                    "paragraph": "偶然談𥬇得佳篇，便恐流傳成樂府。",
                    "zhushu": "縯：漢武立樂府采詩，有趙、代、秦、楚之謳。○季南：樂府詩集序云：漢惠帝三年，使樂府令備簫管，更房中樂。武帝定禮，乃立樂府。"
                },
                {
                    "paragraph": "陋邦一雨何足道，吾君盛德九州普。中和樂職幾時作，試向諸生選何武。",
                    "zhushu": "厚：前漢何武傳：宣帝時，天下和平，四夷賔服，神爵、五鳯之間，婁䝉瑞應。益州刺史王褒頌漢徳，作中和、樂聀、宣布詩三篇。武年十四五，與成都揚覆衆等共習歌之。宣帝召武等於宣室，上曰：“此盛徳之事，吾何足以當之。”",
                    "type": 2
                },
                {
                    "paragraph": "雪夜獨𪧐栢山庵",
                    "zhushu": "",
                    "type": 2
                },
                {
                    "paragraph": "晚雨纎纎變玉霙，",
                    "zhushu": "師：韓詩外傳：雪花謂之霙。"
                },
                {
                    "paragraph": "小庵髙卧有餘清。夢驚忽有穿䆫片，夜静惟聞㵼竹聲。",
                    "zhushu": "汪曰：荀鶴雪詩：岩谷惟聞折竹聲。"
                },
                {
                    "paragraph": "稍壓冬瘟聊得徤，未濡秋旱若爲耕。天公用意真難㑹，又作春風爛熳晴。",
                    "zhushu": "次公：此句與前卷春雪詩“從今造物尤難料，更煖湏留御臘衣”同說。",
                    "type": 2
                },
                {
                    "paragraph": "除夜大雪留濰州元日早晴遂行中塗雪復作",
                    "zhushu": "",
                    "type": 2
                },
                {
                    "paragraph": "除夜雪相留，元日晴相送。東風吹𪧐　酒，痩馬兀殘夢。葱朧暁光開，旋轉餘花弄。下馬成野酌，佳哉誰與共。湏臾晩雲合，亂洒無缺空。鵝毛垂馬𩦲，自怪騎白鳯。",
                    "zhushu": "次公：北夢𤨏言：曹唐遊仙詩：玉詔新除沈侍郎，便分茅土領東方。不知今夜遊何處，侍從皆騎白鳯凰。○堯卿：白樂天春雪詩：大似落鵝毛，宻如飄玉屑。晏元献雪詩：閑思北海銀宫畔，誰駕丹山白鳯遊。"
                },
                {
                    "paragraph": "三年東方旱，逃户連欹棟。老農釋耒歎，",
                    "zhushu": "任：唐文粹：釋耒而歎。"
                },
                {
                    "paragraph": "淚入饑腸痛。春雪雖云晚，春麥猶可種。敢怨行役勞，助爾歌飯罋。",
                    "zhushu": "援：山東人埋肉於飯下而食之，謂之飯罋。",
                    "type": 2
                },
                {
                    "paragraph": "大雪青州道上有懷東武園亭寄交代孔周翰",
                    "zhushu": "",
                    "type": 2
                },
                {
                    "paragraph": "超然臺上雪，城郭山川兩竒絶。",
                    "zhushu": "次公：超然臺在使園之北。先生有記云：園之北，因城以爲臺者舊矣，稍葺而新之。"
                },
                {
                    "paragraph": "海風吹碎碧琉璃，時見三山白銀闕。",
                    "zhushu": "縯：三神山在海中，其物禽獸盡白，而黄金白銀爲宫闕。"
                },
                {
                    "paragraph": "蓋公堂前雪，緑䆫朱户相明滅。",
                    "zhushu": "次公：盖公堂在公宇中。先生有記云：治新寢於黄堂之北，易其弊陋，逹其蔽塞，重門洞開，盡城之西北，相望如引繩。○師：曹參爲齊丞相，盖公言：“治道貴清净。”參避正堂舎。盖公，宻州公字，有盖公堂。"
                },
                {
                    "paragraph": "堂中美人雪争妍，粲然一𥬇玉齒頰。",
                    "zhushu": "縯：郭璞遊仙詩：靈妃顧我𥬇，粲然啓玉齒。"
                },
                {
                    "paragraph": "就中山堂雪更竒，",
                    "zhushu": "堯卿：山堂，亦東武堂名也。"
                },
                {
                    "paragraph": "青松恠石亂瓊絲。",
                    "zhushu": "先之：禹貢：青州厥貢鈆松恠石。註云：恠異好石似玉者。"
                },
                {
                    "paragraph": "惟有使君遊不歸，五更上馬愁歛眉。君不見淮西李常侍，夜入蔡州縛取呉元濟。",
                    "zhushu": "厚：唐李愬，以散騎常侍爲唐鄧節度使，襲蔡賊吴元済。至懸瓠城，夜半雪甚，賊晏然，無一人知之者，遂克蔡州而擒元濟。"
                },
                {
                    "paragraph": "又不見襄陽孟浩然，長安道上騎驢吟雪詩。",
                    "zhushu": "縯：或問鄭綮詩思，對曰：詩思在灞橋雪中驢子上。○堯卿：浩然途中雪詩云：迢逓秦京道，蒼茫𡻕莫天。窮隂連晦朔，積雪满山川。落鴈迷沙渚，飢烏噪野田。客愁空佇立，不見有人煙。又長安道中雪詩云：積雪及平臯，飢鷹捉寒兎。"
                },
                {
                    "paragraph": "何當閑門飲美酒，無人毀譽河東守。",
                    "zhushu": "援：季布爲河東守。孝文時，人有言其賢，召欲以爲御史大夫。人又言其勇，使酒難近。至留邸一月，見罷。布進曰：“陛下以一人譽召臣，以一人毁去臣，臣恐天下有識者有以窺陛不也。”",
                    "type": 2
                },
                {
                    "paragraph": "至濟南李公擇以詩相迎次其韻二首",
                    "zhushu": "",
                    "type": 2
                },
                {
                    "paragraph": "弊裘羸馬古河濵，野闊天低糝玉塵。",
                    "zhushu": "次公：何遜詠雪詩：若逐微風起，誰言非玉塵。○堯卿：秦韜玉春雪詩云：雪重寒空思寂寥，玉塵如糝滿春朝。張藉詩行路難云：弊裘羸馬苦難行。又孟浩然詩云：野曠天低木。"
                },
                {
                    "paragraph": "自𥬇飡氊典屬國，",
                    "zhushu": "縯：蘇武使匈奴，單于欲降之，置武太窖中，絶不飲食。天雨雪，武卧齧雪與氊毛并咽之，得不死。後歸漢，爲典属國。"
                },
                {
                    "paragraph": "來看換酒謫仙人。",
                    "zhushu": "厚：李白憶賀监詩序曰：太子賔客賀公於長安紫極宫一見，呼爲謫仙人，因觧金龜換酒爲樂。盖賀知章也。"
                },
                {
                    "paragraph": "䆠遊到處身如寄，農事何時手自親。剰作新詩與君和，莫因風雨廢鳴晨。",
                    "zhushu": "縯：詩：風雨如晦，雞鳴不已。",
                    "type": 2
                },
                {
                    "paragraph": "夜擁笙歌霅水濵，",
                    "zhushu": "縯：霅水在湖州烏程縣。"
                },
                {
                    "paragraph": "回頭樂事緫成塵。仐年送汝作太守，",
                    "zhushu": "任：丗說：㐮陽羅交好學嗜酒，桓宣武温雖以才遇之，許而不用。人有得郡者，温爲席送别，友亦被命，至尤遅晚。温問之，荅曰：“旦岀門，逢一鬼，揶揄云：‘我只見汝送人作郡，何以不見人送汝作郡？’遂慙怖却回，不覺淹緩。”桓心媿焉。後以爲襄陽太守。"
                },
                {
                    "paragraph": "到處逢君是主人。聚散細思都是夢，身名漸覺兩非親。相從繼燭何湏問，",
                    "zhushu": "縯：陳公子完奔齊，齊侯使爲工正，飲酒樂。公曰：“以火繼之。”辭曰：“臣卜其晝，未卜其夜。”"
                },
                {
                    "paragraph": "蝙蝠飛時日正晨。",
                    "zhushu": "厚：韓退之山石詩：山石犖确行徑微，黄昏到寺蝙蝠飛。",
                    "type": 2
                },
                {
                    "paragraph": "和田國愽喜雪",
                    "zhushu": "",
                    "type": 2
                },
                {
                    "paragraph": "疇昔月如晝，",
                    "zhushu": "子仁：記檀弓云：嚋昔之夜。"
                },
                {
                    "paragraph": "暁來雲暗天。玉花飛半夜，翠浪舞明年。",
                    "zhushu": "次公：玉花言雪，翠泿言麥也。"
                },
                {
                    "paragraph": "螟螣無遺種，流亡稍占田。嵗豐君不樂，鍾磬幾時編。",
                    "zhushu": "坡曰：有服不樂。○次公：樂有編鐘、編磬，見周禮。",
                    "type": 2
                },
                {
                    "paragraph": "祈雪霧猪泉出城馬上有作贈舒堯文",
                    "zhushu": "",
                    "type": 2
                },
                {
                    "paragraph": "三年走呉越，踏遍千重山。朝隨白雲去，莫與棲鴉還。翩如得木狖，",
                    "zhushu": "次公：此杜詩“失未狖”之反也。"
                },
                {
                    "paragraph": "飛歩誰能攀。一爲符竹累，",
                    "zhushu": "師：漢文帝與郡守作竹使符，分其一留京師。"
                },
                {
                    "paragraph": "坐老敲榜間。此行亦何事，聊散腰脚頑。浩蕩城西南，亂山如玦環。",
                    "zhushu": "次公：退之詩：清玉刻佩聮玦環。"
                },
                {
                    "paragraph": "山下野人家，桑柘雜榛菅。",
                    "zhushu": "次公：退之詩：豈念幽谷之榛菅。"
                },
                {
                    "paragraph": "歳晏風日暖，人牛相對閑。",
                    "zhushu": "次公：此因行語，暗用禅家所云也。"
                },
                {
                    "paragraph": "薄雪不蓋土，麥苗稀可刪。願君發豪句，嘲談破天慳。",
                    "zhushu": "",
                    "type": 2
                },
                {
                    "paragraph": "次韻舒堯文祈雪霧猪泉",
                    "zhushu": "",
                    "type": 2
                },
                {
                    "paragraph": "長𥬇蛇醫一寸腹，",
                    "zhushu": "次公：蛇醫，蜥蜴之别名也。丗人以蜥蜴祈雨。"
                },
                {
                    "paragraph": "衘冰吐雹何時足。",
                    "zhushu": "叔度：夷堅乙志：劉居中隱嵩山巔，有大蜥蝪数百，皆長三四尺。人以食就手飼之，柎摩其体，滑膩如脂。一日聚繞水盎邊，各就取水，才入口即吐岀，以圎結似彈丸，積之于側。俄頃間，纍纍滿地。忽震雷一聲起，彈丸皆失去。明日人來言，昨午雨雹大作，乃知蜥蝪所爲者，此也。"
                },
                {
                    "paragraph": "蒼鵝無罪亦可憐，斬頸横盤不敢哭。",
                    "zhushu": "厚：祈雨法刑白鵝。○仲逹：先生志林云：鵝能警盗，亦能却蛇，且又有祈雨厄，悲夫！"
                },
                {
                    "paragraph": "豈知泉下有猪龍，卧枕雷車踏隂軸。",
                    "zhushu": "希仲：酉陽雜爼云：柳公權，元和末止建州山寺中，夜半覺門外喧閙，因潜於䆫中觀之，見数人運斤造雷車如𦘕圖者。乆之，一𡁲氣忽斗暗，其人两目遂昏焉。"
                },
                {
                    "paragraph": "前年太守爲旱請，雨㸃隨人如橵菽。",
                    "zhushu": "坡：傅欽之曽禱此泉得雨。"
                },
                {
                    "paragraph": "太守歸國龍歸泉，至今人詠淇園緑。",
                    "zhushu": "縯：衛淇澳，美武公之德也。膽彼淇澳，緑竹猗猗。"
                },
                {
                    "paragraph": "我今又復罹此旱，凛凛疲民在溝瀆。却㝷舊迹叩神泉，坐客仍携王子淵。",
                    "zhushu": "坡：欽之時客惟舒在矣。"
                },
                {
                    "paragraph": "看草中和樂職頌，",
                    "zhushu": "縯：王褒，字子渊。宣帝時，益州刺史王㐮欲宣風化於衆庶，聞褒有俊材，使作中和樂聀宣布之詩。"
                },
                {
                    "paragraph": "新聲妙語慰華㒹。",
                    "zhushu": "援：蔡邕賦云：華㒹丈人，盖老者之稱也。"
                },
                {
                    "paragraph": "暁來泉上東風急，鬚上冰珠老蛟泣。",
                    "zhushu": "师：晋張華愽物志：蛟人從水中出，寓人家積日，賣綃將去，從主人索一器，泣而成珠滿盤，以与主人。"
                },
                {
                    "paragraph": "恠詞欲逼龍飛起，嶮韻不量吾所及。行看積雪厚埋牛，誰與春工掀百蟄。此時還復借君詩，餘力汰輈仍貫笠。",
                    "zhushu": "厚：左氏：越椒攻楚王，射，王汰輈及鼔，附著於丁寕。又射，汰輈以貫笠轂。"
                },
                {
                    "paragraph": "揮毫落紙勿言疲，",
                    "zhushu": "次公：杜詩：揮毫落𥿄如雲煙。"
                },
                {
                    "paragraph": "驚龍再起震失匕。",
                    "zhushu": "縯：三國志：曹操謂先主曰：“今天下英雄，唯使君與操耳。本𥘉之徒，不足数也。”先主方食，失匕箸。于時正當雷震，因謂操曰：“一震之威，乃至於此。”",
                    "type": 2
                },
                {
                    "paragraph": "荅郡中同僚賀雨",
                    "zhushu": "",
                    "type": 2
                },
                {
                    "paragraph": "水旱行十年，饑疫遍九土。竒窮所向惡，嵗嵗祈晴雨。雖非爲已求，重請終愧古。",
                    "zhushu": "縯：穀梁子曰：雩之必待其時，窮人盡力，何也？雩者，爲旱求者也。求者，請也。古人重請。何重乎請？人之所以爲人者，譲也。請道去讓也。"
                },
                {
                    "paragraph": "鬼神亦知我，老病入腰膂。何曽拜向人，此意難不許。重雲凄已合，",
                    "zhushu": "朱：大田詩：有渰凄凄，興雨祁祁。"
                },
                {
                    "paragraph": "微潤先流礎。",
                    "zhushu": "援：淮南子云：山雲蒸，柱礎潤。"
                },
                {
                    "paragraph": "蕭蕭止還作，坐聽及三鼔。天明將吏集，泥土满靴屨。登城望麰麥，緑浪風掀舞。愧我賢友生，雄篇闘新語。君看大熟𡻕，",
                    "zhushu": "子仁：書云：𡻕則大熟。"
                },
                {
                    "paragraph": "風雨占十五。",
                    "zhushu": "援：古者五日一風，十日一雨。"
                },
                {
                    "paragraph": "天地本無功，祈禳何足數。渡河不入境，未若無蝗虎。",
                    "zhushu": "厚：後漢宋均爲九江太守，郡多暴虎，常募設檻穽，而猶多傷害。均到，下諸属縣曰：“夫虎豹在山，黿鼉在水，各有所託。今爲民害，咎在残吏。其務退奸貪，思進忠善，可一去檻穽。”其後傳言，虎相與東㳺渡江。又山陽楚沛多蝗，其飛至九江界者，輙東西散去。"
                },
                {
                    "paragraph": "而况刑白鵝，下策君勿取。",
                    "zhushu": "援：出人刑白鵝以祈雨。詳見上首注。",
                    "type": 2
                },
                {
                    "paragraph": "正月十八日蔡州道上遇雪次子由韻二首",
                    "zhushu": "時元豐庚申。",
                    "type": 2
                },
                {
                    "paragraph": "蘭菊有生意，",
                    "zhushu": "林：陳後主問湯帝：“麗華与䔥妃何如？”帝曰：“春蘭秋菊，亦各一時之秀也。”"
                },
                {
                    "paragraph": "微陽回寸根。方憂集暮雪，復喜迎朝暾。憶我故居室，浮光動南軒。",
                    "zhushu": "彦才：按志林：先生元祐二年八月十一日將朝，尚早，假𥧌，夢歸紗榖，坐於南軒。旣覺，惘然思乆之。南軒，先君名曰“來風”者也。"
                },
                {
                    "paragraph": "松竹半傾㵼，未數葵與萱。三徑瑶草合，",
                    "zhushu": "次公：蔣詡三經。又陶淵明：三徑就荒。又江淹詩：瑶草正翕赩。又老杜：相期拾瑶草。"
                },
                {
                    "paragraph": "一瓶井水温。至今行吟處，尚餘履舄痕。一朝岀從仕，永愧李仲元。",
                    "zhushu": "縯：楊子云：李仲元不屈其志，不累其身，不夷不惠，可否之間也。"
                },
                {
                    "paragraph": "晚嵗益可羞，犯雪方南奔。山城買廢圃，槁葉手自掀。長使齊安人，",
                    "zhushu": "師：黄州齊安郡也。"
                },
                {
                    "paragraph": "指說故侯園。",
                    "zhushu": "厚：前漢書：邵平者，故秦東陵侯。秦破爲布衣，種𤓰長安城東。𤓰美，故丗謂“東陵𤓰”。",
                    "type": 2
                },
                {
                    "paragraph": "鈆膏染髭鬚，",
                    "zhushu": "次公：南史：何長瑜作韻語云：陸展染白髪，欲以媚側室。而劉禹錫詩：好染髭鬚事後生。"
                },
                {
                    "paragraph": "旋露霜雪根。不如閉目坐，丹府夜自暾。",
                    "zhushu": "縯：丹府，即道家所謂丹田也。"
                },
                {
                    "paragraph": "誰知憂患中，方寸寓羲軒。大雪從壓屋，我非兒女萱。",
                    "zhushu": "厚：孟郊詩：萱草兒女花。不觧壯士憂。"
                },
                {
                    "paragraph": "平生學踵息，",
                    "zhushu": "縯：莊子：眞人之息以踵。"
                },
                {
                    "paragraph": "坐覺兩𩍐温。下馬作雪詩，滿地鞭箠㾗。佇立望原野，悲歌爲黎元。道逢射獵子，遥指狐兎奔。蹤迹尚可㝷，窟穴何足掀。寄謝李丞相，",
                    "zhushu": "次公：李丞相，指言李斯。用其言“牽黄犬出上蔡東門”也。"
                },
                {
                    "paragraph": "吾将反丘園。",
                    "zhushu": "",
                    "type": 2
                },
                {
                    "paragraph": "次韻孔毅父乆旱已而甚雨三首",
                    "zhushu": "",
                    "type": 2
                },
                {
                    "paragraph": "饑人忽夢飯甑溢，夢中一飽百憂失。",
                    "zhushu": "次公：夢飽事，出佛書。黄魯直亦云：飢人常夢飽，病人常夢醫。"
                },
                {
                    "paragraph": "乆知夢飽本來空，末悟真饑定何物。我生無田食破硯，",
                    "zhushu": "次公：此乃唐人云：“以硯爲良田，舌耕而筆耒”之意也。"
                },
                {
                    "paragraph": "爾來硯枯磨不出。去年太嵗空在酉，",
                    "zhushu": "厚：計然言：嵗在金穰，水毀、木飢、火旱。太嵗在酉，金穣之時也。"
                },
                {
                    "paragraph": "傍舎壷漿不容乞。",
                    "zhushu": "縯：朝野僉載云：嵗在申酉，乞漿得酒。言年豊也。"
                },
                {
                    "paragraph": "今年旱勢復如此，嵗晚何以黔吾突。",
                    "zhushu": "援：班固云：孔席不暇暖，墨突不得黔。"
                },
                {
                    "paragraph": "青天蕩蕩呼不聞，",
                    "zhushu": "次公：前漢禮樂志：天門開，詄蕩蕩。又莊子：一呼而不聞，於是再呼。"
                },
                {
                    "paragraph": "况欲稽首號泥佛。罋中𧋍蝪尤可𥬇，",
                    "zhushu": "信民：酉陽𮦀爼云：王彦威在汴州，二年夏旱。時李玘過汴，因宴，王以旱爲言。李醉曰：“欲雨甚易，爾可求蛇醫四頭，石罋二枚，毎罋實以水，浮二蛇醫，以木盖宻泥之處，置於閙處。罋前後設席焼香，選小兒十𡻕以下十餘，令執小青竹，晝夜更擊其罋，不得少輟。”王如言試之，一日兩夜，雨大注。舊說龍與蛇螄爲親家焉。○次公：又見蜥蝪詩下。"
                },
                {
                    "paragraph": "跂跂脉脉何等秩。",
                    "zhushu": "任：東方朔傳：武帝置守宫盂下，東方朔别蓍布筭射之，曰：“以爲龍，又無角；以爲蛇，又有足。”跂跂脉脉善縁壁，是非守宫即蜥蜴。"
                },
                {
                    "paragraph": "隂陽有時雨有數，民是天民天自䘏。我雖窮苦不如人，要亦自是民之一。形容可似䘮家狗，",
                    "zhushu": "縯：家語：孔子適鄭，與弟子相失。孔子獨立東門。鄭人或謂子貢曰：“東門有人，其顙𩔖堯，其項𩔖皐陶，其肩𩔖子産，然自要以下，不及禹三寸，纍纍若䘮家之狗。”子貢以實告孔子，孔子欣然𥬇曰：“形狀，末也，而似䘮家之狗，然哉，然哉！”"
                },
                {
                    "paragraph": "未肯弭耳争投骨。",
                    "zhushu": "援：史記：應侯謂秦王曰：“大王之狗，卧者卧，起者起，行者行，止者止。母相與闘者，投之一骨，輕起相牙者，何則？有争意也。”"
                },
                {
                    "paragraph": "倒冠落幘謝朋友，",
                    "zhushu": "次公：此則杜牧“倒冠落佩”之変也。"
                },
                {
                    "paragraph": "獨與蚊雷共圭蓽。",
                    "zhushu": "次公：中山靖王言：“衆漚漂山，聚蚊成雷。”又左傳：“蓽門圭竇之人。”"
                },
                {
                    "paragraph": "故人嗔我不開門，",
                    "zhushu": "次公：退之云：剥剥啄啄，有客至門。我不岀應，客去而嗔。"
                },
                {
                    "paragraph": "君視我門誰肯屈。可憐明月如潑水，夜半清光翻我室。風從南來非雨候，",
                    "zhushu": "師：天官書：風從南方來，大旱。"
                },
                {
                    "paragraph": "且爲疲人洗蒸鬱。褰裳一和快哉謡，",
                    "zhushu": "厚：文選：楚襄王遊於蘭臺之宫，清風颯至，王乃披襟當之曰：“快哉此風。”"
                },
                {
                    "paragraph": "未暇饑寒念明日。",
                    "zhushu": ""
                },
                {
                    "paragraph": "去年東坡拾瓦礫，自種黄桑三百尺。今年刈草蓋雪堂，",
                    "zhushu": "元豊辛酉，請營地耕墾，始號東坡居士。子仁：按先生擬斜川云：元豊壬戌之春，予躬耕於東坡，築雪堂居之。南挹四望亭之後丘，西控北山之微泉。又雪堂文云：蘇子得廢圃於東坡之脅，作堂焉，號其正曰“雪堂”。堂以大雪中爲之，因繪雪於四壁之間，無容𨻶。其名盖起於此。甞見先生有帖云：“已作得雪堂記。”而其子不傳，未詳其故。"
                },
                {
                    "paragraph": "日炙風吹面如墨。",
                    "zhushu": "師：杜甫詩：骨折靣如墨。"
                },
                {
                    "paragraph": "平生懶惰今始悔，老大勤農天所直。沛然例賜三尺雨，造化無心怳難測。四方上下同一雲，",
                    "zhushu": "次公：四方上下曰宇，古往今來曰宙。又詩云：上天同雲。杜詩：四海八荒同一雲。"
                },
                {
                    "paragraph": "甘霔不爲龍所隔。",
                    "zhushu": "自註：俗有分龍日。"
                },
                {
                    "paragraph": "蓬蒿下濕迎暁耒，燈火新凉催夜織。",
                    "zhushu": "次公：退之詩：新凉入郊墟，燈火稍可親。"
                },
                {
                    "paragraph": "老夫作罷得甘寢，",
                    "zhushu": "次公：莊子：孫叔敖甘寢秉羽，而郢人投兵。"
                },
                {
                    "paragraph": "卧聽墻東人響屐。奔流未已坑谷平，折葦枯荷恣漂溺。腐儒麄糲支百年，",
                    "zhushu": "次公：杜詩：百年麄糲腐儒飡。"
                },
                {
                    "paragraph": "力耕不受衆目憐。",
                    "zhushu": "縯：杜詩：不聞八尺軀，常受衆目怜。"
                },
                {
                    "paragraph": "破陂漏水不耐旱，人力未至求天全。㑹當作塘徑千歩，横斷西北遮山泉。四鄰相率𦔳舉杵，人人知我囊無錢。",
                    "zhushu": "厚：東漢趙壹詩云：文籍雖滿腹，不如一囊錢。又李賀詩：囊空趙壹錢。"
                },
                {
                    "paragraph": "明年共看决渠雨，",
                    "zhushu": "任：白公穿渠，人歌曰：舉臿爲雲，决渠爲雨。"
                },
                {
                    "paragraph": "飢飽在我寧關天。誰能伴我田間飲，醉倒惟有支頭甎。",
                    "zhushu": "",
                    "type": 2
                },
                {
                    "paragraph": "天公號令不再出，十日愁霖併爲一。君家有田水冐田，我家無田憂入室。不如西州楊道士，萬里隨身惟兩膝。",
                    "zhushu": "次公：君家，指孔毅父，我家，先生自言。以毅父則水冒田，以先生則憂入室，盖以一則有田，一則有室而已故也。若楊道士無田且無室，空手一身，無所憂也。"
                },
                {
                    "paragraph": "㳂流不惡泝亦佳，一葉扁舟任漂突。",
                    "zhushu": "次公：退之詩：共泛清湘一葉舟。"
                },
                {
                    "paragraph": "山芎麥麴都不用，",
                    "zhushu": "任：山芎、麥麴，皆以禦濕也。○周：左傳：有麥麴乎？有山鞠窮乎？詳見和王鞏詩註。"
                },
                {
                    "paragraph": "泥行露𪧐　終無疾。夜來飢腸如轉雷，旅愁非酒不可開。楊生自言識音律，洞簫入手清且哀。",
                    "zhushu": "次公：前漢王褒有洞簫賦，註云：洞者，通也。言其無底，上下相通，故曰洞簫。"
                },
                {
                    "paragraph": "不湏更待秋井塌，見人白骨方衘杯。",
                    "zhushu": "縯：杜詩：忽憶雨時秋井塌，古人白骨生青苔。如何不飲令心哀。",
                    "type": 2
                },
                {
                    "paragraph": "過萊州雪後望三山",
                    "zhushu": "次公：按地志萊州掖縣載：三山在海之南岸。史記封禅書：秦始皇東遊海上，行礼祠名山川及八神。其四曰隂主，祠三山。其後武帝亦祠三山，八神是已。",
                    "type": 2
                },
                {
                    "paragraph": "東海如碧環，",
                    "zhushu": "次公：劉禹鍚詩：水遶庭臺碧玉環。"
                },
                {
                    "paragraph": "西北卷登萊。雲光與天色，直到三山回。我行適冬仲，薄雪収浮埃。黄昏風絮定，半夜扶桑開。",
                    "zhushu": "次公：“風絮”以言雪。謝道韞云：柳絮因風起。“扶桑開”以言日。臨海見日出之早也。"
                },
                {
                    "paragraph": "參差太華頂，出没雲濤堆。安期與羡門，",
                    "zhushu": "縯：安期、羡門，神仙名。漢書：樂大曰：“臣嘗往來海中，見安期生、羡門之属。”"
                },
                {
                    "paragraph": "乗龍安在哉。茂陵秋風客，",
                    "zhushu": "厚：漢武帝葬茂陵，嘗作秋風詞。李賀金銅仙人詞漢歌：茂陵劉即秋風客，夜聞馬蹄曉無迹。"
                },
                {
                    "paragraph": "勸爾麾一杯。",
                    "zhushu": "次公：借用晋孝武帝末年，長星見，帝甚惡之，舉酒祝之曰：“長星勸尓一柸酒，自古豈有萬𡻕天子邪？”"
                },
                {
                    "paragraph": "帝郷不可期，",
                    "zhushu": "縯：陶淵明歸去來詞云：冨貴非吾願，帝郷不可期。○次公：莊子：乗彼白雲，至于帝郷。"
                },
                {
                    "paragraph": "楚些招歸來。",
                    "zhushu": "援：楚詞宋玉招魂云：䰟𠔃來歸，何爲𠔃四方些。",
                    "type": 2
                },
                {
                    "paragraph": "次韻王覿正言喜雪",
                    "zhushu": "",
                    "type": 2
                },
                {
                    "paragraph": "聖人與天通，",
                    "zhushu": "次公：列仙傳曰：陶安公，六安冶師也。數行火術，火一旦散上，紫色衝天。須臾，朱雀上冶上曰：“安公安公，冶與天通。七月七日，迎汝以赤龍。”龍至，安公馭之東南而上。"
                },
                {
                    "paragraph": "有詔寛獄市。",
                    "zhushu": "縯：前漢：曹參爲齊相，蕭何薨，使者召參。參去，属其後相曰：“以齊獄市爲寄，慎勿擾也。”"
                },
                {
                    "paragraph": "好語夜喧街，",
                    "zhushu": "次公：李賀詩：沙路歸來聞好語。杜詩：近聞下詔喧都邑。"
                },
                {
                    "paragraph": "濕雲朝覆砌。",
                    "zhushu": "人表：唐崔櫓詩：紅葉下山寒寂寂，濕雲如夢雨如塵。"
                },
                {
                    "paragraph": "紛然退朝後，色映宫槐媚。欲夸翦刻工，",
                    "zhushu": "厚：退之李花詩：誰將平地萬准雪，翦刻作此連天花。○援：呉陸暢雪詩：天人寕底巧，翦水作飛花。"
                },
                {
                    "paragraph": "故上朱藍袂。",
                    "zhushu": "縯：宋朝太宗皇帝言：唐朝學士多衣緋緑。今之任職者，或以朱藍而加金帶之飾，亦士林之榮。○師：宋大明中元日，雪花降殿庭。右將軍謝莊下殿，雪集衣白，上以爲嘉瑞。"
                },
                {
                    "paragraph": "我方執筆侍，",
                    "zhushu": "次公：左史記言，右史記動，今日之起居郞、起居舎人是已，丗所以執筆也。又退之荅元稹書云：愈旣承命，又執筆以俟。"
                },
                {
                    "paragraph": "未敢書上瑞。君猶伏閤争，",
                    "zhushu": "次公：伏閤争，則諌事也。"
                },
                {
                    "paragraph": "髙論亦少慰。",
                    "zhushu": "縯：唐長安二年三月，大雨雪，蘇味道等以爲瑞，率群臣入賀。王求礼讓曰：“宰相爕和隂陽，而季春雨雪，乃灾也。果以爲瑞，則冬月雷遽爲瑞雷邪？”味道不從。賀者既入，求礼言：“今主荒臣佞，寒暑失序，戎狄乱華，使天有瑞，何感而來？”武后爲罷朝。"
                },
                {
                    "paragraph": "霏霏止還作，盎盎風與氣。神龍乆潜伏，一怒勢必倍。行當見三白，",
                    "zhushu": "次公：西北人之諺曰：要冝雪，見三白。"
                },
                {
                    "paragraph": "拜舞𭞹　萬𡻕。",
                    "zhushu": "次公：杜詩：盌賜將軍拜舞歸。"
                },
                {
                    "paragraph": "歸來飲君家，酣詠追旣醉。",
                    "zhushu": "縯：詩：旣醉，太平也。",
                    "type": 2
                },
                {
                    "paragraph": "次韻朱光庭喜雨",
                    "zhushu": "",
                    "type": 2
                },
                {
                    "paragraph": "乆苦趙盾日，",
                    "zhushu": "縯：左傳言：趙衰冬日之日也，趙盾夏日之日也。冬日可爱，夏日可畏。"
                },
                {
                    "paragraph": "欣逢傅說霖。",
                    "zhushu": "厚：書說命：髙宗謂說曰：“若𡻕大旱，用汝作霖雨。”"
                },
                {
                    "paragraph": "坐知千里足，初覺兩河深。",
                    "zhushu": "次公：兩河，盖汴河、蔡河也。"
                },
                {
                    "paragraph": "破屋常持𠌂，",
                    "zhushu": "倬：杜甫茅屋爲秋風所破歌：牀牀屋漏無乾處，雨脚如麻未断絶。"
                },
                {
                    "paragraph": "無薪欲㸑琴。清詩似庭燎，雖美未忘箴。",
                    "zhushu": "縯：詩：庭燎，美宣王也，因以箴之。",
                    "type": 2
                },
                {
                    "paragraph": "和張昌言喜雨",
                    "zhushu": "",
                    "type": 2
                },
                {
                    "paragraph": "二聖憂勤忘寢食，",
                    "zhushu": "次公：二聖，盖當日哲宗與太后也。"
                },
                {
                    "paragraph": "百神奔走㑹風雲。禁林夜直鳴江瀬，清洛潮回起縠紋。夢覺酒醒聞好句，帳空簟冷發餘薰。秋來定有豊年喜，剰作新詩凖備君。",
                    "zhushu": "",
                    "type": 2
                },
                {
                    "paragraph": "次韻張昌言喜雨",
                    "zhushu": "",
                    "type": 2
                },
                {
                    "paragraph": "千里黃流失故居，",
                    "zhushu": "次公：言水所衝蕩，而民居不見也。"
                },
                {
                    "paragraph": "年來赤地到青徐。遥聞争誦十行詔，",
                    "zhushu": "縯：後漢：光武以手詔賜方國，一札十行。"
                },
                {
                    "paragraph": "無異親巡六尺輿。",
                    "zhushu": "厚：前漢𡊮盎云：天子所與共六尺輿者，皆天下豪英。"
                },
                {
                    "paragraph": "精貫天人一言足，雲興嶽瀆萬靈趨。愛君誰似元和老，賀雨詩成即諌書。",
                    "zhushu": "援：白居易元和中作賀雨詩，其畧云：君以明爲聖，臣以直爲忠。敢賀有其始，亦願有其終。居易嘗與元稹書云：凡聞僕賀雨詩，衆口籍籍，以爲非冝。",
                    "type": 2
                },
                {
                    "paragraph": "興龍節侍宴前一日微雪與子由同訪王定國小飲清虚堂定國出數詩皆佳而五言尤竒子由又言昔與孫巨源同過定國感念存殁悲歎乆之夜歸稍醒各賦一篇明日朝中以示定國也",
                    "zhushu": "",
                    "type": 2
                },
                {
                    "paragraph": "天風浙浙飛玉沙，詔恩歸沐休早衙。",
                    "zhushu": "縯：選詩：枯桑知天風。杜詩：淅淅風生砌。歸沐，漢制也。"
                },
                {
                    "paragraph": "遥知清虚堂裹雪，正似薝蔔林中花。",
                    "zhushu": "次公：薝蔔，梔子花也，與雪皆六出。佛書云：如人入薝蔔林中，聞薝蔔香，不聞他香。"
                },
                {
                    "paragraph": "出門自𥬇無所詣，呼酒持勸惟君家。",
                    "zhushu": "厚：李白詩：仰天大𥬇出門去。韓退之酔贈張秘書：人皆勸我酒，我若耳不聞。今日到君家，呼酒持勸君。○子仁：又退之詩：長安百万家，出門無所之。"
                },
                {
                    "paragraph": "踏冰凌兢戰疲馬，",
                    "zhushu": "子仁：揚雄甘泉賦：馳閶闔而入凌兢。注云：言寒凉戰慓之處。又杜詩：安得赤脚踏層冰。"
                },
                {
                    "paragraph": "扣門剥啄驚寒鴉。",
                    "zhushu": "援：韓詩：剥剥啄啄，有客至門。"
                },
                {
                    "paragraph": "羡君五字入詩律，欲與六出争天葩。",
                    "zhushu": "厚：退之詩：天葩吐竒芬。"
                },
                {
                    "paragraph": "頭風已倩檄手愈，背癢恰得仙爪爬。",
                    "zhushu": "縯：魏太祖苦頭風，陳琳呈所草檄。太祖卧讀，翕然起曰：“此愈我病。”○任：神仙傳：王方平邀麻姑降蔡經家，麻姑手鳥𤓰，經念曰：“背大痒時，得此掌爬背，大快也。”又杜牧詩：杜詩韓筆閑來讀，有似麻姑痒処爬。"
                },
                {
                    "paragraph": "銀缾㵼油浮蟻酒，紫盌鋪粟盤龍茶。幅巾起作鴝鵒舞，曡鼔誰摻漁陽撾。",
                    "zhushu": "厚：晋謝尚素善音樂，博綜衆藝。王導謂曰：“聞君善作鴝鵒舞，一座傾想，寕有此䋥不？”尚曰：“佳。”便着衣幘而舞。導令坐者撫掌擊節，尚俯仰其中，旁若無人。又曹操聞禰衡善擊鼓，乃召爲鼔吏，因大㑹賔客，閱試音節。諸吏過者，皆令脫其故衣，更着岑牟單紋之服。次至衡，衡方爲漁陽三撾，蹀𨄌而前。"
                },
                {
                    "paragraph": "九衢燈火雜夢寐，十年聚散空咨嗟。明朝握手殿門外，共看銀闕暾朝霞。",
                    "zhushu": "",
                    "type": 2
                },
                {
                    "paragraph": "次韻毛滂法曹感雨",
                    "zhushu": "",
                    "type": 2
                },
                {
                    "paragraph": "江南佳公子，",
                    "zhushu": "縯：史記：平原君，翩翩濁丗之佳公子也。"
                },
                {
                    "paragraph": "遺我錦繡端。攬之温如春，公子焉得寒。興雨自有時，膚寸便濛𩆓。",
                    "zhushu": "援：詩：興雨祁祁。又公羊云：觸石而出，膚寸而合，不崇朝而徧雨乎天下者，惟太山之雲尔。"
                },
                {
                    "paragraph": "歛藏以自潤，牛斗何足干。",
                    "zhushu": "次公：牛斗何足干，借酆城之劍氣在牛斗之間，如氣干雲霓之義。"
                },
                {
                    "paragraph": "空庭月與影，彊結三友歡。",
                    "zhushu": "厚：李白詩：舉杯邀明月，對飲成三人。"
                },
                {
                    "paragraph": "我豈不足歟？要此清團團。所歡在一醉，常恐樽中乾。",
                    "zhushu": "縯：孔北海云：座上客常滿，樽中酒不空。○子仁：陶淵明詩：樽中酒不乾。"
                },
                {
                    "paragraph": "捨酒尚可樂，明珠如彈丸。",
                    "zhushu": "次公：南史：王筠字元礼。謝眺常見語云：好詩圎美流轉，如弹丸也。"
                },
                {
                    "paragraph": "但恐千仞雀，怱怱發虚彈。",
                    "zhushu": "援：莊子：以隋侯之珠，弹千仞之雀。"
                },
                {
                    "paragraph": "迨子間暇時，種子田中丹。",
                    "zhushu": "厚：孟子：國家間暇。○次公：種子田中丹，則勸之以修飬，豈毛滂亦好此乎？"
                },
                {
                    "paragraph": "一朝渉丗故，空腹容欺謾。",
                    "zhushu": "縯：韓退之詩：逶迤不復復，後丗恣欺謾。○次公：神仙伊用昌夫婦詠鼔詞云：釘着不知侵骨髓，打來只是没心肝。空腹被人謾。"
                },
                {
                    "paragraph": "我頃在東坡，秋菊爲夕餐。",
                    "zhushu": "援：楚詞：朝飲木蘭之墜露𠔃，夕餐秋菊之落英。"
                },
                {
                    "paragraph": "永愧坡間人，布褐爲我完。雪堂𥘉覆瓦，上簟無下莞。",
                    "zhushu": "援：斯干詩：下莞上簟，乃安斯寢。"
                },
                {
                    "paragraph": "時時亦設客，毎醉筒輙殫。",
                    "zhushu": "堯卿：公甞以筒貯錢，爲設客之用。"
                },
                {
                    "paragraph": "一𥬇便傾倒，五年得輕安。公子豈我徒，衣鉢傳一簞。",
                    "zhushu": "次公：唐撫言載：門生及第，與座主同名次者，謂之“傳衣鉢”。又顔子一簞食，趙孟一簞珠。○子仁：禅家傳法，謂之“傳衣鉢”。此因上文有在東坡時語，故云“公子亦吾徒”，可以傳我處貧而樂之法也。"
                },
                {
                    "paragraph": "定非郊與島，筆勢江河寛。",
                    "zhushu": "次公：郊則孟郊，島則賈島，爲詩寒窘，先生素所不許。如言孟郊曰：“安能將兩耳，聽此寒蟲號”，又曰“氣壓郊與島”是也。"
                },
                {
                    "paragraph": "悲吟古寺中，穿帷雪漫漫。他年記此味，芋火對懶殘。",
                    "zhushu": "次公：唐李泌與明瓉禅師遊，明瓉舞徒謂之懶殘者。泌甞於衡岳寺讀書，察懶殘所爲，曰：“非凡人也。”聽其中夜𣑽唱，響徹山林。泌頗知音，能辨休戚，謂懶殘經音，先悽愴而後喜悅，必謫墮之人。時將去矣，中夜潜往謁焉。懶殘命坐，發火取芋以㗖之，曰：“慎勿多言，領取十年宰相。”泌拜而退。懶殘性懶而食殘，故以爲號。事見髙僧傳。",
                    "type": 2
                },
                {
                    "paragraph": "聚星堂雪",
                    "zhushu": "并序。",
                    "type": 2
                },
                {
                    "paragraph": "元祐六年十一月一日，禱雨張龍公，得小雪，與客㑹飲聚星堂。忽憶歐陽文忠公作守時，雪中約客賦詩，禁躰物語，於艱難中特出竒麗。爾來四十餘年，莫有繼者。僕以老門生繼公後，雖不足追配先生，而賔客之美，殆不減當時。公之二子又適在郡，故輙舉前令，各賦一篇。",
                    "zhushu": "次公：廬陵集載雪詩，註云：時在頴州作。其序曰：玉、月、梨、梅、練、絮、白、舞、鵝、鶴等事，皆請勿用。",
                    "type": 2
                },
                {
                    "paragraph": "牎前暗響鳴枯葉，龍公試手𥘉行雪。映空先集疑有無，",
                    "zhushu": "子仁：詩云：如彼雨雪，先集維霰。"
                },
                {
                    "paragraph": "作態斜飛正愁絶。衆賔起舞風竹亂，老守先醉霜松折。",
                    "zhushu": "厚：退之詩：張君名声坐所厲，起舞先醉長松摧。"
                },
                {
                    "paragraph": "恨無翠䄂㸃横斜，秪有微燈照明滅。歸來尚喜更鼔永，晨起不待鈴索掣。",
                    "zhushu": "次公：鈴索掣，太守有鈴閣也。李白猛虎行：掣鈴交通二千石。"
                },
                {
                    "paragraph": "未嫌長夜作衣稜，却怕𥘉陽生眼纈。",
                    "zhushu": "厚：李賀詩：楊花樸帳春雲热，龜甲屏風醉眼纈。"
                },
                {
                    "paragraph": "欲浮大白追餘賞，",
                    "zhushu": "縯：魏文侯飲大夫酒，使公乗不仁爲觴政，曰：“飲不盡者，浮以大白。”"
                },
                {
                    "paragraph": "幸有回飈驚落屑。糢糊檜頂獨多時，",
                    "zhushu": "厚：樂天雪中即事詩：連夜江雲黄惨澹，平明山雪白糢糊。"
                },
                {
                    "paragraph": "歷亂瓦溝裁一瞥。",
                    "zhushu": "厚：退之詠雪詩：飄颻還自弄，歴亂竟誰催。"
                },
                {
                    "paragraph": "汝南先賢有故事，",
                    "zhushu": "次公：三國志多引汝南先賢傳。今頴州，汝南之地也，故用“汝南先賢”字。"
                },
                {
                    "paragraph": "醉翁詩話誰續說。",
                    "zhushu": "次公：廬陵集中有詩話上下一卷。詩話之語，自醉翁始。今舉文忠公前令，故云尔。"
                },
                {
                    "paragraph": "當時號令君聽取，白戰不許持寸鐵。",
                    "zhushu": "",
                    "type": 2
                },
                {
                    "paragraph": "禱雨張龍公旣應劉景文有詩次韻",
                    "zhushu": "",
                    "type": 2
                },
                {
                    "paragraph": "張公晚爲龍，抑自龍中來。伊昔風雲㑹，",
                    "zhushu": "次公：杜詩病栢行云：掩蹙龍虎姿，生當風雲㑹。"
                },
                {
                    "paragraph": "咄嗟潭洞開。",
                    "zhushu": "次公：杜詩：咄嗟擅施開。"
                },
                {
                    "paragraph": "精神苟可貫，賔主眞相陪。洞簫振羽舞，",
                    "zhushu": "厚：前漢：王褒，宣帝時甞爲甘泉及洞簫頌。如淳曰：洞者，通也。簫之无厎者，故曰：洞簫。又周礼樂師篇：凡舞有羽舞。注云：羽舞，析羽也。"
                },
                {
                    "paragraph": "白酒浮雲雷。",
                    "zhushu": "厚：李白詩：白酒初熟山中歸。雲雷，言酒樽也。許滇說文：龜目酒樽，刻才作雲雷之象。"
                },
                {
                    "paragraph": "言從関州妃，",
                    "zhushu": "厚：趙耕張龍公碑：君諱路斯，頴上百社村人也。夫人関州石氏。"
                },
                {
                    "paragraph": "逺去焦氏臺。",
                    "zhushu": "次公：先生昭靈侯碑：龍公，唐時爲宣城令，自宣城罷歸，常釣於焦氏臺隂。"
                },
                {
                    "paragraph": "傾倒缾中雨，",
                    "zhushu": "次公：續玄恠録：李靖微時，嘗射獵山中。㑹暮，抵𪧐一朱門家。夜半聞扣門甚急，見一婦人謂靖曰：“此非人丗，乃龍宫也。今天符命行雨，二子皆不在，欲奉煩頃刻間，如何？”遂命黄頭被青騘馬，又命取雨器，乃一小缾。戒曰：“取缾中水滴馬鬃上，即兩徧矣。”"
                },
                {
                    "paragraph": "一洗麥上埃。破旱不論功，乗雲却空回。嗟龍與我輩，用意豈逺哉。使君今子義，英風冠東萊。",
                    "zhushu": "縯：呉志：太史慈，字子義，東萊人也。最爲有膽烈。"
                },
                {
                    "paragraph": "𥬇說龍爲友，",
                    "zhushu": "子仁：前漢天馬歌云：今安匹，龍爲友。"
                },
                {
                    "paragraph": "幽明莫相猜。",
                    "zhushu": "",
                    "type": 2
                },
                {
                    "paragraph": "用前韻作雪詩留景文",
                    "zhushu": "",
                    "type": 2
                },
                {
                    "paragraph": "萬松嶺上黄千葉，",
                    "zhushu": "次公：此應言蠟梅也。先生後有蠟梅詩：“君不見萬松嶺上黄千葉，玉蘂檀心兩竒絶。”是已。或曰：杜甫四松詩云：“所挿小藩籬，本亦有隄防。終然悵撥損，得愧千葉黄。”今先生亦豈以言冬間之松乎？應之曰：“成材之松，葉豈有黄也。因指言松嶺上之蠟梅，而蠟梅之葉黄，故亦。”"
                },
                {
                    "paragraph": "載酒年年踏松雪。劉郞去後誰復來，",
                    "zhushu": "縯：劉禹錫詩云：玄都觀裏桃千樹，尽是劉郎去後㘽。又云：種桃道士今何在，前度劉郎今獨來。"
                },
                {
                    "paragraph": "花下有人心斷絶。東齋夜坐搜雪句，兩手龜坼霜須折。",
                    "zhushu": "厚：莊子：不龜手之藥。注云：其藥能令手不龜拆也。"
                },
                {
                    "paragraph": "無情豈亦畏嘲弄，",
                    "zhushu": "厚：白樂天与元九書云：梁陳間，率不過嘲風雪、弄花草而已。"
                },
                {
                    "paragraph": "穿簾入户吹燈滅。",
                    "zhushu": "次公：謝靈運雪賦：始縁甍而冒㨂，終開簾而入𨻶。杜詩云：山鬼吹燈㓕。"
                },
                {
                    "paragraph": "紛紛兒女争所似，",
                    "zhushu": "援：𣈆書：謝安嘗内集，俄而雪下。安曰：“何所似也？”安兄子朗曰：“撒塩空中差可擬。”道韞曰：“未若柳絮因風起。”"
                },
                {
                    "paragraph": "碧海長鯨君未掣。",
                    "zhushu": "縯：杜詩：争㸔翡翠蘭苕上，未掣鯨魚碧海中。"
                },
                {
                    "paragraph": "朝來雲漢接天流，",
                    "zhushu": "次公：杜詩：雲漢接天流。"
                },
                {
                    "paragraph": "顧我小詩如㸃纈。歐陽陳趙在户外，急掃中庭鋪木屑。",
                    "zhushu": "厚：𣈆書：陶侃造船，竹頭木屑，悉令舉掌之，咸不解所以。後元㑹，大雪始晴，廳事前餘雪猶濕，於是以木屑布地。及桓温伐蜀，又以竹頭粧船。"
                },
                {
                    "paragraph": "交遊雖似雪栢堅，聚散行作風花瞥。晴光融作一尺泥，歸有何事真無說。泥乾路穏放君去，莫𠋣馬蹄如踣鐵。",
                    "zhushu": "次公：杜詩：腕促蹄髙如踣鐵。交河幾蹴曽冰裂。",
                    "type": 2
                },
                {
                    "paragraph": "和劉景文雪",
                    "zhushu": "",
                    "type": 2
                },
                {
                    "paragraph": "占雨又得雪，龜寕欺我哉。",
                    "zhushu": "縯：孟子：文王豈欺我哉。"
                },
                {
                    "paragraph": "似知吾軰喜，故及醉中來。童子愁冰硯，佳人苦膠杯。",
                    "zhushu": "次公：“穆”字去聲，與白樂天“一堞膠牙餳”之“膠”同。膠杯，雖岀莊子“置杯焉則膠”，而此所謂膠杯，乃是酒凍也。"
                },
                {
                    "paragraph": "那堪李常侍，入蔡夜衘枚。",
                    "zhushu": "厚：唐李愬以散騎常侍擊蔡，㑹大雨雪，愬夜至懸瓠城，遂克蔡州，擒呉元濟。○次公：周礼夏官大司馬篇：衘放而進。注云：枚如箸，銜之。軍法以此語爲相疑惑也。",
                    "type": 2
                },
                {
                    "paragraph": "次韻陳履常雪中",
                    "zhushu": "",
                    "type": 2
                },
                {
                    "paragraph": "可憐擾擾雪中人，飢飽終同寓一塵。",
                    "zhushu": "厚：續仙傳：韋子威師事丁約，一日辭去，謂子威曰：“郎君得道，尚隔兩塵。”儒謂之“出”，釋謂之“劫”，道謂之“塵”也。"
                },
                {
                    "paragraph": "老檜作花真強項，",
                    "zhushu": "次公：頴州多檜而花白，指檜爲言。檜老矣，而假雪以爲花，猶人之強項不伏其老也。“强項”字，如董宣不屈於公主，帝目之“強項令”。"
                },
                {
                    "paragraph": "凍鳶儲肉巧謀身。",
                    "zhushu": "次公：杜詩：兵戈猶在眼，儒術豈謀身。"
                },
                {
                    "paragraph": "忍寒吟詠君堪𥬇，得煖讙呼我未貧。坐聽屐聲知有路，擁裘來㸔玉梅春。",
                    "zhushu": "",
                    "type": 2
                },
                {
                    "paragraph": "江上值雪效歐陽體限不以塩玉鸖鷺絮蝶飛舞之𩔖爲比仍不使皓白㓗素等字次子由韻",
                    "zhushu": "",
                    "type": 2
                },
                {
                    "paragraph": "縮頸夜眠如凍龜，雪來唯有客先知。江邊曉起浩無際，樹杪風多寒更吹。青山有似少年子，一夕變盡滄浪髭。方知陽氣在流水，沙上盈尺江無澌。隨風㒹倒紛不擇，下滿坑谷高陵危。江空野闊落不見，入户但覺輕絲絲。沾裳細看巧刻鏤，豈有一一天工爲。霍然一麾徧九野，吁此權柄誰執持。丗間苦樂知有幾，今我幸免沾膚肌。山夫只見壓樵檐，豈知帶酒飄歌兒。天王臨軒喜有麥，宰相獻壽嘉及時。凍吟書生筆欲折，夜織貧女寒無帷。髙人着屐踏冷洌，飄拂巾㡌真仙姿。野僧斫路出門去，寒液滿鼻清淋漓。洒袍入䄂濕靴底，亦有執板趍階墀。舟中行客何所愛？願得獵騎當風披。草中咻咻有寒兎，孤隼下擊千夫馳。敲冰煑鹿最可樂，我雖不飲強倒巵。楚人自古好弋獵，誰能往者我欲隨。紛紜旋轉從滿靣，馬上操筆爲賦之。",
                    "zhushu": "",
                    "type": 2
                },
                {
                    "paragraph": "大雪獨留尉氏",
                    "zhushu": "",
                    "type": 2
                },
                {
                    "paragraph": "古驛無人雪滿庭，有客冒雪來自北。紛紛笠上巳盈寸，下馬登堂靣蒼黒。苦寒有酒不能飲，見之何必問相識。我酌徐徐不滿觥，看客倒盡不流濕。千門盡閉行路絶，相與𥬇語不知夕。醉中不復問姓名，上馬忽去横短䇿。",
                    "zhushu": "",
                    "type": 2
                },
                {
                    "paragraph": "風雷",
                    "zhushu": "",
                    "type": 2
                },
                {
                    "paragraph": "詩八首",
                    "zhushu": "",
                    "type": 2
                },
                {
                    "paragraph": "十二月二日將至渦口五里所遇風留𪧐",
                    "zhushu": "",
                    "type": 2
                },
                {
                    "paragraph": "長淮乆無風，放意弄淸快。今朝雪浪滿，始覺平野隘。兩山控吾前，吞吐乆不嘬。",
                    "zhushu": "师：嘬，楚快切。一㪯盡臠。曲礼曰：無嘬炙。"
                },
                {
                    "paragraph": "孤舟繫桑本，",
                    "zhushu": "子仁：成三年，齊髙固入晋师，桀石以投人，禽之，而乗其車，繫桑本焉。"
                },
                {
                    "paragraph": "終夜舞澎湃。舟人更傳呼，弱䌫恃菅蒯。",
                    "zhushu": "倬：左氏成公九年：虽有絲麻，無弃菅蒯。"
                },
                {
                    "paragraph": "平生傲憂患，乆已恬百怪。鬼神欺吾窮，戲我留一噫。",
                    "zhushu": "次公：荘子云：大塊噫氣，其名爲風。則今以噫言風矣。"
                },
                {
                    "paragraph": "瓶中尚有酒，信命誰能戒。",
                    "zhushu": "",
                    "type": 2
                },
                {
                    "paragraph": "發洪澤中𡍼遇大風復還",
                    "zhushu": "",
                    "type": 2
                },
                {
                    "paragraph": "風浪忽如此，吾行欲安歸。",
                    "zhushu": "縯：謝安與孫綽汎海，風起浪湧，諸人並惧。安吟嘨自若，曰：“如此將何帰耶？”舟人承言即廻，衆服其雅量。"
                },
                {
                    "paragraph": "挂㠶却西邁，此計未爲非。洪澤三十里，安流去如飛。",
                    "zhushu": "子仁：王義方道南海，酌水誓曰：“四維廓分，千里安流。”李白詩：巴水急如箭，巴船去如飛。"
                },
                {
                    "paragraph": "居民見我還，勞問亦依依。携酒就船賣，此意厚莫違。醒來夜已半，岸木聲向微。明日淮隂市，白魚能許肥。",
                    "zhushu": "次公：白魚，惟淮楚有之。杜甫詩：白魚如切玉。又曰：溪友得錢留白魚。"
                },
                {
                    "paragraph": "我行無南北，適意乃所祈。何勞弄澎湃，終夜搖牎扉。妻孥莫憂色，更典篋中衣。",
                    "zhushu": "子仁：退之詩：篋中有餘衣。",
                    "type": 2
                },
                {
                    "paragraph": "十月六日記所見",
                    "zhushu": "",
                    "type": 2
                },
                {
                    "paragraph": "風髙月暗雲水黄，淮隂夜發朝山陽。山陽暁霧如細雨，烱烱𥘉日寒無光。雲収霧捲已亭午，有風北來寒欲僵。忽驚飛雹穿户牖，迅駃不復容遮防。市人㒹沛百賈亂，疾雷一聲如頽墻。使君來呼晚置酒，坐定已復日照廊。恍疑所見皆夢寐，百種變恠旋消亡。共言蛟龍厭舊穴，魚鼈隨徙空陂塘。愚儒無知守章句，論說黒白推何祥。",
                    "zhushu": "縯：前漢五行志言：金失性，則有白眚白祥；水失性，則有黒𤯝黒祥。"
                },
                {
                    "paragraph": "惟有主人言可用，天寒欲雪飲此觴。",
                    "zhushu": "",
                    "type": 2
                },
                {
                    "paragraph": "唐道人言天目山上俯視雷雨毎大雷電但聞雲中如嬰兒聲殊不聞雷震也",
                    "zhushu": "堯祖：按臨安圖經云：天目山在縣西五十里，髙三千九百丈，周回八百里，乃神仙所居，有三十六洞。又太平寰宇記云：山有兩湖，若左右目，故名天目。○善權：按唐道士字子霞，嘗作天目山真境録。",
                    "type": 2
                },
                {
                    "paragraph": "已外浮名更外身，區區雷電若爲神。山頭只作嬰兒㸔，無限人間失筯人。",
                    "zhushu": "任：先主聴曹公語，方食失匕筯時，㑹雷震，先主因謂曹公曰：“一震之威，乃至此。”",
                    "type": 2
                },
                {
                    "paragraph": "大風留金山兩日",
                    "zhushu": "",
                    "type": 2
                },
                {
                    "paragraph": "塔上一鈴獨自語，",
                    "zhushu": "援：石勒死之年，天静無風，而塔上一鈴獨鳴。佛圖澄曰：“國有大䘮，不岀今年矣。”旣而石勒果死。"
                },
                {
                    "paragraph": "明日㒹風當断渡。",
                    "zhushu": "縯：杜詩：晚來急雨春風㒹。"
                },
                {
                    "paragraph": "朝來白浪打蒼崖，倒射軒䆫作飛雨。龍驤萬斛不敢過，",
                    "zhushu": "次公：龍驤，大舟也。"
                },
                {
                    "paragraph": "漁艇一葉從掀舞。細思城市有底忙，却𥬇蛟龍爲誰怒。無事乆留童僕恠，此風聊得妻孥許。𤄵山道人獨何事，",
                    "zhushu": "堯郷：參寥，號𤄵山道人也。○飛卿：按同安志：潜山方三百里。父陶隠居云：潜山在潜縣。𤄵與潜同。"
                },
                {
                    "paragraph": "半夜不眠聽粥鼔。",
                    "zhushu": "",
                    "type": 2
                },
                {
                    "paragraph": "舶趠風",
                    "zhushu": "并引。"
                },
                {
                    "paragraph": "呉中梅雨旣過，颯然清風彌旬，嵗𡻕如此，湖人謂之“舶趠風”。是時海舶𥘉回，云此風自海上與舶俱至云爾。",
                    "zhushu": "增刋：次公：先生詩格固豪放老健，至對偶切處，如“黄耳菌”對“白牙薑”，“牛尾貍”對“雞頭鶻”。今以“舶趕風”對“梅黄雨”，或者謂因題請客，然原其句義，每每通貫。",
                    "type": 2
                },
                {
                    "paragraph": "三旬已過梅黄雨，萬里𥘉來舶趠風。幾處縈回度山曲，一時清駃滿江東。驚飄蔌蔌先秋葉，喚醒昏昏嗜睡翁。欲作蘭䑓快哉賦，却嫌分別問雌雄。",
                    "zhushu": "王遊蘭臺曰：“快哉此風，寡人所與，庶人共之。”宋玉曰：“此特大王之雄風尔，庻人安得而有之。”次公：雄風言其濟冷，雌風言其汗濁。先生嘗續栁公權生涼句云：“願言均此施，此嫌問雌雄。”其志廣矣。",
                    "type": 2
                },
                {
                    "paragraph": "迨作淮口遇風戲用其韻",
                    "zhushu": "",
                    "type": 2
                },
                {
                    "paragraph": "我詩如病𩦸，",
                    "zhushu": "次公：杜詩：𩦸病思偏秣。又云：草黄騏𩦸病。"
                },
                {
                    "paragraph": "悲鳴向衰草。有兒眞𩦸子，",
                    "zhushu": "縯：老杜子宗武，小名𩦸子。有詩云：𩦸子好男兒。又贈竇侍御詩云：𩦸之子，鳯之雛。○次公：梁天子啓云：價匹熊媒，声齊𩦸子。"
                },
                {
                    "paragraph": "一噴群馬倒。",
                    "zhushu": "次公：穆天子傳曰：天子東遊于黄澤，　于西洛，歌曰：“黄之池，其馬歕沙，皇人威儀。黄之澤，其馬歕玉，皇人壽殻。”歕，即“嘖”字也。"
                },
                {
                    "paragraph": "養氣勿吟哦，聲名忌太早。風濤借筆力，",
                    "zhushu": "次公：杜詩：筆力破餘地。"
                },
                {
                    "paragraph": "勢逐孤雲掃。何如陶家兒，遶舎覔梨棗。",
                    "zhushu": "厚：陶潜責子詩：通子垂九齡，但覔梨與棗。"
                },
                {
                    "paragraph": "君看押彊韻，",
                    "zhushu": "師：王子韶雞跖集：王筠字元礼，爲詩能押彊韻。"
                },
                {
                    "paragraph": "已勝郊與島。",
                    "zhushu": "援：孟郊、賈島也。",
                    "type": 2
                },
                {
                    "paragraph": "次韻王郎子立風雨有感",
                    "zhushu": "",
                    "type": 2
                },
                {
                    "paragraph": "百年一俯仰，寒暑相主客。",
                    "zhushu": "縯：莊子：其疾侻仰之間，再撫回海之外。又王羲之蘭亭云：俛仰之間，已爲陳迹。"
                },
                {
                    "paragraph": "稍増裘褐氣，已覺團扇厄。",
                    "zhushu": "次公：團扇厄，暗使班婕好詩意。"
                },
                {
                    "paragraph": "不煩計榮辱，此喪彼有獲。我琴終不敗，無攫亦無釋。",
                    "zhushu": "厚：史記：齊威王鼔琴，鄒忌子曰：“善哉鼔琴。”王曰：“何以知其敗也？”鄒忌子曰：“大絃濁以春温者，君也；小絃廉折以清者，相也；攫之深釋之愉者，政令也。”"
                },
                {
                    "paragraph": "後生不自牧，",
                    "zhushu": "玉父：易謙卦：卑以自牧。"
                },
                {
                    "paragraph": "呻吟空挾䇿。",
                    "zhushu": "援：莊子：挾䇿讀書。又，“鄭人緩呻吟於裘氏之地”。"
                },
                {
                    "paragraph": "揠苗不待長，",
                    "zhushu": "師：孟子：𦔳之長者，揠苗者也。"
                },
                {
                    "paragraph": "賣菜苦求益。",
                    "zhushu": "縯：後漢嚴光傳注：侯霸使西曹侯子道奉書求報。光曰：“我手不能書。”乃口授之。使者嫌少，可更足之。光曰：“買菜乎？求益乎？”"
                },
                {
                    "paragraph": "此郎獨静退，門外無行迹。",
                    "zhushu": "厚：晋書：謝安妻，劉惔妹也。旣見家門冨貴，而安獨静退，乃謂曰：“丈夫不如此也？”安掩鼻曰：“恐不免尓。”又古詩：蘭俓少行迹。而杜詩：君王薄行迹。"
                },
                {
                    "paragraph": "但恐陶淵明，每爲飢所迫。",
                    "zhushu": "次公：淵明集中有乞食詩云：飢來駈我出，不知竟何之。行行至斯里，叩門拙言詞。○師：淵明貧士詩：量力守故轍，豈不寒與飢。"
                },
                {
                    "paragraph": "凄風弄衣結，",
                    "zhushu": "师：董京之衣百結。"
                },
                {
                    "paragraph": "小雪穿門席。",
                    "zhushu": "仔：陳平家貧，以席為門。"
                },
                {
                    "paragraph": "願君付一𥬇，造物亦戯劇。朝來賦雲夢，筆落風雨疾。",
                    "zhushu": "次公：相如子虚賦：烏有先生之詞曰：吞若雲夢者八九，胷中曽不芥蔕。故謂之賦雲夢。又杜詩：筆落驚風雨。"
                },
                {
                    "paragraph": "爲君裁春衫，髙㑹開桂籍。",
                    "zhushu": "",
                    "type": 2
                },
                {
                    "paragraph": "山岳",
                    "zhushu": "",
                    "type": 2
                },
                {
                    "paragraph": "詩三十六首",
                    "zhushu": "",
                    "type": 2
                },
                {
                    "paragraph": "出潁口初見淮山是日至壽州",
                    "zhushu": "",
                    "type": 2
                },
                {
                    "paragraph": "我行日夜向江海，楓葉蘆花秋興長。",
                    "zhushu": "子仁：杜詩：秋來興甚長。○大年：白樂天琵琶行：楓葉荻花秋索索。"
                },
                {
                    "paragraph": "平淮忽迷天逺近，青山乆與船低昂。壽州已見白石塔，短棹未轉黄𦭘岡。波平風軟望不到，故人乆立煙蒼茫。",
                    "zhushu": "師：杜子美詩云：獨立蒼茫自詠詩。",
                    "type": 2
                },
                {
                    "paragraph": "龜山",
                    "zhushu": "",
                    "type": 2
                },
                {
                    "paragraph": "我生飄蕩去何求，",
                    "zhushu": "次公：杜詩：我生苦飄蕩。"
                },
                {
                    "paragraph": "再過龜山嵗五周。身行萬里半天下，僧卧一庵𥘉白頭。地隔中原勞北望，潮連滄海欲東遊。元嘉舊事無人記，故壘摧頽今在不？",
                    "zhushu": "次公：宋文帝遣將拒魏太武，築城此山。",
                    "type": 2
                },
                {
                    "paragraph": "登玲瓏山",
                    "zhushu": "㓜槃：按臨安圖經：玲瓏山，在縣西十三里，兩山屹起，盤屈凡九折，上通絶頂，名曰九折巖。南行百許歩，有亭，下瞰百里山，名曰三休亭。",
                    "type": 2
                },
                {
                    "paragraph": "何年僵立兩蒼龍，瘦脊盤盤尚𠋣空。翠浪舞飜紅罷亞，",
                    "zhushu": "厚：杜牧詩：罷亞百頃稻，西風吹半紅。罷亞，稻多貌。"
                },
                {
                    "paragraph": "白雲穿破碧玲瓏。三休亭上工延月，",
                    "zhushu": "师：唐司空圖居中條山王官谷，有先人田，遂隱不出，作亭觀素室，悉圖唐興節士文人，名亭曰休休，作文以見志曰：“休，美也，旣休而美具。故量才，一冝休；揣分，二冝休；耄而瞶，三冝休。又少也墯，長也率，老也迂，三者非濟時用，則又冝休。”因自目為耐辱居士。○体仁：雞跖集：楚王誇客以章華之䑓，三休乃至。○十朋：三休亭，見題註。"
                },
                {
                    "paragraph": "九折巖前巧貯風。",
                    "zhushu": "見題註。"
                },
                {
                    "paragraph": "脚力盡時山更好，莫將有限趂無窮。",
                    "zhushu": "",
                    "type": 2
                },
                {
                    "paragraph": "𪧐九仙山",
                    "zhushu": "坡：九仙，謂左元放、許邁、王、謝之流。○韓：按圗經：无量院在縣四十二里九仙山，東晋葛洪、許邁煉丹之地。",
                    "type": 2
                },
                {
                    "paragraph": "風流王謝古仙真，一去空山五百春。玉室金堂餘漢士，",
                    "zhushu": "援：許邁與王𨓜少書云：自山隂南至臨安，多有金堂玉室，左元放之徒，漢末諸得道者皆在焉。"
                },
                {
                    "paragraph": "桃花流水失秦人。",
                    "zhushu": "任：晋太元中，武陵人捕魚，循溪而行，但見桃花流水，遂捨舟登山。逢異境，男女衣着悉如外人，見漁者皆驚，爲設酒食。自云先丗避秦來此。停数日，辭去。旣出，得其舡，便指回路，處處誌之。及郡下，詣太守說如此。即遣人隨其往，遂迷，不復得路。"
                },
                {
                    "paragraph": "困眠一榻香凝帳，",
                    "zhushu": "倬：韋應物詩：燕寢凝清香。"
                },
                {
                    "paragraph": "夢遶千岩冷逼身。半夜老僧呼客起，雲峯缺處湧冰輪。",
                    "zhushu": "致約：今寺中有氷輪閤。",
                    "type": 2
                },
                {
                    "paragraph": "廬山五詠",
                    "zhushu": "",
                    "type": 2
                },
                {
                    "paragraph": "盧敖洞",
                    "zhushu": "坡：圖經云：敖，秦博士，避難此山，遂得道。",
                    "type": 2
                },
                {
                    "paragraph": "上界足官府，",
                    "zhushu": "縯：退之詩：上界真人足官府。"
                },
                {
                    "paragraph": "飛仙亦何益。",
                    "zhushu": "師：彭祖問白石生曰：“何以不服藥昇天？”荅曰：“天上多有至尊相奉，更苦人間耳。”"
                },
                {
                    "paragraph": "還在此山中，相逢不相識。",
                    "zhushu": "堯卿：唐僧无本詩云：只在此山中，雲深不知處。劉希夷詩云：相逢不相識，歸去夢青樓。",
                    "type": 2
                },
                {
                    "paragraph": "飲酒臺",
                    "zhushu": "",
                    "type": 2
                },
                {
                    "paragraph": "愽士雅好飲，",
                    "zhushu": "次公：陳軫謂犀首曰：“公何好飲也？”曰：“無事也。”"
                },
                {
                    "paragraph": "空山誰與娱。莫向𮪜山去，君王不喜儒。",
                    "zhushu": "厚：始皇本紀：有盧生與侯生謀曰：“始皇爲人，天性剛戻，專任獄吏，未可爲求仙藥。”乃亡去。始皇聞之大怒，使御史悉按問諸生。諸生傳相告引，乃自除犯禁者四百六十餘人，皆坑之咸陽。驪山，始皇所葬也。○次公：意者，盧生即盧敖也。史記所載坑諸生，止云坑之咸陽。而歐陽率更𩔖書於𤓰部中載古文竒字曰：“秦始皇宻令人種𤓰驪山硎谷中，𤓰實成，使人上書曰：‘𤓰冬有實’。有詔下博士諸生說之，人人各異，則皆使往視之，而爲伏機。諸儒生皆至，方相難不决，因發機從上填之，皆壓死。”今先生言“莫向驪山去”，則意在此，言驪山乃坑儒之處故也。",
                    "type": 2
                },
                {
                    "paragraph": "聖燈巖",
                    "zhushu": "",
                    "type": 2
                },
                {
                    "paragraph": "石室有金丹，山神不知祕。何必露光芒，夜半驚童穉。",
                    "zhushu": "次公：此本詠聖燈，而詩人立新意，以爲丹之光芒尓。",
                    "type": 2
                },
                {
                    "paragraph": "三泉",
                    "zhushu": "",
                    "type": 2
                },
                {
                    "paragraph": "皎皎巖下泉，無人還自㓗。不用比三星，清光同一月。",
                    "zhushu": "次公：詩曰：三星在隅。又傳曰：明星之多，不如一月之光。禅語曰：一切水現一切月。",
                    "type": 2
                },
                {
                    "paragraph": "障日峯",
                    "zhushu": "坡云：狀𩔖峩眉，但小尓。",
                    "type": 2
                },
                {
                    "paragraph": "長安不自逺，",
                    "zhushu": "縯：晋明帝年數𡻕，元帝甞坐置膝前，属長安使來，因問帝曰：“汝謂日與長安孰逺？”對曰：“長安近。不聞人從日邊來，居然可知也。”元帝異之。明日宴群臣，又問之。對曰：“日近。”元帝失色，曰：“何異間者之言乎？”對曰：“㪯頭見日，不見長安。”帝益竒之。"
                },
                {
                    "paragraph": "蜀客苦思歸。莫教名障日，喚作小峩眉。",
                    "zhushu": "次公：因山之似峩眉而小，所以起蜀客思帰之興；因蜀客帰之句，所以引長安之日也。○堯卿：酈道元水經注云：髙宻水西源出奕山，亦曰障日山。",
                    "type": 2
                },
                {
                    "paragraph": "韓太祝送遊太山",
                    "zhushu": "",
                    "type": 2
                },
                {
                    "paragraph": "偶作郊原十日遊，未應廻首厭籠囚。但教塵土駈馳足，終把雲山爛熳酬。聞道逢春思濯錦，",
                    "zhushu": "次公：濯錦，成都也。言因景物而懷郷尓。○希声：成都古今記：濯錦江自州西北分𣲖，東流至州北街過，入文冨坊，東流至膠坊尾，又回南流於興聖觀，直東南至大慈寺前，有錦江橋是也。"
                },
                {
                    "paragraph": "便湏到處覔莵裘。",
                    "zhushu": "縯：魯隱公曰：使营莵䘮，吾将老矣。"
                },
                {
                    "paragraph": "恨君不上東峯頂，夜看金輪出九幽。",
                    "zhushu": "縯：漢官儀曰：大山東南，名曰日觀，雞一鳴時，見日始岀，長三丈許。",
                    "type": 2
                },
                {
                    "paragraph": "登雲龍山",
                    "zhushu": "",
                    "type": 2
                },
                {
                    "paragraph": "醉中走上黄𦭘岡，滿岡亂石如羣羊。",
                    "zhushu": "次公：暗使黄𥘉平事。神仙傳：黄𥘉平少時牧羊，有道士將至金華山。四十余年後，其兄𥘉起行山尋索，見𥘉平，問曰：“羊何在？”𥘉平曰：“近在山東耳。”乃俱往視之，見白石无数。𥘉平叱之，石盡起，變成羊。"
                },
                {
                    "paragraph": "岡頭醉倒石作牀，仰看白雲天茫茫，歌聲落谷秋風長。路人舉首東南望，拍手大𥬇使君狂。",
                    "zhushu": "次公：李白詩：襄陽小兒齊拍手。又云：仰天大𥬇出門去。",
                    "type": 2
                },
                {
                    "paragraph": "與客遊道場何山得鳥字",
                    "zhushu": "少度：呉興統記：正真寺在州南一十六里，有山曰道埸山。",
                    "type": 2
                },
                {
                    "paragraph": "清溪到山盡，飛路盤空小。紅亭與白塔，",
                    "zhushu": "啇老：呉興統記：郡有五亭，曰白蘋亭、集芳亭，曰山光亭，曰朝發亭，曰碧波亭。又：白塔巷有白石塔，因而各之。在州西三里。"
                },
                {
                    "paragraph": "隱見喬木杪。",
                    "zhushu": "次公：選詩：俛視喬木杪。"
                },
                {
                    "paragraph": "中休得小庵，孤絶寄雲表。洞庭在北户，",
                    "zhushu": "次公：杜詩：七星在北户。"
                },
                {
                    "paragraph": "雲水天渺渺。庵僧俗縁盡，",
                    "zhushu": "縯：圖澤謂李源曰：俗縁未尽，慎勿相近。"
                },
                {
                    "paragraph": "净業洗未了。",
                    "zhushu": "次公：杜詩：齊魯青未了。"
                },
                {
                    "paragraph": "十年𦘕鵲竹，益以詩自繞。髙堂儼像設，禪客各深窈。奔泉何處來，華屋過溪沼。何山隔幽谷，去路清且悄。長松度翠蔓，絶壁掛啼鳥。我友自杭來，尚歎所歷少。㱕𡍼風雨作，一洗紅日燎。我驚萬竅號，",
                    "zhushu": "厚：莊子：大塊噫氣，其名為風。是唯無作，作則萬竅號怒。"
                },
                {
                    "paragraph": "黒霧卷蓬蓼。舟人紛變色，坐羡輕鷗矯。我獨換酒杯，醉死勝流殍。書生例強狠，造物空煩擾。更將掀舞勢，把燭𦘕風篠。美人爲破顔，正似腰肢嫋。明朝便陳迹，",
                    "zhushu": "次公：王羲之蘭亭記：俯仰之間，已為陳迹。"
                },
                {
                    "paragraph": "清景墮空杳。作詩記餘歡，萬古一昏暁。",
                    "zhushu": "次公：杜詩：隂陽割昏暁。",
                    "type": 2
                },
                {
                    "paragraph": "𥘉入廬山三首",
                    "zhushu": "注見後首。",
                    "type": 2
                },
                {
                    "paragraph": "青山若無素，偃蹇不相親。",
                    "zhushu": "次公：先生詩又云：青山偃蹇似髙人。又曰：登臨不得要，萬象各偃蹇。"
                },
                {
                    "paragraph": "要識廬山面，他年是故人。",
                    "zhushu": "坡：山南山靣也。",
                    "type": 2
                },
                {
                    "paragraph": "自昔懷清賞，神遊杳靄間。如今不是夢，真箇在廬山。",
                    "zhushu": "",
                    "type": 2
                },
                {
                    "paragraph": "芒鞋青竹杖，自掛百錢㳺。",
                    "zhushu": "縯：晋阮脩常歩行，以百錢挂杖頭，至酒店便獨酣暢。"
                },
                {
                    "paragraph": "可恠深山裏，人人識故侯。",
                    "zhushu": "次公：漢書言：邵平者，故秦東陵侯，種瓜於長安城東。○子仁：先生詩話云：僕𥘉入廬山，山谷竒秀，平日所未見，殆應接不暇，遂發意不欲作詩。已而見山中僧俗，皆云蘇子瞻來矣，不覺作一絶云：“芒鞋青竹杖”云云。旣而哂前言之謬，復作兩絶句云：“青山若無素”云云。按詩話，則今第三篇爲首篇矣。",
                    "type": 2
                },
                {
                    "paragraph": "贈東林緫長老",
                    "zhushu": "堯卿：江州廬山，亦謂之羗廬。昔有羗先生者，結廬於此，故因以得名。山在州之南三十里，東林又在山之南五里許，小嶺可到，兩寺相鄰。晋道求、道逺所居，規制廣袤，若一大縣，水石深恠，古迹無窮。東林三門内有小渠，名曰虎溪。西林即永法師所居，規制稍不及東林。東林舊爲房居，其後朝旨改爲禅寺，命僧常緫者住持。總生南劒州尤溪施氏，母夢男子頎然如金，握白芙蓉三柄以授之，但一柄得全，餘委於地，覺而娠。後誕三子，伯仲皆不育，緫其㓜也。元豊三年，詔革江州東林律居爲禪席。觀文殿學士王公詔出守南昌，欲延寳斍禪師，寳舉緫自代。緫知之，宵遁去。王公徼諸郡，必得之，竟獲於新塗深山窮谷中，遂應命。其徒又相語曰：“逺公甞有䜟記云：‘吾㓕七百年後，有肉身大士革居道埸。’今符其語矣。”事見僧寳傳。",
                    "type": 2
                },
                {
                    "paragraph": "溪聲便是廣長舌，",
                    "zhushu": "厚：傳燈録：𡊮州南源道明禅師，有一僧問：“一言作麽生？”師乃吐舌云：“待我有廣長舌，即向汝道。”○子仁：法華經云：丗尊見大神力，出廣長舌。清淨法身。"
                },
                {
                    "paragraph": "山色豈非清浄身。",
                    "zhushu": "次公：佛言三身，曰法身者，清浄無相之身也；曰化身者，受生示現之身也；曰報身者，功徳莊嚴之身也。"
                },
                {
                    "paragraph": "夜來八萬四千偈，他日如何舉似人。",
                    "zhushu": "",
                    "type": 2
                },
                {
                    "paragraph": "題西林壁",
                    "zhushu": "鹿：先生詩評云：與緫老同遊西林，作此詩。○子仁：廬山記云：乾明寺，舊名西林，興國中賜今額。",
                    "type": 2
                },
                {
                    "paragraph": "横看成嶺側成峯，逺近髙低無一同。不識廬山眞面目，只縁身在此山中。",
                    "zhushu": "",
                    "type": 2
                },
                {
                    "paragraph": "廬山二勝",
                    "zhushu": "并序。",
                    "type": 2
                },
                {
                    "paragraph": "余游廬山，南北得十五六竒勝，殆不可勝紀，而懶不作詩，獨擇其尤者作二首。",
                    "zhushu": "",
                    "type": 2
                },
                {
                    "paragraph": "開元漱玉亭",
                    "zhushu": "元序：廬山記云：開元禅院，舊傳梁昭明太子之居棲隠也。唐元宗即位，始號開元。有招隠橋，元宗所作。山南山北有瀑布，無慮十餘處。香廬峯与𩀱劒峯在瀑布之傍，水源在山頂，人未有窮知者。或曰：“西入康王谷爲水簾，東爲開元之瀑布。”",
                    "type": 2
                },
                {
                    "paragraph": "髙巖下赤日，深谷來悲風。擘開青玉峽，飛出兩白龍。",
                    "zhushu": "次公以言瀑布也。"
                },
                {
                    "paragraph": "亂沫散霜雪，古潭揺青空。餘流滑無聲，快㵼𩀱石谼。我來不忍去，月出飛橋東。蕩蕩白銀闕，沉沉水精宫。",
                    "zhushu": "子仁：海中三神山，以白銀爲宫闕，而丗謂湖州爲水精宫，此皆借字用爾。○祖可：任昉述異記：闔閭造水晶宫。"
                },
                {
                    "paragraph": "願隨琴髙生，",
                    "zhushu": "縯：列仙傳：琴髙，趙人也。以鼔琴爲宋康王舎人。行㳙彭之術，浮遊兾州𣵠郡間二百餘年。後辝入涿水中取龍子。與弟子期之日，皆㓗齋𠉀於水旁，設祠屋。果乗赤鯉來出祠中，且有萬人觀之。留一月餘，復入水去。"
                },
                {
                    "paragraph": "脚踏赤鯶公。",
                    "zhushu": "次公：酉陽𮦀爼：唐律，摝魚得鯉即放，號赤鯶公。輙殺者抵罪，以䜟言鯉爲李也。"
                },
                {
                    "paragraph": "手持白芙蕖，跳下清冷中。",
                    "zhushu": "",
                    "type": 2
                },
                {
                    "paragraph": "栖賢三峽橋",
                    "zhushu": "子仁：按子由廬山棲賢僧堂記云：元豐三年，余過廬山，入棲賢谷。谷中多大石，岌嶪相𠋣。水行石間，其声如雷霆，如千乗車行者，震掉不能自持，虽三峽之嶮不過也。故橋曰三峽。",
                    "type": 2
                },
                {
                    "paragraph": "吾聞太山石，積日穿綫溜。",
                    "zhushu": "厚：前漢枚乗言：大山之溜穿石，单極之綆断幹。"
                },
                {
                    "paragraph": "况此百雷霆，萬丗與石闘。深行九地底，",
                    "zhushu": "次公：兵書：行於九地之下。○任：善攻者動於九天之上，善守者藏於九地之下。"
                },
                {
                    "paragraph": "險出三峽右。",
                    "zhushu": "縯：三峽，瞿塘、巫山、黄牛也。"
                },
                {
                    "paragraph": "長輸不盡溪，",
                    "zhushu": "次公：杜詩：不盡長江衮衮來。○子仁：退之詩：髙浪駕天輸不盡。"
                },
                {
                    "paragraph": "欲滿無底竇。",
                    "zhushu": "次公：列子：渤海之東，有大壑焉，惟無底之谷，名曰歸墟。"
                },
                {
                    "paragraph": "跳波翻潜魚，震響落飛狖。清寒入山骨，",
                    "zhushu": "次公：石鼎詩：巧匠琢山骨。"
                },
                {
                    "paragraph": "草木盡堅瘦。空濛煙靄間，澒洞金石奏。彎彎飛橋出，㶑㶑半月彀。玉淵神龍近，",
                    "zhushu": "子仁：賈𧨏弔屈原云：襲九淵之神龍。"
                },
                {
                    "paragraph": "雨雹亂晴晝。垂缾得清甘，可嚥不可漱。",
                    "zhushu": "",
                    "type": 2
                },
                {
                    "paragraph": "木山",
                    "zhushu": "并序。",
                    "type": 2
                },
                {
                    "paragraph": "吾先君子嘗蓄木山三峯，且爲之記與詩。詩人梅二丈聖俞見而賦之，今三十年矣。而猶子千乗又得五峯，益竒。因次聖俞韻，使并刻之其側。",
                    "zhushu": "",
                    "type": 2
                },
                {
                    "paragraph": "梅聖俞",
                    "zhushu": "",
                    "type": 2
                },
                {
                    "paragraph": "空山枯楠大蔽牛，",
                    "zhushu": "次公：莊子：櫟杜樹，其大蔽牛。"
                },
                {
                    "paragraph": "霹靂夜落魚鳬洲。",
                    "zhushu": "次公：魚鳬，蜀古帝名。李白蜀道難云：蚕叢及魚鳬，開國何茫然。○德漙：成都記云：蚕叢之後有栢灌，栢灌之後有魚鳬，皆蚕叢氏之子也。魚鳧治在今導江縣，甞獵湔山，得道乗虎而去。杜宇遂継魚鳬之後。"
                },
                {
                    "paragraph": "魚凫水射幾千秋，蠧肌爛髓沙蕩流。唯存堅骨蛟龍鎪，形侔三山中雄酋。左右兩峯相挾翼，尊奉君長無慢尤。蘇夫子見之驚且喜，買於溪叟憑貂裘。",
                    "zhushu": "次公：蘇秦黑貂之裘弊。○師川：刘禹錫歌：典却身烏貂裘。"
                },
                {
                    "paragraph": "因嗟大不爲梁棟，",
                    "zhushu": "天祐唐杜如晦傳：君當爲棟梁用。"
                },
                {
                    "paragraph": "又歎殘不爲薪槱。",
                    "zhushu": "次公：杜詩：大厦如傾要梁棟。詩云：薪之槱之。"
                },
                {
                    "paragraph": "雨侵蘚澁得石瘦，冝與夫子歸隱丘。",
                    "zhushu": "",
                    "type": 2
                },
                {
                    "paragraph": "次韻",
                    "zhushu": "",
                    "type": 2
                },
                {
                    "paragraph": "木生不願回萬牛，願終天年仆沙洲。",
                    "zhushu": "厚：杜詩古栢行云：大厦如傾要梁棟，萬牛回首丘山重。又莊子：山中之木，以不林得終其天年。"
                },
                {
                    "paragraph": "時來幸逢河伯秋，掀然見恠推不流。",
                    "zhushu": "縯：莊子：秋水時至，百川灌河，涇流之大，兩涘渚涯之間，不下牛馬。於是河伯欣然而喜。"
                },
                {
                    "paragraph": "蓬婆雪嶺巧雕鎪，蟄蟲行蟻爲豪酋。",
                    "zhushu": "次公：蓬婆雪嶺，蜀所近吐蕃之山名。杜詩：更獲蓬婆雪外城。行蟻音行列之行。杜詩：行蟻上枯梨。"
                },
                {
                    "paragraph": "阿咸大膽忽持去，河伯好事不汝尤。",
                    "zhushu": "次公：阮籍之姪曰咸。杜詩：守𡻕阿咸家。又韓退之云：無本於爲文，身大不及膽。"
                },
                {
                    "paragraph": "城中古沼浸坤軸，一林瘦竹吾莵裘。",
                    "zhushu": "援：老杜：萬頃侵坤軸。左傳：使营菟裘，吾將老焉。"
                },
                {
                    "paragraph": "二頃良田不難買，三年榿木行可槱。",
                    "zhushu": "援：蘇秦云：使我有負郭田二頃，豈能佩六國相印哉！杜詩：飽聞榿木三年大，與致溪边十畒隂。"
                },
                {
                    "paragraph": "㑹將白髮對蒼巘，魯人不厭東家丘。",
                    "zhushu": "次公：論衡曰：魯人不識孔子垩人，乃曰：“彼東家丘者，吾知之矣。”",
                    "type": 2
                },
                {
                    "paragraph": "次韻王忠玉遊虎丘絶句三首",
                    "zhushu": "堯卿：名瑜，時爲憲使。",
                    "type": 2
                },
                {
                    "paragraph": "當年大白此相浮，",
                    "zhushu": "縯：說苑：魏文侯與大夫飲酒，使公乗不仁爲觴政，曰：“飲不釂者，浮以大白。”○倬：吳都賦：飛觴舉白。"
                },
                {
                    "paragraph": "老守娯賔得二丘。",
                    "zhushu": "自注：郡人有閭丘公。太守王規父嘗云：“不謁虎丘，即謁閭丘。”規父，忠王伯父也。"
                },
                {
                    "paragraph": "白髮重來故人盡，空餘叢桂小山幽。",
                    "zhushu": "次公：淮南王安偃隠士辝云：桂樹叢生，弓山之幽。偃蹇連卷𠔃枝相繚。又許慎淮南鴻烈解序云：安與蘇飛、李尚、左呉、田由、雷被、毛被、伍被、晋昌等八人，及諸儒大山、小山之徒，共講論道徳。文選注：隠士者，淮南小山之所作也。又劉禹錫云：淮南桂樹小山辝，則“小山”者，人名而已。又曰：“大山、小山，猶詩有大雅、小雅，則小山特文義之名。”兩說與先生言“小山幽”詩意不同，以俟明識。",
                    "type": 2
                },
                {
                    "paragraph": "青蓋紅旗映玉山，新詩小草落玄泉。",
                    "zhushu": "援：孟東野詩：手中飛黒電，象外冩玄泉。○師：張伯英臨池學書，池水尽黒。玄泉，黒泉也。"
                },
                {
                    "paragraph": "風流使者人争看，知是真娘立道邊。",
                    "zhushu": "相虎丘中路有真娘墓。○次公：白楽天真娘墓詩題下注云：“在虎丘寺。”盖在寺門之外，今尚存。○饒：李宗諤蘇州圖經云：吴真娘墓在長洲縣西北五里，雲岩寺西南山下。○彦忠：呉郡圖經續記云：真娘墓在虎丘寺側。真娘，呉國之佳䴡也。文士游此者多有篇詠。有譚生題一絶，譏詞人之重色田，是稍稍息筆。",
                    "type": 2
                },
                {
                    "paragraph": "舞衣歌扇轉頭空，只有青山杳靄中。莫共呉王闘百草，使君未敢借驚鴻。",
                    "zhushu": "縯：劉禹錫詩：若共呉王闘百草，不知應是欠西施。○次公：曹子建之言洛神曰：翩若驚鴻，婉若㳺龍。",
                    "type": 2
                },
                {
                    "paragraph": "上巳日與二子迨過㳺塗山荆山記所見",
                    "zhushu": "無𨓜：左傳：禹㑹諸侯于塗山。杜預注云：塗山在壽春東北。○明仲：蘇鶚演義云：塗山有四，一者㑹稽，二者渝州，三者濠州，四者宣州當塗縣。○龜父：雲水經云：荆山在南郡臨沮縣東北，其頂上一池，周四十里歩，旁有石室。桓玄、江淹並有詩。",
                    "type": 2
                },
                {
                    "paragraph": "此生終安歸，旋軫天下半。朅來乗槐廟，",
                    "zhushu": "次公：乗樏。廟，禹廟也。禹本紀：陸行乘車，水行乗舟，泥行乗橇，山行乗𣞶。音紀録反。今使“樏”字，音力詭反。玉篇云：山行所乗也。山行所乗，則乃“攆”之謂矣。○子仁：虞書：禹曰：“予乗四載。”註云：謂水乗舟，陸乗車，泥乗輴，山行乗樏也。"
                },
                {
                    "paragraph": "復作微禹歎。",
                    "zhushu": "坡：昔自南河赴杭州過此，盖二十二年矣。○縯：左傳：劉定公臨河歎曰：“美哉禹功，明德逺矣。微禹，吾其魚乎？”"
                },
                {
                    "paragraph": "從祠及彼呱，",
                    "zhushu": "坡：有啓廟。○援：書：啓呱呱而泣。○次公：“彼呱”字岀柳子厚天對。"
                },
                {
                    "paragraph": "像設偶此粲。",
                    "zhushu": "坡：𡍼山氏。○縯：塗山氏，禹妻也。詩云：如此粲者何？"
                },
                {
                    "paragraph": "秦祖當侑坐，",
                    "zhushu": "坡：謂伯翳。○次公：史記：大費與禹平水土，已成功，帝錫玄圭。禹受曰：“非予能成，亦大費爲輔。”舜曰：“咨尓費，賛禹功，其賜尔皂游。”是爲伯翳，賜姓嬴氏也。"
                },
                {
                    "paragraph": "夏郊亦薦祼。",
                    "zhushu": "坡：有鯀廟。○厚：礼記𥙊法篇：憂后氏禘黄帝而郊鯀。"
                },
                {
                    "paragraph": "可憐淮海人，尚記弧矢旦。",
                    "zhushu": "坡：淮南人相傳禹以六月生，是日数万人㑹山上。雖傳記不載，然相傳如此。○縯：礼記：男子生，以桑弧蓬矢射天地四方。"
                },
                {
                    "paragraph": "荆山碧相照，楚水清可亂。刖人有餘坑，",
                    "zhushu": "厚：劉向新序：荆人卞和得玉璞而献之，荆厉王使王尹相告之曰：“石也。”王以和爲謾，而断其左足。厲王薨，武王即位，和復奉玉璞而献之，王使玉尹相如之，曰：“石也。”又以爲謾，而断其右足。及共王即位，奉王璞而哭於荆山中。共王聞之，乃使人理其璞而得寳焉，名曰“和氏之璧”。"
                },
                {
                    "paragraph": "美石肖温瓉。",
                    "zhushu": "坡：荆山下有卞和採玉坑，石色如玉，不受鑱刻，取出山下，輒変色，不復温潤。"
                },
                {
                    "paragraph": "龜泉木杪出，牛乳石池漫。",
                    "zhushu": "坡：龜泉在荆山下，色白而甘，眞陸羽所謂“石池漫流”者。有石記云：唐正元中，隨白龜流出。"
                },
                {
                    "paragraph": "小兒彊好古，侍史𥬇流汗。歸時蝙蝠飛，",
                    "zhushu": "次公：退之詩：黄昏到寺蝙蝠飛。"
                },
                {
                    "paragraph": "炬火記逺岸。",
                    "zhushu": "",
                    "type": 2
                },
                {
                    "paragraph": "靈隱前一首贈唐林夫",
                    "zhushu": "",
                    "type": 2
                },
                {
                    "paragraph": "靈隠前，天笁後，兩澗春淙一靈鷲。",
                    "zhushu": "縯：昔有胡僧見杭州靈隱寺，云：此山自天笁鷲山飛來，故人名之曰天笁山也。○德揚：圖經：杭州靈山之隂，北澗之陽，即靈隱寺。靈山之兩，兩澗之陽，即天笁寺。二澗流水，号“錢源泉”，遶寺峯南北而下，至峯前合爲一澗，有橋號“合澗橋”。"
                },
                {
                    "paragraph": "不知水從何處來，跳波赴壑如奔雷。",
                    "zhushu": "駒父：韋應物聽嘉陵江声云：水注本亦静，石中固無声。如河兩相激，雷轉空山鳴。"
                },
                {
                    "paragraph": "無情有意兩莫測，肯向冷泉亭下相縈回。",
                    "zhushu": "要仙：圖經云：冷泉亭在飛來峯下，唐右司郎中犺州刺史元奠建。○厚：白楽天冷泉亭記：東南山水，餘杭郡爲最。就郡言，靈隱爲尤。由寺觀，冷泉亭爲甲。亭在山下，水中央，寺西南隅。"
                },
                {
                    "paragraph": "我在錢塘六百日，",
                    "zhushu": "次公：在錢塘六百日，雖是紀實，暗使白樂天詩“在郡六百日，遊山十二回”也。先生觪杭守日別南北山道人詩云：到郡依前六百日，山中不記幾回來。"
                },
                {
                    "paragraph": "山中暫來不煖席。",
                    "zhushu": "援：韓子云：墨子無黔突，孔子無援席。"
                },
                {
                    "paragraph": "仐君欲作靈隠居，葛衣草屨隨僧蔬。能與冷泉作主一百日，不用二十四考書中書。",
                    "zhushu": "縯：唐書：郭子儀以身爲天下安危者二十年，校中書令二十四考。",
                    "type": 2
                },
                {
                    "paragraph": "同正輔表兄游白水山",
                    "zhushu": "邠老：白鶴故居圖云：白水山，羅浮峯之西，瀑布在焉。",
                    "type": 2
                },
                {
                    "paragraph": "偉哉造物真豪縱，",
                    "zhushu": "厚：莊子：子來病，子犁往問之，𠋣其户與之語曰：“偉　哉造物，又將奚以汝爲？”"
                },
                {
                    "paragraph": "攫土摶沙爲此弄。擘開翠峽走雲雷，截破奔流作潭洞。因隨化人履巨迹，",
                    "zhushu": "次公：列子：周穆王時，西域之國有化人來自水岩，有大足迹，丗謂之佛迹。今“化人”，則借以言佛爾。"
                },
                {
                    "paragraph": "得與仙兄躡飛鞚。",
                    "zhushu": "厚：鮑昭詩：飛鞚越平陸。又杜詩：黄門飛鞚不動塵。"
                },
                {
                    "paragraph": "曳杖不知巖谷深，穿雲但覺衣裘重。坐㸔驚鳥救霜葉，",
                    "zhushu": "次公：退之南山詩：林柯有脫葉，欲墜鳥争救。"
                },
                {
                    "paragraph": "知有老蛟蟠石罋。金沙玉磔粲可數，古鏡寳奩寒不動。念兄獨立與丗踈，絶境難到惟我共。求詞角上兩蠻觸，",
                    "zhushu": "縯：莊子：有國於蝸之，左角曰蠻氏，右角曰觸氏，争地而戰。"
                },
                {
                    "paragraph": "一洗胷中九雲夢。",
                    "zhushu": "援：子虚賦：齊之青丘，吞楚之雲夢者八九，而於其胷中曽不芥蔕。"
                },
                {
                    "paragraph": "浮來山髙回望失，",
                    "zhushu": "次公：浮來山，言羅浮山也。古云：自㑹稽浮來。"
                },
                {
                    "paragraph": "武陵路絶無人送。",
                    "zhushu": "次公：謂桃源也。"
                },
                {
                    "paragraph": "筠籃擷翠爪甲香，素綆分碧銀缾凍。歸路霏霏暘谷暗，",
                    "zhushu": "次公：淮南子曰：出於暘谷，入於咸他。一作暘谷。或云山中有晹泉也。"
                },
                {
                    "paragraph": "野堂活活神泉湧。",
                    "zhushu": "申之物𩔖相感，至髙宻瑯瑘之臺上有神泉，人或汚之則竭。"
                },
                {
                    "paragraph": "解衣浴此無垢人，",
                    "zhushu": "次公：維摩經：入解之浴池，定水湛然滿，布以清净華，浴此無垢人。"
                },
                {
                    "paragraph": "身輕可試雲間鳯。",
                    "zhushu": "",
                    "type": 2
                },
                {
                    "paragraph": "次韻正輔同游白水山",
                    "zhushu": "",
                    "type": 2
                },
                {
                    "paragraph": "秪知楚越爲天涯，不知肝膽非一家。",
                    "zhushu": "縯曰：莊子徳充符：仲尼曰：“自其異者視之，肝膽楚越也；自其同者視之，萬物皆一也。”"
                },
                {
                    "paragraph": "此身如綫自縈繞，左回右轉隨繅車。誤抛山林入朝市，平地咫尺千襃斜。",
                    "zhushu": "厚：梁州記：萬古城泝漢上七里，有襃谷口。南口曰褒，北口曰斜。白樂天詩云：途窮平谷險，舉足劇襃斜。"
                },
                {
                    "paragraph": "欲從稚川隱羅浮，",
                    "zhushu": "援：葛洪字稚川，隠於羅浮山。"
                },
                {
                    "paragraph": "先與靈運開永嘉。",
                    "zhushu": "次公：永嘉，温州也。謝靈運在永嘉，登山臨水，佳處無不遊。嘗自始寕南山伐木開徑，直入臨海。"
                },
                {
                    "paragraph": "首參虞舜欵韶石，",
                    "zhushu": "厚：郡囯志：韶州有韶石。此舜登此石，奏韶樂。"
                },
                {
                    "paragraph": "次謁六祖登南華。",
                    "zhushu": "次公：南華寺在韶州。六祖，曹溪道場也。"
                },
                {
                    "paragraph": "仙山一見五色羽，",
                    "zhushu": "次公：言五色雀也。廣南有之。"
                },
                {
                    "paragraph": "雪樹兩摘南枝花。",
                    "zhushu": "次公：南枝，言梅也。鬼仙詩云：南枝向暖北枝寒。"
                },
                {
                    "paragraph": "赤魚白蟹箸屢下，",
                    "zhushu": "一作“白魚赤蟹厚”。何曽日食万錢，猶云無下箸處。"
                },
                {
                    "paragraph": "黄柑緑橘籩常加。",
                    "zhushu": "縯：周禮：籩人掌四邊之實。加邊之實，菱芡栗脯。"
                },
                {
                    "paragraph": "糖霜不待蜀客寄，",
                    "zhushu": "次公：東蜀梓州有糖霜，而廣南亦有。"
                },
                {
                    "paragraph": "荔支莫信閩人誇。",
                    "zhushu": "厚：茘支譜云：廣南及梓䕫之間，所出大卛早熟，其精好者，僅比閩中之下品。"
                },
                {
                    "paragraph": "恣傾白蜜收五稜，",
                    "zhushu": "去聲。厚：南嶺録：瀧州山中多紫石英，其大小皆五稜，兩頭如箭鏃者，水飲之，煖而無毒。次公曰：蜜以言酒也。廣南以田畒爲稜，収五稜，則所種酒稻也。"
                },
                {
                    "paragraph": "細斸黄土㘽三椏。",
                    "zhushu": "坡：正輔分人参，歸種韶陽來。詩本用“䃁”字，惠州无書，不見此字所岀，故且從“木”。奉和次公：人參生在黄土中。髙䴡人作人參賛曰：三椏五葉，背陽向隂。"
                },
                {
                    "paragraph": "朱明洞裏得靈草，",
                    "zhushu": "次公：朱明洞，羅浮山洞也。"
                },
                {
                    "paragraph": "翩然放杖凌蒼霞。",
                    "zhushu": "無已：退之詩：縱身凌蒼霞。"
                },
                {
                    "paragraph": "豈無軒車駕熟鹿？亦有鼔吹號寒蛙。",
                    "zhushu": "援：孔推圭，聞庭前鳴蛙，爲曰：可以當兩部鼔吹。"
                },
                {
                    "paragraph": "仙人勸酒不用勺，石上自有樽罍窪。",
                    "zhushu": "厚：元次山窊樽銘序：道州城東有左湖，湖東二十歩有水石山，山巔有窊石，可以爲尊。"
                },
                {
                    "paragraph": "徑從此路朝玉闕，千里莫遣毫𨤲差。",
                    "zhushu": "縯：易：差之毫𨤲，繆以千里。"
                },
                {
                    "paragraph": "故人日夜望我歸，相迎欲到長風沙。",
                    "zhushu": "厚：李曰：長干行：相迎不道逺，直至長風沙。持晦：按同安志：長風沙鎮在懷寕縣東一百二十里。"
                },
                {
                    "paragraph": "豈知乗槎天女側，獨𠋣雲機㸔織紗。",
                    "zhushu": "縯：博物志：天河與河通，有居海島者，毎年見浮槎來，往返不失期。人異之，遂賫粮乗之。忽至一處，望舎中多織婦。俄見一丈夫牽牛渚次飲之。後隨槎復返。因至蜀問嚴君平。君平曰：“某年月日有客星犯牛斗。”約日計之，乃此人到天河時也。"
                },
                {
                    "paragraph": "丗間誰似老兄弟，篤愛不復相疵瑕。相擕行到水窮處，",
                    "zhushu": "厚：王維詩：行到水窮處，坐看雲起時。"
                },
                {
                    "paragraph": "庶幾一見留子嗟。",
                    "zhushu": "次公：詩：丘中有麻，彼留子嗟。注云：留，大夫氏；子嗟，字也。"
                },
                {
                    "paragraph": "千年狗𣏌常夜吠，",
                    "zhushu": "援：續神仙傳：朱孺子一日忽見二花犬相趂入狗𣏌叢下，因異之，乃追掘得二狗𣏌根，形狀如犬。○次公：白樂天詩：不知靈藥根成狗，恠得時聞夜吠聲。"
                },
                {
                    "paragraph": "無數草𣗥工藏遮。但令凡心一洗濯，神人僊藥不我遐。山中歸來萬想㓕，豈復回顧𩀱飛鴉。",
                    "zhushu": "",
                    "type": 2
                },
                {
                    "paragraph": "江上看山",
                    "zhushu": "",
                    "type": 2
                },
                {
                    "paragraph": "船上看山如走馬，倐忽過去數百群。前山槎牙忽變態，後嶺雜遝如驚奔。仰看微逕斜繚繞，上有行人髙縹渺。舟中舉手欲與言，孤帆南去如飛鳥。",
                    "zhushu": "",
                    "type": 2
                },
                {
                    "paragraph": "巫山",
                    "zhushu": "",
                    "type": 2
                },
                {
                    "paragraph": "瞿塘迤邐盡，巫峽峥嶸起。連峯稍可恠，石色變蒼翠。天工運神巧，漸欲作竒偉。坱北勢方深，結構意未遂。旁觀不暇瞬，歩歩造幽䆳。蒼崖忽相逼，絶壁凛可悸。仰觀八九頂，俊爽凌浩氣。晃蕩天宇髙，崩騰江水沸。孤超兀不讓，直拔勇無畏。攀縁見神宇，憇坐就石位。巉巉隔江波，一一問廟史。遥觀神女石，綽約誠有以。俯首見斜鬟，拖霞弄脩帔。人心隨物變，逺覺含深意。野老𥬇吾旁，少年嘗屢至。去隨猿猱上，反以繩索試。石笋𠋣孤峰，突兀殊不類。丗人喜神恠，論說驚㓜穉。楚賦亦虚傳，神僊安有是。次問掃壇竹，云此今尚爾。翠葉紛下垂，婆娑緑鳯尾。風來自偃仰，若爲神物使。",
                    "zhushu": "子仁：永嘉記：川江縁岸有仙石壇，有竹嬋姢青翠，風來拔動。掃石壇，壇上無塵，即此𩔖。"
                },
                {
                    "paragraph": "絶頂有三碑，詰曲古篆字。老人那解讀，偶見不能記。窮探到峯背，採斫黃楊子。黄楊生石上，堅瘦紋如綺。貪心去不顧，澗谷千㝷縋。山髙虎狼絶，深入坦無忌。𡨋䝉草樹密，葱蒨雲霞膩。石竇有洪泉，甘滑如流髓。終朝自灌漱，冷冽清心胃。浣衣挂樹梢，磨斧就石鼻。徘徊雲日晚，歸意念城市。不到今十年，衰疾筋力憊。當時伐殘木，芽蘗已如臂。忽聞老人說，終日爲嘆喟。神僊固有之，難在忘勢利。貧賤爾何愛，棄去如脫屣。嗟爾若無還，絶粒應不死。",
                    "zhushu": "",
                    "type": 2
                },
                {
                    "paragraph": "峴山",
                    "zhushu": "",
                    "type": 2
                },
                {
                    "paragraph": "逺客來自南，游塵昏峴首。過関無百歩，曠蕩吞楚藪。登髙忽惆悵，千載意有偶。所憂誰復知，嗟我生苦後。團團山上檜，嵗嵗閱榆柳。天才固已殊，安得同永乆。可憐山前客，倐忽星過霤。",
                    "zhushu": "子仁：三星在霤。注云：如心星之光耀，見於魚笱之中，其去湏臾，不可乆也。"
                },
                {
                    "paragraph": "賢愚未及分，來者當自剖。",
                    "zhushu": "",
                    "type": 2
                },
                {
                    "paragraph": "萬山",
                    "zhushu": "坡：時獨不遊，問轍而作。",
                    "type": 2
                },
                {
                    "paragraph": "西行度連山，北出臨漢水。漢水蹙成潭，旋轉山之趾。禪房乆已壞，古甃含清泚。下有仲宣欄，綆刻深容指。",
                    "zhushu": "子仁：杜詩：應同王粲宅，留井峴山前。仲宣，粲字也。"
                },
                {
                    "paragraph": "回頭望西北，隠隠龜背起。傳云古隆中，萬樹桑柘美。月烱轉山曲，山上見洲尾。緑水帶平沙，盤盤如抱珥。山川近且秀，不到懶成恥。問之安能詳，畫地費簮箠。",
                    "zhushu": "",
                    "type": 2
                },
                {
                    "paragraph": "驪山",
                    "zhushu": "",
                    "type": 2
                },
                {
                    "paragraph": "君門如天深幾重，君王如帝坐法宫。人生難處是安穩，何爲來此驪山中。複道凌雲接金闕，樓觀隱煙横翠空。林深霧暗迷八駿，朝東暮西勞六龍。六龍西幸峨眉棧，悲風便入清華院。霓裳肅散羽衣空，麋鹿來游猿鶴怨。",
                    "zhushu": "縯：唐明皇帝於𮪜山温湯作清華宫、朝元閣、羯鼓樓、長生殿。歳與楊貴妃幸温湯。妃能舞霓裳羽衣曲。後安禄山亂，西幸入蜀。伍子胥諌呉王：“臣將見麋鹿游姑蘇之䑓。”猿鶴怨字，出北山移文。八駿，周穆王所乗。六龍，天子所駕也。"
                },
                {
                    "paragraph": "我上朝元春半老，滿地落花無人掃。羯鼔樓髙挂夕陽，長生殿古生青草。可憐呉楚兩醯雞，築臺未就已堪悲。",
                    "zhushu": "縯：楚靈王築章華臺，呉王夫差築姑蘇臺。"
                },
                {
                    "paragraph": "長楊五柞漢幸免，",
                    "zhushu": "縯：漢武帝建長楊五祚宫，有千門萬户之侈。末年盗賊偏天下，幾至大亂。"
                },
                {
                    "paragraph": "江都樓成隋自迷。",
                    "zhushu": "縯：隋煬帝開汴河，泛艦爲江都之游。浙人項昇進新宫圖，帝愛之，即如圖营建。旣成，幸之。曰：“使真仙遊此，亦當自迷。可目之曰迷楼。”"
                },
                {
                    "paragraph": "由來流連多䘮國，宴安鴆毒因奢惑。三風十愆古所戒，",
                    "zhushu": "縯：宴安鴆毒，見左傳。三風十愆，見書伊訓。"
                },
                {
                    "paragraph": "不必驪山可亡國。",
                    "zhushu": "縯：唐宝暦中，敬宗欲幸𮪜山。時拾遺張權輿伏紫宸殿下，諌曰：“昔周幽王幸𮪜山，爲犬戎所殺，秦始皇葬𮪜山，國亡，玄宗宫𮪜山，而禄山亂，先帝幸𮪜山，而年不長。”帝日：“𮪜山若此之凶耶？我冝一徃，以験彼言。”",
                    "type": 2
                },
                {
                    "paragraph": "驪山絶句三首",
                    "zhushu": "",
                    "type": 2
                },
                {
                    "paragraph": "功成雖欲善持盈，可嘆前王恃太平。辛苦驪山山下土，阿房𦆵廢又華清。",
                    "zhushu": "縯：秦始皇作阿房宫，唐明皇作華清宫，皆在𮪜山。",
                    "type": 2
                },
                {
                    "paragraph": "幾變雕墻幾變灰，舉烽指鹿事悠哉。",
                    "zhushu": "縯：周幽王舉烽火，㑹諸侯，以恱褒姒。趙髙指鹿爲馬，欺秦二丗。"
                },
                {
                    "paragraph": "上皇不念前車戒，却怨驪山是禍胎。",
                    "zhushu": "",
                    "type": 2
                },
                {
                    "paragraph": "海中方士覔三山，萬古明知去不還。咫尺秦陵是商監，朝元何必苦躋攀。",
                    "zhushu": "縯：𥘿始皇令方士徐福笄入海求三神山，後葬　山下。唐明皇作朝元閣於山。"
                }
            ]
        },
        {
            "name": "増刋校正王狀元集註分𩔖東坡先生詩卷之八",
            "paragraphs": [
                {
                    "paragraph": "増刋校正王狀元集註分𩔖東坡先生詩卷之八",
                    "zhushu": "",
                    "type": 1
                },
                {
                    "paragraph": "江河",
                    "zhushu": "",
                    "type": 2
                },
                {
                    "paragraph": "詩十首",
                    "zhushu": "",
                    "type": 2
                },
                {
                    "paragraph": "湯村開運鹽河雨中督役",
                    "zhushu": "堯祖：按圖經：仁和縣湯村鎮市，在安仁東郷，去縣四十一里，而都塩倉在天宗門裏。○持晦：按國史先生本傳云：開西湖，䟽茆山塩橋河，修治堰閘，與民興利除害，講究甚悉。郡人德之，爲立祠堂云。",
                    "type": 2
                },
                {
                    "paragraph": "居官不任事，蕭散羡長卿。胡不歸去來，滯留愧淵明。",
                    "zhushu": "次公曰：相如倦遊，不慕官爵，求爲文園令，稱疾間居。此雖居官而不任事也。旣不能如長卿之蕭散，又不如淵明之歸去，所以歎其督役之勞也。○援：淵明賦歸去來。解印去彭澤，太史公滯留周南。"
                },
                {
                    "paragraph": "鹽事星火急，誰能䘏農耕。",
                    "zhushu": "子仁曰：諷開此河不當，又妨農事也。"
                },
                {
                    "paragraph": "薨薨暁鼔動，萬指羅溝坑。天雨助官政，泫然淋衣纓。人如鴨與猪，投泥相濺驚。下馬荒堤上，四顧但湖泓。線路不容足，又與牛羊争。歸田雖賤辱，豈失泥中行。寄語故山友，慎母厭藜羮。",
                    "zhushu": "厚曰：莊子：孔子窮於陳、蔡之間，七日不火食，藜羹不糝。陶潜貧士詩：弊襟不掩肘，藜羮常乏斟。王子淵頌：羹藜含糗者，不足以論太牢之滋味。韓愈垂雲詩：藜羹尚如此，肉食安可常。",
                    "type": 2
                },
                {
                    "paragraph": "河復",
                    "zhushu": "并序。",
                    "type": 2
                },
                {
                    "paragraph": "熈寜十年秋，河决澶淵，注鉅野，入淮泗，自澶魏以北皆絶流，而齊楚大被其害。彭門城下水二丈八尺，七十餘日不退，吏民疲於守禦。十月十三日，澶州大風終日，旣止，而河流一枝已復故道。聞之喜甚，庶幾可塞乎！乃作河復詩，歌之道路，以致民願而迎神休，盖守土者之志也。",
                    "zhushu": "",
                    "type": 2
                },
                {
                    "paragraph": "君不見西漢元光元封間，河决瓠子二十年。",
                    "zhushu": "縯曰：瓠子，隄名也，在今澶州。漢元光中，河决瓠子，東南注鉅野，通於淮泗。塞之，輒復壞。後二十餘年，元封二年，上有事萬里沙，過祠太山，還至瓠子，自臨决河，築宣房，於是作宣房之歌。○次公曰：前漢：武帝元光元年，歳在丁未。盡六年，改元朔，則歳在癸丑。盡六年，改元狩，則歳在己未。盡六年，改元鼎，則歳在乙丑。盡六年，改元封，則歳在辛未。自元光至元封，凡二十五年。按溝洫志：元光中，河决瓠子。此元光之决也。又曰：“上有事萬里沙，則還自臨河。”此元封之决也。先生詩盖言此两叚事。"
                },
                {
                    "paragraph": "鉅野東傾淮泗滿，楚人恣食黄河鱣。",
                    "zhushu": "次公：武帝作瓠子之歌，有云：吾山平𠔃鉅野溢。又曰：齧浮桑𠔃淮泗滿。○魯直：魏武帝四時食制：鱣魚大如五斗奩，長一丈。郭𣾴注爾雅：鱣魚長二丈。"
                },
                {
                    "paragraph": "萬里沙回封禪罷，",
                    "zhushu": "師：萬里沙，神祠也，在萊州掖縣。"
                },
                {
                    "paragraph": "𥘉遣越巫沉白馬。",
                    "zhushu": "縯：上有事萬里沙，回，自臨决河，沉白馬玉璧。○次公：郊祀志云：旣㓕南越，命越巫立越祝，沉白馬。"
                },
                {
                    "paragraph": "河公未許人力窮，薪蒭萬計隨流下。",
                    "zhushu": "厚曰：河渠書：天子令群臣從官，自將軍已下，皆負薪寘决河。作歌曰：“搴長茭𠔃沉美玉，河伯許𠔃薪不属。”"
                },
                {
                    "paragraph": "吾君仁聖如帝堯，百神受職河神驕。",
                    "zhushu": "師曰：禮記：禮行於郊，而百神受聀焉。"
                },
                {
                    "paragraph": "帝遣風師下約束，北流夜起澶州橋。東風吹凍收微渌，神功不用淇園竹。",
                    "zhushu": "縯曰：武帝塞瓠子時，東郡燒草，以故薪柴少，而下淇園之竹以爲楗。"
                },
                {
                    "paragraph": "楚人種麥滿河淤，仰看浮槎棲古木。",
                    "zhushu": "援曰：柳宗元詩：渡頭水落村徑成，撩亂浮槎在髙樹。",
                    "type": 2
                },
                {
                    "paragraph": "百歩洪二首",
                    "zhushu": "并序。",
                    "type": 2
                },
                {
                    "paragraph": "王定國訪予於彭城，一日，棹小舟與顔長道𢹂盻、英、卿三子游泗水，北上聖女山，南下百歩洪，吹笛飲酒，乗月而歸。余時以事不往，夜着羽衣，佇立於黄樓上，相視而𥬇，以謂“李太白死，丗無此樂三百餘年矣”。定國旣去逾月，余復與錢塘參寥師放舟洪下，追懷曩遊，已爲陳迹，喟然而嘆。故作二詩，一以遺參寥，一以寄定國，且示顔長道、舒堯文，請同賦云。",
                    "zhushu": "",
                    "type": 2
                },
                {
                    "paragraph": "長洪斗落生跳波，",
                    "zhushu": "次公曰：上林賦：馳波跳沫。"
                },
                {
                    "paragraph": "輕舟南下如投梭。水師絶呌鳧鴈起，",
                    "zhushu": "次公曰：𡊮彦道摴蒲投馬絶呌。"
                },
                {
                    "paragraph": "亂石一線争磋磨。",
                    "zhushu": "吕曰：淇澳詩：如切如磋，如琢如磨。"
                },
                {
                    "paragraph": "有如兎走鷹隼落，駿馬下注千丈坡。斷絃離柱箭脫手，飛電過隙珠翻荷。四山眩轉風掠耳，但見流沫生千渦。嶮中得樂雖一快，何異水伯誇秋河。",
                    "zhushu": "縯曰：莊子：秋水時至，百川灌河。涇流之大，两涘渚涯之間，不辨牛馬。於是焉河伯欣然自喜，以天下之美爲盡在己也。"
                },
                {
                    "paragraph": "我生乗化日夜逝，",
                    "zhushu": "子仁曰：歸去來辝：𦕅乗化以歸盡。"
                },
                {
                    "paragraph": "坐覺一念逾新羅。",
                    "zhushu": "次公曰：此即禪伯所謂“鷂子過新羅”。師：傳燈録：有僧問盛禪師：“如何是覿面事？”師曰：“新羅國去也。”新羅在海外，一念已逾，即莊子所謂“俯仰而撫四海”也。"
                },
                {
                    "paragraph": "紛紛爭奪醉夣裏，豈信荆𣗥埋銅駞。",
                    "zhushu": "厚曰：晉索靖有先識逺見，知天下將亂，指洛陽宫門銅駞歎曰：“㑹見汝在荆𣗥中。”"
                },
                {
                    "paragraph": "覺來俯仰失千刼，回視此水殊委蛇。君看岸邊蒼石上，古來蒿眼如蜂窠。但應此心無所住，",
                    "zhushu": "次公曰：金剛經：因無所住而生其心。"
                },
                {
                    "paragraph": "造物雖駃如吾何。回舩上馬各歸去，多言嘵嘵師所呵。",
                    "zhushu": ""
                },
                {
                    "paragraph": "佳人未肯回秋波，",
                    "zhushu": "子仁曰：秋波，謂眼也。"
                },
                {
                    "paragraph": "㓜輿欲語防飛梭。",
                    "zhushu": "縯曰：晉謝鯤，字㓜輿。鄰家髙氏女有美色，鯤甞桃之。女投梭，折其兩齒。時人爲之語曰：“任逹不已，㓜輿折齒。”鯤聞之，傲然長𥬇曰：“猶不廢我嘯歌。”"
                },
                {
                    "paragraph": "輕舟弄水買一𥬇，醉中蕩槳肩相磨。",
                    "zhushu": "子仁曰：杜詩：巴童蕩槳欹側過。"
                },
                {
                    "paragraph": "不學長安閭里俠，",
                    "zhushu": "厚曰：前漢書：閭里之俠，原渉爲冠。"
                },
                {
                    "paragraph": "貂裘夜走臙脂坡。",
                    "zhushu": "厚曰：臙脂坡，長安妓館坊名。"
                },
                {
                    "paragraph": "獨將詩句擬鮑謝，",
                    "zhushu": "援曰：鮑昭、謝靈運也。○倬曰：江揔詞氣凌鮑謝。又史柄曰：足下新詩，往往氣凌鮑謝。"
                },
                {
                    "paragraph": "渉江共採秋江荷。",
                    "zhushu": "厚曰：李白詩：涉江弄秋水，愛此荷花鮮。○子仁曰：選詩：渉江採芙蓉。芙蓉，即荷花也。"
                },
                {
                    "paragraph": "不知詩中道何語，但見兩頰生微渦。我時羽服黄樓上，坐見織女𥘉斜河。",
                    "zhushu": "縯曰：小說：沈警傳小鬟之語曰：“姮娥妬人，不肯留照。織女無頼，已復斜河。”"
                },
                {
                    "paragraph": "歸來笛聲滿山谷，明月正照金叵羅。",
                    "zhushu": "厚曰：李白詩：蒲萄酒，金叵羅。又云：白酒金叵羅。"
                },
                {
                    "paragraph": "奈何舎我入塵土，擾擾毛羣欺卧駞。",
                    "zhushu": "次公曰：欺卧駞事，見𥬇林。"
                },
                {
                    "paragraph": "不念空齋老病叟，退食誰與同委蛇。",
                    "zhushu": "次公曰：詩：委蛇委蛇，自公退食。"
                },
                {
                    "paragraph": "時來洪上看遺迹，忍見屐齒青苔窠。詩成不覺𩀱淚下，悲吟相對惟羊何。",
                    "zhushu": "縯曰：宋謝靈運與族弟惠連、何長喻、荀雍、羊璿之以文章賞㑹，時人謂之四友。靈連有登臨海嶠詩，其序云：與從弟惠連見羊何共和之。○厚曰：李白詩：别後遥傳臨海作，可見羊何共和之。"
                },
                {
                    "paragraph": "欲遣佳人寄錦字，",
                    "zhushu": "援曰：竇㴞徙流沙，其妻蘇氏織錦爲回文詩以贈滔。宛轉循環，辭甚凄切。○子仁曰：杜詩：誰家挑錦字，燭㓕翠眉嚬。"
                },
                {
                    "paragraph": "夜寒手冷無人呵。",
                    "zhushu": "縯曰：李白於便殿草詔，時天寒筆凍，帝令宫𡣕十人各執牙筆呵之，令白逓取書字。",
                    "type": 2
                },
                {
                    "paragraph": "江漲用過韻",
                    "zhushu": "",
                    "type": 2
                },
                {
                    "paragraph": "草木生故墟，牛羊滿空瀆。春江圍草市，夜浪浮竹屋。",
                    "zhushu": "揚曰：唐房千里爲竹室記云：予環堵所棲，率用竹以結其四周。植者爲柱楣，撑者爲椽桷，破者爲宙，削者爲障。"
                },
                {
                    "paragraph": "已連漲海白，",
                    "zhushu": "厚曰：南史：浮南東界，即大漲海。"
                },
                {
                    "paragraph": "尚帶霍山緑。",
                    "zhushu": "次公曰：霍山，則惠州江所出也。"
                },
                {
                    "paragraph": "坎離更休王，",
                    "zhushu": "次公曰：坎，水也；離，火也。火旺則水休，水旺則火休也。"
                },
                {
                    "paragraph": "魚鼈横陵陸。得非崑崙囚，欲報陸渾衂。",
                    "zhushu": "次公曰：陸渾，縣名。皇甫湜爲令，有山火詩，韓退之和之。其詩盛陳山火之熾勢，以爲火官用事，而水官告之於帝，帝謂之以此盖時行使然，汝於申酉之月，然後可騁，乃溺火官之邑，而囚火官於崑崙，以報怨也。陸渾衂，衂，敗也。"
                },
                {
                    "paragraph": "行看北風競，",
                    "zhushu": "縯曰：左傳：晉人聞有楚師。師曠曰：“不競，吾驟歌北風，又歌南風，南風不競。”"
                },
                {
                    "paragraph": "來救南國蹙。",
                    "zhushu": "援曰：左傳成十六年云：南國蹙，射其元王中厥目。"
                },
                {
                    "paragraph": "長驅連山燒，一掃含沙毒。",
                    "zhushu": "厚曰：山海經：大荒南有蜮，處水中，含沙射人影，中則成瘡。"
                },
                {
                    "paragraph": "孤吟𢚓造化，何時停𠋣伏。",
                    "zhushu": "縯曰：老子：禍𠔃福所𠋣，福𠔃禍所伏。"
                },
                {
                    "paragraph": "當憐水旱氓，不作舟車蓄。",
                    "zhushu": "厚曰：史記：旱則資車，水則資舟，物之理也。"
                },
                {
                    "paragraph": "江流儻席卷，",
                    "zhushu": "次公曰：詩：我心匪席，不可卷也。"
                },
                {
                    "paragraph": "社酒期茆縮。",
                    "zhushu": "次公曰：古者以𦭘縮酒，如左傳云“楚貢包𦭘不入，無以縮酒”是已。",
                    "type": 2
                },
                {
                    "paragraph": "連雨漲江二首",
                    "zhushu": "",
                    "type": 2
                },
                {
                    "paragraph": "越井岡頭雲出山，䍧柯江上水如天。",
                    "zhushu": "厚曰：柳子厚詩：林邑東回山似㦸，䍧柯南下水如湯。又云：桂嶺瘴來雲似墨，洞庭春盡水如天。"
                },
                {
                    "paragraph": "牀牀避漏幽人屋，",
                    "zhushu": "縯曰：杜甫茅屋爲秋風所破歌：牀牀屋漏無乾處。"
                },
                {
                    "paragraph": "浦浦移家蜑子船。",
                    "zhushu": "援曰：鄭谷淮上漁者詩：白頭波上白頭翁，家逐船移浦浦風。"
                },
                {
                    "paragraph": "龍卷魚鰕并雨落，",
                    "zhushu": "次公曰：杜詩：細雨落魚兒。"
                },
                {
                    "paragraph": "人隨雞犬上墻眠。",
                    "zhushu": "縯曰：退之𪧐曽江口詩：雞犬俱上屋，不復走與飛。"
                },
                {
                    "paragraph": "只應樓下平堦水，長記先生過嶺年。",
                    "zhushu": "",
                    "type": 2
                },
                {
                    "paragraph": "急雨蕭蕭作晚凉，卧聞榕葉響長廊。",
                    "zhushu": "厚曰：柳子厚詩：山城雨過百花盡，榕葉滿庭鶯亂啼。"
                },
                {
                    "paragraph": "微明燈火耿殘夢，半濕簾帷浥舊香。髙浪隠牀吹甕盎，",
                    "zhushu": "次公曰：隠牀，義同殷牀也。杜詩：鍾殘猶殷牀。凢声徹於牀榻者，皆是已。退之詩云：餘瀾怒不已，喧聒鳴甕盎。"
                },
                {
                    "paragraph": "闇風驚樹擺琳琅。先生不出晴無用，留向空堦滴夜長。",
                    "zhushu": "縯曰：何遜詩云：曉燈闇離室，夜雨滴空堦。",
                    "type": 2
                },
                {
                    "paragraph": "新灘",
                    "zhushu": "子仁曰：水經云：江水歴峽東逕新崩灘。晋太元𥘉，山崩，水逆流百餘里，故謂之新崩灘。",
                    "type": 2
                },
                {
                    "paragraph": "扁舟轉山曲，未至已先驚。白浪横江起，槎牙似雪城。畨畨從髙來，一一投澗坑。大魚不能上，暴腮灘下横。小魚散復合，瀺灂如遭烹。鸕鷀不敢下，飛過兩翅輕。白鷺誇瘦捷，挿脚還欹傾。區區舟上人，薄技安敢呈。只應灘頭廟，頼此牛酒盈。",
                    "zhushu": "",
                    "type": 2
                },
                {
                    "paragraph": "新灘阻風",
                    "zhushu": "",
                    "type": 2
                },
                {
                    "paragraph": "北風吹寒江，來自兩山口。𥘉聞似摇扇，漸覺平沙走。飛雲滿巖谷，舞雪穿牎牖。灘下三日留，識盡山前叟。孤舟倦鵶軋，短䌫困牽揉。甞聞不終日，今此獨何乆。",
                    "zhushu": "子仁曰：老子：飄風不崇朝，驟雨不終日。"
                },
                {
                    "paragraph": "只應留逺人，此意固亦厚。吾今幸無事，閉户爲飲酒。",
                    "zhushu": "",
                    "type": 2
                },
                {
                    "paragraph": "漢水",
                    "zhushu": "",
                    "type": 2
                },
                {
                    "paragraph": "捨棹忽逾月，沙塵困逺行。襄陽逢漢水，偶似蜀江清。蜀江固浩蕩，中有蚊與鯨。漢水亦云廣，欲渉安敢輕。文王化南國，游女儼如卿。",
                    "zhushu": "援曰：見詩漢廣。"
                },
                {
                    "paragraph": "洲中浣紗子，環佩鏘鏘鳴。古風隨丗變，寒水空泠泠。過之不敢慢，佇立整冠纓。",
                    "zhushu": "",
                    "type": 2
                },
                {
                    "paragraph": "湖",
                    "zhushu": "",
                    "type": 2
                },
                {
                    "paragraph": "詩二十六首",
                    "zhushu": "",
                    "type": 2
                },
                {
                    "paragraph": "次韻子由栁湖感物",
                    "zhushu": "",
                    "type": 2
                },
                {
                    "paragraph": "憶昔子羙在東屯，",
                    "zhushu": "縯曰：東屯，今䕫州故城之東。"
                },
                {
                    "paragraph": "數間茅屋蒼山根。嘲吟草木調蠻獠，欲與猿鳥爭啾喧。子今憔悴衆所棄，驅馬獨出無往還。惟有栁湖萬株栁，",
                    "zhushu": "子仁曰：杜牧之詩：萬枝楊柳拂波垂。"
                },
                {
                    "paragraph": "清隂與子供朝昏。胡爲譏評",
                    "zhushu": "去声。"
                },
                {
                    "paragraph": "不少借，生意凌挫難爲繁。栁雖無言不解愠，丗俗乍見應憮然。嬌姿共愛春濯濯，",
                    "zhushu": "援曰：晋書：王恭風度濯濯，如春月栁。"
                },
                {
                    "paragraph": "豈問空腹脩蛇蟠。朝看濃翠傲炎赫，夜愛踈影摇清圎。風翻雪陣春絮亂，蠧響啄木秋聲堅。四時盛衰各有態，摇落悽愴驚寒温。南山孤松積雪厎，抱凍不死誰復賢。",
                    "zhushu": "",
                    "type": 2
                },
                {
                    "paragraph": "和蔡凖郞中見邀遊西湖三首",
                    "zhushu": "",
                    "type": 2
                },
                {
                    "paragraph": "夏潦漲湖深更幽，西風落木美蓉秋。飛雪暗天雲拂地，新蒲出水栁映洲。湖上四時看不足，惟有人生飄若浮。",
                    "zhushu": "次公曰：莊子：其生也若浮。"
                },
                {
                    "paragraph": "解顔一𥬇豈易得，",
                    "zhushu": "次公曰：壷子之於列子，五年之後，始得解顔一𥬇。"
                },
                {
                    "paragraph": "主人有酒君應留。君不見錢塘遊䆠客，朝推囚，暮决獄，不因人喚何時休。",
                    "zhushu": "",
                    "type": 2
                },
                {
                    "paragraph": "城市不識江湖幽，如與蟪蛄語春秋。",
                    "zhushu": "縯曰：莊子逍遥遊篇：蟪蛄不知春秋。"
                },
                {
                    "paragraph": "試令江湖處城市，却似麋鹿遊汀洲。髙人無心無不可，得坎且止乗流浮。",
                    "zhushu": "援曰：賈𧨏鵬賦：乗流則逝𠔃，得坎則止。"
                },
                {
                    "paragraph": "公卿故舊留不得，遇所得意終年留。",
                    "zhushu": "縯曰：李白在江東，乗扁舟，一日千里，或遇勝景，終年不移。"
                },
                {
                    "paragraph": "君不見抛官彭澤令，琴無絃，巾有酒，醉欲眠時遣客休。",
                    "zhushu": "厚曰：陶潜爲彭澤令，郡遣督郵至，吏白應束帶見之。潜歎曰：“吾不能爲五斗米析𦝫事郷里小人。”即日解印，賦歸去來。常蓄素琴一張，絃徽不具，每朋酒之㑹，則撫而和之，曰：“但識琴中趣，何勞絃上聲。”郡將候潜，逢其酒熟，取頭上葛巾漉酒畢，還復着之。貴賤造之者，有酒輒設。潜若先醉，便語客曰：“我醉欲眠，君且去。”其真率如此。",
                    "type": 2
                },
                {
                    "paragraph": "田間决水鳴幽幽，挿秧未遍麥已秋。相𢹂燒笋苦竹寺，却下踏藕蓮花洲。",
                    "zhushu": "子仁曰：杜詩：采菱寒刺上，踏藕野泥中。"
                },
                {
                    "paragraph": "船頭斫鮮細縷縷，船尾炊玉香浮浮。",
                    "zhushu": "次公曰：詩生民：烝之浮浮。"
                },
                {
                    "paragraph": "臨風飽食得甘寢，肯使細故胷中留。君不見壯士憔悴時，饑謀食，渴謀飲，功名有時無罷休。",
                    "zhushu": "",
                    "type": 2
                },
                {
                    "paragraph": "和子由栁湖乆涸忽有水開元寺山茶舊無花今歳盛開二首",
                    "zhushu": "",
                    "type": 2
                },
                {
                    "paragraph": "太昊祠東鐡墓西，",
                    "zhushu": "次公曰：太昊之墟，陳州也。太昊有祠，與夫鐵墓，皆在陳州。子由爲陳州教官，故詩及之。○堯祖曰：志林云：余舊過陳州，留七十餘日，近城可遊觀者無不至。柳湖旁有丘，俗謂之鐵墓，云陳胡公墓也。城濠水往噛其趾，見有鐵錮之。"
                },
                {
                    "paragraph": "一樽曽與子同𢹂。回瞻郡閣遥飛檻，北望檣竿半隱堤。飯豆羮藜思兩鵠，",
                    "zhushu": "援曰：漢翟方進壞陂，汝南童謡曰：“壞陂誰？翟子威。飯我豆食羹芋魁。反乎覆，陂當復。誰言者？两黄鵠。”"
                },
                {
                    "paragraph": "飲河噀水頼長蜺。",
                    "zhushu": "援曰：漢昭帝時天雨虹，下属官中飲井水竭。天报蜺，則大雨也。"
                },
                {
                    "paragraph": "如今勝事無人共，花下壷盧鳥勸提。",
                    "zhushu": "提壶，蘆鳥語也。",
                    "type": 2
                },
                {
                    "paragraph": "長明燈下石欄干，",
                    "zhushu": "江曰：長明燈，見自净土步至功臣寺詩。"
                },
                {
                    "paragraph": "長共杉松闘歳寒。葉厚有稜犀甲健，花深少態鶴頭丹。乆陪方丈曼陀雨，",
                    "zhushu": "縯曰：佛書：佛說法，天雨曼陀羅花。○沈：法革經云：拘髀陀羅樹香，曼陀羅花香。"
                },
                {
                    "paragraph": "羞對先生苜蓿盤。",
                    "zhushu": "厚曰：閩川長溪人。薛令之登第，開元中爲東宫侍讀。時官僚閑淡，以詩自悼云：朝日上團團，照見先生盤。二中無所有，苜蓿長闌干。飯澁匙難滑，羮稀著昜寘。只可謀朝夕，何由保歳寒。"
                },
                {
                    "paragraph": "雪裏盛開知有意，明年開後更誰看。",
                    "zhushu": "",
                    "type": 2
                },
                {
                    "paragraph": "夜泛西湖五絶",
                    "zhushu": "",
                    "type": 2
                },
                {
                    "paragraph": "新月生魄迹未安，",
                    "zhushu": "次公曰：杜甫𥘉月詩：影斜輪未安。"
                },
                {
                    "paragraph": "纔破五六漸盤桓。今夜吐艶如半璧，",
                    "zhushu": "次公曰：盧仝詩：是夕吐艶如長虹。又云：𥘉露半箇璧，漸吐滿輪魄。"
                },
                {
                    "paragraph": "游人得向三更看。",
                    "zhushu": "",
                    "type": 2
                },
                {
                    "paragraph": "三更向䦨月漸垂，欲落未落景特竒。明朝人事誰料得，",
                    "zhushu": "厚曰：武元衡詩：無因駐清景，日出事還生。"
                },
                {
                    "paragraph": "看到蒼龍西没時。",
                    "zhushu": "次公曰：蒼龍，角亢之𪧐，夜半而没。",
                    "type": 2
                },
                {
                    "paragraph": "蒼龍已没牛斗横，東方芒角昇長庚。",
                    "zhushu": "次公曰：曹子建云：斗没參撗。又詩云：東有啓明，西有長庚。"
                },
                {
                    "paragraph": "漁人收筒及未暁，船過惟有菰蒲聲。",
                    "zhushu": "次曰：湖上禁漁，皆盗釣者也。",
                    "type": 2
                },
                {
                    "paragraph": "菰蒲無邊水茫茫，荷花夜開風露香。漸見燈明岀逺寺，更待月黒看湖光。",
                    "zhushu": "",
                    "type": 2
                },
                {
                    "paragraph": "湖光非鬼亦非仙，風恬浪静光滿川。湏臾兩兩入寺去，就視不見空茫然。",
                    "zhushu": "",
                    "type": 2
                },
                {
                    "paragraph": "湖上夜歸",
                    "zhushu": "",
                    "type": 2
                },
                {
                    "paragraph": "我飲不盡器，",
                    "zhushu": "次公曰：飲不盡器，出何諷渴賦。"
                },
                {
                    "paragraph": "半酣味尤長。籃輿湖上歸，",
                    "zhushu": "縯曰：晋王弘邀陶潜還州。問其所乗。荅曰：“素有脚疾，向乗藍輿，亦足自反。”乃令一門生二兒共輿之。"
                },
                {
                    "paragraph": "春風吹面凉。",
                    "zhushu": "子仁曰：老杜詩：歩壑風吹面。"
                },
                {
                    "paragraph": "行到孤山西，夜色已蒼蒼。清吟雜夢寐，得句旋已忘。尚記梨花村，依依聞暗香。入城定何時，賔客半在亡。睡眼忽驚矍，繁燈閙河塘。",
                    "zhushu": "曹曰：沙河塘，乃杭州街名也。"
                },
                {
                    "paragraph": "市人拍手𥬇，狀如失林麞。始悟山野姿，異趣難自彊。",
                    "zhushu": "次公曰：退之詩：與衆異𧼈誰相親。"
                },
                {
                    "paragraph": "人生安爲樂，",
                    "zhushu": "厚曰：秦宓書：安身爲樂，無憂爲福。"
                },
                {
                    "paragraph": "吾䇿殊未良。",
                    "zhushu": "",
                    "type": 2
                },
                {
                    "paragraph": "寒食未明至湖上太守未來兩縣令先在",
                    "zhushu": "子翬曰：杭有錢塘、仁和二縣，𠋣郭。",
                    "type": 2
                },
                {
                    "paragraph": "城頭月落尚啼烏，烏榜紅舷早滿湖。",
                    "zhushu": "次公曰：烏榜紅舷，逰湖之船也。張載云：呉榜越船，不能無水而浮。○退之詩：脚叩兩舷喝呉歌。蚿，船邊也。"
                },
                {
                    "paragraph": "鼔吹未容迎五馬，",
                    "zhushu": "縯曰：南齊栁元伯之子五人，皆領郡，號五馬。○夏曰：一樂府載漢明帝樂四品，三曰黄門鼔吹樂，用之天子宴群臣。○次公曰：五馬，言太守也。古樂府羅敷行云：五馬立踟蹰。而杜詩：人生五馬貴，莫受二毛侵。鼔吹字，如兩部鼔吹。"
                },
                {
                    "paragraph": "水雲先已颺𩀱鳧。",
                    "zhushu": "厚曰：𩀱鳧，謂兩縣令也。王喬爲鄴令，每朔望來朝。漢明帝怪之，令大史伺望之。每見𩀱鳧從東南飛來，舉網得舄。驗之，乃尚方所賜履舄也。"
                },
                {
                    "paragraph": "映山黃帽螭頭舫，",
                    "zhushu": "縯曰：鄧通爲黄頭郞。註云：着黄帽也。○晁曰：白樂天杭州詩：小航船亦畫龍舟。"
                },
                {
                    "paragraph": "夾道青煙鵲尾爐。",
                    "zhushu": "厚曰：費崇先尤信佛法，以鵲尾香爐置膝前。○次公曰：杜陵集載：陶貞白有金鵲尾香爐。"
                },
                {
                    "paragraph": "老病逢春只思睡，獨求僧榻寄湏臾。",
                    "zhushu": "次公曰：子厚詩：且寄湏臾閑。",
                    "type": 2
                },
                {
                    "paragraph": "懷西湖寄美叔同年",
                    "zhushu": "堯卿曰：名端彦。",
                    "type": 2
                },
                {
                    "paragraph": "西湖天下景，遊者無愚賢。淺深隨所得，誰能識其全。嗟我本狂直，早爲丗所捐。獨專山水樂，付與寕非天。三百六十寺，幽㝷遂窮年。",
                    "zhushu": "子仁曰：李白詩：幽尋無前期。又杜詩：幽尋事隨去。"
                },
                {
                    "paragraph": "所至得其妙，心知口難傳。至今清夜夣，耳目餘芳鮮。君持使者節，風采爍雲煙。清流與碧巘，安肯爲君妍。胡不屏騎從，",
                    "zhushu": "髙曰：歐陽永叔㳺石子澗詩云：使君厭騎從，車馬留山前。"
                },
                {
                    "paragraph": "暫借僧榻眠。讀我壁間詩，清涼洗煩煎。䇿杖無道路，直造意所便。應逢古漁父，葦間自寅縁。",
                    "zhushu": "縯曰：荘子漁父篇載：漁父之去孔子也，曰寅縁葦間。"
                },
                {
                    "paragraph": "問道若有得，買魚莫論錢。",
                    "zhushu": "",
                    "type": 2
                },
                {
                    "paragraph": "去杭州十五年復游西湖用歐陽察判韻",
                    "zhushu": "鎭叔曰：按先生文集年譜，以　熈寕四年辛亥除通判杭州，以十一月到任，至七年甲寅秋移守宻州，至元祐四年己巳知杭州，自甲寅至己巳，凡十五年。",
                    "type": 2
                },
                {
                    "paragraph": "我識南屏金鯽魚，重來拊檻散齋餘。",
                    "zhushu": "堯卿曰：南屏，寺也。○悼曰：西湖南屏山興教寺，池有鯽魚十餘尾，皆金色，道人齋餘，争𠋣檻投餌爲戯。○子仁曰：按先生詩話云：舊讀蘇子美六和寺詩云：“松橋待金鯽，竟日獨遲留。”𥘉不喻此語，及倅錢塘，乃知寺後池中有此魚如金色也。昨日復㳺池上，投餅餌，乆之，乃略出，不食復入，不可復見。今所謂重來祔檻者，即此也。"
                },
                {
                    "paragraph": "還從舊社得心印，似省前生覔手書。",
                    "zhushu": "堯卿曰：公遊壽星院，入門便悟。甞有詩云：前生我已到杭州。又晋羊祐自省前生李氏之子，唐房琯悟前生爲永禅師。張文定公方平爲滁州日，遊琅邪山，至藏院云：“前生冩楞伽經未終，願再成之。”皆異人也。"
                },
                {
                    "paragraph": "葑合平湖乆蕪漫，人經豐歳尚凋踈。誰憐寂寞髙常侍，老去狂歌憶孟諸。",
                    "zhushu": "縯曰：髙適爲封丘尉日，有詩云：我李魚樵孟諸野，一生自是悠悠者。乍可狂歌草澤中，寕堪作吏風塵下。適後官至常侍而亡，故曰髙常侍。",
                    "type": 2
                },
                {
                    "paragraph": "次韻劉景文周次元寒食同遊西湖",
                    "zhushu": "",
                    "type": 2
                },
                {
                    "paragraph": "絮飛春减不成年，",
                    "zhushu": "次公曰：杜詩：一片花飛减却春。○倬曰：丘豫見庭中花落，謂友人曰：“飛此一片，减却青春色，不趂行樂，復待何時耶？”"
                },
                {
                    "paragraph": "老境同乗下瀬船。",
                    "zhushu": "次公曰：漢武帝紀有下瀬將軍，而注引伍子胥書有下瀬船。"
                },
                {
                    "paragraph": "藍尾忽驚新火後，",
                    "zhushu": "坡曰：樂天寒食詩：三杯藍尾酒，一堞膠牙餳。"
                },
                {
                    "paragraph": "遨頭要及浣花前。",
                    "zhushu": "坡曰：成都太守自正月十日出逰，至四月十九日浣花乃止。"
                },
                {
                    "paragraph": "山西老將詩無敵，",
                    "zhushu": "次公曰：以言劉景文。前漢賛云：山西岀將。"
                },
                {
                    "paragraph": "洛下書生語更妍。",
                    "zhushu": "次公曰：以言周次元。謝安傳云：能爲洛下書生詠。"
                },
                {
                    "paragraph": "共向北山㝷二士，",
                    "zhushu": "次公曰：二士，言清順、道潜也。○堯卿曰：魏僧法度、法紹遊學北山，綜習三藏，霊跡異事，丗皆見聞，丗号曰“北山二聖”。"
                },
                {
                    "paragraph": "畫橈鼉鼔聒清眠。",
                    "zhushu": "",
                    "type": 2
                },
                {
                    "paragraph": "連日與王忠玉張全翁游西湖訪北山淸順道潜二詩僧登垂雲亭飲參寥泉最後過唐州陳使君夜飲忠玉有詩次韻荅之",
                    "zhushu": "",
                    "type": 2
                },
                {
                    "paragraph": "北山非自髙，千仞付我足。西湖亦何有，萬象生我目。雲深人在塢，風静響應谷。與君皆無心，信歩行㸔竹。竹間逢詩鳴，",
                    "zhushu": "次公曰：韓愈送孟東野序云：東野始以其詩鳴。今以言二詩僧也。"
                },
                {
                    "paragraph": "眼色奪湖渌。百篇成俯仰，二老相追逐。",
                    "zhushu": "次公曰：二老，指言王忠玉、張全翁也。"
                },
                {
                    "paragraph": "故應千頃池，養此一𩀱鵠。山髙路已斷，亭小𦡀屡促。夜㝷三尺井，",
                    "zhushu": "次公曰：三尺井，指言參寥泉也。"
                },
                {
                    "paragraph": "渴飲半甌玉。明朝閙絲管，寒食𮦀歌哭。使君坐無𦕅，狂客來不速。",
                    "zhushu": "子仁曰：見周易。"
                },
                {
                    "paragraph": "載酒有鴟夷，",
                    "zhushu": "縯曰：揚雄酒箴：鴟夷滑稽，腹如大壷。盡日盛酒，人復借沽。常爲國器，比於属車。"
                },
                {
                    "paragraph": "扣門非啄木。",
                    "zhushu": "次公曰：唐人詩云：閑聞啄木鳥，疑是打門僧。"
                },
                {
                    "paragraph": "浮蛆灔金盌，翠羽出華屋。須臾便陳迹，",
                    "zhushu": "援曰：王羲之云：俯仰之間，已爲陳迹。"
                },
                {
                    "paragraph": "覺夣那可續。及君未渡江，過我勤秉燭。",
                    "zhushu": "次公曰：晋謡有：五馬浮渡江。又古詩：何不秉濁遊。"
                },
                {
                    "paragraph": "一𥬇換人爵，",
                    "zhushu": "援曰：孟子：修其天爵，而人爵從之。"
                },
                {
                    "paragraph": "百年終鬼録。",
                    "zhushu": "厚曰：魏文帝書有曰：觀其姓名，已爲鬼録。",
                    "type": 2
                },
                {
                    "paragraph": "次韻曹子方運判雪中同遊西湖",
                    "zhushu": "",
                    "type": 2
                },
                {
                    "paragraph": "詞源灔灔波頭展，",
                    "zhushu": "倬曰：隋文蓺傳曰：筆有餘力，詞無竭源。"
                },
                {
                    "paragraph": "清唱一聲巖谷滿。未容雪積句先髙，豈獨湖開心自逺。",
                    "zhushu": "器先曰：陶淵明詩：心逺地自偏。"
                },
                {
                    "paragraph": "雲山已作歌眉淺，山下碧流清似眼。樽前侑酒只新詩，何異書魚餐蠧簡。",
                    "zhushu": "",
                    "type": 2
                },
                {
                    "paragraph": "次韻仲殊雪中游西湖二首",
                    "zhushu": "",
                    "type": 2
                },
                {
                    "paragraph": "夜半幽夣覺，稍聞竹葦聲。起續凍折絃，",
                    "zhushu": "援曰：賈島詩：坐聞西床琴，凍折两三絃。"
                },
                {
                    "paragraph": "爲鼔一再行。",
                    "zhushu": "縯曰：漢書：司馬相如飲卓氏所，臨卭令請奏琴，相如辝謝，爲鼓一再行。"
                },
                {
                    "paragraph": "曲終天自明，玉樓已峥嶸。有懷二三子，落筆先飛霙。",
                    "zhushu": "師曰：雪花謂之雵，見韓詩外傳。"
                },
                {
                    "paragraph": "共爲竹林㑹，",
                    "zhushu": "師曰：阮藉、山濤、向秀、劉伶、阮咸、王戎、稽康爲竹林㑹。○次公曰：㳺西湖者，豈合有七人乎？"
                },
                {
                    "paragraph": "身與孤鴻輕。秀語出寒餓，身窮詩乃亨。",
                    "zhushu": "師曰：歐陽永叔作梅聖俞詩序云：非詩能窮人，殆窮者而後工也。"
                },
                {
                    "paragraph": "禪老復何爲，𥬇指孤煙生。我獨念粲者，誰與予目成。",
                    "zhushu": "援曰：詩如此粲者何？○次公曰：楚詞少司命云：滿堂𠔃美人，忽獨與予𠔃目成。",
                    "type": 2
                },
                {
                    "paragraph": "寳雲樓閣閙千門，",
                    "zhushu": "師曰：寳雲，寺名。"
                },
                {
                    "paragraph": "林静𥘉無一鳥喧。閉户莫教風掃地，卷簾疑有月臨軒。水光㶑灔猶浮碧，山色空濛已歛昏。乞得湯休竒絶句，",
                    "zhushu": "次公曰：湯休，以比仲殊。宋僧恵休，姓湯氏，有詩名于丗。"
                },
                {
                    "paragraph": "始知塩絮是陳言。",
                    "zhushu": "縯曰：謝安内集謂子姪曰：“白雪紛紛何所似？”兄子㓪曰：“撒塩空中差可疑。”道韞曰：“未若柳絮因風起。”",
                    "type": 2
                },
                {
                    "paragraph": "西湖戯作",
                    "zhushu": "信民曰：詩文發源云：杭有西湖，而頴亦有西湖，皆爲游賞之勝。東坡連守二州，其到頴有謝執政啓云：入参两禁，再玷北扉之榮；出典二邦，輒爲西湖之長。",
                    "type": 2
                },
                {
                    "paragraph": "一士千金未易償，",
                    "zhushu": "次公曰：子貢曰：“寕䘮千金，無失士心。”則一士比千金爲多矣。"
                },
                {
                    "paragraph": "我從陳趙兩歐陽。舉鞭拍手𥬇山簡，",
                    "zhushu": "縯曰：李白㐮陽歌：衮陽小兒齊拍手，欄街争唱白銅鞮。傍人借問𥬇何事，𥬇殺山翁醉似泥。"
                },
                {
                    "paragraph": "秪有并州一葛強。",
                    "zhushu": "厚曰：晋山簡傳：郡民有佳園池，簡每出嬉遊，多之他上，置酒輒醉，名曰髙陽池。時有兒童歌曰：“山公出何許，往至髙陽池。日夕倒載歸，酩酊無所知。時時能騎馬，倒着白接籬。㪯鞭向葛強，何如弁州兒？”",
                    "type": 2
                },
                {
                    "paragraph": "軾在潁州與趙德麟同治西湖未成改楊州三月十六日湖成德麟有詩見懷次韻",
                    "zhushu": "",
                    "type": 2
                },
                {
                    "paragraph": "太山秋毫兩無窮，",
                    "zhushu": "次公曰：莊子内篇：天下莫大於秋毫之末，而太山爲小。又云：是亦一無窮，非亦一無窮也。"
                },
                {
                    "paragraph": "鉅細本出相形中。",
                    "zhushu": "次公曰：老子曰：物形之势成之。言因鉅而有細，因細而有鉅，特相形尓。"
                },
                {
                    "paragraph": "大千起滅一塵裏，",
                    "zhushu": "縯曰：佛言三千丗界，猶如空花，亂起亂㓕，而况我在此空花起㓕之中。○次公曰：退之云：下視寓九州，一塵集毫端。"
                },
                {
                    "paragraph": "未覺杭頴誰雌雄。",
                    "zhushu": "坡曰：來詩云：與杭争雄。"
                },
                {
                    "paragraph": "我在錢塘柘湖渌，大堤士女争昌丰。",
                    "zhushu": "援曰：詩：子之昌𠔃，子之丰𠔃。"
                },
                {
                    "paragraph": "六橋横絶天漢上，北山始與南屏通。",
                    "zhushu": "次公曰：子由先生墓誌：杭州西湖南北三十里，環湖往來，終日不逹。先生旣去葑田，葑田如雲，乃積之湖中爲長堤，一，以通南北。六橋，則湖上所創之橋也。○甄曰：按先生作堤䟽流，跨流爲橋者凢六，並在今蘇公堤上。"
                },
                {
                    "paragraph": "忽驚二十五萬丈，老葑席卷蒼雲空。",
                    "zhushu": "縯曰：先生奏修杭州西湖狀云：自囯初以來，稍廢不治，水個草生，漸成葑田。熈寕中，湖之葑合者盖十二三尓，至今遂塞其半，已打量湖上葑田，計二十五萬餘文，度用二十餘萬工。"
                },
                {
                    "paragraph": "朅來潁尾弄秋色，一水縈帶昭靈宫。",
                    "zhushu": "縯曰：李華吊古戰場文云：何水縈帶昭靈宫，張龍公祠堂也。"
                },
                {
                    "paragraph": "坐思呉越不可到，借君月斧修朣朧。",
                    "zhushu": "厚曰：酉陽雜爼：唐大和中，鄭仁本逰嵩山，失道，忽於叢𣗥中見一人枕幞而睡。呼之，問其所自。曰：“君知月七寳合成乎？常有八萬二千户修之，予一数也。”開幞，有斤斧数事，玉屑飯兩褁。"
                },
                {
                    "paragraph": "二十四橋亦何有，",
                    "zhushu": "縯曰：杜牧揚州詩：二十四橋明月夜，玉人何處斈吹簫。"
                },
                {
                    "paragraph": "換此十頃玻瓈風。",
                    "zhushu": "子仁曰：永叔西湖詩：都將二十四橋月，換得西湖十頃秋。"
                },
                {
                    "paragraph": "雷塘水乾禾黍滿，寳釵耕出餘鸞龍。",
                    "zhushu": "次公曰：雷塘，在揚州東北十里，煬帝所葬處埸。帝平昔遊之，多從宫人，故時耕岀寳釵焉。鵉龍，則寳釵之飾也。"
                },
                {
                    "paragraph": "明年詩客來吊古，伴我霜夜號秋蟲。",
                    "zhushu": "坡曰：徳鱗見約來楊寄居，亦有意求楊倅。",
                    "type": 2
                },
                {
                    "paragraph": "次韻趙德麟西湖新成見懷絶句",
                    "zhushu": "饒曰：此頴州西湖。",
                    "type": 2
                },
                {
                    "paragraph": "壷中春色",
                    "zhushu": "謂洞庭春色也。"
                },
                {
                    "paragraph": "飲中仙，",
                    "zhushu": "次公曰：飲中仙，用杜詩飲中八仙也。"
                },
                {
                    "paragraph": "騎鶴東來獨惘然。",
                    "zhushu": "縯曰：太平廣記：有客相從，各言其志。或曰：“願爲揚州刺史。”或曰：“頭騎鶴上昇。”其一人曰：“正欲騎鶴赴揚州。”"
                },
                {
                    "paragraph": "猶有趙陳同李郭，不妨同泛過湖船。",
                    "zhushu": "厚曰：後漢：郭林宗游洛陽，見李膺，大竒之，遂相友善。後歸郷里，諸儒送至河上，車數千两。林宗獨與膺同舟，人望之以爲神仙。",
                    "type": 2
                },
                {
                    "paragraph": "再次韻趙德麟新開西湖",
                    "zhushu": "饒：此亦頴州西湖。",
                    "type": 2
                },
                {
                    "paragraph": "使君不用山麴藭，饑民自逃泥水中。",
                    "zhushu": "縯曰：左傳：申叔展語：“還無社中有麥麴乎？”曰：“無。有山麴窮乎？”曰：“無。河魚腹疾，奈何？”杜預註：麥麴窮，所以禦濕，欲使無社逃泥水中，軍中不敢正言，故作隱語也。"
                },
                {
                    "paragraph": "欲將百瀆起凶𡻕，免使甔石愁揚雄。",
                    "zhushu": "援曰：揚雄清浄寡欲，家無甔石之儲，晏如也。"
                },
                {
                    "paragraph": "西湖雖小亦西子，",
                    "zhushu": "次公曰：先生在杭州有詩曰：欲把西湖比西子，淡粧濃抺緫相冝。今言“西湖雖小亦西子”，則指潁州西湖也。"
                },
                {
                    "paragraph": "縈流作態清而丰。千夫餘力起三閘，",
                    "zhushu": "見先生未句自註中。"
                },
                {
                    "paragraph": "焦陂下與長淮通。十年憔悴塵土窟，清瀾一洗啼痕空。王孫本自有仙骨，",
                    "zhushu": "次公曰：神仙傳：神告墨子曰：“子有仙骨。”又杜詩：自是君身有仙骨。"
                },
                {
                    "paragraph": "平生𪧐　衛明光宫。",
                    "zhushu": "次公曰：漢武帝太𥘉四年秋，起明光宫。囯三輔黄圖載三秦記云：未央宫漸䑓西有桂西市，中有明光殿，皆金玉珠璣爲簾箔，晝夜光明。又云：武帝求仙，起光明宫，發燕趙羙女二十充之，令緫其藉。"
                },
                {
                    "paragraph": "一行作吏人不識，",
                    "zhushu": "厚曰：文選嵆叔夜與山巨源絶交書云：游山澤，觀魚鳥，心甚樂之。一行作吏，此事便廢。"
                },
                {
                    "paragraph": "正似雲月𥘉朦朧。時臨此水照氷雪，莫遣白髮生秋風。",
                    "zhushu": "子仁曰：白楽天詩：数莖班𩯭對秋風。"
                },
                {
                    "paragraph": "定須却致兩黄鵠，",
                    "zhushu": "援曰：前漢：翟方進爲丞相，請壞汝南鴻𨻶陂。父老怨方進，歌曰：“壞陂誰？翟子威。飯我豆，羮羊魁。反乎覆，陂當復。誰言者？兩黄鵠。”"
                },
                {
                    "paragraph": "新與上帝開濯龍。",
                    "zhushu": "縯曰：後漢：建武中，汝南太守鄧晨欲修復鴻陂，聞許楊曉水脉，召與之議。掦曰：昔先帝用翟方進之言，尋而自夣上天，天帝怒曰：“何故敗我濯龍淵？”是後民失其利，多致饑困。明府今興立廢業，國冨民安，童謡之言，將證於此。"
                },
                {
                    "paragraph": "湖成君歸侍帝側，燈花已綴釵　頭蟲。",
                    "zhushu": "坡曰：去歳潁州灾傷，予奏乞罷黄河夫萬人，開本州溝瀆，從之。以餘力作三閘，通焦陂水，浚西湖。○援曰：退之燈花詩：囊裏排金粟，釵頭綴玉虫。更煩將喜事，來報主人翁。",
                    "type": 2
                },
                {
                    "paragraph": "許州西湖",
                    "zhushu": "",
                    "type": 2
                },
                {
                    "paragraph": "西湖小雨晴，灔灔春渠長。來從古城角，夜半傳新響。使君欲春游，浚沼役千掌。紛紛具畚鍤，　閙若蟻運壤。夭桃弄春色，生意寒猶怏。惟有落殘梅，標格苦矜爽。遊人坌已集，挈榼三且兩。醉客卧道傍，扶起尚偃仰。池臺信宏麗，貴與民同賞。但恐城市歡，不知田野愴。潁川七不登，野氣長蒼莽。誰知萬里客，湖上獨長想。",
                    "zhushu": "",
                    "type": 2
                },
                {
                    "paragraph": "西湖絶句",
                    "zhushu": "",
                    "type": 2
                },
                {
                    "paragraph": "春來濯濯江邊柳，秋後離離湖上花。不羡千金買歌舞，一篇珠玉是生涯。",
                    "zhushu": "",
                    "type": 2
                },
                {
                    "paragraph": "泉石",
                    "zhushu": "",
                    "type": 2
                },
                {
                    "paragraph": "詩三十一首",
                    "zhushu": "",
                    "type": 2
                },
                {
                    "paragraph": "磻溪石",
                    "zhushu": "趙䕫曰：石在虢縣。",
                    "type": 2
                },
                {
                    "paragraph": "墨突不暇黔，孔席未甞煖。",
                    "zhushu": "次公曰：淮南子修務訓萹曰：孔子無黔突，墨子無煖席。而班固荅賔戲曰：孔席不煖，墨突不黔。二書異文。杜詩云：賢有不黔突，聖有不煖席。則王用荅賔戯語，今先生則又因之。"
                },
                {
                    "paragraph": "安知渭上叟，跪石留𩀱骭。",
                    "zhushu": "次公曰：渭上叟，太公也。先生自註云：磻溪石，在縣東南十八里，猶有投竿跪餌、两膝所着之處。"
                },
                {
                    "paragraph": "一朝嬰丗故，辛苦平多難。",
                    "zhushu": "次公曰：以言太公起從文王，而輔武王伐紂也。"
                },
                {
                    "paragraph": "亦欲就安眠，旅人譏客懶。",
                    "zhushu": "縯曰：史記齊丗家云：武王已平商而王天下，封師尚父於齊營丘。東就國，道𪧐行遲。逆旅之人曰：“吾聞時難得而易失，客寢甚安，殆非就國者也。”太公聞之，夜衣而行，𥠖明至國。",
                    "type": 2
                },
                {
                    "paragraph": "周公廟廟在𡵨山西北七八里廟後百許歩有泉依山湧洌異常國史所謂潤德泉丗亂則竭者也",
                    "zhushu": "堯祖曰：自華以西名山七，其四曰岐山。徐廣云：“即今之岐山縣。其山两岐，俗呼爲箭括嶺。”○子敬：湘山野録云：雍熙二年，鳯翔奏𡵨山縣周公廟有泉湧。舊老相傳，時平則流，亂則竭。至大中年復流，賜號潤德泉。後又涸。今其泉復湧，澄瑩甘㓗，而太宗嘉之。",
                    "type": 2
                },
                {
                    "paragraph": "吾今那復夢周公，",
                    "zhushu": "縯曰：孔子曰：吾不復夢見周公。"
                },
                {
                    "paragraph": "尚喜秋來過故宫。翠鳯舊依山硉兀，",
                    "zhushu": "縯曰：周興，鸑鷟鳴於岐山，今爲鳯翔。○次公曰：郭朴江賦云：巨石硉兀以前却。又退之雪後詩：人言白氣象硉兀不可攀。"
                },
                {
                    "paragraph": "清泉長與丗窮通。",
                    "zhushu": "次公曰：即潤德泉也。詳見題註。"
                },
                {
                    "paragraph": "至今遊客傷離黍，故國諸生詠雨濛。",
                    "zhushu": "援曰：詩黍離：周大夫行役，至于宗周，過故宗廟宫室，盡爲禾黍。東山：我徂東山，零雨其濛。"
                },
                {
                    "paragraph": "牛酒不來烏鳥散，白楊無數暮號風。",
                    "zhushu": "縯曰：古詩：白楊多悲風，䔥䔥愁殺人。",
                    "type": 2
                },
                {
                    "paragraph": "愛玉女洞中水旣致兩缾恐後復取而爲使者見給因破竹爲契使寺僧藏其一以爲往來之信戲謂之調水符",
                    "zhushu": "若拙曰：按先生留題仙遊潭中興寺，寺東有玉女洞。又自註云：中興寺有玉女洞，洞中有飛泉，甚甘。",
                    "type": 2
                },
                {
                    "paragraph": "欺謾乆成俗，關市有契繻。",
                    "zhushu": "次公曰：関防有繻，所以爲符。漢書註曰：繻，帛邊也。舊関出入皆有傳。傳煩，因裂繻頭以爲符信。終軍弃繻是已。"
                },
                {
                    "paragraph": "誰知南山下，取水亦置符。古人辨淄澠，",
                    "zhushu": "縯曰：列子載孔子云：淄澠之合，易牙能辨之。○師曰：易牙，齊桓公大夫。淄、澠二水爲食，牙亦知二水之味。桓公不信，數或如驗也。"
                },
                {
                    "paragraph": "皎若鶴與鳧。",
                    "zhushu": "縯曰：荘子：鳧脛雖短，續之則憂；鶴脛雖長，断之則悲。"
                },
                {
                    "paragraph": "吾今旣謝此，但視符有無。常恐汲水人，智出符之餘。多防竟無及，弃置爲長吁。",
                    "zhushu": "",
                    "type": 2
                },
                {
                    "paragraph": "和子由木山引水二首",
                    "zhushu": "",
                    "type": 2
                },
                {
                    "paragraph": "蜀江乆不見滄浪，",
                    "zhushu": "次公曰：孺子歌曰：滄浪之水清兮，可以濯我纓。雖在楚地有滄浪水之名，而滄浪两字，大率言水之狀耳。如選詩云：垂影釣滄浪。"
                },
                {
                    "paragraph": "江上枯槎逺可將。去國尚能三犢載，汲泉何愛一夫忙。﨑嶇好事人應𥬇，冷淡爲歡意自長。遥想納凉清夜永，牎前微月照汪汪。",
                    "zhushu": "",
                    "type": 2
                },
                {
                    "paragraph": "千年古木卧無梢，浪卷沙翻去似瓢。幾度過秋生蘚暈，至今流潤應江潮。",
                    "zhushu": "堯卿曰：江有潮來，枯木先潤，若相應也。"
                },
                {
                    "paragraph": "泫然疑有蛟龍吐，斷處人言霹靂焦。",
                    "zhushu": "又表曰：唐柳宗元霹靂琴賛序云：始枯生於石上，蛟龍伏其窽。一夕暴震，爲火焚，至旦乃已。超道人取以爲三琴云。"
                },
                {
                    "paragraph": "材大古來無適用，",
                    "zhushu": "縯曰：杜詩：志士幽人莫怨嗟，古來材大難爲用。"
                },
                {
                    "paragraph": "不須鬱鬱慕山苗。",
                    "zhushu": "次公曰：左太冲詠史詩：欎欎澗底松，離離山上苗。以彼徑寸莖，䕃此百尺條。丗胄躡髙位，英俊沈下僚。地勢徒之然，由來非一朝。此以托㒷於子由，故云不須慕以寛之也。",
                    "type": 2
                },
                {
                    "paragraph": "焦千之求惠山泉詩",
                    "zhushu": "敬夫：按陸鴻漸煎茶水品：常州無錫縣惠山寺名泉第二。",
                    "type": 2
                },
                {
                    "paragraph": "兹山定空中，乳水蒲其腹。遇𨻶則發見，臭味實一族。淺深各有值，方圎隨所蓄。或爲雲洶湧，或作線斷續。或鳴空洞中，𮦀　佩間琴筑。",
                    "zhushu": "善權曰：白居易廬山草堂記：堂東有瀑布，如環珮琴筑聲。"
                },
                {
                    "paragraph": "或流蒼石縫，宛轉龍鸞蹙。",
                    "zhushu": "賈曰：酉陽雜爼云：元街縣有泉，泉眼中水定旋如盤龍，驢馬飲之皆驚走。"
                },
                {
                    "paragraph": "缾罌走千里，眞僞半相瀆。貴人髙宴罷，醉眼亂紅緑。赤泥開方印，",
                    "zhushu": "厚曰：盧仝詩：白絹斜封三道印。"
                },
                {
                    "paragraph": "紫餅截圎玉。",
                    "zhushu": "崔曰：茶録云：茶色貴白，而餅茶多以珎膏油其面，故有青黄紫黒之異。"
                },
                {
                    "paragraph": "傾甌共歎賞，𥨸語𥬇僮僕。豈如泉上僧，盥灑自挹掬。故人憐我病，篛籠",
                    "zhushu": "上聲。"
                },
                {
                    "paragraph": "寄新馥。",
                    "zhushu": "饒曰：茶録云：茶冝篛葉，収藏之家以篛葉封褁，焙焙中。"
                },
                {
                    "paragraph": "欠伸北牎下，晝睡美方熟。精品厭凡泉，願子致一斛。",
                    "zhushu": "援曰：陸羽以無錫惠山寺石泉爲第三。",
                    "type": 2
                },
                {
                    "paragraph": "韓子華石淙莊",
                    "zhushu": "",
                    "type": 2
                },
                {
                    "paragraph": "絳侯百萬兵，尚畏書牘背。",
                    "zhushu": "縯曰：絳侯周勃免相就國，每河東守尉行縣至絳，勃嘗畏誅，令家人持兵以見。人有上書告勃欲反，下廷尉。勃恐，不知置辝。吏稍侵辱之。勃以千金與獄吏又，又乃書牘背示之曰：“以公主爲證。”公主，文帝女也，勃子勝之尚之，故獄吏教引爲證。勃旣岀，曰：“吾嘗將百萬兵，安知獄吏之貴也。”○倬曰：趙飛燕傳云：手書對牘背。註曰：牘，木簡也。時以爲詔馳問之，故令於背上書封辝。"
                },
                {
                    "paragraph": "功名意不已，數與危機㑹。",
                    "zhushu": "縯曰：𣈆諸葛長民傳：劉𥙿誅劉毅，長民謂所親曰：“昔年醢彭越，前年殺韓信，禍其至矣。”謀欲爲亂，猶豫未决，旣而歎曰：“貧賤常思冨貴，冨貴必履危機。今日欲為丹徒布衣，豈可得也。”○厚曰：劉禹錫題欹噐圖云：秦國功成思稅駕，晋臣名遂歎危機。無因上蔡牽黄犬，願作丹徒一布衣。"
                },
                {
                    "paragraph": "我公抱絶識，凛凛鎮横潰。欲収伊吕迹，逺與巢由對。",
                    "zhushu": "次公曰：伊君、吕望，功名之士也；許由、巢父，隠遁之士也。言韓子華旣冨貴矣，乃欲退隠。"
                },
                {
                    "paragraph": "誓言雖未從，乆已斷諸内。區區爲懷祖，頗覺羲之隘。",
                    "zhushu": "厚曰：晋王羲之傳：驃騎將軍王述有美譽，與羲之齊名，而羲之甚輕之，由是情好不叶。述先爲㑹稽，以母䘮居郡境。羲之代述，止一弔，遂不重詣。述深以爲恨。及述爲揚州刺史，將就徵，周行郡界，而不過羲之。臨發，一別而去。先是，羲之耻爲之下，謂其諸子曰：“吾不減懷祖，而位遇懸邈，當由汝等不及坦之故耶？”述後檢察㑹稽郡，辨其刑政，主者疲於簡對。羲之深耻之，遂稱疾去郡，於父母墓前自誓去官。"
                },
                {
                    "paragraph": "此身隨造物，一葉舞澎湃。",
                    "zhushu": "次公曰：一葉，言小舟。退之詩：共泛清湘一葉舟。"
                },
                {
                    "paragraph": "田園不早定，歸𪧐　終安在。彼美石淙莊，每到百事廢。泉流知人意，屈折作濤瀬。寒光洗肝鬲，清響跨竽籟。我舊門前客，放言不自外。園中亦何有，薈蔚可勝計。",
                    "zhushu": "次公曰：詩云：薈兮蔚兮，南山朝隮。雖言雲貌，盖如草木之薈蔚耳。"
                },
                {
                    "paragraph": "請公試回首，嵗晚餘蒼檜。",
                    "zhushu": "次公曰：末四句乃一篇之妙𣅀也。盖云草木雖薈蔚盛茂，而歳晚黃落，其不彫者惟蒼檜耳，所以重比韓公子華也。",
                    "type": 2
                },
                {
                    "paragraph": "虎跑泉",
                    "zhushu": "師川曰：按杭州圖經云：性定禅師嘗居大慈，無水，或有神人告之曰：“明日當有水矣。”是夜一虎跑地作穴，泉水湧岀，因號虎跑泉。人云廣福院有虎跑泉，盖杭有兩處。",
                    "type": 2
                },
                {
                    "paragraph": "亭亭石塔東峯上，此老𥘉來百神仰。虎移泉眼趂行脚，龍作浪花供撫掌。至今遊人灌濯罷，卧聽空堦環玦響。故知此老如此泉，莫作人間去來想。",
                    "zhushu": "次公曰：按地志：潤州丹徒縣招隠山載有虎跑泉。",
                    "type": 2
                },
                {
                    "paragraph": "留别雩泉",
                    "zhushu": "薛曰：先生集載云：雩泉詩序云：廟門之西南十餘歩，有泉注洋，折旋如車輪，淸凉滑甘，冬夏若一。乃琢石爲井，作亭於其上，名之曰雩泉。",
                    "type": 2
                },
                {
                    "paragraph": "舉酒屬雩泉，白髮日夜新。",
                    "zhushu": "次公曰：李白寄逺詩云：朱顔彫落盡，白髮一何新。"
                },
                {
                    "paragraph": "何時泉中天，復照泉上人。二年飲泉水，魚鳥亦相親。",
                    "zhushu": "次公曰：梁簡文在華林園，謂左右曰：“㑹心處不必在逺，翛然林水，便有濠濮間之趣，覺鳥獸禽魚自來親人。”"
                },
                {
                    "paragraph": "還將弄泉手，遮日向西秦。",
                    "zhushu": "援曰：杜牧詩：惆悵江湖釣竿手，却遮西日向長安。",
                    "type": 2
                },
                {
                    "paragraph": "浚井",
                    "zhushu": "呉憲曰：按先生東坡八詩云：家童燒枯草，走報暗井出。一飽未敢期，瓢飲已可必。而浚井一篇。又次第於黄州詩中，必是井也。",
                    "type": 2
                },
                {
                    "paragraph": "古井没荒萊，不食誰爲惻。",
                    "zhushu": "縯曰：易井卦云：井渫不食，爲我心惻。"
                },
                {
                    "paragraph": "缾罌下兩綆，蛙蚓飛百尺。腥風被泥滓，空響聞㸃滴。上除青青芹，下洗鑿鑿石。",
                    "zhushu": "厚曰：詩揚之永：白石鑿鑿。"
                },
                {
                    "paragraph": "沾濡愧童僕，盃酒煖寒栗。",
                    "zhushu": "次公：此亦老杜“執之以微寒，共給酒一斛”之意。"
                },
                {
                    "paragraph": "白水漸泓停，青天落寒碧。云何失舊穢，厎處來新㓗。井在有無中，無來亦無失。",
                    "zhushu": "縯曰：易井卦：无䘮无得，往來井井。",
                    "type": 2
                },
                {
                    "paragraph": "余過温泉壁上有詩云直待衆生緫無垢我方清冷混常流問人云長老可遵作遵己退居圎通亦作一絶",
                    "zhushu": "",
                    "type": 2
                },
                {
                    "paragraph": "石龍有口口無根，自在流泉誰吐吞。若信衆生本無垢，此泉何處覔寒温。",
                    "zhushu": "子仁曰：先生詩話載遵師全篇云：禪庭誰作石龍頭，龍口湯泉沸不休。其下句即序中所載，且記之云：元豊七年五月十三日。",
                    "type": 2
                },
                {
                    "paragraph": "丗傳徐凝瀑布詩云一條界破青山色至爲塵陋又僞作樂天詩稱美此句有賽不得之語樂天雖渉淺易然豈至是哉乃戯作一絶",
                    "zhushu": "",
                    "type": 2
                },
                {
                    "paragraph": "帝遣銀河一𣲖垂，古來惟有謫仙詞。",
                    "zhushu": "縯曰：李白詩：日照香爐生紫煙，遥看瀑布佳長川。飛流直下三千尺，疑是銀河落九天。"
                },
                {
                    "paragraph": "飛流濺沬知多少，不與徐凝洗惡詩。",
                    "zhushu": "厚曰：白居易刺杭州，張祐自負詩名，以解頭爲已任，徐疑後至，誦所作瀑布詩，祐愕然，居易遂以凝爲首薦。○師曰：李肇國史𥙷：徳宗晚年詩元工，臣下莫及。太保淮南進崔叔清詩百篇，帝謂使者曰：“此惡詩，何用進？”時謂准敕惡詩。○子仁曰：先生詩話云：僕𥘉入廬山，有以陳令舉廬山記見寄者，且行且讀，見其中云徐凝、李白之詩，不覺失𥬇。開元寺主求詩，爲作此一絶云。",
                    "type": 2
                },
                {
                    "paragraph": "楊康功有石狀如醉道士爲賦此詩",
                    "zhushu": "",
                    "type": 2
                },
                {
                    "paragraph": "楚山固多猿，青者黠而壽。化爲狂道士，山谷恣騰蹂。誤入華陽洞，𥨸飲𦭘君酒。",
                    "zhushu": "縯曰：仙經載：句曲山即三十六洞天之第八洞也，名曰華陽洞，大𦭘君之所治也。○師曰：神仙傳：大𦭘君名盈，次弟名固，小弟名𠂻。太上老君拜盈爲司命真君，固爲定籙君，𠂻爲保命君，故號三𦭘君。𦭘山在江寕府句容縣。"
                },
                {
                    "paragraph": "君命囚巖間，巖石爲械杻。松根絡其足，藤蔓縛其肘。蒼苔眯其目，叢𣗥哽其口。三年化爲石，",
                    "zhushu": "次公曰：語使萇弘之血藏之三年，化爲碧也。"
                },
                {
                    "paragraph": "堅痩敵瓊玫。無復號雲聲，空餘舞杯手。",
                    "zhushu": "次公曰：號雲，以言猿；舞杯，以言道士。"
                },
                {
                    "paragraph": "樵夫見之𥬇，抱費易升斗。楊公海中仙，丗俗那得友。海邊逢姑射，",
                    "zhushu": "縯曰：莊子：藐姑射之山，有神人居焉。肌膚若氷雪，綽約若處子。"
                },
                {
                    "paragraph": "一𥬇微俛首。胡不載之歸，用此頑且醜。求詩紀其異，本末得細剖。吾言豈妄云，得之亡是叟。",
                    "zhushu": "厚曰：司馬相如作子虚賦：以子虚，虚言也，爲楚稱；烏有先生者，烏有此事也，爲齊難。又繼以上林賦：稱亡是公者，亡是人也。欲明天子之義，故虚籍此三人爲辝。○次公曰：仐先生自言，其以石，乃猿化道士，𥨸仙酒而又化石，止設虚辭爲稱耳。",
                    "type": 2
                },
                {
                    "paragraph": "文登蓬萊閣下石壁千丈爲海浪所戰時有碎裂淘灑嵗乆皆圎熟可愛土人謂此彈子渦也取數百枚以養石菖蒲且作詩遺垂慈堂老人",
                    "zhushu": "",
                    "type": 2
                },
                {
                    "paragraph": "蓬萊海上峯，玉立色不改。孤根捍滔天，",
                    "zhushu": "厚曰：書曰：洪水滔天。"
                },
                {
                    "paragraph": "雲骨有破碎。陽侯殺廉角，",
                    "zhushu": "次公曰：陽侯，波神也。掦雄賦：凌陽侯之素波。"
                },
                {
                    "paragraph": "隂火發光采。",
                    "zhushu": "次公曰：玄虛賦云：陽水不治隂火潜。師曰：劉禹錫望賦：送飛鴻之滅没，附隂火之光采。"
                },
                {
                    "paragraph": "纍纍彈丸間，𤨏細成珠琲。閻浮一漚爾，",
                    "zhushu": "次公曰：佛書：閻浮提，言中國也。"
                },
                {
                    "paragraph": "眞妄果安在。我持此石歸，袖中有東海。垂慈老人眼，俯仰了大塊。置之盆盎中，日與山海對。明年菖蒲根，連絡不可解。儻有蟠桃生，旦暮猶可待。",
                    "zhushu": "次公曰：神仙傳：王母言：仙桃三千年一生實。此詩先生言以小石養菖蒲而作，而言及待蟠桃生，未詳。豈以菖蒲延年，服之而壽，遂可待蟠桃生乎，以俟言詩者。○伯恭曰：蟠桃，海上物也。史記本紀：東至于蟠木。劉禹錫詩“海中仙果子生遲”是已。今詩主海石而作，又皆渉至理而出新意，如“袖中有東海”“日與山海對”，皆非實事，故云“儻有蟠桃生，旦暮猶可待”，言旣是海石，汴當有蟠桃也。盖因飬菖蒲，𦕅與垂慈老論理相尓。而趙註言昌蒲延年，服之而壽，遂可待蟠桃生，亦穿鑿矣。",
                    "type": 2
                },
                {
                    "paragraph": "軾始於文登海上得白石數升如芡實可作枕聞梅丈嗜石故以遺其子子明學士子明有詩次其韻",
                    "zhushu": "",
                    "type": 2
                },
                {
                    "paragraph": "海隅荒怪有誰珍，零落珊瑚泣季倫。",
                    "zhushu": "次公曰：晉書石崇傳：武帝每助王愷，示以珊瑚樹賜之。髙二尺許，枝柯扶踈，丗所罕比。愷以示崇，崇便以鐵如意擊之，應手而碎。乃命左右悉取珊瑚，有髙三四尺者六七株，條𠏉絶俗，光彩耀日，如愷比者甚衆。愷怳然自失。季倫，乃崇字也。李倫，豪傑者泣之義，以俟明識者。○伯恭曰：此特借珊瑚之碎者以比石尔。泣季倫者，謂其可惜也。趙註言季倫豪傑，似不應泣，亦尼出處矣。"
                },
                {
                    "paragraph": "法供坐令微物重，",
                    "zhushu": "軾舊有怪石供。○丁曰：按先生怪石供云：齊安江上往往得美石，似玉無辨，多紅黄白色，其文如人指上螺，精明可愛。齊安小兒浴於江，時有得之者，戯以餅餌易之，旣乆，得二百九十八枚。佛印禅師適有使至，遂以爲供。自今以往，山僧野人欲供禅師，而力不能辨衣服飲食、卧具者，皆得以净水住石爲供，盖自蘇子膽始。"
                },
                {
                    "paragraph": "色難歸致孝心純。",
                    "zhushu": "縯曰：論語：子曰：“問孝。”子曰：“色難。”又左傳言潁考叔，純孝也。"
                },
                {
                    "paragraph": "只疑薏苡來交趾，",
                    "zhushu": "任曰：後漢馬援𥘉在交趾，常餌薏苡實，用能輕身省慾，以勝瘴氣。及軍還，載之一車，欲以爲種。後人有譛之者，以爲前所載還，皆明珠文犀。"
                },
                {
                    "paragraph": "未信蠙珠岀泗濵。",
                    "zhushu": "次公曰：書禹貢：泗濵浮磬，淮夷蠙珠曁魚。或云浮磬係之泗濵，蠙珠魚係之淮夷，而先生云蠙珠出泗濵，當俟明識。"
                },
                {
                    "paragraph": "願子聚爲江夏枕，",
                    "zhushu": "厚曰：東觀漢記：黄香，字文彊，江夏安陸人。事母至孝，暑月扇枕，寒則身温枕席。"
                },
                {
                    "paragraph": "不勞揮扇自寜親。",
                    "zhushu": "",
                    "type": 2
                },
                {
                    "paragraph": "次韻和楊次公惠徑山龍井水",
                    "zhushu": "坡曰：龍井水洗病眼有效。",
                    "type": 2
                },
                {
                    "paragraph": "漏盡雞號厭夜行，",
                    "zhushu": "次公曰：田豫乞遜位曰：年過七十而以居位，譬猶鍾鳴漏盡而夜行不休，罪人也。"
                },
                {
                    "paragraph": "年來小噐溢缾罌。弃官縱未歸東海，",
                    "zhushu": "縯曰：前漢：䟽廣，東海蘭陵人。廣爲太子太傅，兄子受爲少傅。廣上書乞骸骨，上以其年老，皆許之，加賜黄金三十斤，公卿大夫送者車數百兩。"
                },
                {
                    "paragraph": "罷郡猶堪作水衡。",
                    "zhushu": "縯曰：前漢龔遂傳：上遣使徴遂，以年老不任公卿，拜爲水衡都尉。"
                },
                {
                    "paragraph": "幻色將空眼先暗，勝遊無礙脚殊輕。空煩逺致龍淵水，寕復臨池似伯英。",
                    "zhushu": "援曰：弘農張伯英草書精甚，凡家之衣帛，必書而後練之。臨池學書，池水盡黒。",
                    "type": 2
                },
                {
                    "paragraph": "𩀱石",
                    "zhushu": "并引。",
                    "type": 2
                },
                {
                    "paragraph": "至楊州，獲二石，其一緑色，岡巒迤邐，有穴逹于背。其一正白可鑒。漬以盆水，置几案間。忽憶在頴州日，夢人請住一官府，榜曰“仇池”。覺而誦杜子美詩曰：“萬古𬽦　池穴潜通小有天。”乃戲作小詩，爲僚友一𥬇。",
                    "zhushu": "祖可曰：按道藏益州洞庭玄中記云：崑崙山者髙，上通九天，下通九州，萬靈所都。欲知其道，從𬽦池百頃，西南岀三十二里，見山，一名天笁，一名仇池。其山四絶，懸崖上方仙宫八十頃，有石塩池，北有九子白魚之池。又云：𬽦池天笁宫者，十二福地之頭；太白杜陽宫者，十二福地之心；王屋山者，十二福地之足。○葉曰：唐志：成州同谷縣有𬽦　池，與秦地接壤。",
                    "type": 2
                },
                {
                    "paragraph": "夢時良是覺時非，汲水埋盆固自癡。",
                    "zhushu": "縯曰：退之詩：老翁真箇似童兒，汲水埋盆作小池。"
                },
                {
                    "paragraph": "但見玉峯横太白，",
                    "zhushu": "太白山見題註，又詳見第一卷第一首註。"
                },
                {
                    "paragraph": "便從鳥道絶峨嵋。",
                    "zhushu": "援曰：李白蜀道難云：西當太白有鳥道，可以横絶峨嵋巔。"
                },
                {
                    "paragraph": "秋風與作煙雲意，曉日令涵草木姿。一㸃空明是何處，老人真欲住𬽦池。",
                    "zhushu": "次公曰：𬽦　池事，後漢書：氐人所居也。方百頃，四面斗絶。其山下石上土形似覆壷。今在成州上禄縣。而杜詩云：萬古𬽦池穴，潜通小有天。神魚人不見，福地語真傳。近接西南境，長懷十九泉。何時一茅屋，送老白雲邊。",
                    "type": 2
                },
                {
                    "paragraph": "僕所藏仇池石希代之寳也王晉卿以小詩借觀意在於奪僕不敢不借以此詩先之",
                    "zhushu": "詳見前詩註。",
                    "type": 2
                },
                {
                    "paragraph": "海石來珠宫，",
                    "zhushu": "厚曰：楚詞屈原賦：魚鱗屋𠔃龍堂，紫貝闕𠔃珠宫。"
                },
                {
                    "paragraph": "秀色如蛾緑。",
                    "zhushu": "次公曰：南部新書：青黛螺，光明鮮翠，毎一螺直千金，當時名之曰蛾緑也。"
                },
                {
                    "paragraph": "坡陀尺寸間，宛轉陵巒足。連姢二華頂，",
                    "zhushu": "次公曰：二華，太華、少華也。古人謂造化削成，故於二華言頂。"
                },
                {
                    "paragraph": "空洞三茅腹。",
                    "zhushu": "次公曰：三茅，一名勾曲山，其腹中空虚，别有天地日月，載在真誥，故於三茅則言腹也。"
                },
                {
                    "paragraph": "𥘉疑仇池化，",
                    "zhushu": "縯曰：秦州記：仇池山，本名維山，形似覆囊，上廣百頃，壁立千仞，自然樓櫓。"
                },
                {
                    "paragraph": "又恐瀛洲蹙。",
                    "zhushu": "縯曰：列子：東有大海，其中有山曰岱輿，曰圎嶠，曰方壷，曰瀛洲，曰蓬萊。"
                },
                {
                    "paragraph": "慇懃嶠南使，",
                    "zhushu": "厚曰：後漢馬援傳云：嶠南，嶺南也。"
                },
                {
                    "paragraph": "餽餉楊州牧。",
                    "zhushu": "坡曰：僕在楊州，程徳孺自嶺南解還，以此石見遺。"
                },
                {
                    "paragraph": "得之喜無寐，",
                    "zhushu": "厚曰：孟子：喜而不寐。"
                },
                {
                    "paragraph": "與汝交不瀆。",
                    "zhushu": "縯曰：易係辝下：交不瀆。"
                },
                {
                    "paragraph": "盛以髙麗盆，藉以文登玉。",
                    "zhushu": "坡曰：僕以髙䴡所餉大銅盆貯之，以登州海石如碎玉者附其足。"
                },
                {
                    "paragraph": "幽光先五夜，",
                    "zhushu": "次公曰：五夜，自漢史謂分甲乙丙丁戊，今之五更是也。杜詩云：五夜漏声催曉箭。"
                },
                {
                    "paragraph": "冷氣壓三伏。老人生如寄，",
                    "zhushu": "厚曰：魏文帝樂府：人生如寄也。"
                },
                {
                    "paragraph": "𦭘舎乆未卜。一夫幸可致，千里常相逐。風流貴公子，竄謫武當谷。",
                    "zhushu": "次公曰：武當谷，則筠州也。武當山，望之秀絶，極晴而見之，輕霄盖於上，白雲帶其前，旦必西行，夕而東返，率以爲常，謂之朝山，言衆山所朝也。○子仁曰：㐮沔記：武當山，一名嵾山，一曰太和山，又曰仙室山。"
                },
                {
                    "paragraph": "見山應已厭，何事奪所欲。欲留嗟趙弱，寜許負秦曲。傳觀慎勿許，間道歸更速。",
                    "zhushu": "縯曰：史記：秦欲以十五城求趙和氏璧。趙王問藺相如曰：“秦以城易璧，可許否？”相如曰：“秦彊而趙弱，不可不許。且秦以城求璧，而趙不許，曲在趙；趙與璧而秦不與城，曲在秦。”均之二䇿。寕許以負秦曲。相如奉璧之秦，秦王得璧，礼節甚倨，傳觀美人。相如度秦負約，乃使從者衣褐懷璧，從間道亡歸。",
                    "type": 2
                },
                {
                    "paragraph": "王晉卿示詩欲奪海石錢穆父王仲至蔣頴叔皆次韻穆至二公以爲不可許獨頴叔不然今日頴叔見訪親覩此石之妙遂悔前語軾以謂𣈆卿豈可終閉不予者若能以韓幹二散馬易之者盖可許也復次前韻",
                    "zhushu": "",
                    "type": 2
                },
                {
                    "paragraph": "相如有家山，縹緲在眉緑。",
                    "zhushu": "縯曰：西京雜記云：卓文君妖冶好眉色，如望逺山。"
                },
                {
                    "paragraph": "誰云千里逺，寄此一顰足。",
                    "zhushu": "次公曰：言山雖有千里之形勢，而寄之於眉，特一顰蹙之地而足耳。"
                },
                {
                    "paragraph": "平生錦繡腸，",
                    "zhushu": "厚曰：李白送仲弟令問序：紫雲仙李有英風焉。吾毎見之，常醉目吾曰：“兄心肝五臟皆錦綉耶？不然，何開口成文，揮翰霧散也。”"
                },
                {
                    "paragraph": "早嵗藜莧腹。",
                    "zhushu": "厚曰：退之詩：三年國子師，腸肚集藜莧。"
                },
                {
                    "paragraph": "從教四壁空，",
                    "zhushu": "縯曰：前漢卓文君奔相如，相如與馳歸成都，家徒四壁立。"
                },
                {
                    "paragraph": "未遣兩峯蹙。吾今况衰病，義不忘樵牧。逝將仇池石，歸泝岷山瀆。",
                    "zhushu": "厚：水經江水篇：岷山在蜀郡氐道縣，大江所岀，東南過其縣北。注：岷山，即瀆山也。水曰瀆水矣。子仁曰：瀆，猶江也，江、河、淮、济、渭之四瀆。舊註引水經岷山即瀆山，誤矣。"
                },
                {
                    "paragraph": "守子不貪寳，",
                    "zhushu": "援曰：左傳㐮十五年：宋人得玉以献子罕，子罕不受。献玉者曰：“玉人以爲寳，故敢献之。”子罕曰：“爾以玉爲寳，我以不貪爲寳。”"
                },
                {
                    "paragraph": "完我無瑕玉。",
                    "zhushu": "縯曰：史記：秦欲以城昜璧，趙王遣藺相如奉璧入秦。秦王大喜，傳以示美人及左右。相如視秦王無意償趙城，乃前曰：“璧有瑕，請指示。”王旣得璧，乃使從者間道完璧而歸也。○次公曰：先生逆塞晋卿奪玉之意，故用不貪寳事制之，而自謂其石爲和氏之璧，不須指瑕以紿秦王耳。"
                },
                {
                    "paragraph": "故人詩相戒，妙語予所伏。一篇獨異論，三占從兩卜。",
                    "zhushu": "次公曰：故人詩相戒，指穆父、王仲至之不欲予也。一篇獨異論，指蔣頴叔之欲予也。書曰：三人占，則從二人之言。故以錢、王可從，而蔣可違也。"
                },
                {
                    "paragraph": "君家畫可數，天驥紛相逐。風𩦲掠原野，電尾捎澗谷。君如許相易，是亦我所欲。",
                    "zhushu": "厚曰：孟子：生，亦我所欲也；義，亦我所欲也。"
                },
                {
                    "paragraph": "今朝安西守，",
                    "zhushu": "厚曰：唐書地理志：佛州臨洮郡有府，一名安西。"
                },
                {
                    "paragraph": "來聽陽𨵿曲。",
                    "zhushu": "援曰：漢於敦煌郡龍勒縣作陽関、玉門関，後因以名曲。○次公曰：即王維陽関曲云：渭城微雨浥輕塵，客舎青青柳色新。勸君更盡一柸酒，西出陽関無故人。頴叔將别而行，故云耳。"
                },
                {
                    "paragraph": "勸我留此峯，他日來不速。",
                    "zhushu": "次公曰：落句又以言頴救悔前語也。“不速”字，岀易曰：“不速之客三人來。”言不召而自來也。",
                    "type": 2
                },
                {
                    "paragraph": "軾欲以石易畫𣈆卿難之穆父欲兼取二物頴叔欲焚畫碎石乃復次前韻并解三詩之意",
                    "zhushu": "",
                    "type": 2
                },
                {
                    "paragraph": "春冰無真堅，露葉失故緑。",
                    "zhushu": "次公曰：氷至春而必泮，葉至秋而必黄，以言有形之物終散亡也。"
                },
                {
                    "paragraph": "鷃疑鵬萬里，",
                    "zhushu": "縯曰：莊子：有溟海者，天池也。有魚焉，其名爲鯤，化爲鵬，背若太山，翼若垂天之雲，摶扶摇羊角而上者九万里。斥鷃𥬇之曰：“彼且奚適也，我騰躍而上，不過數仞而下，翶翔蓬蒿之間，此亦飛之至也。”"
                },
                {
                    "paragraph": "蚿𥬇䕫一足。",
                    "zhushu": "厚曰：莊子：䕫謂蚿曰：“吾以一足踸踔而行，子無如矣。”今子之使萬足，獨奈何？"
                },
                {
                    "paragraph": "二豪争攘袂，",
                    "zhushu": "援曰：晋書劉伶酒徳頌自稱爲大人先生，唯酒是務。有貴介公予榗紳処士，聞吾風聲，議其所以，乃奮袂攘襟，怒目切齒。又云：二豪侍側焉，如蜾臝之與螟蛉。"
                },
                {
                    "paragraph": "先生一捧腹。",
                    "zhushu": "次公曰：棒腹大𥬇之狀，岀史記日者傳云：“司馬季主捧腹大𥬇。”先生字，所謂大人先生也。"
                },
                {
                    "paragraph": "明鏡旣無臺，",
                    "zhushu": "縯曰：傳燈録：神秀於五祖堂前南廊壁上書偈曰：身是菩提樹，心如明鏡臺。時時勤拂栻，莫遣有塵埃。時六祖惠能在碓坊，聞之，題其旁云：菩提本無樹，明鏡亦無䑓。本來無一物，何處有塵埃？"
                },
                {
                    "paragraph": "浄缾何用蹙。",
                    "zhushu": "古踧、蹙通。○厚曰：傳燈録：百丈召潙山云：“潙山勝景，汝當居之，嗣續吾宗。”華林曰：“某申忝居上首，祐公何得住待？”百丈曰：“若能下得一句出格，當與住持。”即指净鉼問云：“不得嘆作净鉼。”華林曰：“不可喚作木橛也。”百丈不肯，乃問祐師，師踼倒净缾，百丈𥬇云：“輸却山子也。”"
                },
                {
                    "paragraph": "盆山不可隠，畫馬無由牧。𦕅將置庭宇，何必弃溝瀆。焚寳真愛寳，碎玉未忘玉。乆知公子賢，出語𦒿年伏。欲觀轉物妙，",
                    "zhushu": "次公曰：楞嚴經言：衆生皆轉於物，若能轉物，即同如來。"
                },
                {
                    "paragraph": "故以求馬卜。維摩旣復捨，天女還相逐。授之無盡燈，",
                    "zhushu": "縯曰：維摩經言：魔波旬云：“居士可捨此女，以一切所有於彼者，是爲菩蕯。”維摩言：“我已捨矣，汝便將去。”於是諸女問维摩：“我等云何止於魔宫？”居士乃言：“諸姊有法門，名無尽燈。無盡燈者，譬如一燈燃百千燈，𡨋者皆明，明終不盡。”"
                },
                {
                    "paragraph": "照此乆幽谷。定心無一物，法樂勝五欲。",
                    "zhushu": "厚曰：維摩詰旣得天女，即隨所應而爲說法，令發道意。因復謂曰：“汝等已發逍意，有法樂可以自娯，不應復樂五欲樂也。”"
                },
                {
                    "paragraph": "三峨吾郷里，萬馬君部曲。卧雲行歸休，破賊見神速。",
                    "zhushu": "坡曰：晋卿將種，常有此志。○次公曰：三峨吾鄉里，則言真山；万馬君部曲，則真馬。我有真山，則將卧雲；王有真馬，則用破賊。如此，則假山不必爱，畫馬不必取也。",
                    "type": 2
                },
                {
                    "paragraph": "次韻滕大夫三首",
                    "zhushu": "",
                    "type": 2
                },
                {
                    "paragraph": "雲浪石",
                    "zhushu": "邦衡曰：志林雪浪石銘云：余在中山得石，黒質白章，如蜀孫位，字知微所畫。水有跳波濺沬之狀，因名之曰雲浪石。",
                    "type": 2
                },
                {
                    "paragraph": "太行西來萬馬屯，勢與岱嶽争雄尊。",
                    "zhushu": "厚曰：杜甫木皮嶺詩：始知五嶽外，别有他山尊。"
                },
                {
                    "paragraph": "飛狐上黨天下脊，",
                    "zhushu": "次公曰：飛狐、上黨，乃太山一帶山名。杜牧賀平澤潞啓曰：上黨之地，肘京洛而履蒲津，𠋣太原而跨河朔。戰國時，張儀以爲天下之脊。建中日，田恱名曰腹中之眼。而牧之詩又云：上黨争爲天下脊。邯郸四十萬秦坑。"
                },
                {
                    "paragraph": "半掩落日先黄昏。削成山東二百郡，",
                    "zhushu": "次公曰：山經曰：大華之山，削成而四方也。古所謂山東，乃今之河北，晋地是也。今所謂山東，乃古之齊地，青齊是也。杜牧云：山東，王不得不王，霸不得不覇。指今之河北也。謂之山東，盖太行山之東也。山東二百郡，正謂太行以東，冀州之域矣。杜詩云：漢家山東二百州，千村万落生荆𣏌。○商老曰：杜詩：澶漫山東二百州，削成如按抱青丘。"
                },
                {
                    "paragraph": "氣壓代北三家村。",
                    "zhushu": "次公曰：代北，則燕趙以往之地也。又傳燈録：僧問竟脫和尚：“如何是法？”曰：“三家村裏。”"
                },
                {
                    "paragraph": "千峯石卷矗牙帳，崩崖鑿斷開土門。朅來城下作飛石，一礮驚落天驕䰟。",
                    "zhushu": "次公曰：礮，音四貌反，今之砲石也。漢書：單于自稱天之驕子也。"
                },
                {
                    "paragraph": "承平百年熢燧冷，此物僵卧枯榆根。畫師争摹雪浪勢，",
                    "zhushu": "詳見題注。"
                },
                {
                    "paragraph": "天工不見雷斧痕。",
                    "zhushu": "養源曰：按陳藏噐本草云：霹靂鉞，伺候震處，掘地三尺得之。其形非一，亦有似斧刀者。注曰：岀雷州并河東山澤間，因雷震後得，多似斧形。"
                },
                {
                    "paragraph": "離堆四面遶江水，坐無蜀士誰與論。",
                    "zhushu": "縯曰：史記：蜀守李冰鑿離堆，以避沬水之害。在今永康軍灌口江水中。"
                },
                {
                    "paragraph": "老翁兒戲作飛雨，",
                    "zhushu": "援曰：退之詩：老翁貞箇似童兒，激水埋盆作小也。"
                },
                {
                    "paragraph": "把酒坐看珠跳盆。此身自幻孰非夣，故園山水𦕅心存。",
                    "zhushu": "",
                    "type": 2
                },
                {
                    "paragraph": "我頃三章乞越州，欲追萬壑看交流。",
                    "zhushu": "縯曰：晋書：有問顧愷之㑹稽山水何如？曰：“千山競秀，萬壑交流。”"
                },
                {
                    "paragraph": "且慿造物開山骨，",
                    "zhushu": "厚曰：退之石鼎聮句：巧匠琢山骨。"
                },
                {
                    "paragraph": "已見天呉出浪頭。",
                    "zhushu": "坡曰：石中有似海獸形狀。○次公曰：山海經：朝陽之谷，神曰天吴，是爲水伯。其爲獸也，虎身人面，手足皆八也。"
                },
                {
                    "paragraph": "履道鑿池雖可致，",
                    "zhushu": "援曰：白居易東都所居曰履道里，䟽沼種樹，起石楼香山，鑿八節灘，以爲游觀之所。"
                },
                {
                    "paragraph": "玉川卷地若爲收。",
                    "zhushu": "縯曰：盧仝自號玉川子，作客謝井詩云：我縱有神力，争敢持君歸。楊州𢙣百姓，疑我卷地皮。"
                },
                {
                    "paragraph": "洛陽泉石今誰主，莫學癡人李與牛。",
                    "zhushu": "次公曰：牛僧孺嗜大湖石，有小大，其數四等，以甲乙丙丁品之，毎品有上中下名，刻于石隂，曰“牛氏石”。又李徳裕平泉莊在洛陽之南，周回十里，多竒花異石。人題詩曰“隴右諸侯供瑞石，日南太守送名花”也。",
                    "type": 2
                },
                {
                    "paragraph": "沉香石",
                    "zhushu": "",
                    "type": 2
                },
                {
                    "paragraph": "壁立孤峯𠋣硯長，",
                    "zhushu": "厚曰：唐書：張說論近丗文章曰：冨嘉謨如孤峯絶岸，壁立萬仞。"
                },
                {
                    "paragraph": "共疑沉水得頑蒼。欲隨楚客紉蘭佩，",
                    "zhushu": "縯曰：楚詞云：紉秋蘭以爲佩。"
                },
                {
                    "paragraph": "誰信呉兒是木腸。",
                    "zhushu": "援曰：𣈆書：賈充見夏統，令妓繞其船三匝，統若無聞。充曰：“此呉兒是木腸石心也。”"
                },
                {
                    "paragraph": "山下曽逢化松石，",
                    "zhushu": "厚曰：陸龜䝉二遺詩序：東陽多名山，就中金華爲最。其間饒古松，往往化爲石，枕牀琴薦，皆其石也。○次公曰：舊唐書：僕骨東境，其地東北一千里有康于河，松木入水一二年乃化爲石，其色青，謂之康于石，上有松文。"
                },
                {
                    "paragraph": "玉中還有辟邪香。",
                    "zhushu": "縯曰：唐肅宗賜李輔國玉辟邪二，各髙尺五寸，竒巧殆非人間所有。其玉之香，可聞數百歩。○厚曰：杜陽雜編：唐公主降，乗七寳歩輦，四靣綴玉香囊，囊中貯辟邪香。辟邪香，異國所献也。"
                },
                {
                    "paragraph": "早知百和俱灰燼，",
                    "zhushu": "厚：古詩：愽山炉中百和香。杜子美即事詩：雷聲忽送千峯雨，花氣渾如百和香。○次公：百和，香名，以衆香末合和爲之也。"
                },
                {
                    "paragraph": "未信人言弱勝剛。",
                    "zhushu": "援：老子：柔之勝剛，弱之勝彊。",
                    "type": 2
                },
                {
                    "paragraph": "石芝",
                    "zhushu": "并引。",
                    "type": 2
                },
                {
                    "paragraph": "予昔夢食石芝，作詩記之。仐乃真得石芝於海上，子由和前詩見寄。予頃在京師，有鑿井得如小兒手以獻者，臂指皆具，膚理若生。予聞之隱者曰：“此肉芝也。”與子由烹而食之，追記其事，復次前韻。",
                    "zhushu": "韓：抱朴子内篇云：肉芝者，謂萬歳蟾蜍、千歳蝙蝠、千歳靈龜、千歳燕，凡此百二十種，皆肉芝也。事見大一玉䇿及昌宇内記。",
                    "type": 2
                },
                {
                    "paragraph": "土中一掌嬰兒新，",
                    "zhushu": "縯：感遇傳：蕭静之掘地得肉芝，𩔖人手，肥潤而紅，食之壽同龜鶴，後不知所終。"
                },
                {
                    "paragraph": "𤓰指良具肌骨匀。見之怖走誰敢食，天賜我爾不及賔。",
                    "zhushu": "厚：周易夬卦：包有魚，義不及賔也。"
                },
                {
                    "paragraph": "旌陽逺遊同一許，",
                    "zhushu": "縯：緫仙傳：許真君名遜，汝南人，丗慕道，爲旌陽縣令，弃官入道，成於晋元康二年八月十五日。又緫仙記：許肇六代孫副，副第三于邁得道，盖竹山，爲地行仙。邁字逺游。"
                },
                {
                    "paragraph": "長史玉斧皆門戸。",
                    "zhushu": "厚：緫仙傳：許穆爲晋護軍長史，入華陽洞得道，爲左卿仙侯。穆第三子翽，小名玉斧，爲帝恃宸也。○馮：按真誥記真胄丗譜：許尚有八男，第四邁，即先生也；第五穆，正即長史也。長史生三男，小男名翽，字道翔，小字玉斧。又曰：先生名邁，字叔玄，小名映，清虚懷道，遁棲丗外，故自改名逺遊。"
                },
                {
                    "paragraph": "我家韋布三百年，只有隂功不知數。跪陳八簋加六瑚，",
                    "zhushu": "援：礼記：有虞氏之两敦，夏后氏之四璉，殷之六瑚，周之八簋。"
                },
                {
                    "paragraph": "化人視之真塊蘇。",
                    "zhushu": "次公：列子：周穆王执化人之祛，騰而上者，中天乃上，曁及化人之宫。王寔以爲淸都紫微，鈞天廣樂，帝之所居。王俯而視之，其宫榭若累塊積蘇也。"
                },
                {
                    "paragraph": "肉芝烹熟石芝老，𥬇唾熊掌嚬雕胡。",
                    "zhushu": "次公：劉义詩：玉石共𥬇唾，駑驥相奔馳。熊掌，羙味。孟子所謂“熊掌，我所欲也”。雕胡，菰米，爲飯極美。宋玉云：玉人之女爲臣炊雕胡之飯。嚬，𥬇也。○㓜盤：西京雜記云：太液池邊皆雕胡及菰之有米者，長安人謂爲雕胡。"
                },
                {
                    "paragraph": "老蠶作繭何時脫，",
                    "zhushu": "厚：無常經：亦如蚕作繭，吐絲以自纒。"
                },
                {
                    "paragraph": "夢想至人空激烈。古來大藥不可求，",
                    "zhushu": "子仁：白樂天詩：神仙但聞說，靈藥不可求。○明可：杜詩：苦乏大藥資。○玉父：正一天師内傳：天師煉九華大薬。"
                },
                {
                    "paragraph": "真契當如礠石鐵。",
                    "zhushu": "縯：淮南子：燧之取火，礠石之引針，蟹之敗漆，葵之向日，雖有明智，不能然也。○厚：前漢藝文志：如礠石取鐵，以物相使也。",
                    "type": 2
                },
                {
                    "paragraph": "壷中九華",
                    "zhushu": "無𨓜：九華山録云：青陽縣坤隅一舎，有山竒秀，其數有九，古號“九子山”。李白更其號曰“九華山”。",
                    "type": 2
                },
                {
                    "paragraph": "湖口人李正臣，蓄異石九峯，玲瓏宛轉，若牎櫺然。予欲以百金買之，與𬽦　池石爲偶，方南遷，未暇也。名之曰“壷中九華”，且以詩記之。",
                    "zhushu": "",
                    "type": 2
                },
                {
                    "paragraph": "淸溪電轉失雲峯，",
                    "zhushu": "次公：雲峯，言廬山也。謝靈運詩云：平明登雲峯。又云：㓕迹入雲峯。"
                },
                {
                    "paragraph": "夢裏猶驚翠掃空。五嶺莫愁千嶂外，",
                    "zhushu": "厚：襄氏廣州記：大庾、始安、臨賀、桂陽、揭陽，是謂五嶺。"
                },
                {
                    "paragraph": "九華仐在一壷中。",
                    "zhushu": "厚：劉禹錫：九華山在池州青陽縣西南，九峯競秀，神采竒異。○次公：劉禹錫有詩，以九華爲造化一尤物。今先生以石有九峯，遂以名之。其在一壷中，則神仙壷公之壷也。中别有天地山川，故云耳。"
                },
                {
                    "paragraph": "天池水落層層見，",
                    "zhushu": "縯：莊子：窮髪之北有溟海者，天池也。○思文：青城山記：太池在中峯頂上，積旱不竭，乆雨不加，人穢之立涸。燒香告謝，尋復舊。○孝祥：廬山記：天池院池在頂上，大旱不爲之竭。○龜父：按同安志：𤾂山有天池峯，其上有一池，一方一圎，旱暵不涸。"
                },
                {
                    "paragraph": "玉女牎明處處通。",
                    "zhushu": "次公：王文考魯靈光殿賦云：神仙諤諤於棟間，女玉闚牎而不視。"
                },
                {
                    "paragraph": "念我𬽦池太孤絶，百金歸買碧玲瓏。",
                    "zhushu": "",
                    "type": 2
                },
                {
                    "paragraph": "詠湯泉",
                    "zhushu": "在白水山。",
                    "type": 2
                },
                {
                    "paragraph": "積水焚大槐，",
                    "zhushu": "縯：莊子𮦀篇：水中有火，乃焚大槐。"
                },
                {
                    "paragraph": "蓄油災武庫。",
                    "zhushu": "厚：博物志：積油萬石，則自然生火。昔晋㤗武中，武庫火，積油所致。"
                },
                {
                    "paragraph": "驚然丞相井，",
                    "zhushu": "援：異說云：臨卭縣有火井，漢室之盛則赫熾，桓靈之際，火勢漸微。諸葛孔明一窺而更盛。至景曜元年，人以家燭投之即㓕。其年蜀并於魏。"
                },
                {
                    "paragraph": "疑浣將軍布。",
                    "zhushu": "次公：將軍布指梁兾也。聖證論曰：梁兾衣布，有垢則浣之於火。一日對客坐，或誤汚其衣，佯怒投於火中，及火㓕而色愈鮮明。"
                },
                {
                    "paragraph": "自憐耳目隘，未測隂陽故。鬱攸火山烈，",
                    "zhushu": "厚：左傳哀三年：司鐸火，子服景伯命濟濡惟幕，欝攸從之。山海經注：火山國，雖經霖雨，火常烈。"
                },
                {
                    "paragraph": "觱沸湯泉注。",
                    "zhushu": "縯：詩：觱沸檻泉。"
                },
                {
                    "paragraph": "豈惟渴獸駭，坐使癡兒怖。安能長魚鼈，僅可燖狐兎。山中惟木客，",
                    "zhushu": "厚：呉越春秋：越有木客村。𦒿駭云：勾踐使工人伐木楯，欲以献呉，乆不得歸。工人憂思，作木客吟。後人因以名其地。"
                },
                {
                    "paragraph": "户外時芒屨。",
                    "zhushu": "援：礼記：户外有二屨。"
                },
                {
                    "paragraph": "雖無傾城浴，幸免亡國汚。",
                    "zhushu": "次公：傾城，指言楊貴妃也。𮪜山華清宫有温泉，即貴妃沐浴之處。亡國，則言唐明皇也。",
                    "type": 2
                },
                {
                    "paragraph": "白鶴山新居鑿井四十尺遇盤石石盡乃得泉",
                    "zhushu": "曽：按圖經：井，在徳有鄰堂前。",
                    "type": 2
                },
                {
                    "paragraph": "海國困烝溽，新居利髙寒。以彼陟降勞，",
                    "zhushu": "厚：柳子厚并銘：始州之人，各以罌甈負江水，莫克井飲。崖岸峻厚，旱則水益逺，人陟降大艱。"
                },
                {
                    "paragraph": "易此寢處乾。",
                    "zhushu": "厚：左傳：子雅、子尾怒盧蒲𡚁曰：譬之禽獸，吾寢處之矣。"
                },
                {
                    "paragraph": "但苦江路峻，常慙汲腰酸。矻矻煩四夫，",
                    "zhushu": "厚：樂天詩：坡沙復鑿石，矻矻無冬春。"
                },
                {
                    "paragraph": "磽磽斵層巒。",
                    "zhushu": "次公：李賀詩云：頭角磽磽眉刷翠。"
                },
                {
                    "paragraph": "弥旬得㝷丈，下有青石磐。終日但迸火，何時見飛瀾。豊我粲與醪，利汝椎與鑚。山石有時盡，我意殊未闌。今朝僮僕喜，黄土復可摶。晨缾得雪乳，暮罋停冰湍。我生𩔖如此，何適不艱難。一勺亦天賜，",
                    "zhushu": "次公：礼記言：江河一勺水之多也。"
                },
                {
                    "paragraph": "曲肱有餘歡。",
                    "zhushu": "縯：論語：飯蔬食飲水，曲肱而枕之，樂亦在其中矣。",
                    "type": 2
                },
                {
                    "paragraph": "泂酌亭",
                    "zhushu": "并序。",
                    "type": 2
                },
                {
                    "paragraph": "瓊山郡東，衆泉觱發，然皆冽而不食。丁丑歳六月，軾南遷過瓊，得𩀱泉之甘於城之東北隅，以告其人。自是汲者當蒲泉，相去咫尺而異味。庚辰歳六月十七日，遷于合浦，復過之，太守承議郎陸公求泉上之亭名與詩，名之曰“泂酌”。其詩曰：",
                    "zhushu": "駒父：按年譜：元符三年庚辰，㑹徽宗皇帝登極赦，量移廉州安置。",
                    "type": 2
                },
                {
                    "paragraph": "泂酌彼兩泉，挹彼注兹。",
                    "zhushu": "縯：詩：泂酌彼行潦，挹彼注兹。"
                },
                {
                    "paragraph": "一缾之中，有澠有淄。",
                    "zhushu": "次公：澠、淄二水，其味不同。列子載孔子之言曰：淄澠之合，易牙能卞之。"
                },
                {
                    "paragraph": "以瀹以烹，衆喊莫齊。",
                    "zhushu": "次公：喊音胡感切。楊子：易牙能喊，不能齊不齊之口。喊者，甞其味。"
                },
                {
                    "paragraph": "自江徂海，浩然無私。豈弟君子，",
                    "zhushu": "援：詩泂酌云：豈弟君子，民之父母。"
                },
                {
                    "paragraph": "江海是儀。旣味我泉，亦嚌我詩。",
                    "zhushu": "次公：嚌音霽，飲不盡也。儀礼䟽：嚌，謂至齒甞之。",
                    "type": 2
                },
                {
                    "paragraph": "予昔作壷中九華詩其後八年復過湖口則石已爲好事者取去乃和前韻以自解云",
                    "zhushu": "",
                    "type": 2
                },
                {
                    "paragraph": "江邊陣馬走千峯，問訊方知冀北空。",
                    "zhushu": "縯：退之送温造序云：伯樂一過冀北之野，而馬羣遂空。"
                },
                {
                    "paragraph": "尤物已隨清夢断，",
                    "zhushu": "坡：劉夢得以九華爲造化一尤物。"
                },
                {
                    "paragraph": "真形猶在𦘕圗中。",
                    "zhushu": "坡：道藏有五岳真形圖。"
                },
                {
                    "paragraph": "歸來晚歳同元亮，",
                    "zhushu": "次公：陶淵明，一字元亮，作歸去來辭。"
                },
                {
                    "paragraph": "却掃何人伴敬通。",
                    "zhushu": "次公：馮衍，字敬通。罪廢之後，閉関不岀。故江淹恨賦云“敬通閉門却掃”也。"
                },
                {
                    "paragraph": "頼有銅盆修石供，仇池玉色自𤦏瓏。",
                    "zhushu": "坡：家有銅盆，貯仇池石，正緑色，有洞穴逹背。予又常以恠石供佛印師，作恠石供一篇。",
                    "type": 2
                },
                {
                    "paragraph": "蝦蟆培",
                    "zhushu": "",
                    "type": 2
                },
                {
                    "paragraph": "蟆背似覆盂，蟆頥如偃月。謂是月中蟆，開口吐月液。根源來甚逺，百尺蒼崖裂。當時龍破山，此水隨龍出。入江江水濁，猶作深碧色。禀受苦清㓗，獨與凢水隔。豈惟煮茶好，醸酒應無敵。",
                    "zhushu": "",
                    "type": 2
                },
                {
                    "paragraph": "荆門惠泉",
                    "zhushu": "",
                    "type": 2
                },
                {
                    "paragraph": "泉源從髙來，走下隨石脉。紛紛白沫亂，隱隱蒼崖坼。灣回成曲沼，清徹見肝鬲。潨㵼爲長溪，奔駃蕩蛙蟈。𥘉開不容椀，漸去已如帛。傳聞此山中，神物頗遭謫。不能致雷雨，灔灔吐寒碧。遂令山前人，千古灌稻麥。",
                    "zhushu": "",
                    "type": 2
                },
                {
                    "paragraph": "溪潭",
                    "zhushu": "",
                    "type": 2
                },
                {
                    "paragraph": "詩十首",
                    "zhushu": "",
                    "type": 2
                },
                {
                    "paragraph": "留題仙遊潭中興寺東有玉女洞洞南有馬融讀書石室過潭而南山石益竒潭上有橋畏其嶮不敢渡",
                    "zhushu": "堯卿：終南圖經云：讀書臺在縣城西一百步。",
                    "type": 2
                },
                {
                    "paragraph": "清潭百尺皎無泥，山木隂隂谷鳥啼。",
                    "zhushu": "師：杜子美信行逺修水筒詩：山木隂隂落日曛，竹竿裊裊細泉分。"
                },
                {
                    "paragraph": "蜀客曽遊明月峽，",
                    "zhushu": "縯：明月峽在古巴郡枳縣，今在忠、涪二州之境。峽首南峯石壁有圎孔，形如蒲月。○次公：蜀客，則先生自謂。其曽遊明月峽，蓋方與子由舟行趨京師，時所經遊也。"
                },
                {
                    "paragraph": "秦人今在武陵溪。",
                    "zhushu": "見風水洞詩注。"
                },
                {
                    "paragraph": "獨攀書室窺巖竇，",
                    "zhushu": "次公：按漢書：馬融，扶風人，冝有石室於此。○師：寺東有玉女洞，洞南有馬融讀書石室。摰恂以儒術教授，隱於南山之隂，馬融時從其學云云。"
                },
                {
                    "paragraph": "還訪仙姝𣢾石閨。",
                    "zhushu": "次公：仙姝，指言玉女也。○堯卿：呉人，謂美女爲姝。詩曰：“静女其姝。”故仙女謂之仙姝。石閨，乃玉女洞門。"
                },
                {
                    "paragraph": "猶有愛山心未至，不將𩀱脚踏飛梯。",
                    "zhushu": "坡：見仙道潭詩注。",
                    "type": 2
                },
                {
                    "paragraph": "仙遊潭五首",
                    "zhushu": "坡：潭上有寺三，二在潭北，循黒水而上，爲東路，至南寺。渡黒水西里餘，從馬洮上，爲西路，至北寺。東路險不可騎馬，而西路隔潭，潭水深不可測，上以一木爲橋，不敢過。故南寺有塔，望之可愛，而終不可到。",
                    "type": 2
                },
                {
                    "paragraph": "翠壁下無路，何年雷雨穿。光搖巖上寺，深到影中天。",
                    "zhushu": "堯卿：古詩云：水光摇上下，澄徹照天心。"
                },
                {
                    "paragraph": "我欲燃犀看，",
                    "zhushu": "縯：𣈆温嶠過牛渚磯，深不可測。丗云下多恠物，遂燃犀角而炤之。須臾，見水族覆火，竒形異狀。嶠是夜夣人謂曰：“與君幽明道别，何意相照也”云云。"
                },
                {
                    "paragraph": "龍應抱寳眠。",
                    "zhushu": "縯：莊子：驪龍頷下有千金之珠，在九重之淵，子能得之者，必遭其睡也。○次公：傳竒載：周邯有奴，善入水，名曰水精。相州八角井，夜常有光如虹，邯命水精入井，良乆出曰：“有一黄龍極大，抱數顆明珠熟寐。”"
                },
                {
                    "paragraph": "誰言孤石上，危坐試僧禪。",
                    "zhushu": "潭。",
                    "type": 2
                },
                {
                    "paragraph": "東去愁攀石，西來怯渡橋。碧潭如見試，白塔苦相招。野饋慚微薄，村沽慰寂寥。路窮斤斧絶，松桂得干霄。",
                    "zhushu": "南寺。○次公：北山移文云：干青霄而直上。",
                    "type": 2
                },
                {
                    "paragraph": "唐𥘉傳有此，亂後不留碑。畏虎𨵿門早，無村得米遲。",
                    "zhushu": "次公：杜詩：小市常争米，孤城早閉門。"
                },
                {
                    "paragraph": "山泉自入甕，野桂不勝炊。",
                    "zhushu": "龔：戰國策：蘇秦謂楚王曰：“國之食貴於玉，薪貴於桂，謁者難見如鬼，王難見如天帝。令臣食玉炊桂，因鬼見帝，不亦難乎！”"
                },
                {
                    "paragraph": "信羙那能乆，",
                    "zhushu": "堯卿：王粲登樓賦云：信美而非吾士𠔃，曽何足以乆留。"
                },
                {
                    "paragraph": "應先學忍飢。",
                    "zhushu": "北寺。○子仁：杜詩：忍飢浮雲献。",
                    "type": 2
                },
                {
                    "paragraph": "未應將軍聘，𥘉從季直游。絳紗生不識，",
                    "zhushu": "縯：馬融傳：大將軍鄧騭開融名，召爲舎人，不應命。摯恂字季直，隠於南山。融從恂游，慱通經籍。嘗坐髙堂，施絳紗帳，前授生徒，後列女樂。"
                },
                {
                    "paragraph": "蒼石尚能留。豈害依梁兾，何須困李侯。",
                    "zhushu": "縯：梁兾誣奏李固，融在坐，爲兾草奏。呉祐謂融曰：“李公之罪成於卿手，李公即誅，卿何靣目見天下乎？”"
                },
                {
                    "paragraph": "吾詩慎勿刻，猿鶴爲君羞。",
                    "zhushu": "坡：馬融石室。○縯：北山移文：蕙帳空𠔃夜鶴怨，山人去𠔃曉猿驚。",
                    "type": 2
                },
                {
                    "paragraph": "洞裏吹簫子，",
                    "zhushu": "見前䔥史吹簫。"
                },
                {
                    "paragraph": "終年守獨幽。石泉爲曉鏡，山月當簾鈎。",
                    "zhushu": "子仁：老杜月詩：塵匣元開鏡，風簾自上鈎。"
                },
                {
                    "paragraph": "歳晚杉楓盡，人歸霧雨愁。送迎應鄙陋，誰繼楚臣謳。",
                    "zhushu": "坡：玉女洞。○縯：沅湘間，其俗信鬼，作歌舞以樂諸神。屈原放逐，見其詞鄙陋，遂爲作九歌之曲。○次公：“送迎”字，退之羅池廟碑云：作迎享送神詩遺柳民，俾歌以祀焉。",
                    "type": 2
                },
                {
                    "paragraph": "六和寺沖師閘山溪爲水軒",
                    "zhushu": "無己：六和寺，詳見送張職方吉甫赴閩漕詩註中。",
                    "type": 2
                },
                {
                    "paragraph": "欲放清溪自在流，",
                    "zhushu": "子仁：杜詩：江流太自在。"
                },
                {
                    "paragraph": "忍教冰雪落沙洲。出山定被江潮涴，能爲山僧更少留。",
                    "zhushu": "",
                    "type": 2
                },
                {
                    "paragraph": "故周茂叔先生濂溪",
                    "zhushu": "坡：谿在廬山下。○浦卿：茂叔，諱惇實，避厚陵，奉朝請，改名敦頥，舂陵人也。事見魯直濂溪詩序。○周忠：廬山記：由江州之南，出德化門五里，至延壽院。過院五里，至石塘橋，濂溪周郎中之隱居。周名惇順，字茂叔，道州人，仕䆠有才畧。",
                    "type": 2
                },
                {
                    "paragraph": "丗俗眩名實，至人疑有無。怒移水中蟹，",
                    "zhushu": "縯：𣈆張華、裴頠之被誅也，王倫、孫秀以𪧐憾收解系兄弟。梁王彤救系等，倫怒曰：“我於水中見蟹且𢙣之，况此兄弟輕我耶？”"
                },
                {
                    "paragraph": "愛及屋上烏。",
                    "zhushu": "次公：尚書太傳曰：武王登夏臺以臨殷民。周公旦曰：臣聞之，愛其人者，愛其屋上烏；憎其人者，憎其除胥。老杜詩：丈人屋上烏，人好烏亦好。正用此事。"
                },
                {
                    "paragraph": "坐令此溪水，名與先生俱。先生本全德，廉退乃一隅。",
                    "zhushu": "厚：論語：舉一隅不以三隅反，則不後也。"
                },
                {
                    "paragraph": "因抛彭澤米，",
                    "zhushu": "見和蔡郎中遊西湖詩註。"
                },
                {
                    "paragraph": "偶似西山夫。",
                    "zhushu": "援：謂伯夷也，義不食周粟，餓死西山。揚子云：西山之餓夫。"
                },
                {
                    "paragraph": "遂即丗所知，以爲溪之呼。先生豈我軰，造物乃其徒。",
                    "zhushu": "縯：莊子：與造化者爲徒，外死生無終始者爲友。"
                },
                {
                    "paragraph": "應同柳州柳，",
                    "zhushu": "縯：子厚爲柳州刺史，其詩：柳州柳刺史，種柳柳江邊。"
                },
                {
                    "paragraph": "聊使愚溪愚。",
                    "zhushu": "厚：按子厚愚溪對，其略曰：柳子名愚溪而居。五日，溪之神夜見夢曰：“子何辱予，使予爲愚耶？有其實者，名因從之，予固若是耶？”柳子曰：“汝誠無其實，然以吾之愚而獨好汝，汝𢙣得遁是名耶？”",
                    "type": 2
                },
                {
                    "paragraph": "次韻陳履常張公龍潭",
                    "zhushu": "",
                    "type": 2
                },
                {
                    "paragraph": "明經宣城宰，",
                    "zhushu": "縯：按先生昭靈侯碑云：張公諱路斯，以明經爲宣城令。夫人石氏，生九子。自宣城罷帰，甞釣于焦臺。一日，見釣処有宫殿，遂入居之。自是歸輒躰寒而濕。問其故，曰：“我龍也，蓼人鄭祥逺亦龍也，與我争此居，明日當戰，使九子𦔳我，我領絳綃，而鄭青綃。”明日，九子射青綃者，中之，九子皆爲龍。子孫居潁上。"
                },
                {
                    "paragraph": "家此百尺瀾。鄭公不量力，",
                    "zhushu": "援：左傳：息侯伐鄭，大敗而還。君子是以知息之將亡也，不度德，不量力。"
                },
                {
                    "paragraph": "敢以非意干。",
                    "zhushu": "次公：𣈆書：衛玠嘗云：人有不及，可以情怒；非意相干，可以理遣。"
                },
                {
                    "paragraph": "玄黄𮦀兩戰，",
                    "zhushu": "次公：易坤：上六，龍戰于野，其血玄黄。"
                },
                {
                    "paragraph": "絳青表𩀱蟠。烈氣斃彊敵，仁心惻饑寒。精誠禱必赴，苟簡求亦難。蕭條麥麰枯，浩蕩日月寛。念子無吏責，十日勒征鞍。春蔬得雨雪，少助先生槃。",
                    "zhushu": "縯：閩川名士傳：薛令之詩云：朝日上團團，照見先生槃。槃中何所有，苜蓿長闌干。"
                },
                {
                    "paragraph": "龍不憚往來，而我獨宴安。閉閤黙自責，",
                    "zhushu": "援：前漢：韓延壽守馮翊，民有昆弟相訟者，延壽大傷之，曰：“幸得備位，爲郡表率，不能宣明教化，至令民有骨肉争訟，咎在馮翊。”因入卧傳舎，閉閤思過。"
                },
                {
                    "paragraph": "神交清夜闌。",
                    "zhushu": "次公：𣈆書嵆康傳：所與神交者，惟陳留阮籍、河内山儔。",
                    "type": 2
                },
                {
                    "paragraph": "江郊",
                    "zhushu": "并序。",
                    "type": 2
                },
                {
                    "paragraph": "惠州歸善縣治之北，數歩抵江，少西有磐石小潭，可以垂釣。作江郊詩云：",
                    "zhushu": "邠老：白鶴故居圖：江郊亭在先生故居之東，臨江負山。",
                    "type": 2
                },
                {
                    "paragraph": "江郊葱曨，雲水蒨絢。碕岸斗入，",
                    "zhushu": "次公：碕，音竒，又音去𠋣切，曲岸也。"
                },
                {
                    "paragraph": "洄潭輪轉。",
                    "zhushu": "厚：洄，席流也。柳子厚鈷剱潭記：流沫成輪。"
                },
                {
                    "paragraph": "先生恱之，布席間燕。𥘉日下照，潜鱗俯見。意釣忘魚，",
                    "zhushu": "丙：張志和毎垂釣不設餌，志不在魚也。"
                },
                {
                    "paragraph": "樂此竿綫。優哉悠哉，",
                    "zhushu": "次公：詩小雅：優哉悠哉。"
                },
                {
                    "paragraph": "玩物之變。",
                    "zhushu": ""
                }
            ]
        },
        {
            "name": "増刋校正王狀元集註分𩔖東坡先生詩卷之九",
            "paragraphs": [
                {
                    "paragraph": "増刋校正王狀元集註分𩔖東坡先生詩卷之九",
                    "zhushu": "",
                    "type": 1
                },
                {
                    "paragraph": "池沼",
                    "zhushu": "",
                    "type": 2
                },
                {
                    "paragraph": "詩三首",
                    "zhushu": "",
                    "type": 2
                },
                {
                    "paragraph": "寄題興州晁太守新開古東池",
                    "zhushu": "",
                    "type": 2
                },
                {
                    "paragraph": "百畒新池傍郭斜，居人行樂路人誇。自言官長如靈運，能使江山似永嘉。",
                    "zhushu": "縯：宋謝靈運爲永嘉太守，郡有名山水，素所愛好，所至輙爲詩以致其意。永嘉，今温州是也。○縯：貫休詩：永嘉爲郡後，山水添鮮碧。○共父：永嘉志云：永嘉縣本漢東甌縣。晋太康二年，明帝立永嘉郡。"
                },
                {
                    "paragraph": "縱飲座中遺白帢，",
                    "zhushu": "次公：怡，音乞。帢，㡌也。魏𥘉有白帢之製，猶白接䍦、白綸巾，與夫管寕白㡌也。"
                },
                {
                    "paragraph": "幽尋盡處見桃花。",
                    "zhushu": "接：晋武陵漁人入武陵溪，見桃花林。"
                },
                {
                    "paragraph": "不堪山鳥號歸去，",
                    "zhushu": "任：子規帝云：不如歸去。"
                },
                {
                    "paragraph": "長遣王孫苦憶家。",
                    "zhushu": "",
                    "type": 2
                },
                {
                    "paragraph": "道者浣池上作",
                    "zhushu": "",
                    "type": 2
                },
                {
                    "paragraph": "下馬逢佳客，𢹂壷傍小池。",
                    "zhushu": "任：杜牧云：與客𢹂壷上翠微。"
                },
                {
                    "paragraph": "清風亂荷葉，細雨出魚兒。",
                    "zhushu": "厚：杜詩：細雨魚兒出，微風燕子斜。"
                },
                {
                    "paragraph": "井好能冰齒，茶甘不上眉。歸𡍼更瀟瑟，真箇解催詩。",
                    "zhushu": "厚：杜詩：片雲頭上黒，應是雨催詩。",
                    "type": 2
                },
                {
                    "paragraph": "和宋肇遊西池次韻",
                    "zhushu": "",
                    "type": 2
                },
                {
                    "paragraph": "漢皇慈儉不開邊，",
                    "zhushu": "次公：漢皇，指言武帝也。杜詩：武皇開邊意未已。"
                },
                {
                    "paragraph": "尚教千艘下瀬船。",
                    "zhushu": "次公：食貨志曰：時粤欲與漢用舡戰，遂乃修昆明池，列館環之，治樓舡髙十餘丈，旗幟加其上。西京𮦀記云：昆明池中有戈舡、樓舡各數百艘。又漢武帝紀有“下瀬舡將軍”。注：瀬，湍也。伍子胥書有“下瀬舡”字。"
                },
                {
                    "paragraph": "貪看艨艟飛𨷖艦，不知贔屭舞鈞天。",
                    "zhushu": "次公：西都賦：巨鰲贔屭。注云：作力貌。西京雜記云：昆明池刻石爲鯨魚，每至雷雨，魚常鳴吼，鬐鬛皆動。漢丗祭之以祈雨，往往有驗。又趙簡子夢與百神遊於鈞天，廣樂九奏萬舞，而水旁聞樂，則黃帝張樂於咸池之野也。"
                },
                {
                    "paragraph": "故山西望三千里，往事回思二十年。",
                    "zhushu": "次公：張祐詩曰：故國三千里。"
                },
                {
                    "paragraph": "自𥬇區區足官府，不如公子散神仙。",
                    "zhushu": "厚：退之奉酬盧給事詩：上界真人足官府，豈如散仙鞭笞鵉鳯終日相追陪。○往事回思。次公：比句，豈言蜀中競渡者乎？",
                    "type": 2
                },
                {
                    "paragraph": "舟楫",
                    "zhushu": "",
                    "type": 2
                },
                {
                    "paragraph": "詩二首",
                    "zhushu": "",
                    "type": 2
                },
                {
                    "paragraph": "七月一日出城舟中苦𤍠",
                    "zhushu": "",
                    "type": 2
                },
                {
                    "paragraph": "凉飈呼不來，流汗方被體。",
                    "zhushu": "次公：趙昞長嘯呼風，亂流而濟。又杜詩：汗流被我躰。"
                },
                {
                    "paragraph": "稀星乍明㓕，暗水光瀰瀰。香風過蓮芡，驚枕裂魴鯉。欠伸𪧐　酒餘，起坐濯清泚。火雲勢方壯，未受月露洗。",
                    "zhushu": "縯：杜詩：火雲洗月露，絶壁上朝噋。"
                },
                {
                    "paragraph": "身微欲安適，坐待東方啓。",
                    "zhushu": "次公：詩：東有啓明。",
                    "type": 2
                },
                {
                    "paragraph": "舟中夜起",
                    "zhushu": "",
                    "type": 2
                },
                {
                    "paragraph": "微風蕭蕭吹菰蒲，開門看雨月滿湖。舟人水鳥兩同夢，",
                    "zhushu": "次公：詩：甘與子同夢。○堯卿：人鳥相忘，同爲一夢，若莊周之夢胡蝶也。"
                },
                {
                    "paragraph": "大魚驚竄如奔狐。夜深人物不相管，我獨形影相嬉娯。暗潮生渚弔寒蚓，落月掛柳看懸珠。此生忽忽憂患裏，",
                    "zhushu": "縯：退之詩：忽忽乎子未知爲生之樂也。頭脫去無因。"
                },
                {
                    "paragraph": "清境過眼能須臾。雞鳴鍾動百鳥散，",
                    "zhushu": "次公：退之詩：雞鳴鍾動不知曉。"
                },
                {
                    "paragraph": "船頭擊鼔還相呼。",
                    "zhushu": "",
                    "type": 2
                },
                {
                    "paragraph": "橋梁",
                    "zhushu": "",
                    "type": 2
                },
                {
                    "paragraph": "詩三首",
                    "zhushu": "",
                    "type": 2
                },
                {
                    "paragraph": "頃年楊康功使髙麗還奏乞立海廟板橋僕嫌其地湫隘移書使遷之文登因古廟而新之楊竟不從不知定國何從見此書作詩稱道不已僕復不記其云何也次韻荅之",
                    "zhushu": "",
                    "type": 2
                },
                {
                    "paragraph": "退之仙人也，遊戯於斯文。",
                    "zhushu": "厚：佛書云：遊戲三昧。"
                },
                {
                    "paragraph": "談𥬇出偉竒，鼔舞南海神。",
                    "zhushu": "次公：韓退之有南海神廟碑，最爲竒絶。"
                },
                {
                    "paragraph": "頃年三韓使，",
                    "zhushu": "次公：三韓使，指言楊康功也。髙麗謂之三韓，曰晨韓，曰弁韓，曰馬韓，皆髙麗之地也。"
                },
                {
                    "paragraph": "幾爲鮫鰐吞。歸來築祠宇，要使百賈奔。",
                    "zhushu": "板橋，商賈所聚。"
                },
                {
                    "paragraph": "我欲遷其廟，下數浮空羣。",
                    "zhushu": "謂登州海市。"
                },
                {
                    "paragraph": "移書竟不從，信非磊落人。",
                    "zhushu": "縯：退之詩：尓雅注䖝魚，定非磊落人。"
                },
                {
                    "paragraph": "公胡爲拳拳，繫此空中雲。作詩頌其美，何異刻劒痕。",
                    "zhushu": "次公：繫“空、憶雲”，并“刻劒痕”，先生皆言其往日之言，已過無定，而王定國尚記憶之也。楚人有行舡而失劒，乃刻舟記之，欲以求劒焉。事出吕氏春秋。"
                },
                {
                    "paragraph": "我今已括囊，象在六四坤。",
                    "zhushu": "援：易坤卦：六四曰：括囊，无咎无譽。",
                    "type": 2
                },
                {
                    "paragraph": "兩橋",
                    "zhushu": "并引。",
                    "type": 2
                },
                {
                    "paragraph": "惠州之東，江溪合流，有橋多廢壞，以小舟渡。羅浮道士鄧守安始作浮橋，以四十舟爲二十舫，鐡𤨏石釘，隨水漲落，榜曰“東新橋”。州西豐湖上有長橋，屢作屢壞。栖禪院僧希固築進兩岸，爲飛閣九間，盡用石塩木，堅若鐡石，榜曰“西新橋”。皆以紹聖",
                    "zhushu": "三年六月。"
                },
                {
                    "paragraph": "畢工，作二詩落之。",
                    "zhushu": "",
                    "type": 2
                },
                {
                    "paragraph": "東新橋",
                    "zhushu": "",
                    "type": 2
                },
                {
                    "paragraph": "群鯨貫鐡索，背負横空霓。",
                    "zhushu": "次公：羣鯨以言四十舟，霓以言两橋也。○師川：杜牧阿房賦：複道横空，不霽何虹。"
                },
                {
                    "paragraph": "首揺飜雪江，尾挿崩雲谿。機牙任信縮，漲落隨髙低。轆轤卷巨索，青蛟挂長堤。犇舟免狂觸，脫筏防撞擠。一橋何足云，讙傳廣東西。父老有不識，喜𥬇爭攀躋。魚龍亦驚逃，雷電生馬蹏。",
                    "zhushu": "次公：蹏，古蹄字也。"
                },
                {
                    "paragraph": "嗟此病渉乆，",
                    "zhushu": "縯：孟子：𡻕十一月徒杠成，十二月，輿梁成。民未病渉也。"
                },
                {
                    "paragraph": "公私困留稽。姦民食此險，",
                    "zhushu": "次公：言姦民乗之爲盗也。"
                },
                {
                    "paragraph": "出没如鳧鷖。似賣失船壷，",
                    "zhushu": "厚：鶡冠子：賤生於無所用，中流失船，一壷千金。○伯恭：遯齋閑覧曰：傳云：中流失船，一壷千金。壷乃今所謂浮環者。凡渡江海，必預備浮鐶，以虞風濤覆溺之患。其形如環而空中，用帛爲帶，挂之頸上，出两手以按之，則浮而不溺，可以待救。至今浙人呼爲壷。"
                },
                {
                    "paragraph": "如去登樓梯。",
                    "zhushu": "次公：後漢：劉𤦺甞與諸葛亮謀自安之術。亮𥘉不對，乃共升樓，因去梯，謂亮曰：“今日上不至天，下不至地，言出于口而入吾耳，可以言未。”"
                },
                {
                    "paragraph": "不知百年來，幾人隕沙泥。豈知濤瀾上，安若堂與閨。往來無晨夜，醉病休扶𢹂。使君飲我言，妙割無牛雞。",
                    "zhushu": "援：論語：割雞焉用牛刀。"
                },
                {
                    "paragraph": "不云二子勞，歎我捐腰犀。",
                    "zhushu": "二子造橋，予甞助施犀帶。"
                },
                {
                    "paragraph": "我亦壽使君，一言聽扶藜。常當修未壞，勿使後噬臍。",
                    "zhushu": "次公：言當於未壞而修之，勿使噬臍而無及也。左傳曰：若不早圗，後君噬臍。",
                    "type": 2
                },
                {
                    "paragraph": "西新橋",
                    "zhushu": "",
                    "type": 2
                },
                {
                    "paragraph": "昔橋本千柱，挂湖如斷霓。浮梁䧟積淖，",
                    "zhushu": "次公：積淖，深泥也。音女教反。"
                },
                {
                    "paragraph": "破板隨奔溪。𥬇看逺岸没，坐覺孤城低。聊因三農𨻶，",
                    "zhushu": "縯：左傳：春蒐、夏苗、秋狝、冬狩，皆於農𨻶以講事也。"
                },
                {
                    "paragraph": "稍進百歩堤。炎州無堅植，潦水輕推擠。千年誰在者，鐡柱羅浮西。獨有石塩木，白蟻不敢躋。似開銅駝峯，如鑿鐡馬蹏。岌岌𩔖鞭石，",
                    "zhushu": "厚：三齊略記：秦始皇作石橋於海上，欲過海㸔日出處。有神人駈石，石去不速，神人鞭之，乃流血。"
                },
                {
                    "paragraph": "山川非㑹稽。",
                    "zhushu": "次公：始皇所作石橋，在今㑹稽郡，石猶作赤色也。"
                },
                {
                    "paragraph": "嗟我乆閣筆，",
                    "zhushu": "厚：典略：王粲才旣髙卞，每朝廷奏議，卿相皆閣筆，不敢措手。"
                },
                {
                    "paragraph": "不書𥿄尾鷖。",
                    "zhushu": "次公：法帖中有王氏一帖，最後大書一“鷖”字。相傳此帖之珍，所酬至五十餘萬云。"
                },
                {
                    "paragraph": "蕭然無尺箠，欲構飛空梯。百天下一杙，",
                    "zhushu": "厚：尓雅：樴謂之杙。注云：棨也。"
                },
                {
                    "paragraph": "㭬此百尺泥。",
                    "zhushu": "橋柱石磉之下，皆有堅木，㭬入泥中丈餘，謂之頂樁。"
                },
                {
                    "paragraph": "探囊頼故侯，寳錢出金閨。",
                    "zhushu": "子由之婦史，頃入内，得賜黄金錢數十助施。"
                },
                {
                    "paragraph": "父老喜雲集，簞壷無空𢹂。三日飲不散，殺盡西村雞。似聞百嵗前，海近湖有犀。",
                    "zhushu": "橋下，舊名鰐湖，盖常有蛟鰐之𩔖。"
                },
                {
                    "paragraph": "那知陵谷變，",
                    "zhushu": "縯：詩曰：髙岸爲谷，深谷爲陵。"
                },
                {
                    "paragraph": "枯瀆生茭藜。後來忽忘今，冬渉水過臍。",
                    "zhushu": "",
                    "type": 2
                },
                {
                    "paragraph": "樓閣",
                    "zhushu": "",
                    "type": 2
                },
                {
                    "paragraph": "二十七首",
                    "zhushu": "",
                    "type": 2
                },
                {
                    "paragraph": "吉祥寺僧求閣名",
                    "zhushu": "",
                    "type": 2
                },
                {
                    "paragraph": "過眼榮枯電與風，乆長那得似花紅。上人宴坐觀空閣，觀色觀空色即空。",
                    "zhushu": "援：此佛書心經之語也。",
                    "type": 2
                },
                {
                    "paragraph": "六月二十七日望湖樓醉書五絶",
                    "zhushu": "龜父：按圗經云：望湖樓，一名看經樓，乾徳七年忠懿王錢氏建，去錢塘一里。",
                    "type": 2
                },
                {
                    "paragraph": "黒雲飜墨未遮山，白雨跳珠亂入船。卷地風來忽吹散，望湖樓下水如天。",
                    "zhushu": "或云：鄱陽湖口望湖亭亦見此絶，但“楼”字改作“亭”字。公南迁至此，有眞蹟猶存，其兩見乎？"
                },
                {
                    "paragraph": "放生魚鼈逐人來，",
                    "zhushu": "敬夫：天禧四年，太子太保判杭州王欽若奏：以西湖爲放生池，禁捕魚鳥，爲人主祈福。"
                },
                {
                    "paragraph": "無主荷花到處開。",
                    "zhushu": "次公：枉詩：桃花一簇開無主。"
                },
                {
                    "paragraph": "水枕能令山俯仰，風舡解與月徘徊。",
                    "zhushu": "",
                    "type": 2
                },
                {
                    "paragraph": "烏菱白芡不論錢，亂繫靑菰裹緑盤。",
                    "zhushu": "芮：韓文公詩云：平池散芡盤。"
                },
                {
                    "paragraph": "忽憶甞新㑹靈觀，滯留江海得加飡。",
                    "zhushu": "次公：㑹靈觀在京師。",
                    "type": 2
                },
                {
                    "paragraph": "獻花遊女木蘭橈，細雨斜風濕翠翹。",
                    "zhushu": "次公：張志和詩：青篛笠，碧蓑衣，斜風細雨不須歸。"
                },
                {
                    "paragraph": "無限芳洲生杜若，呉兒不識楚詞招。",
                    "zhushu": "縯：屈原九歌：來芳州𠔃杜若，將以遺𠔃下女。○韓：遯齋閑覧云：杜若，山薑也。",
                    "type": 2
                },
                {
                    "paragraph": "未成小隱聊中隱，",
                    "zhushu": "縯：王康琚反招隠詩：大隱隱朝市，小隱隱薮澤。"
                },
                {
                    "paragraph": "可得長閑勝暫閑。我本無家更安徃，故郷無此好湖山。",
                    "zhushu": "",
                    "type": 2
                },
                {
                    "paragraph": "𪧐望湖樓再和",
                    "zhushu": "注見前首。",
                    "type": 2
                },
                {
                    "paragraph": "新月如佳人，岀海𥘉弄色。姢姢到湖上，㶑㶑揺空碧。夜涼人未寢，山靜聞響屐。",
                    "zhushu": "厚：南史謝靈運傳：尋山渉嶺，必造幽峻。登躡甞着木屐，上山則去其前齒，下山則去其後齒。"
                },
                {
                    "paragraph": "騷人故多感，悲秋更憀慄。",
                    "zhushu": "縯：宋玉九辨：悲哉秋之爲氣也，憀慄𠔃若在逺行，登山臨水𠔃送將歸。"
                },
                {
                    "paragraph": "君胡不相就，朱墨紛黝赤。",
                    "zhushu": "援：蘇綽事周文帝，爲行䑓左丞，參典機宻，始製文案程式，朱出墨入，及計帳户藉之法。"
                },
                {
                    "paragraph": "我行得所嗜，十日忘家宅。但恨無友生，詩病莫訶詰。君來試吟味，定作鶴頭側。",
                    "zhushu": "次公：言不可，其詩則測頭也。"
                },
                {
                    "paragraph": "改罷心愈疑，蒲𥿄蛟蛇黒。",
                    "zhushu": "",
                    "type": 2
                },
                {
                    "paragraph": "望海樓晚景五絶",
                    "zhushu": "芮：杭州圗經云：東樓一名望海樓，在舊治中和堂北。太平寰宇記云：樓髙十八丈，唐武徳七年置。",
                    "type": 2
                },
                {
                    "paragraph": "海上濤頭一線來，樓前指顧雪成堆。從今潮上君須上，更看銀山二十回。",
                    "zhushu": "",
                    "type": 2
                },
                {
                    "paragraph": "橫風吹雨入樓斜，壯觀應須好句誇。雨過潮平江海碧，電光時掣紫金虵。",
                    "zhushu": "",
                    "type": 2
                },
                {
                    "paragraph": "青山斷處塔層層，隔岸人家喚欲譍。江上秋風晚來急，爲傳鍾鼔到西興。",
                    "zhushu": "彦章：杭州圗經云：浙江渡在候潮門外，對西興。",
                    "type": 2
                },
                {
                    "paragraph": "樓下誰家燒夜香，玉笙哀怨弄𥘉涼。臨風有客吟秋扇，",
                    "zhushu": "縯：班婕妤䊵扇歌：甞恐秋莭至，凉飇奪炎𤍠。"
                },
                {
                    "paragraph": "拜月無人見晚粧。",
                    "zhushu": "",
                    "type": 2
                },
                {
                    "paragraph": "沙河燈火照山紅，",
                    "zhushu": "堯祖：唐地理志：沙河塘，縣舊治南五里。咸通二年，刺史崔彦曽聞昔潮水衝擊錢塘江岸，至於奔𨓜入城，勢莫能禦，故開沙河以决之。河有三，曰外沙、中沙、裏沙。"
                },
                {
                    "paragraph": "歌鼔喧喧語𥬇中。爲問少年心在否？角巾欹側𩯭如蓬。",
                    "zhushu": "",
                    "type": 2
                },
                {
                    "paragraph": "李公擇求黃鶴樓詩因記舊所聞於馮當丗者",
                    "zhushu": "",
                    "type": 2
                },
                {
                    "paragraph": "黃鶴樓前月滿川，抱関老卒飢不眠。夜聞三人𥬇語言，羽衣着屐響空山。非鬼非人意其僊，石扉三扣聲清圎。洞中鏗鈜落門関，縹緲入石如飛煙。雞鳴月落風馭還，迎拜稽首願執鞭。汝非其人骨腥膻，黄金乞得重莫肩。持歸包裹弊席氊，",
                    "zhushu": "次公：韓詩：氊包席裹可立致。"
                },
                {
                    "paragraph": "夜穿茆屋光射天。里閭來觀已變遷，似石非石鈆非鈆。或取而有衆忿喧，訟歸有司今幾年。無功暴得喜欲顛，神人戲汝真可怜。",
                    "zhushu": "縯：退之感二鳥賦：雖得之而不能，乃鬼神之所戲。"
                },
                {
                    "paragraph": "願君爲考然不然，此語可信馮公傳。",
                    "zhushu": "",
                    "type": 2
                },
                {
                    "paragraph": "南寺千佛閣",
                    "zhushu": "",
                    "type": 2
                },
                {
                    "paragraph": "古邑居民半海濤，師來搆築便能髙。千金用盡身無事，",
                    "zhushu": "次公：韓退之詩：千金散盡復還來。"
                },
                {
                    "paragraph": "坐看香煙遶白毫。",
                    "zhushu": "",
                    "type": 2
                },
                {
                    "paragraph": "法惠寺横翠閣",
                    "zhushu": "居仁：杭州圗經云：法惠寺在天井巷，開運元年，呉越王錢氏建。舊額興慶寺，治平二年改賜今額。",
                    "type": 2
                },
                {
                    "paragraph": "朝見呉山横，暮見呉山從。呉山故多態，轉側爲君容。幽人起朱閣，空洞更無物。",
                    "zhushu": "縯：王道甞指周顗腹曰：“此中何所有也？”荅曰：“此中空洞無物，然足容卿輩數百人。”"
                },
                {
                    "paragraph": "惟有千歩岡，東西作簾額。春來故國歸無期，人言悲秋春更悲。",
                    "zhushu": "次公：宋玉云：悲哉秋之爲氣也。"
                },
                {
                    "paragraph": "已泛平湖思濯錦，更看横翠憶峨眉。",
                    "zhushu": "次公：濯錦，成都濯錦江也。峨眉，嘉州峨眉山也。先生蜀人，故云尓。"
                },
                {
                    "paragraph": "雕欄能得楚時好，不獨慿欄人易老。百年興廢更堪哀，懸知草莽化池臺。",
                    "zhushu": "次公：乃雍門周所謂“曲池旣已平，髙䑓亦已傾”之意也。"
                },
                {
                    "paragraph": "遊人尋我舊遊處，但覓呉山横處來。",
                    "zhushu": "",
                    "type": 2
                },
                {
                    "paragraph": "單同年求徳興俞氏聚逺樓詩三首",
                    "zhushu": "",
                    "type": 2
                },
                {
                    "paragraph": "雲山煙水苦難親，野草幽花各自春。頼有髙樓能聚逺，一時収拾與閑人。",
                    "zhushu": "",
                    "type": 2
                },
                {
                    "paragraph": "無限青山散不収，雲奔浪卷入簾鈎。直將眼力爲疆界，何啻人間萬户侯。",
                    "zhushu": "",
                    "type": 2
                },
                {
                    "paragraph": "聞說樓居似地僊，",
                    "zhushu": "縯：漢志：公孫卿言：“仙人多好楼居。”於是漢武帝作飛廉、桂館，益壽、延壽館，使卿特設具而候神人，作通天臺，置祠其下，將招來神仙之属。"
                },
                {
                    "paragraph": "不知門外有塵寰。幽人隱几寂無語，心在飛鴻㓕没間。",
                    "zhushu": "次公：劉禹錫賦：送飛鴻之㓕没。",
                    "type": 2
                },
                {
                    "paragraph": "九日黄樓作",
                    "zhushu": "師：黄楼，取土勝水之義。",
                    "type": 2
                },
                {
                    "paragraph": "去年重陽不可說，南城夜半千漚發。水穿城下作雷鳴，泥滿城頭飛雨滑。黄花白酒無人問，日暮歸來洗靴韈。豈知還復有今年，把盞對花容一呷。莫嫌酒薄紅粉陋，終勝泥中千柄鍤。　黄樓新成壁未乾，青荷已落霜𥘉殺。",
                    "zhushu": "次公：殺字使“隕霜不殺草”之𩔖。"
                },
                {
                    "paragraph": "朝來白霧細如雨，南山不見千尋刹。樓前便作海茫茫，",
                    "zhushu": "彦章：木元虚作海賦云：茫茫積流，合形内虚。"
                },
                {
                    "paragraph": "樓下空聞櫓鴉軋。薄寒中人老可畏，",
                    "zhushu": "次公：宋玉風賦云：其風中人，中音竹，仲㘦。○師：宋玉九辨：𢡚悽増欷𠔃，薄寒之中人。"
                },
                {
                    "paragraph": "熱酒澆腸氣先壓。",
                    "zhushu": "次公：退之詩云：數杯澆腸雖暫醉，皎皎萬慮醒還新。"
                },
                {
                    "paragraph": "㷑銷日出見漁村，",
                    "zhushu": "次公：栁子厚詩：煙銷日出不見人。"
                },
                {
                    "paragraph": "逺水鱗鱗山齾齾。",
                    "zhushu": "次公：郭璞詩：潜波渙鱗起。齾字，官韻云：齒缺也。○師：齾，五轄反。"
                },
                {
                    "paragraph": "詩人猛士雜龍虎，",
                    "zhushu": "坐客三十餘人，皆知名之士。○次公：崔班灼灼歌：座中之客皆龍虎。"
                },
                {
                    "paragraph": "楚舞呉歌亂鵝鴨。",
                    "zhushu": "子仁：李白詩：呉歌楚舞歡未畢。青山猶衘半邊日。○次公：季愬夜入蔡州，擊鵝鶩池，以亂軍聲。"
                },
                {
                    "paragraph": "一杯相屬君勿辭，",
                    "zhushu": "次公：退之詩：一杯相属君當歌。"
                },
                {
                    "paragraph": "此境何殊泛清霅。",
                    "zhushu": "次公：湖州之霅溪也。",
                    "type": 2
                },
                {
                    "paragraph": "乗舟過賈収水閣収不在見其子三首",
                    "zhushu": "",
                    "type": 2
                },
                {
                    "paragraph": "愛酒陶元亮，",
                    "zhushu": "厚：元亮。陶渊明別字也。性嗜酒，親舊知其如此，或置酒招之，造飲必盡，期在必醉。共至酒坐，雖不識主人，亦欣然無忤。甞作飲酒詩二十首。"
                },
                {
                    "paragraph": "能詩張志和。",
                    "zhushu": "縯：張志和自稱煙波钓徒，往來苕霅間，亦名元真子。甞有詞云：西塞山邊白鷺飛，桃花流水鱖魚肥。青蠶緑蓑衣，斜風細雨不須歸。子仁：愛酒能詩。字倣杜詩：愛酒晋山簡，能詩何水曹。"
                },
                {
                    "paragraph": "青山來水檻，白雨滿漁蓑。涙垢添丁面，",
                    "zhushu": "次公：添丁以言，賈之子。盧仝兒名添丁。詩云：莫怪添丁郎，淚下作靣垢。"
                },
                {
                    "paragraph": "貧低舉案蛾。",
                    "zhushu": "縯：後漢梁鴻妻孟光，舉案齊眉。"
                },
                {
                    "paragraph": "不知何所樂，竟夕獨酣歌。",
                    "zhushu": "",
                    "type": 2
                },
                {
                    "paragraph": "嫋嫋風蒲亂，猗猗水荇長。",
                    "zhushu": "子仁：杜詩：水荇牽風翠帶長。○倬：選詩：風蒲亂曲渚。"
                },
                {
                    "paragraph": "小舟浮鴨緑，",
                    "zhushu": "厚：李白詩：春水𥘉生鴨頭緑。又云：遥看漢水鴨頭縁。"
                },
                {
                    "paragraph": "大杓㵼鵝黄。",
                    "zhushu": "縯：杜詩：鵝兒黄似酒，對酒受新鵝。"
                },
                {
                    "paragraph": "得意詩酒社，終身魚稻郷。樂哉無一事，何處不清凉。",
                    "zhushu": "",
                    "type": 2
                },
                {
                    "paragraph": "曵杖青苔岸，繫船枯栁根。德公方上冡，",
                    "zhushu": "厚：後漢龐公傳注曰：司馬徳操甞造徳公，值其渡沔上祀先人墓。"
                },
                {
                    "paragraph": "季路獨留言。",
                    "zhushu": "趙：以言見収之子語：子路從而後，遇丈人，以杖荷蓧，止子路，𪧐，殺雞爲黍而食之，見其二子焉云云。子路曰：“不仕無義，長㓜之節，不可廢也。”"
                },
                {
                    "paragraph": "已占蒲魚港，更開松菊園。從兹來往數，兒女自譍門。",
                    "zhushu": "縯：杜詩：曬藥能無婦，譍門幸有兒。○次公：晋書李宻傳：譍門無三尺之僮。",
                    "type": 2
                },
                {
                    "paragraph": "蔡景繁官舎小閣",
                    "zhushu": "堯卿：景繁，名承禧，撫州臨川人。宗晏之孫，元導之子。元導字濬仲，與承禧同登嘉祐二年第，於云亦同年友也。",
                    "type": 2
                },
                {
                    "paragraph": "使君不獨東南美，",
                    "zhushu": "次公：爾雅：“東南之羙者，有㑹稽之竹箭焉。”而虞翻與孔融書，并示以所著易注。融荅書曰：“聞延陵之埋樂，覩吾子之治易，乃知東南之美者，非徒㑹稽之竹箭也。”"
                },
                {
                    "paragraph": "典刑長記先君子。",
                    "zhushu": "縯：後漢孔融與蔡邕善。邕死後，有虎賁士貌𩔖邕，融引與同坐，曰：“雖無老成人，尚有典刑。”"
                },
                {
                    "paragraph": "戯嘲王叟短轅車，",
                    "zhushu": "厚：晋王導，字茂弘。妻曹氏性妬，導甚憚之，乃宻營別館，以處衆妾。曹氏知，將往焉。導恐妾被辱，遽令命駕，猶恐遟之，以所執塵尾駈牛而進。司徒蔡謨聞之，戯導曰：“朝廷欲加公九錫。”導弗之斍，但謙退而已。謨曰：不聞餘物，惟有短犢轅重，長柄塵尾。導大怒，謂人曰：“吾往與羣賢共遊洛中，何曽聞有蔡克兒也。”"
                },
                {
                    "paragraph": "肯爲徐郎書𥿄尾。",
                    "zhushu": "援：南史：蔡廓字子度，徴爲吏部尚書。因北地傳𨺚問傅亮：“選事，若悉以見付，不論，不然，不能拜也。”亮以語録尚書徐羡之，羡之曰：“黄門郎以下，悉以委蔡，吾徒不復厝懷。自此以上，故冝共參同異。”廓曰：“我不能爲徐干木署𥿄尾。”遂不拜。干木，羡之小字也。"
                },
                {
                    "paragraph": "三年弭節江湖上，",
                    "zhushu": "次公：子虚賦：於是楚王乃弭節徘徊，翶翔容與。李善注曰：弭，案也。"
                },
                {
                    "paragraph": "千首放懷風月裏。手開東閣坐虚明，目淨東溪照清泚。素琴濁酒容一榻，",
                    "zhushu": "縯：江淹恨賦：中散下獄，神氣激揚，濁酒文引素琴晨張。○厚：晉書：嵇康云：今但欲守陋巷，教飬子孫，時時與親舊叙离闊，陳說平生，濁酒一杯，彈琴一曲，志意畢矣。"
                },
                {
                    "paragraph": "落霞孤騖供千里。",
                    "zhushu": "縯：王勃滕王閣記：落霞與孤騖齊飛，秋水共長天一色。"
                },
                {
                    "paragraph": "大舫何時繫門栁，小詩屢欲書牎𥿄。文昌新構滿鵷鸞，",
                    "zhushu": "次公：唐則天嗣聖元年，改尚書省爲文昌䑓。古詩：厠迹鵷鷺行。"
                },
                {
                    "paragraph": "都邑正喧収𣏌梓。",
                    "zhushu": "次公：杜詩騘馬行云：近聞下詔宣都邑，肯使騏麟地上行。選有云：競収𣏌梓。"
                },
                {
                    "paragraph": "相逢一醉豈有命，南來寂寞君歸矣。",
                    "zhushu": "蔡克謨之父也。",
                    "type": 2
                },
                {
                    "paragraph": "寓居合江樓",
                    "zhushu": "",
                    "type": 2
                },
                {
                    "paragraph": "海山葱曨氣佳哉，",
                    "zhushu": "縯：後漢光武論蘇伯阿望㫪陵郭曰：氣佳哉，鬱鬱葱葱然。"
                },
                {
                    "paragraph": "二江合處朱樓開。蓬萊方丈應不逺，",
                    "zhushu": "厚：史記：秦始皇時，齊徐市等上書言：海中有三神山，名蓬萊、方文、瀛州，仙人居之。請得齋戒，與童男女求之。"
                },
                {
                    "paragraph": "肯爲蘇子浮江來。",
                    "zhushu": "次公：言：羅浮山乃蓬萊之一峯浮來，則二神山之云浮來，有其理矣。"
                },
                {
                    "paragraph": "江風𥘉凉睡正美，樓上啼鴉呼我起。我今身丗兩相違，",
                    "zhushu": "厚：樂天渭村退居詩云：可怜身與丗，從此两相忘。"
                },
                {
                    "paragraph": "西流白日東流水。樓中老人日清新，天上豈有癡仙人。",
                    "zhushu": "曽：續仙傳：侯道華好子史，手不釋卷。衆或問之：“要此何爲？”荅曰：“天上無愚瞢仙人。”"
                },
                {
                    "paragraph": "三山咫尺不歸去，一杯付與羅浮春。",
                    "zhushu": "予家醸酒名羅浮春。",
                    "type": 2
                },
                {
                    "paragraph": "和黄秀才鑒空閣",
                    "zhushu": "䢴衡：按杭州圗經云：顯明院，廣順二年呉越王錢氏臣孟謙建院，有鉴空閣。",
                    "type": 2
                },
                {
                    "paragraph": "明月本自明，無心孰爲境。挂空如水鑑，冩此山河影。",
                    "zhushu": "次公：酋陽𮦀俎載：佛氏言：月中所有，乃大地山河影也。"
                },
                {
                    "paragraph": "我觀大瀛海，巨浸與天永。九州居其間，無異虵盤鏡。",
                    "zhushu": "次公：前定録：𡊮孝叔遇異人，得書云：“每受一命，即開一幅，累仕皆驗。”一日，晨起巾櫛，一物堕鏡中，如蛇而有四足，驚仆而疾，数日卒。留書尚多，其妻開視之，皆空𥿄也。最後一幅，畫蛇蟠鏡中而已。"
                },
                {
                    "paragraph": "空水兩無質，相照但耿耿。妄云桂兎蟇，俗說皆可屏。",
                    "zhushu": "厚：酉陽雜爼：舊傳月中有桂。又五經通義曰：月中有兎與蟾蜍何？月，隂也，蟾蜍，陽也，而與兎並明，隂係於陽也。"
                },
                {
                    "paragraph": "我游鑒空閣，缺月正凄冷。黄子寒無衣，對月句愈警。借君方諸淚，",
                    "zhushu": "縯：方諸，方鑑也。古者以夫遂取明火於日，以方諸取明水於月。"
                },
                {
                    "paragraph": "一沐管城頴。",
                    "zhushu": "次公：管城頴，以言筆也。韓退之作毛頴傳有云：頴封於管城也。"
                },
                {
                    "paragraph": "誰言小叢林，清絶冠五嶺。",
                    "zhushu": "",
                    "type": 2
                },
                {
                    "paragraph": "予𥘉謫嶺南過田氏水閣東南一峯豐下銳上俚人謂雞籠山予更名獨秀峯今復過之戲留一絶",
                    "zhushu": "",
                    "type": 2
                },
                {
                    "paragraph": "𠋣天巉絶玉浮屠，",
                    "zhushu": "次公：李白詩：青𡨋皖公山，巉絶可人意。浮屠，佛之名，而浮圗，佛氏言塔也。今先生之詩，以山比塔，當是“浮圗”字。"
                },
                {
                    "paragraph": "肯與彭郎作小姑。",
                    "zhushu": "縯：摭遺：江南有兩山，孤逈出於江中，古傳爲二孤山。後人訛之，即以大者爲大姑，小者爲小姑，立祠即以婦人之名配之。洞庭之下有洲，風濤激之，則𨼆𨼆有声，古傳爲猛浪磯。後之訛者，則曰彭郎磯，又以爲小姑之壻也。○潘：同安志：小孤山在𪧐松縣東南一百二十里。又江州有澎浪磯，語轉爲彭郎磯，遂有“小姑嫁彭郎”之語。"
                },
                {
                    "paragraph": "獨秀江南知有意，要今人別四方壷。",
                    "zhushu": "厚：左傳云：自小別至大别。注云：禹貢：漢水至大别，南入江。然則此二別在江夏界也。海中神山，謂之方壷，以其形如壷之方也。",
                    "type": 2
                },
                {
                    "paragraph": "犍爲王氏書樓",
                    "zhushu": "",
                    "type": 2
                },
                {
                    "paragraph": "樹林幽翠滿山谷，樓觀突兀起江濵。云是昔人藏書處，磊落萬卷今生塵。江邊日出紅霧散，綺䆫畫閣青氛氲。山猨悲嘯谷泉響，野鳥嘐戞巖花春。借問主人今何在，被甲逺戍長苦辛。先登搏戰事斬級，區區何者爲三墳。書生古亦有戰陣，葛巾羽扇揮三軍。",
                    "zhushu": "縯：諸葛亮葛巾羽扇，指揮三軍。"
                },
                {
                    "paragraph": "古人不見悲丗俗，回首蒼山空白雲。",
                    "zhushu": "",
                    "type": 2
                },
                {
                    "paragraph": "亭榭",
                    "zhushu": "",
                    "type": 2
                },
                {
                    "paragraph": "詩四十五首",
                    "zhushu": "",
                    "type": 2
                },
                {
                    "paragraph": "次韻劉京兆石林亭之作石本唐苑中物",
                    "zhushu": "",
                    "type": 2
                },
                {
                    "paragraph": "散流民間，劉購得之。",
                    "zhushu": "次公：京兆府，即長安也。劉京兆，乃劉敞，字原父堯卿。嘉祐中，原父以翰林學士出守永興，好古博雅，凡古器珍玩之物，収蓄殆尽。永叔集古録中備言之。",
                    "type": 2
                },
                {
                    "paragraph": "都城日荒廢，",
                    "zhushu": "次公：左氏云：都城過百雉，國之害也。"
                },
                {
                    "paragraph": "往事不可還。唯餘故苑石，漂散尚人間。公來始購蓄，不憚道里艱。忽從塵埃中，來對冰雪顔。",
                    "zhushu": "次公：先生自言其從塵埃中來，對此石之清如冰雪顔矣。韓退之有“未免捶楚塵埃間”之語，而先生變“間”字爲“中”。杜子美有“試㸔他時氷雪容”之語，而先生変“容”字爲“顔”。"
                },
                {
                    "paragraph": "痩骨拔凛凜，",
                    "zhushu": "堯卿：河圖括地象曰：地以石爲骨。"
                },
                {
                    "paragraph": "蒼根漱潺潺。",
                    "zhushu": "次公：瘦骨、蒼根，皆言石也。漱潺潺，則言水矣。堯卿。韓愈云：巧匠斵山骨。"
                },
                {
                    "paragraph": "唐人唯竒章，好石古莫攀。盡令屬牛氏，刻鑿紛班班。",
                    "zhushu": "師：竒章公，牛僧孺也。白樂天太湖石記云：今丞相章公嗜石，於此物獨不謙譲，東第南墅，列而置之，以甲乙丙丁品之，各刻于石隂，曰：“牛氏石，甲之上，丙之中，乙之下。”"
                },
                {
                    "paragraph": "嗟此本何常，聚散實循環。",
                    "zhushu": "次公：白記尾又云：噫，是石也，百千載後，散在天壌之内，轉徙𨼆見，誰復知之。"
                },
                {
                    "paragraph": "人失亦人得，要不出區寰。",
                    "zhushu": "厚：家語：楚共王出遊，亡其烏號之弓，左右請求之。王曰：“止也，楚人失弓，楚人得之，又何求焉。”孔子聞之曰：“惜乎其不大也，冝曰：‘人遺弓，人得之而已，何必楚也。’”"
                },
                {
                    "paragraph": "君看劉李末，不能保河関。",
                    "zhushu": "次公：劉，指漢也。李，指唐也。史記云：魏王豹至國，即絶河関。又顔延年秋湖詩云：離居殊千載，一別阻河関。"
                },
                {
                    "paragraph": "況此百株石，鴻毛於太山。",
                    "zhushu": "縯：司馬遷與任安書云：死有重於太山，或輕於鴻毛。"
                },
                {
                    "paragraph": "但當對石飲，萬事付等閑。",
                    "zhushu": "増刋：保河関。次公：今先生詩句，正言漢唐之失，天下雖要害之大，猶不能保守，况若今日湖名之小小哉。",
                    "type": 2
                },
                {
                    "paragraph": "和劉長安題薛周𨓜老亭周善飲未七十致仕",
                    "zhushu": "次公：劉長安，劉敞原父也。薛周，莫考其何人，但先生謂其善飲酒，而子由有詩，亦專稱其能飲耳。",
                    "type": 2
                },
                {
                    "paragraph": "近聞薛公子，早退驚常流。買園招野鶴，鑿井動潜虬。",
                    "zhushu": "次公：晉書言：如野鶴之在雞羣。又蜀都賦云：動髙鵠，出潜虬。"
                },
                {
                    "paragraph": "自言酒中𧼈，",
                    "zhushu": "縯：晉書：孟嘉好飲，愈多不亂。桓温問嘉：“酒有何好，而卿嗜之。”嘉曰：“公未得酒中趣耳。”"
                },
                {
                    "paragraph": "一斗勝涼州。",
                    "zhushu": "厚：續漢書載墩煌張氏家傳曰：扶風孟陀以蒲萄酒一斗遺張譲，即得凉州刺史。"
                },
                {
                    "paragraph": "翻然拂衣去，親愛挽不留。",
                    "zhushu": "厚：晋書鄧攸傳：呉人歌攸曰：鄧侯挽不留，謝令推不去。"
                },
                {
                    "paragraph": "隱居亦何樂，素志庶可求。",
                    "zhushu": "援：語曰：隱居以求其志。"
                },
                {
                    "paragraph": "所亡嗟無幾，所得不啻酬。青春爲君好，白日爲君悠。",
                    "zhushu": "縯：盧仝詩：天上白日悠悠懸。堯卿：杜詩：絶知春意好。韓渥詩云：青春固非老者事，白日自爲閑人長。"
                },
                {
                    "paragraph": "山鳥奏琴筑，野花弄閑幽。雖辭功與名，其樂實素侯。",
                    "zhushu": "厚：史記：太史公曰：“今有無秩禄之奉，爵邑之人，而樂與之比者，命曰‘素封’。”又曰：“千金之家，乃與王者同樂，豈所謂‘素封’者邪？”"
                },
                {
                    "paragraph": "至今清夜夢，",
                    "zhushu": "次公：歐陽公詩：至今清夜夢，猶遶北潭北。"
                },
                {
                    "paragraph": "尚驚冠壓頭。誰能載美酒，往以大白浮。",
                    "zhushu": "援：說苑：魏文侯與大夫飲，使公乗不仁爲觴政，曰：“飲不盡者，浮以大白。”堯卿：揚雄：有好事者，載酒肴從遊學。"
                },
                {
                    "paragraph": "之子雖不識，",
                    "zhushu": "周詩：之子于歸。"
                },
                {
                    "paragraph": "因公可與遊。",
                    "zhushu": "",
                    "type": 2
                },
                {
                    "paragraph": "自仙遊回至黒水見居民姚氏山亭髙絶可愛復憇其上",
                    "zhushu": "",
                    "type": 2
                },
                {
                    "paragraph": "山鵶曉辭谷，似報遊人起。出門猶屢顧，慘若去吾里。道途險且迂，繼此復能幾。溪邊有危構，歸駕聊復尼。",
                    "zhushu": "縯：孟子：行或使之，止或尼之。"
                },
                {
                    "paragraph": "愛此山中人，縹緲如仙子。",
                    "zhushu": "次公：杜詩：築居山縹緲。○子仁：杜牧詩云：神仙髙縹緲。"
                },
                {
                    "paragraph": "平生慕獨往，",
                    "zhushu": "次公：淮南王莊子要略曰：江海之士，山谷之人，輕天子，細萬物而獨往。杜詩：野人時獨往。又曰：龐公竟獨往。○師：杜詩：平生獨往意，惆悵年半百。"
                },
                {
                    "paragraph": "官爵同一屣。",
                    "zhushu": "縯：孟子：舜視天下猶弃弊屣。○師：史記郊祀志：武帝云：“嗟乎！吾誠得如黄帝，吾視去妻子如脫屣耳。”"
                },
                {
                    "paragraph": "胡爲此溪邊，眷眷若有竢。",
                    "zhushu": "師：韓愈瀧吏詩：胡爲此水邊，神色乆戃怳。"
                },
                {
                    "paragraph": "國恩乆未報，念此慙且泚。",
                    "zhushu": "師：韓愈瀧吏詩：叩頭謝吏言，始慙今更羞。歷官二十餘，國恩並未酬。"
                },
                {
                    "paragraph": "臨風浩悲咤，萬丗同一軌。何年謝簮紱，丹砂留迅晷。",
                    "zhushu": "",
                    "type": 2
                },
                {
                    "paragraph": "南溪有㑹景亭處衆亭之間無所見甚不稱其名予欲遷之少西臨斷岸西嚮可以逺望而力未暇特爲製名曰招隠仍爲詩以告來者庶幾遷之",
                    "zhushu": "",
                    "type": 2
                },
                {
                    "paragraph": "飛簷臨古道，髙榜勸遊人。未即令公隱，聊須濯路塵。茆茨分聚落，煙火傍城闉。林缺湖光漏，牎明野意新。居民惟白帽，",
                    "zhushu": "次公：白㡌，隱者之服。杜詩云：甞念着白㡌，采薇青雲端。○師：南史和帝紀：百姓皆着髙屋白紗帽。○堯卿：管寕不應州縣之辟，常着白㡌。"
                },
                {
                    "paragraph": "過客謾朱輪。",
                    "zhushu": "次公：楊惲傳云：乗朱輪者十人。"
                },
                {
                    "paragraph": "山好留歸屐，",
                    "zhushu": "厚：謝靈運登山著木屐，上山則去其前齒，下山則去其後齒。"
                },
                {
                    "paragraph": "風回落醉巾。",
                    "zhushu": "縯：桓温燕龍山，風至吹孟嘉㡌落，而嘉不知。"
                },
                {
                    "paragraph": "他年誰改築，舊製不須因。再到吾雖老，猶堪作坐賔。",
                    "zhushu": "",
                    "type": 2
                },
                {
                    "paragraph": "凌虚臺",
                    "zhushu": "師：今在鳯翔廨之後園。○堯卿：乃陳希亮知鳯翔時建也。○饒：先生集載凌虚䑓記云：四方之山，莫髙於終南，而太守之居，未甞知有山焉，此凌虚之所爲築也。",
                    "type": 2
                },
                {
                    "paragraph": "才髙多感激，道直無往還。不如此臺上，舉酒邀青山。青山雖云逺，似亦識公顔。崩騰赴幽賞，披豁露天慳。落日衘翠壁，暮雲㸃煙鬟。",
                    "zhushu": "次公：太白詩：青山猶御半邊日。退之詩：擢玉紆煙鬟。"
                },
                {
                    "paragraph": "浩歌清興發，放意末禮刪。是時歳云暮，微雪灑袍班。吏退迹如掃，",
                    "zhushu": "厚：杜詩：山林迹如掃。"
                },
                {
                    "paragraph": "賔來勇躋攀。臺前飛鴈過，臺上雕弓彎。聮翩向空墜，一𥬇驚塵寰。",
                    "zhushu": "次公：此乃退之雉帶箭云：衝人决起百餘尺，紅翎紅鏃隨傾斜。將軍仰𥬇軍吏賀，五色離披馬前墮。取其意，変其字者也。",
                    "type": 2
                },
                {
                    "paragraph": "孫莘老求墨妙亭詩",
                    "zhushu": "子翬：先生墨妙亭記云：熈寕四年十一月，髙郵縣孫莘老自廣徳移守呉興。其明年二月，作墨妙亭於府第之北，取自漢以來古文遺刻以實之。",
                    "type": 2
                },
                {
                    "paragraph": "蘭亭蠒𥿄入昭陵，",
                    "zhushu": "縯：王右軍爲蘭亭宴集序真本，以蠒紙書之。唐太宗尤寳其書，隨葬入昭陵。"
                },
                {
                    "paragraph": "丗間遺跡猶龍騰。",
                    "zhushu": "厚：見末句注中。○信民：梁武帝許右軍書云：字勢雄𨓜，如龍跳天門，虎卧鳯閣。"
                },
                {
                    "paragraph": "顔公變法岀新意，",
                    "zhushu": "縯：真卿書，雄秀獨出，一変古法。"
                },
                {
                    "paragraph": "細筋入骨如秋鷹。徐家父子亦秀絶，",
                    "zhushu": "厚：徐浩父子工草隷，人壯其書爲“怒蜺抉石，渇𩦸奔泉”。"
                },
                {
                    "paragraph": "字外岀力中藏稜。嶧山傳刻典刑在，千載筆法留陽冰。",
                    "zhushu": "縯：嶧山碑，李斯書也，所謂“小篆”者。唐李陽氷得其筆法，號“玉筋躰”。杜詩：嶧山之碑野火焚，棗木傳刻肥失真。"
                },
                {
                    "paragraph": "杜陵評書貴痩硬，",
                    "zhushu": "厚：杜甫八分小篆歌：苦縣光和尚骨立，書貴痩硬方通神。○次公：亭中有顔、徐、李斯等石刻，故甫叙言之。"
                },
                {
                    "paragraph": "此論未公吾不慿。短長肥瘦各有態，玉環飛燕誰敢憎。",
                    "zhushu": "縯：楊妃外傳云：妃小字玉環。明皇覧漢成内傳，見飛燕身輕不勝風，製七寳避風䑓。因謂妃子曰：“爾則任吹多少？”妃曰：“霓裳一曲，足掩前古。”○次公：楊妃之肥，趙后之痩，皆不可憎也。字之肥痩似之。"
                },
                {
                    "paragraph": "呉興太守真好古，",
                    "zhushu": "次公：呉興，湖州。孫莘老爲湖州大守。"
                },
                {
                    "paragraph": "購買斷缺揮縑繒。龜趺入坐螭隱壁，空齋晝靜聞登登。",
                    "zhushu": "次公：登登，打碑聲也。詩云：築之登登。"
                },
                {
                    "paragraph": "竒蹤散出走呉越，勝事傳說誇友朋。書來乞詩要自冩，爲把栗尾書溪藤。",
                    "zhushu": "次公：栗尾，筆也。溪藤，剡溪𥿄也。○安囯：唐國史𥙷云：𥿄則有越之剡藤。"
                },
                {
                    "paragraph": "後來視今猶視昔，",
                    "zhushu": "縯：蘭亭記：後之視今，猶今之視昔。"
                },
                {
                    "paragraph": "過眼百丗如風燈。",
                    "zhushu": "次公：韓詩：百歳如風燈。又杜荀鶴詩：百歳身如短熖燈。"
                },
                {
                    "paragraph": "他年劉郎憶賀監，還道同時須服膺。",
                    "zhushu": "厚：劉禹鍚：髙樓賀监昔曽登，壁上筆蹤龍虎騰。又云：偶因獨見空驚目，恨不同時便服膺。謝記中庸：拳拳服膺勿失。",
                    "type": 2
                },
                {
                    "paragraph": "莘老葺天慶觀小園有亭北向道士山宗說乞名與詩",
                    "zhushu": "",
                    "type": 2
                },
                {
                    "paragraph": "春風欲動北風微，歸鴈亭邊送鴈歸。蜀客南遊家最逺，呉山寒盡雪先晞。扁舟去後花絮亂，",
                    "zhushu": "次公：先生自杭倅以開運塩河，故至湖州。若去，乃三月矣，故曰“去後花絮亂”。"
                },
                {
                    "paragraph": "五馬來時賔從非。",
                    "zhushu": "援：南齊柳元伯之子五人，皆領郡，號五馬。殷文圭云：柳氏亭邊，參差五馬。○呉：洪慶善韓文辨證云：謝靈運爲永嘉大守，常以五馬自隨，立五馬坊、五馬亭。"
                },
                {
                    "paragraph": "惟有道人應不忘，抱琴無語立斜暉。",
                    "zhushu": "",
                    "type": 2
                },
                {
                    "paragraph": "於潜令刁同年野翁亭",
                    "zhushu": "邦衡：按圗經：岝㟧山在縣西二里，野翁亭在山之北。",
                    "type": 2
                },
                {
                    "paragraph": "山翁不出山，溪翁長在溪。",
                    "zhushu": "前二令作二翁亭。"
                },
                {
                    "paragraph": "不如野翁來徃溪山間，上友麋鹿下鳬鷖。問翁何所樂，三年不去煩推擠。",
                    "zhushu": "援：呉人歌曰：鄧侯挽不留，謝令推不去。"
                },
                {
                    "paragraph": "翁言此間亦有樂，非絲非竹非蛾眉。",
                    "zhushu": "次公：非絲非竹，雖語意當如是，亦出左大冲詩：何必絲與竹，山水有清音。"
                },
                {
                    "paragraph": "山人醉後鐡冠落，溪女𥬇時銀櫛低。我來觀政問風謡，皆云吠犬足生𣯛。",
                    "zhushu": "縯：岑熈爲魏郡大守，人歌之曰：我有枳𣗥，岑君伐之。我有蟊賊，岑君遏之。吠犬不驚，足下生𣯛。"
                },
                {
                    "paragraph": "但恐此翁一旦捨此去，長使山人索寞溪女啼。",
                    "zhushu": "天目山唐道士常冠鐡冠。於潜婦女皆挿大銀櫛，長尺許，謂之“蓬沓”。",
                    "type": 2
                },
                {
                    "paragraph": "僧清順新作垂雲亭",
                    "zhushu": "希声：按杭州圗經云：宝嚴院，天成二年錢氏建，其亭館有借竹軒、垂雲亭。亭乃元豐中詩僧清順作。",
                    "type": 2
                },
                {
                    "paragraph": "江山雖有餘，亭榭着難穩。登臨不得要，",
                    "zhushu": "次公：宋玉賦：登山臨水送將歸。又謝靈運有登臨海嶠詩。"
                },
                {
                    "paragraph": "萬象各偃蹇。",
                    "zhushu": "次公：左傳云：彼皆偃蹇。盖傲慢不隨之貌。先生詩又曰：青山偃蹇如髙人。又云：青山若無素，偃蹇不相親。皆此意也。"
                },
                {
                    "paragraph": "惜哉垂雲軒，此地得何晚。天功爭向皆，詩眼巧増損。路窮朱欄出，山破石壁很。海門浸坤軸，",
                    "zhushu": "縯：杜詩：安知有蒼池，萬頃浸坤軸。"
                },
                {
                    "paragraph": "湖尾抱雲巘。葱葱城郭麗，",
                    "zhushu": "縯：蘇伯阿望舂陵郭，唶曰：“氣佳哉！欎𣡡葱葱然。”"
                },
                {
                    "paragraph": "淡淡煙村逺。紛紛烏鵲去，一一漁樵返。雄觀快新獲，微景収昔遁。道人眞古人，嘯詠慕嵆阮。",
                    "zhushu": "厚：晋周顗於王導坐，傲然嘨詠。導曰：“卿欲逺希嵆阮邪？”顗曰：“安敢近捨明公，逺希嵆阮。”"
                },
                {
                    "paragraph": "空齋卧蒲褐，芒屨每自捆。",
                    "zhushu": "厚：唐隱士朱桃椎織芒屨置道上，見者米茗易之，曰：“此居土屨。”縯：孟數十人皆衣褐捆屦。注：捆，猶叩㭬也。織屦欲使堅，故叩之也。"
                },
                {
                    "paragraph": "天憐詩人窮，乞與供詩本。我詩乆不作，荒澁旋鋤墾。從君覔佳句，咀嚼廢朝飯。",
                    "zhushu": "",
                    "type": 2
                },
                {
                    "paragraph": "東陽水樂亭",
                    "zhushu": "爲東陽令王都官槩作。○秦：志林：錢塘、東陽皆有水樂洞，泉流空巖中，皆自然宫啇。",
                    "type": 2
                },
                {
                    "paragraph": "君不學白公引涇東注渭，五斗黃泥一鍾水。",
                    "zhushu": "縯：漢書溝洫志：白公奏穿渠引涇水，首起谷口，尾入擽陽，注渭中，袤三百里，漑田四千五百餘頃。民歌之曰：舉臿爲雲，决渠爲雨。涇水二石，其泥數斗。"
                },
                {
                    "paragraph": "又不學哥舒横行西海頭，歸來羯鼔打凉州。",
                    "zhushu": "縯：哥舒，其先盖突騎施哥舒部之酋長，丗居安西。翰貴，封凉囯公。羯鼓打凉州，事未詳。凉州，曲名也。唐以州名曲，如伊、梁、甘、凉之𩔖。又云入破其地，皆䧟於吐蕃。羯鼔，外夷樂，以戎羯名之。如𣾰桶，下以牙牀承之，擊用兩枝。○厚：哥舒翰築神威軍青海上，吐蕃攻破之。更築於龍駒島，二千人戊之。由是吐蕃不敢近青海。"
                },
                {
                    "paragraph": "但向空山石壁下，愛此有聲無用之清流。流泉無絃石無竅，彊名水樂人人𥬇。慣見山僧已厭聽，多情海月空留照。洞庭不復來軒轅，",
                    "zhushu": "縯：莊子：黄帝張咸池、九韶之樂於洞庭之野。軒轅，言黄帝也。"
                },
                {
                    "paragraph": "至今魚龍舞鈞天。",
                    "zhushu": "厚：趙簡子疾，語大夫曰：我之帝所甚樂，與海神遊於鈞天，廣樂九奏萬舞，不𩔖三代之樂，其聲動人。"
                },
                {
                    "paragraph": "聞道磬㐮東入海，",
                    "zhushu": "援：論語：擊磬㐮入于海。"
                },
                {
                    "paragraph": "遺聲恐在山海間。鏘然澗谷含宫徴，節奏未成君獨喜。不須冩入薫風絃，",
                    "zhushu": "縯：舜作五絃之琴以歌南風，其詩曰：南風之薰𠔃，可以解吾民之愠𠔃。"
                },
                {
                    "paragraph": "縱有此聲無此耳。",
                    "zhushu": "",
                    "type": 2
                },
                {
                    "paragraph": "李行中醉眠亭三首",
                    "zhushu": "",
                    "type": 2
                },
                {
                    "paragraph": "已向閑中作地仙，",
                    "zhushu": "縯：孫思邈著千金方，以䖟蟲、水蛭爲藥，以害物命，不獲上昇爲地仙。"
                },
                {
                    "paragraph": "更於酒裏得天全。",
                    "zhushu": "縯：莊子言：醉者墜軍，雖疾不死。骨節與人同，而犯害与人異，其神全也。"
                },
                {
                    "paragraph": "從教丗路風波惡，賀監偏工水底眠。",
                    "zhushu": "厚：杜詩酒中八仙歌：知章騎馬似乗船，眼花落井水底眠。"
                },
                {
                    "paragraph": "君且歸休我欲眠，人言此語出天然。醉中對客眠何害？須信陶潜未苦賢。",
                    "zhushu": "縯：陶潜有酒輒設，不問賔主，醉則語客曰：我醉欲眠君且去。○厚：李白詩：我醉欲眠君且去，明朝無事抱琴來。",
                    "type": 2
                },
                {
                    "paragraph": "孝先風味也堪憐，肯爲周公晝日眠。",
                    "zhushu": "縯：邊韶，字孝先。甞晝日假寐，弟子私嘲之曰：“邊孝先，腹便便。懶讀書，但欲眠。”孝先聞之，對曰：“邊爲姓，孝爲字。腹便便，五經笥。但欲眠，思經事。寐與周公同夢，静與孔子同意。師而可嘲，出何典記？”"
                },
                {
                    "paragraph": "枕麴先生猶𥬇汝，",
                    "zhushu": "援：劉伶酒德頌：先生於是方捧甖承糟，衘柸𠻳醪，𡚒髯箕踞，枕麴藉糟。"
                },
                {
                    "paragraph": "枉將空腹貯遺編。",
                    "zhushu": "蘇：陸龜蒙杞菊賦序云：率空腸貯古聖賢語。",
                    "type": 2
                },
                {
                    "paragraph": "次韻陳海州乗槎亭",
                    "zhushu": "縯：因話録云：漢書載張騫窮河源，言其奉使之逺，寔無天河之說。唯張華博物志云：近出有人居海上，每年八月見乗槎來，不違時。賫一年糧，乗之到天河，見婦人織，丈夫飲牛。遣問嚴君平，云：“某年月日，客星犯牛斗。”即此人也。後丗相傳云：得織女支機石，持以問君平，都是慿虚無之說。今成都嚴真觀有一石，呼爲“支機石”，云當時君平𭻍之。寳曆中，余下第還家，於京都途中，逢官差夫逓舁張騫槎。先在東都禁中，今准詔索有司取進，不知是何物也。前軰詩往往有“張騫槎”者，相襲訛謬矣。縱出雜書，亦不足據也。",
                    "type": 2
                },
                {
                    "paragraph": "人事無涯生有涯，",
                    "zhushu": "縯：莊子：吾生也有涯，而如也無涯。老杜詩：丗路雖多梗，吾生亦有涯。"
                },
                {
                    "paragraph": "逝將歸釣漢江槎。",
                    "zhushu": "縯：杜詩：歸釣槎頭縮項鯿。孟浩然詩：試垂竹竿釣，果得槎頭鯿。"
                },
                {
                    "paragraph": "乗桴我欲從安石，",
                    "zhushu": "任：孔子曰：乗桴浮于海。○縯：謝安與孫綽等泛海，風起浪湧，安吟嘨自若。"
                },
                {
                    "paragraph": "遁丗誰能識子嗟。",
                    "zhushu": "次公：丘中有麻詩云：彼留子嗟。言其遁丗矣。"
                },
                {
                    "paragraph": "日上紅波浮翠巘，潮來白浪卷青沙。清談美景𩀱竒絶，不覺歸鞍帶月華。",
                    "zhushu": "",
                    "type": 2
                },
                {
                    "paragraph": "登常山絶頂廣麗亭",
                    "zhushu": "",
                    "type": 2
                },
                {
                    "paragraph": "西望穆陵𨵿，",
                    "zhushu": "縯：穆陵山在沂州沂水縣。管仲言：齊之封境，南至于穆陵。"
                },
                {
                    "paragraph": "東望琅邪臺。",
                    "zhushu": "厚：琅邪山在沂州之沂水，海州之胸山，宻州之諸城三縣界。漢有琅邪縣。先是越王句踐甞治此，始皇登山樂之，作琅邪䑓。其地在今諸城之東南。"
                },
                {
                    "paragraph": "南望九僊山，",
                    "zhushu": "縯：在錢塘臨安，或云在宻州諸城縣。"
                },
                {
                    "paragraph": "北望空飛埃。相將呌虞舜，",
                    "zhushu": "厚：杜詩：回首呌虞舜，蒼梧雲正愁。"
                },
                {
                    "paragraph": "遂欲歸蓬萊。",
                    "zhushu": "次公：使玉川子詩：蓬萊山，在何處？乗此清風欲歸去。"
                },
                {
                    "paragraph": "嗟我二三子，狂飲亦荒哉。紅裙欲仙去，",
                    "zhushu": "縯：趙飛燕身輕，臨風如欲歸去。"
                },
                {
                    "paragraph": "長笛有餘哀。清歌入雲霄，妙舞纎𦝫回。自從有此山，",
                    "zhushu": "縯：羊叔子登峴州，謂鄒湛曰：自有宇宙，便有此山。古來賢逹勝上，登此逺望，如我與卿者多矣。然堙滅無聞，使人悲傷。"
                },
                {
                    "paragraph": "白石封蒼苔。何甞有此樂，將去復徘徊。人生如朝露，白髪日夜催。弃置當何言，萬刼終飛灰。",
                    "zhushu": "援：曹毗志怪曰：漢武鑿昆明池，見灰墨無復士，舉朝不解，以問東方朔。朔曰：“可試問西域胡。”至後漢明帝時，外國道人入洛陽，有憶方朔言者，以問之。胡曰：“天地大刼將盡，則刼燒。此刼燒之餘也。”",
                    "type": 2
                },
                {
                    "paragraph": "種德亭",
                    "zhushu": "并序。",
                    "type": 2
                },
                {
                    "paragraph": "處士王復，家於錢塘，爲人多技能，而醫尤精，期於活人而已，不志於利。築室候潮門外，治園囿，作亭榭，以與賢士大夫遊，惟恐不及，然終無所求。人徒知其接花蓺果之勤，而不知其所種者德也。乃以名其亭，而作詩以遺之。",
                    "zhushu": "",
                    "type": 2
                },
                {
                    "paragraph": "小圃傍城郭，閉門芝术香。",
                    "zhushu": "堯卿：仙經本行傳言：焚芝术，辝葷羶，清籟飃飀於草木，天香氛氲於崖谷。此道家之所貴也。"
                },
                {
                    "paragraph": "名隨市人隱，",
                    "zhushu": "縯：王康琚反招𨼆詩曰：大𨼆𨼆朝市，小𨼆𨼆薮澤。"
                },
                {
                    "paragraph": "徳與佳木長。",
                    "zhushu": "厚：太史公言：一𡻕種之以糓，十𡻕種之以木，百𡻕來之以德。"
                },
                {
                    "paragraph": "元化善養性，",
                    "zhushu": "援：後漢方術傳：華佗，字元化。其傳云：曉養生之術，年已百𡻕而猶有壯容，時人以爲仙。"
                },
                {
                    "paragraph": "倉公多禁方。",
                    "zhushu": "縯：倉公，淳于意。其傳云：少而喜醫方術，更受師同郡元里公乗陽慶，使意盡去其故方，更悉以禁方予之。蓋常爲齊太倉長。"
                },
                {
                    "paragraph": "所活不可數，相逢旋相忘。但喜賔客來，置酒花滿堂。",
                    "zhushu": "子仁：李白詩：美人在時花滿堂。"
                },
                {
                    "paragraph": "我欲東南去，再觀𩀱檜蒼。山茶想出屋，湖橘應過墻。",
                    "zhushu": "次公曰：双檜、山茶、湖橘，皆園中所有也。"
                },
                {
                    "paragraph": "木老德亦熟，吾言豈荒唐。",
                    "zhushu": "",
                    "type": 2
                },
                {
                    "paragraph": "城南縣尉水亭得長字",
                    "zhushu": "",
                    "type": 2
                },
                {
                    "paragraph": "兩尉鬱相望，東南百歩場。",
                    "zhushu": "次公曰：百歩場，蓋言尉司教閱處也。退之詩云：汴泗交流郡城角，斸場千歩平如削。"
                },
                {
                    "paragraph": "挿旗蒲柳市，伐鼔水雲郷。",
                    "zhushu": "次公曰：挿旗、伐鼓，以言尉之事。蒲柳市、水雲郷，則言湖州也。"
                },
                {
                    "paragraph": "已作觀魚檻，仍開射鴨堂。",
                    "zhushu": "縯曰：孟郊爲漂陽尉，開射鴨堂。○次公曰：左傳：公觀魚于棠。孟東野“射鴨復射鴨”。"
                },
                {
                    "paragraph": "全家依𦘕舫，極目亂紅粧。㶑㶑波頭細，踈踈雨脚長。",
                    "zhushu": "性之曰：杜牧之詩：林里山髙水脚長。"
                },
                {
                    "paragraph": "我來閑濯足，溪漲欲浮牀。澤國山圍裏，",
                    "zhushu": "元日：劉賔客詩云：山圍故國周遭在。"
                },
                {
                    "paragraph": "孤城水影旁。欲知歸路處，葦外記風檣。",
                    "zhushu": "商老曰：杜牧之李長吉集序云：風檣陣馬，不足爲其勇也。",
                    "type": 2
                },
                {
                    "paragraph": "遷居臨皐亭",
                    "zhushu": "次公曰：先生始至黄，寓居定惠院。後自定惠遷臨皐，本回車院，故有“全家占江驛”之句。",
                    "type": 2
                },
                {
                    "paragraph": "我生天地間，一蟻寄大磨。區區欲右行，不救風輪左。",
                    "zhushu": "縯：晋天文志：周髀家云：天旁轉如推磨而左行。日月古行，隨天左轉，故日月寔東行，而天牽之以西没。譬之於蟻行磨石之上，磨左旋而蟻右去，磨疾而蟻遟，故不得不隨磨以左廻焉。"
                },
                {
                    "paragraph": "雖云走仁義，未免遲寒餓。劒米有危炊，",
                    "zhushu": "厚：晋書：桓玄在殷仲堪坐上，共作危語。玄曰：“矛頭浙米劒頭炊。”仲堪曰：“百𡻕老翁攀枯枝。”有一參軍云：“盲人騎瞎馬，半夜臨深他。”仲堪曰：“此太逼人。”盖仲堪眇一目也。"
                },
                {
                    "paragraph": "鍼氊無穏坐。",
                    "zhushu": "援：晋書𢚓懷太子傳：舎人杜鍚每以忠規勸太子修徳進善，逺於讒謗。太子怒，使人以針着鍚常所坐氊中而刺之。"
                },
                {
                    "paragraph": "豈無佳山水，借眼風雨過。歸田不待老，勇决凡幾箇。幸兹廢弃餘，疲馬解鞍䭾。全家占江驛，絶境天爲破。",
                    "zhushu": "次公：退之詩：有云破天慳。"
                },
                {
                    "paragraph": "飢貧相乗徐，",
                    "zhushu": "次公：退之詩：無善名以開，無惡声以懷。名聲相乗除，得少失有餘。"
                },
                {
                    "paragraph": "未見可弔賀。",
                    "zhushu": "縯：董仲舒曰：弔者在門，賀者在閭，言憂則恐懼，恐懼則福至。賀者在門，弔者在閭，言受福則驕奢，驕奢則禍至。○次公：蘇秦見齊王，仰而慶，俯而弔。劉表云：受弔不受賀。○師：左氏：可弔而又賀之。"
                },
                {
                    "paragraph": "淡然無憂樂，苦語不成些。",
                    "zhushu": "次公：音四箇切，乃楚人之聲也。故宋玉招䰟每句有“其”字。",
                    "type": 2
                },
                {
                    "paragraph": "徐大正閑軒",
                    "zhushu": "",
                    "type": 2
                },
                {
                    "paragraph": "冰蠶不知寒，",
                    "zhushu": "縯：王子年拾遺録：東海圎嶠山有氷蚕，長七寸，有鱗角，以霜雪覆之，則爲蠒。五色絲織爲衣，入水不濡。"
                },
                {
                    "paragraph": "火䑕不知暑。",
                    "zhushu": "○厚：東方朔神異經曰：南荒之外有火山，其中皆生不燼之木，晝夜火燒，得暴風猛雨不滅。火中有䑕，重百斤，毛長二尺餘，細如絲，可以作布。○倬：王貞白寄鄭谷詩云：少䑕重燒市，冰蚕獨繭絲。直須天下手，裁作領巾披。"
                },
                {
                    "paragraph": "知閑見閑地，已覺非閑侣。君看東坡翁，懶散誰比數。形骸墯醉夢，生事委塵土。早眠不見燈，晚食或欹午。卧看氊取盗，",
                    "zhushu": "援：晉書：王献之夜卧齋中，有偷人入其室，盗物都盡。献之徐曰：“偷兒，青氊我家舊物，可特置之。”"
                },
                {
                    "paragraph": "坐視麥漂雨。",
                    "zhushu": "縯：後漢髙鳯少爲書生，家以農畒爲業，專精讀書，晝夜不息。妻甞之田，曝麥於庭，令鳯持竿護雞。時天暴雨，而鳯持竿誦經，不覺潦水漂麥也。"
                },
                {
                    "paragraph": "語希舌頰強，",
                    "zhushu": "厚：晉殷仲堪云：三日不讀道徳經，覺舌本間強。"
                },
                {
                    "paragraph": "行少腰脚僂。五年黄州城，不踏黄州鼔。人言我閑客，置此閑處所。問閑作何味？如眼不自睹。",
                    "zhushu": "縯：莊子：目能視百歩之外，而不見其睫。"
                },
                {
                    "paragraph": "頗訝徐孝廉，得閑能幾許。介子願奉使，",
                    "zhushu": "次公：前漢：傅介子謂霍光曰：樓蘭、龜兹數反覆而不誅，無所懲艾。介子過龜茲時，其王近就人，易得也。願往刺之，以威示諸國。"
                },
                {
                    "paragraph": "翁歸備文武。",
                    "zhushu": "援：前漢：田延年爲河東太守，行縣至平陽，召故吏五六十人。延年親臨見，令有文者東，有武者西。閱數十人，次到尹翁歸，獨伏不肯起，曰：“翁歸文武兼備，唯所設施。”"
                },
                {
                    "paragraph": "應縁不耐閑，名字掛庭宇。我詩爲閑作，更得不閑語。君如汗血駒，",
                    "zhushu": "縯：天宛國馬汗血，其先天馬子也。"
                },
                {
                    "paragraph": "轉眄略燕楚。",
                    "zhushu": "厚：李白天馬歌：升崑崙，歷西極，四足無一蹶，雞嗚發，燕晡秼越。"
                },
                {
                    "paragraph": "莫嫌鑾輅重，終勝鹽車苦。",
                    "zhushu": "厚：戰囯䇿：汗明之言曰：𩦸服塩車上太行，伯樂遇之，下車攀而哭之。",
                    "type": 2
                },
                {
                    "paragraph": "泗州南山監倉蕭淵東軒二首",
                    "zhushu": "艾蒳，香名。又見十四卷十四板注。",
                    "type": 2
                },
                {
                    "paragraph": "偶隨樵父採都梁，",
                    "zhushu": "南山名都梁山，山出都梁香故也。○次公：樂府歌詩曰：㲲㲪五水香，迷迭艾蒳及都梁。又本草蘭草條下注引荆州記云：都梁縣有山，山下有水清淺，其中生蘭草，因名爲都梁。"
                },
                {
                    "paragraph": "竹屋松扉試乞漿。",
                    "zhushu": "厚：太平廣記：裴航經藍橋驛，永漿於老媪家。嫗咄曰：“雲英，擎一杯水來，郎君要飲。”○次公：朝野僉載云：太𡻕在酉，乞漿得酒。"
                },
                {
                    "paragraph": "但見東軒堪隱几，",
                    "zhushu": "援：莊子齊物論：南郭子綦隱几而坐。又孟言不應，隱几而卧。"
                },
                {
                    "paragraph": "不知公子是監倉。溪中亂石墻垣古，山下寒蔬匕箸香。我是江南舊遊客，挂冠知有老蕭郎。",
                    "zhushu": "縯：南史：陶弘景永明十年脫朝服掛神武門，上表辭禄。○次公：東觀漢記曰：王莽居攝，子字誎莽，而莽殺之。逢萌謂友人曰：“三綱絶，不去，禍將及人。”即解冠掛東門而去。○倬：白樂天送蕭處士詩：能文好飲老蕭郎，身似浮雲鬢似霜。",
                    "type": 2
                },
                {
                    "paragraph": "北望飛塵若晝霾，",
                    "zhushu": "次公：尓雅：風而雨土曰霾。又詩：終風且霾。",
                    "type": 2
                },
                {
                    "paragraph": "洗心聊復記東齋。玲禽聲好猶思越，",
                    "zhushu": "縯：古詩：胡馬嘶北風，越禽巢南枝。○次公：莊舄在楚爲執珪，有頃而病。楚王曰：“舄故越之鄙細人，今在楚冨貴矣，亦思越不？”"
                },
                {
                    "paragraph": "野橘香清未過淮。",
                    "zhushu": "厚：周礼考工記：橘逾淮而北爲枳。"
                },
                {
                    "paragraph": "有信微泉來逺嶺，無心明月轉空堦。一官倉庾真堪老，",
                    "zhushu": "援：漢有倉氏、庾氏，以其爲倉庾之官而長子孫焉。"
                },
                {
                    "paragraph": "坐看松根絡斷崖。",
                    "zhushu": "",
                    "type": 2
                },
                {
                    "paragraph": "劉乙新作射亭",
                    "zhushu": "乙父甞短眉州。",
                    "type": 2
                },
                {
                    "paragraph": "蘭玉當年刺史家，",
                    "zhushu": "縯：晉謝安甞戒約子姪曰：“子弟亦何豫人事，而正欲使其佳？”姪玄荅曰：“譬如芝蘭玉樹，欲使其生於堦庭耳。”"
                },
                {
                    "paragraph": "𩀱鞬馳射𥬇穿花。",
                    "zhushu": "厚：後漢：董卓膂力過人，雙帶兩鞬，左右馳射。注云：言所以藏箭謂之服，藏弓謂之鞬。左傳：左執鞭弭，右属櫜鞬。"
                },
                {
                    "paragraph": "而今白首閑騘馬，",
                    "zhushu": "援：後漢：桓典拜侍御史，常乗騘馬，京師畏憚，爲之語曰：“行行且止，避騘馬御史。”"
                },
                {
                    "paragraph": "只有清樽照畫蛇。",
                    "zhushu": "縯：晋書：樂廣有親賔，乆闊不復來。廣問其故，荅曰：“前在座，蒙賜酒，方欲飲，盃中有蛇影，意甚惡之，旣飲而疾。”于時何南㕔事，壁上有角弓，盡作蛇。廣意盃中蛇即角影也。復置酒于前處，謂客曰：“酒中復有所見否？”荅曰：“所見如𥘉。”廣乃告其所以，客豁然應解，沉病頓愈。"
                },
                {
                    "paragraph": "寂寂小軒蛛網遍，隂隂垂柳鴈行斜。手柔弓燥春風後，",
                    "zhushu": "厚：魏文帝言：𡻕時之春，勾芒司節，和風扇物，弓燥手柔，草淺獸肥，與族子獵於鄴西。"
                },
                {
                    "paragraph": "置酒看君中㦸牙。",
                    "zhushu": "次公：吕布傳：𡊮術遣將紀零等攻劉備。布謂零曰：“玄德，布弟也，爲諸君所困，故來救之。布性不喜合闘，但喜解闘耳。”乃令一軍候植㦸於營門，布彎弓顧曰：“請君觀布射㦸，小攴，中者各解兵，不中可留决闘。”布即一發，正中㦸支。零等皆言：“將軍天威也。”罷去。",
                    "type": 2
                },
                {
                    "paragraph": "留題蘭臯亭",
                    "zhushu": "",
                    "type": 2
                },
                {
                    "paragraph": "雪後東風未肯和，扣門遷客夜經過。不知舊竹生新筍，但見清伊換濁河。",
                    "zhushu": "次公：即前所謂新洛也。"
                },
                {
                    "paragraph": "無復往來乗下澤，",
                    "zhushu": "縯：後漢馬援甞謂官屬曰：吾從弟少游常哀吾慷慨多大志，曰：“士生一丗，但取衣食裁足，乗下澤車，御欵叚馬，爲郡掾吏，守墳墓，郷里稱善人，斯可矣。”"
                },
                {
                    "paragraph": "聊同𥬇語說東坡。",
                    "zhushu": "堯卿：白樂天謫忠州，州有東坡，屢作詩以言之。故公在黄州亦作東坡，乃樂天之遺意也。"
                },
                {
                    "paragraph": "明年我亦開三徑，",
                    "zhushu": "次公：晋陶潜傳：求爲彭澤令，謂親朋曰：“聊欲絃歌，以爲三逕之資。”盖蔣詡開三逕以延其友求仲、牧仲也。"
                },
                {
                    "paragraph": "寂寂兼無雀可羅。",
                    "zhushu": "厚：前漢鄭當時傳云：先是下邽翟公爲廷尉，賔客滿門。及廢，門外可設雀羅。○堯卿：樂天詩云：門冷兼無雀可羅。",
                    "type": 2
                },
                {
                    "paragraph": "南部妙峯亭",
                    "zhushu": "",
                    "type": 2
                },
                {
                    "paragraph": "千尋挂雲闕，十頃含風灣。開門弄清泚，照見𩀱銅鐶。池臺半禾黍，",
                    "zhushu": "縯：詩：周大夫行役，至于宗周，過故宗廟宫室，盡爲禾黍。"
                },
                {
                    "paragraph": "桃李餘榛管。",
                    "zhushu": "次公：退之詩：豈念幽桂遺榛管。"
                },
                {
                    "paragraph": "無人肯回首，日暮車斑斑。",
                    "zhushu": "厚：後漢五行志：京都童謡曰：“車斑斑，入河間，河間婦女工數錢。”"
                },
                {
                    "paragraph": "史君非丗人，心與古佛閑。時邀聲利客，來洗塵埃顔。新亭在東阜，飛宇臨通闤。古甃磨翠壁，霜林散煙鬟。",
                    "zhushu": "次公：退之詩：櫂玉紆煙鬟。先生今句盖言山之露頂如煙鬟耳。又有詩曰：孤雲落日在馬耳，照耀金碧開煙鬟。又曰：落日衘翠壁，暮雲㸃煙鬟。又曰：兩山遥樹𩀱煙鬟。又曰：淮山相媚好，曉鏡開煙鬟。是己。"
                },
                {
                    "paragraph": "孤雲抱商丘，芳草連杏山。俯仰盡法界，",
                    "zhushu": "次公：佛書所謂“法界觀”是己。"
                },
                {
                    "paragraph": "逍遥寄人寰。",
                    "zhushu": "次公：鮑昭舞鶴賦：歸人寰之喧卑。"
                },
                {
                    "paragraph": "亭亭妙髙峯，",
                    "zhushu": "次公：妙髙峯，則取海上徳雲所居之山爲名也。"
                },
                {
                    "paragraph": "了了蓬艾間。",
                    "zhushu": "縯：莊子：夫三子者，猶存蓬艾之間。"
                },
                {
                    "paragraph": "五老壓彭蠡，",
                    "zhushu": "援：廬山有五老峯。廬山背岷流，面彭蠡，故云。"
                },
                {
                    "paragraph": "三峯照潼𨵿。",
                    "zhushu": "厚：華山有三峯，曰蓮華、毛女、松檜。潼関在華州華隂縣。○子仁：退之詩曰：照潼𨵿四扇開，荆山已去華山來。"
                },
                {
                    "paragraph": "均爲拳石小，",
                    "zhushu": "次公：禮記云：山拳石之多。"
                },
                {
                    "paragraph": "配此一掬慳。",
                    "zhushu": "縯：退之炭谷湫詩：巨靈髙其棒，保此一掬慳。"
                },
                {
                    "paragraph": "煩公爲摽指，免使勤躋攀。",
                    "zhushu": "",
                    "type": 2
                },
                {
                    "paragraph": "壽星院寒碧軒",
                    "zhushu": "敬夫：按啚經：錢塘靈隱天笁寺内壽星院，晉天福八年建，其亭館有寒碧軒。",
                    "type": 2
                },
                {
                    "paragraph": "清風肅肅揺䆫扉，牎前脩竹一尺圍。",
                    "zhushu": "援：劉禹鍚詩：青松欝成塢，脩竹盈尺圍。"
                },
                {
                    "paragraph": "紛紛蒼雪落夏簟，冉冉緑霧沾人衣。",
                    "zhushu": "援：老杜詩：無使霜過沾人衣。"
                },
                {
                    "paragraph": "日髙山蟬抱葉響，人静翠羽穿林飛。道人絶粒對寒碧，爲問鶴骨何縁肥。",
                    "zhushu": "",
                    "type": 2
                },
                {
                    "paragraph": "西湖壽星院此君軒",
                    "zhushu": "注見前首。",
                    "type": 2
                },
                {
                    "paragraph": "卧聽謖謖碎龍鱗，俯看蒼蒼立玉身。一舸鴟夷江海去，",
                    "zhushu": "縯：范蠡旣破呉，乃浮扁舟游江湖，變姓名，至齊，號鴟夷子皮。○次公：杜牧之詩：西子下姑蘇，一舸逐鴟夷。"
                },
                {
                    "paragraph": "尚餘君子六千人。",
                    "zhushu": "厚：呉越相攻，越王勾踐以其私君子六千人爲中軍。○次公：先生以君子比竹也。",
                    "type": 2
                },
                {
                    "paragraph": "次韻林子中蒜山亭見寄",
                    "zhushu": "",
                    "type": 2
                },
                {
                    "paragraph": "竒𨓜多聞老敬通，",
                    "zhushu": "師：馮衍，字敬通，東漢人，博識多聞。"
                },
                {
                    "paragraph": "何人慷慨解憐翁。十年簿領催衰白，一𥬇江山發醉紅。",
                    "zhushu": "倬：樂天詩：醉貌如霜葉，雖紅不是春。鄭谷詩：衰𩯭霜供白，愁顔酒借紅。杜詩：髮少何勞白，顔衰肯更紅。陳無己詩：髮短愁催白，顔衰酒借紅。"
                },
                {
                    "paragraph": "聞道賦詩臨北固，",
                    "zhushu": "次公：北固，潤州山名。○師：晉謝靈運，從遊京口、北固，應詔賦詩。"
                },
                {
                    "paragraph": "未應舉扇向西風。",
                    "zhushu": "厚：王導每遇西風起，舉扇自障曰：“元規塵汚人。”"
                },
                {
                    "paragraph": "叩頭莫喚無家客，",
                    "zhushu": "次公：吕仙翁詩：三千里外無家客，七百年來雲水身。"
                },
                {
                    "paragraph": "歸掃岷峨一畒宫。",
                    "zhushu": "援：禮記：儒有一畒之宫。",
                    "type": 2
                },
                {
                    "paragraph": "再和并荅楊次公",
                    "zhushu": "",
                    "type": 2
                },
                {
                    "paragraph": "毗盧海上妙髙峯，",
                    "zhushu": "師：華嚴第一善知識，徳雲住妙髙峯。"
                },
                {
                    "paragraph": "二老遥知說此翁。聊復艤舟尋紫翠，",
                    "zhushu": "援：杜牧之詩：千峯横紫翠。"
                },
                {
                    "paragraph": "不妨持節散陳紅。",
                    "zhushu": "援：西漢汲黯以便冝持節發河内倉粟，以賑貧民。○次公：漢書：太倉之粟，陳陳相因。又云：紅腐而不可食。"
                },
                {
                    "paragraph": "髙懷却有雲門興，",
                    "zhushu": "師：何㣧隠居若耶山雲門寺。"
                },
                {
                    "paragraph": "好句真傳雪竇風。",
                    "zhushu": "次公：雪竇禪師，其言禪之詩，有集行於丗。○堯卿：雪竇師諱重顯，字隱之，遂州李氏子。生於興國五年四月八日。後出家受供，學經論業於郷里。晚參隨州智門祚和尚，因扣不起一念之𣅀，豁然知歸，遂徧遊叢林，衆所推仰。先居呉門之洞庭，遷四明之雪竇。由是雲門之道復振於江浙。侍中賈公奏聞朝廷，乞賜明覺之號。至皇祐五年七月七日，不遺嘱，亦不說偈，北首而亡。"
                },
                {
                    "paragraph": "唱我三人無譜曲，馮夷亦合舞幽宫。",
                    "zhushu": "縯：司馬相如賦：使靈媧鼔瑟而舞馮夷。馮夷，河伯也。",
                    "type": 2
                },
                {
                    "paragraph": "次韻劉景文登介亭",
                    "zhushu": "十朋：介亭，詳見介亭餞楊傑次公詩注中。○堯卿：景文詩云：使君中和堂，六月無炎溽。隨呼衆賔集，一𥬇清風足。復爲曲水飲，石面湧寒渌。持杯襟袂凉，酒出金鯨腹。旌旗登鳯皇，羽翼在林麓。半空老崖断，千載靈薬伏。松杉各雄枝，螭蜃旁奔逐。古韻豈塵丗，遐瞻有天目。霸國荒故壇，禪社侈新屋。霞標起山近，潮勢卷江速。物外得長凉，樽前尋往躅。有客告將行，遟留待珠玉。欣然㸃䑕鬚，萬象歸一幅。終篇燦燦動，滿座琅琅讀。此時天樂奏，到夜山鬼哭。和之慙豈敢，來者信難續。粉壁鑑相射，香媒塵不觸。醉歸掃𩀱堵，字字照巖谷。星辰衆所仰，冨貴公豈欲。一言換凢骨，芝术誰能服。",
                    "type": 2
                },
                {
                    "paragraph": "澤國梅雨餘，",
                    "zhushu": "次公：夏至前雨名黄梅雨。"
                },
                {
                    "paragraph": "衰年困蒸溽。髙堂磨新塼，頗覺利腰足。松根百尺井，兩綆飛淨渌。流觴聚兒童，一𥬇爲捧腹。",
                    "zhushu": "厚：史記：司馬季主捧腹大𥬇。"
                },
                {
                    "paragraph": "清風信可馭，",
                    "zhushu": "厚：列子：馭風而行。"
                },
                {
                    "paragraph": "剛氣在巖麓。始知共此丗，物外無三伏。長歌入雲去，不待管絃逐。西湖真西子，",
                    "zhushu": "子仁：先生杭州西湖詩云：欲把西湖比西子，淡粧濃抹揔相冝。荅馬忠玉詩又云：秪有西湖似西子，故應宛轉爲君容。次韻趙徳麟潁州西湖詩又云：西湖雖小亦西子，縈流作態脩而丰。"
                },
                {
                    "paragraph": "煙樹㸃眉目。濤江少醖藉，髙浪飜雪屋。俛仰撫四海，",
                    "zhushu": "縯：莊子：俛仰之間，再撫四海之外。"
                },
                {
                    "paragraph": "百丗飛鳥速。逺追錢氏餘，",
                    "zhushu": "次公：指言呉越王錢鏐也。"
                },
                {
                    "paragraph": "近弔祖侯躅。",
                    "zhushu": "堯卿：祖无擇也。"
                },
                {
                    "paragraph": "吾生如寄耳，寸晷輕寸玉。",
                    "zhushu": "援：淮南子云：聖人不貴尺之璧，而重寸之隂。"
                },
                {
                    "paragraph": "誰似劉將軍，𨓜韻謝邊幅。",
                    "zhushu": "次公：後漢書：公孫述與圖成敗，及脩飾邊幅。"
                },
                {
                    "paragraph": "千言一揮手，五車不再讀。",
                    "zhushu": "厚：莊子：惠子多方，其書五車。○師：韓愈詩：爲人強記覧，過眼不再讀。"
                },
                {
                    "paragraph": "春巖彩雞舞，月峽哀猿哭。朝先啼鴂起，暮與寒螿續。我老廢吟哦，頼君時擊觸。從今事逺覽，發軔此幽谷。清游得三昧，",
                    "zhushu": "次公：法華經：妙音菩薩有三昧者，其目凡十六。"
                },
                {
                    "paragraph": "至樂謝五欲。",
                    "zhushu": "次公：法華經：有五欲，曰淫慾欲，曰睡眠欲，曰飲食欲，曰自恣欲，曰貪欲欲。又維摩詰云：汝等已發道意，有法樂可以自娯，不應復樂五欲。"
                },
                {
                    "paragraph": "莫作狂道士，氣壓劉師服。",
                    "zhushu": "程：韓退之作石鼎聮句詩序云：道士軒轅弥明與劉師服、侯喜作石鼎聮句，二子思竭不能續，曰：“尊師非人也，其等伏矣。”",
                    "type": 2
                },
                {
                    "paragraph": "𡊮公濟和劉景文登介亭詩復次韻荅之",
                    "zhushu": "堯卿：云濟名轂。所和詩云：東南富山水，所病在卑溽。隂晴変朝暮，梅雨大田足。翰苑燕髙堂，金斚浮蟻渌。詩泠四座耳，醉飽五經腹。亭午登介亭，縈紆俯山麓。行路愁暍死，是月丁𥘉伏。乗髙瞰羣峯，前後浪奔遂。三呉在指掌，百越人𩀱目。漢憂分朱轓，堯意注黄屋。下輿曽未幾，傳命甚郵速。覇遂伏下風，元白仰髙躅。倡予而和汝，談𥬇唾珠玉。所恨継者貧，嚢箱無寸幅。劉侯丗良將，文史三冬讀。坐嘯胡騎𨚫，行歌燕旦哭。儒將乆寂寥，断絃今日續。所得最在詩，銛利鋒莫觸。唱酬黄卷上，如響荅深谷。王侯冨方丈，熊掌我所欲。獨餒不得飽，中心但誠服。",
                    "type": 2
                },
                {
                    "paragraph": "昬昬堕醉夢，柰此六月溽。君詩如清風，",
                    "zhushu": "援：詩：吉甫作誦，穆如清風。"
                },
                {
                    "paragraph": "吹我朝睡足。登臨得佳句，江白照湖渌。䄂手獨不言，黙藁已在腹。",
                    "zhushu": "厚：王勃爲文，未甞構思，酣寢斍，揮翰如飛，人謂之腹藁。"
                },
                {
                    "paragraph": "是時風雨過，藹藹雲歸麓。",
                    "zhushu": "師：退之詩：君詩多態度。藹藹春空雲。"
                },
                {
                    "paragraph": "踈星帶微月，金火爭見伏。",
                    "zhushu": "師：秋夏之交，以金代火，金畏火，故庚日必伏。"
                },
                {
                    "paragraph": "惜哉此清景，變滅不可逐。歸來讀君詩，耿耿猶在目。却思少年日，聲價爭埸屋。文如翻水成，",
                    "zhushu": "次公：韓退之詩：文如翻水成，𥘉不用意爲。"
                },
                {
                    "paragraph": "賦作义手速。",
                    "zhushu": "厚：天平廣記：唐温庭筠才思艶麗，工於小賦。毎入試，押官韻作賦，几八义手而八韻成。"
                },
                {
                    "paragraph": "秋風起鴻鵠，我亦繼華躅。",
                    "zhushu": "堯卿：公濟試秩館職首薦，公亦本場第七人，故有“継華躅”之句。"
                },
                {
                    "paragraph": "那知君蹭蹬，獨泣荆山玉。",
                    "zhushu": "縯：楚人卞和得玉璞於楚山中，献武王。王使人相之，曰：“非也。”王怒，則其足。後成王即位，和抱玉泣於楚山下三日三夜。成王使玉人理之，乃得寳，名曰和氏璧。"
                },
                {
                    "paragraph": "相見南新道，",
                    "zhushu": "無已：南新縣，今併入新城縣。"
                },
                {
                    "paragraph": "青衫垂破幅。早知事大繆，",
                    "zhushu": "子仁：司馬迁荅任安書曰：事乃有大繆不然者。"
                },
                {
                    "paragraph": "恨不十年讀。",
                    "zhushu": "次公：南史：沈攸之言：“早知窮逹有命，侮不十年讀書。”"
                },
                {
                    "paragraph": "莫嫌馮唐老，",
                    "zhushu": "縯：王仲宣詩：馮唐豈不偉，白首不見招。○師：馮唐，漢文帝時白首爲郎。○子仁：馮唐傳有云：父老何自爲郎？"
                },
                {
                    "paragraph": "終勝賈𧨏哭。",
                    "zhushu": "厚：前漢：賈𧨏上書：可爲稱哭者一，可爲流涕者二。"
                },
                {
                    "paragraph": "今年復爲僚，舊好許重續。升沉何足道，等是蠻與觸。",
                    "zhushu": "援：莊子：有國於蝸之左角，曰觸氏；有國於蝸之右角，曰蠻氏。時相與争地而戰，伏尸數萬。"
                },
                {
                    "paragraph": "共爲湖山主，出入窮澗谷。衆馳君不爭，人弃我所欲。何時神武門，相約挂冠服。",
                    "zhushu": "次公：南史：陶弘景永明十年，脫冠掛神武門，上表辝禄，詔許之。及發，公卿祖之征虜亭，供帳甚盛，車馬填咽。咸云：宋齊己來，未有斯事也。",
                    "type": 2
                },
                {
                    "paragraph": "閱丗亭詩贈任仲微",
                    "zhushu": "",
                    "type": 2
                },
                {
                    "paragraph": "任公鎮西南，甞贈繞朝䇿。",
                    "zhushu": "縯：左傳：晉人患秦之用士㑹也，謀歸之。士㑹行，繞朝贈之以策，曰：“子無謂秦無人，吾謀適不用也。”"
                },
                {
                    "paragraph": "當時若盡用，善陣無赫赫。",
                    "zhushu": "援：孫子曰：善陣者，無赫赫之功。"
                },
                {
                    "paragraph": "凄凉十年後，邪正乆已白。却留封德彛，天意渺難測。",
                    "zhushu": "縯：魏徴勸太宗行仁義，封徳彛𥬇之，其後果治。太宗曰：“恨封徳彛之不及見也。”○次公：杜牧詩：可憐貞觀太平後，天且不留封德彛。"
                },
                {
                    "paragraph": "象賢真𩦸種，",
                    "zhushu": "厚：前漢王嘉傳注：象賢，象其先父祖之賢耳。"
                },
                {
                    "paragraph": "號訴甘百適。",
                    "zhushu": "次公：前漢：陳遵日出醉歸，曹事數廢。西曹以故事適之，侍曹詣寺舎白遵。遵曰：“滿百乃相聞。”以故事有百適者斥。適，讀爲謫。"
                },
                {
                    "paragraph": "豈云報仇讎？禍福指絡脉。",
                    "zhushu": "子仁：秦少游作任師中墓表：元豊中，公知瀘州。使者誣奏公西南乞第過江安時，不時掩擊，乃延儒生講書，疑有私謁。朝廷疑之，乃先使下其章於它郡，各窮竟所考，未具而公卒。時當途者以公旣殁，爲使者道地。公之子大防三詣闕上書陳𡨚狀，獄不敢変，使者竟免。大防，即仲微也。"
                },
                {
                    "paragraph": "髙才食舊德，",
                    "zhushu": "子仁：文選班固西都賦：士食舊徳之名氏。“食舊德”字出周易。"
                },
                {
                    "paragraph": "但恐里門窄。",
                    "zhushu": "縯：前漢于定國云：少髙大門閭，令容駟馬車。我治獄多隂徳，子孫必有興者。"
                },
                {
                    "paragraph": "傷心千騎歸，",
                    "zhushu": "次公：千騎，太守事。古陌上桑云：東方千餘騎，夫婿居上頭。"
                },
                {
                    "paragraph": "贈印黃壌隔。惟有亭前檜，閱丗不改色。千年與井在，記此王粲宅。",
                    "zhushu": "援：杜詩：應同王粲宅，留井峴山前。",
                    "type": 2
                },
                {
                    "paragraph": "浴日亭",
                    "zhushu": "在南海廟前。",
                    "type": 2
                },
                {
                    "paragraph": "劒氣崢嶸夜挿天，",
                    "zhushu": "縯：晉書：𥘉，呉之未滅也，斗牛之間，常有紫氣。張華聞雷煥妙逹緯象，問曰：“此何祥也？”曰：“寳劒之精，上徹於天耳。”"
                },
                {
                    "paragraph": "瑞光明滅到黄灣。",
                    "zhushu": "次公：黄湾，海口也。"
                },
                {
                    "paragraph": "坐看暘谷浮金暈，",
                    "zhushu": "厚：淮南子：日出于晹谷，登于扶桑。"
                },
                {
                    "paragraph": "遥想錢塘涌雪山。",
                    "zhushu": "厚：錢塘，即杭州。雪山，言潮也。盧肇海潮賦：激水而潮生，湧雪山。"
                },
                {
                    "paragraph": "已覺滄涼蘇病骨，",
                    "zhushu": "援：列子：孔子東游，見兩小兒辯闘。其一曰：“日出之𥘉，滄滄凉凉；及其日中，𤍠如探湯。”"
                },
                {
                    "paragraph": "更煩沆瀣洗衰顔。",
                    "zhushu": "武子：列仙傳：陵陽子言：“春食朝霞，夏食沆瀣。沆瀣者，夜中之氣也。”司馬相如大人賦云：呼吸沆瀣𠔃飡朝霞。"
                },
                {
                    "paragraph": "忽驚鳥動行人起，飛上千峯紫翠間。",
                    "zhushu": "次公：紫翠，山色也。杜牧詩：千峯横紫翠。",
                    "type": 2
                },
                {
                    "paragraph": "次韻子由三首",
                    "zhushu": "",
                    "type": 2
                },
                {
                    "paragraph": "東亭",
                    "zhushu": "",
                    "type": 2
                },
                {
                    "paragraph": "僊山佛國本同歸，",
                    "zhushu": "次公：白樂天云：海山不是吾歸処，歸則湏歸兠率天。"
                },
                {
                    "paragraph": "丗路玄関两背馳。",
                    "zhushu": "厚：文選曹顔逺詩：今我誰所記，羣士皆背馳。"
                },
                {
                    "paragraph": "到處不妨閑卜築，",
                    "zhushu": "厚：杜甫誎懷詩注：平生多病，卜築遣懷。"
                },
                {
                    "paragraph": "流年自可數期頥。",
                    "zhushu": "縯：記曲禮云：百年曰期頥。"
                },
                {
                    "paragraph": "遥知小檻臨𢋨市，定有新松長𣗥茨。誰道茆簷劣容𦡀，",
                    "zhushu": "援：陶潜歸去來云：審容𦡀之易安。"
                },
                {
                    "paragraph": "海天風雨看紛披。",
                    "zhushu": "次公：杜詩：是節東籬菊，紛披爲誰秀？",
                    "type": 2
                },
                {
                    "paragraph": "東樓",
                    "zhushu": "",
                    "type": 2
                },
                {
                    "paragraph": "白髮蒼顔自照盆，董生端合是前身。",
                    "zhushu": "次公：董生，董仲舒也。"
                },
                {
                    "paragraph": "獨栖髙閣多辭客，",
                    "zhushu": "厚：晉書：杜又殷浩並才名冠丗，而庾翼弗之重也。毎語人曰：“此軰宜束之髙閣，俟天下太平，然後議其任也。”"
                },
                {
                    "paragraph": "爲著新書未絶麟。",
                    "zhushu": "次公：此非是孔子春秋事，乃司馬遷作史記，述陶唐至漢武太和年得白麟而止，亦猶春秋止於獲麟也。○子仁：此一聮，意指董仲舒下帷講誦不窺園，及著玉柸、繁露書，特不泥本事耳，故首言“董生是前身”以引之。所謂髙閣者，直指東樓也。舊注引庾翼所謂“此軰冝束之髙閣”，失詩意矣。"
                },
                {
                    "paragraph": "小醉易醒風力軟，安眠無夢雨聲新。長歌自誷真堪𥬇，底處人間是所欣。",
                    "zhushu": "柳子厚詩：長歌返故室，自誷非所欣。",
                    "type": 2
                },
                {
                    "paragraph": "椰子冠",
                    "zhushu": "",
                    "type": 2
                },
                {
                    "paragraph": "天教日飲欲全絲，",
                    "zhushu": "縯：前漢：𡊮盎，字絲，徙爲呉相，辤行，兄子種謂曰：“呉王驕日乆，國多奸，今絲欲刻治，彼不上書告君，則利劒刺君矣。東方卑濕，絲能日飲，亡何，說王母反而已。如此幸得脫。”"
                },
                {
                    "paragraph": "美酒生林不待儀。",
                    "zhushu": "次公：儀狄，大禹時人，善造酒。椰子樹，似㯽榔而髙大，葉長，一房生三十餘子，如𤓰，肉似熊白，味似胡桃，内有漿一升，清如水，甜如蜜。今言美酒生林，指言椰子中有自然之酒，故不待儀狄也。"
                },
                {
                    "paragraph": "自漉踈巾邀客醉，",
                    "zhushu": "援：陶潜好酒，酒熟，取頭上葛巾漉酒畢，還復著之。"
                },
                {
                    "paragraph": "更將空殻付冠師。",
                    "zhushu": "前漢髙祖紀注：薛有作冠師。"
                },
                {
                    "paragraph": "規模簡古人爭看，簮導輕安髮不知。",
                    "zhushu": "厚：隋書“簮導”，按釋名云：簮，建也，所以建冠於髮也。導，所以導　𩯭髪，使入巾櫛之裏也。"
                },
                {
                    "paragraph": "更着短簷髙屋帽，",
                    "zhushu": "厚：隋書：宋齊之間，㡌或有白紗髙屋。"
                },
                {
                    "paragraph": "東坡何事不違時。",
                    "zhushu": "",
                    "type": 2
                },
                {
                    "paragraph": "望夫臺",
                    "zhushu": "",
                    "type": 2
                },
                {
                    "paragraph": "山頭孤石逺亭亭，江轉船回石似屏。可憐千古長如昨，船去船來自不停。浩浩長江赴滄海，紛紛過客似浮萍。誰能坐待山月出，照見寒影髙伶俜。",
                    "zhushu": "子仁：武昌山上有婦望夫不歸，身化爲石，即此𩔖。",
                    "type": 2
                },
                {
                    "paragraph": "阮籍嘯臺",
                    "zhushu": "在尉氏東南城隅。",
                    "type": 2
                },
                {
                    "paragraph": "阮生古狂逹，遯丗黙無言。猶餘𦙄中氣，長嘯獨軒軒。髙情遺萬物，不與丗俗論。登臨偶自冩，激越蕩乾坤。醒爲嘯所發，飲爲醉所昏。誰能與之較，亂丗足自存。",
                    "zhushu": "",
                    "type": 2
                },
                {
                    "paragraph": "懷口令陳德任新作占山亭二絶",
                    "zhushu": "",
                    "type": 2
                },
                {
                    "paragraph": "尚父提封海岱間，南征唯到穆陵関。",
                    "zhushu": "縯：左傳：齊侯曰：“先王賜我先公履曰：南至于穆陵，比至于無棣，五侯九伯，汝得征之。”尚父，即太公望也。"
                },
                {
                    "paragraph": "誰知海上詩狂客，占得膠西一半山。",
                    "zhushu": "",
                    "type": 2
                },
                {
                    "paragraph": "我是膠西舊使君，",
                    "zhushu": "曽守宻州。"
                },
                {
                    "paragraph": "此山仍合與君分。故應竊比山中相，時作新詩寄白雲。",
                    "zhushu": "",
                    "type": 2
                },
                {
                    "paragraph": "寄傲軒",
                    "zhushu": "",
                    "type": 2
                },
                {
                    "paragraph": "先生英妙年，一掃千兎秃。仕進固有餘，不肯踐場屋。通闤何所傲，傲名非傲俗。定知軒冕中，享榮不償辱。豈無自安計，得失猶轉轂。先生獨揚揚，憂患莫能瀆。得如虎挾乙，失若龜藏六。",
                    "zhushu": "縯：虎威狀如乙字，人佩之可以辟除不祥。亀首尾及四足凡六。"
                },
                {
                    "paragraph": "茅簷聊寄寓，俛仰亦自足。東坡無邊春，方寸盡藏蓄。醉哦傍若無，獨侑一樽緑。牀頭車馬道，殘月挂踈木。朝客紛擾時，先生睡方熟。",
                    "zhushu": "",
                    "type": 2
                },
                {
                    "paragraph": "常州太平寺法華院薝蔔亭醉題",
                    "zhushu": "",
                    "type": 2
                },
                {
                    "paragraph": "六花薝蔔林間佛，九節菖蒲石上僊。",
                    "zhushu": "縯：維摩經言：如入薝蔔林中，唯嗅薝蔔，不嗅餘香。薝蔔，梔子花也，其花六出。韓衆服菖蒲得仙，湏生石上，一寸九莭者。"
                },
                {
                    "paragraph": "何似東坡鐡柱杖，一時驚散野狐禪。",
                    "zhushu": "",
                    "type": 2
                },
                {
                    "paragraph": "望湖亭",
                    "zhushu": "",
                    "type": 2
                },
                {
                    "paragraph": "八月渡長湖，蕭條景物踈。西風片帆急，暮靄一山孤。許國心猶在，匡時術已虚。岷峨家萬里，投老得歸無。",
                    "zhushu": "",
                    "type": 2
                },
                {
                    "paragraph": "次韻半山亭",
                    "zhushu": "",
                    "type": 2
                },
                {
                    "paragraph": "登嶺勢巍巍，蓮峯大半齊。凭欄紅日早，回首白雲低。松柏月中老，猿猴物外啼。禪師吟絶後，千古指人迷。",
                    "zhushu": "",
                    "type": 2
                },
                {
                    "paragraph": "和廬山芝上人竹軒",
                    "zhushu": "",
                    "type": 2
                },
                {
                    "paragraph": "洞外復空中，千千萬萬同。勞師向竹頌，清是阿誰風。",
                    "zhushu": "",
                    "type": 2
                },
                {
                    "paragraph": "觀臺",
                    "zhushu": "",
                    "type": 2
                },
                {
                    "paragraph": "三界無所住，一臺聊自寕。塵勞付白骨，寂照起黃庭。殘磬風中溺，孤燈雪後青。須防戲童子，投礫犯清冷。",
                    "zhushu": "見病臂謁告注。"
                }
            ]
        },
        {
            "name": "増刋校正王狀元集註分𩔖東坡先生詩卷之十",
            "paragraphs": [
                {
                    "paragraph": "増刋校正王狀元集註分𩔖東坡先生詩卷之十",
                    "zhushu": "",
                    "type": 1
                },
                {
                    "paragraph": "園林",
                    "zhushu": "",
                    "type": 2
                },
                {
                    "paragraph": "詩五十七首",
                    "zhushu": "",
                    "type": 2
                },
                {
                    "paragraph": "和子由記園中草木十一首",
                    "zhushu": "",
                    "type": 2
                },
                {
                    "paragraph": "煌煌帝王都，",
                    "zhushu": "次公：古樂府有煌煌京洛篇。"
                },
                {
                    "paragraph": "赫赫走群彦。嗟汝獨何爲，閉門觀物變。微物豈足觀，汝獨觀不倦。牽牛與葵蓼，",
                    "zhushu": "駒父：按本草：牽牛生花如鼔子，花稍大，作碧色。子有黄殻，作小房。實稍黒，𩔖蕎麥。陶隠居云：此藥始出田野，人牽牛易藥，故以名之。○共父：本草云：冬葵子，味甘寒，無毒。陶隱居曰：蓼有三種，一紫蓼，一香蓼，一青蓼。"
                },
                {
                    "paragraph": "採摘入詩卷。",
                    "zhushu": "次公：杜甫詩云：詩卷長留天地間。"
                },
                {
                    "paragraph": "吾聞東山傅，置酒𢹂嬿婉。冨貴未能忘，聲色聊自遣。",
                    "zhushu": "縯：晋謝安棲遟東山，放情丘壑，好音樂，毎遊賞，必以妓從。安妻劉見家門冨貴，而安獨退靜，曰：“丈夫不如此也。”安掩鼻曰：“恐不免耳。”後贈太傅。"
                },
                {
                    "paragraph": "汝今又不然，時節㸔𤓰蔓。",
                    "zhushu": "援：齊侯使連稱、管至父戍葵丘，曰：“𤓰時而往，及𤓰而代。”"
                },
                {
                    "paragraph": "懷寳自足珍，藝蘭那計畹。",
                    "zhushu": "厚：懷寳字，見論語。離騷：滋蘭九畹。畹，十二畒。"
                },
                {
                    "paragraph": "吾歸於汝處，慎勿嗟歳晚。",
                    "zhushu": "任：詩於汝信處。",
                    "type": 2
                },
                {
                    "paragraph": "荒園無數畒，草木動成林。春陽一已敷，妍醜各自矜。蒲萄雖滿架，困倒不能任。可憐病石榴，花如破紅襟。葵花雖粲粲，蔕淺不勝簮。叢蓼晚可喜，輕紅隨秋深。物生感時節，此理等廢興。飄零不自由，盛亦非汝能。",
                    "zhushu": "",
                    "type": 2
                },
                {
                    "paragraph": "種栢待其成，栢成人已老。不如種叢篲，春種秋可倒。",
                    "zhushu": "次公：篲，掃竹也，莊子所謂“操抜篲”者是已。栢長之難，篲生之易，物理之常也。時人因園中所有，主於詠篲，因比栢以興焉。栢長之難，則士之苦節而難成者似之。篲生之易，則成長之速而致用者似之。篲謂之倒，乃㧞篲之義，而方言曰：“倒，篲也。”"
                },
                {
                    "paragraph": "隂陽不擇物，美悪隨意造。栢生何苦艱，似亦費天巧。",
                    "zhushu": "次公：韓退之詩：栢生兩石間，萬歳終不大。又曰：“栢移就平地，千丈不難至。”則退之以栢於石間難長，而平地易成矣。至先生作栢石圗詩，則曰：“栢坐兩石間，天命本如此。雖云生之艱，與石相終始。韓子俯仰人，但爱平地美。”此先生之意，則又以石間之栢，雖難成而乆長，平地之栢，雖易成而易壞。"
                },
                {
                    "paragraph": "天工巧有幾，肯盡爲汝耗。君看藜與藿，",
                    "zhushu": "子功：前漢盖寛饒傳云：山有猛獸，藜藿爲之不采。"
                },
                {
                    "paragraph": "生意常草草。",
                    "zhushu": "",
                    "type": 2
                },
                {
                    "paragraph": "萱草雖微花，孤秀能自㧞。亭亭亂葉中，一一芳心挿。牽牛獨何畏，",
                    "zhushu": "十朋：注見前篇。"
                },
                {
                    "paragraph": "詰曲自牙蘖。走尋荆與榛，如有𪧐昔約。南齋讀書處，亂翠曉如潑。偏工貯秋雨，𡻕𡻕壞籬落。",
                    "zhushu": "次公：宣草之孤秀，則士之挺拔者似之；牽牛之朋附，則士之猥雜者似之。按本草云：萱草，一名鹿葱。而嵇康養生論有“萱草忘憂”之語。今先生詩主意特在言萱草之孤秀，以形牽牛之朋附，皆因園中所有而興也。",
                    "type": 2
                },
                {
                    "paragraph": "蘆筍初似竹，稍開葉如蒲。方春節抱甲，漸老根生鬚。不愛當夏緑，愛此及秋枯。黃葉倒風雨，白花揺江湖。江湖不可到，移植苦勤劬。安得𩀱野鴨，飛來成畫圖。",
                    "zhushu": "増刋：次公：此詩專言江蘆。蘆，江湖之物。仕官塵土，以江湖爲髙。江湖，旣逺而難到，則見江湖之物庶幾焉。蘆當秋葉黄而花。",
                    "type": 2
                },
                {
                    "paragraph": "行樂惜芳晨，秋風常苦早。",
                    "zhushu": "次公：前漢：楊惲曰：“人生行樂耳，須冨貴何時。”○援：謝靈運曰：“良辰、好景、賞心、樂事，四者難并。”又宋玉云：“悲哉秋之爲氣。”"
                },
                {
                    "paragraph": "誰知念離别，喜見秋𤓰老。秋𤓰感霜霰，莖葉颯已槁。宦遊歸無時，身若馬繫皁。悲嗚念千里，耿耿志空抱。",
                    "zhushu": "次公：皁音在早切。傳有云：牛𩦸同皁。赭白馬賦云：飛黄服皁。魏武帝樂府云：老𩦸伏櫪，志在千里。"
                },
                {
                    "paragraph": "多憂竟何爲，使汝玄髪縞。",
                    "zhushu": "",
                    "type": 2
                },
                {
                    "paragraph": "官舎有叢竹，結根問囚㕔。下爲人所徑，𡈽密不容釘。慇懃戒吏卒，挿𣗥䕶中庭。遶砌忽墳",
                    "zhushu": "房吻反。"
                },
                {
                    "paragraph": "裂，走鞭痩竛竮。",
                    "zhushu": "黄中：談助云：竹根曰鞭。"
                },
                {
                    "paragraph": "我常𢹂枕簟，來此䕃寒青。日暮不能去，卧聽䆫風冷。",
                    "zhushu": "",
                    "type": 2
                },
                {
                    "paragraph": "芎藭生蜀道，白芷來江南。漂流到関輔，",
                    "zhushu": "饒：関輔，即関中三輔也。詳見集中懐䝨閣詩注中。"
                },
                {
                    "paragraph": "猶不失芳甘。濯濯翠莖滿，愔愔清露涵。及其未花實，可以資筐籃。秋節忽已老，苦寒非所堪。斸根取其實，對此微物慙。",
                    "zhushu": "次公：按本草：芎藭，雖云生武功川谷，而陶隱居注云：蜀中亦有而細。又按本草：白芷生河東川谷下澤，如掌。禹鍚注云：謹按范子計然云：“白芷出齊郡。”今先生詩云云，豈亦據所得之種。芎藭移自於蜀，乃陶所謂蜀中亦有者乎？白芷移自江南，乃古所謂“楚澤多芳草”者乎？関輔，謂関中三輔也。及其未花實，則方敷葉之時。芎葉名蘼蕪，可以爲菜。白芷，葉名蒿麻，可作浴湯。此所以資筐籃之採矣。",
                    "type": 2
                },
                {
                    "paragraph": "自我來𨵿輔，南山得再遊。山中亦何有，草木媚深幽。菖蒲人不識，生此亂石溝。山髙雪霜苦，苗葉不得抽。下有千歳根，蹙縮如蟠蚪。長爲鬼神守，德薄安敢偷。",
                    "zhushu": "次公：寰宇記載菖蒲澗事：咸平中，姚咸南採菖蒲，有一丈夫謂之曰：“此菖蒲，安期生所餌，可以忘老，倐而失之者也。”○師：神仙傳：茅君丹砂二千𡻕乃結成，上帝常使鬼神、毒蛇守之。○德權：物𩔖相感志云：菖蒲若紅蒲，芳氣酷烈。丗言有花無人見，見者必大冨貴。趙隠之母傳氏曽於山澗中見花大如車輪，傍有神人守護，誡之勿洩，享其冨貴。年至九十四，向子孫說，説訖得疾。増刋：次公：按本草：菖蒲處處有，生石磧上，概節爲好，在下濕地，故云，而終生此亂石溝也。後四句言其節之蟠結，有龍蚪之狀，神物守之。",
                    "type": 2
                },
                {
                    "paragraph": "我歸自南山，山翠猶在目。心隨白雲去，夢遶山之麓。汝從何方來，𥬇齒粲如玉。",
                    "zhushu": "次公：郭璞遊仙詩：靈妃頋我𥬇，粲然啓玉齒。"
                },
                {
                    "paragraph": "探懷出新詩，秀語奪山緑。覺來已茫昧，但記說秋菊。有如採樵子，入洞聽琴筑。歸來寫遺聲，猶勝人間曲。",
                    "zhushu": "八月十二日夜，𪧐府學方和此詩。夢與弟逰南山，出詩數十篇，夢中甚愛之。及覺，唯記一句云：“蟋蟀悲秋菊。”",
                    "type": 2
                },
                {
                    "paragraph": "野菊生秋澗，芳心空自知。",
                    "zhushu": "堯卿：吕温山櫻詩云：幽處竟誰見，芳心空自知。"
                },
                {
                    "paragraph": "無人驚歳晚，唯有暗蛩悲。花開澗水上，花落澗水湄。菊衰蛩亦蟄，與汝嵗相期。楚客方多感，秋風詠江蘺。",
                    "zhushu": "厚：李商隠詩：莫學漢臣栽苜蓿，還同楚客詠江蘺。"
                },
                {
                    "paragraph": "落英不滿掬，何以慰朝飢。",
                    "zhushu": "厚：楚辝：夕飡秋菊之落英。",
                    "type": 2
                },
                {
                    "paragraph": "新城陳氏園次晁神之韻",
                    "zhushu": "",
                    "type": 2
                },
                {
                    "paragraph": "荒凉廢圃秋，寂歴幽花晚。山城已窮僻，况與城相逺。我來亦何事，徙𠋣望雲巘。不見苦吟人，清樽爲誰滿。",
                    "zhushu": "",
                    "type": 2
                },
                {
                    "paragraph": "和文與可洋州園池三十首",
                    "zhushu": "堯卿：熈寕八年出守洋。○天祐：石林先生云：文同，字與可，蜀人。與子瞻厚。子瞻出爲杭州通判，同送詩云：“北客若來休問事，西湖雖好莫吟詩。”公黄州謪，正杭州詩語，人以爲知言。",
                    "type": 2
                },
                {
                    "paragraph": "湖橋",
                    "zhushu": "",
                    "type": 2
                },
                {
                    "paragraph": "朱欄畫柱照湖明，白葛烏紗曵履行。",
                    "zhushu": "次公：白葛以言衫，烏紗以言㡌。杜詩：百過落烏紗。"
                },
                {
                    "paragraph": "橋下龜魚晚無數，",
                    "zhushu": "次公：退之新亭詩：瓦影䕃亀魚。"
                },
                {
                    "paragraph": "識君拄杖過橋聲。",
                    "zhushu": "次公：使退之：所以孤嶼鳥，與君盡相識。又倣漢哀帝曰：“我識鄭尚書履聲。”",
                    "type": 2
                },
                {
                    "paragraph": "横湖",
                    "zhushu": "",
                    "type": 2
                },
                {
                    "paragraph": "貪看翠蓋擁紅粧，",
                    "zhushu": "次公：翠盖紅粧言荷花葉。"
                },
                {
                    "paragraph": "不覺湖邊一夜霜。卷却天機雲錦叚，",
                    "zhushu": "次公：退之云：撑舟昆明度雲錦。"
                },
                {
                    "paragraph": "從教疋練冩秋光。",
                    "zhushu": "厚：謝玄暉詩：澄江凈如練。",
                    "type": 2
                },
                {
                    "paragraph": "書軒",
                    "zhushu": "",
                    "type": 2
                },
                {
                    "paragraph": "雨昏石硯寒雲色，風動牙籖亂葉聲。",
                    "zhushu": "縯：退之詩：鄴侯家多書，挿架三萬軸。一一懸牙籖，新若手未觸。"
                },
                {
                    "paragraph": "庭下已生書帶草，使君疑是鄭康成。",
                    "zhushu": "厚：三齊記：鄭司農常居不其城南山教授，所居山下草如薤葉，長尺餘，堅韌異常，時人名“康成書帶”。",
                    "type": 2
                },
                {
                    "paragraph": "冰池",
                    "zhushu": "",
                    "type": 2
                },
                {
                    "paragraph": "不嫌冰雪遶池看，誰似詩人巧耐寒。",
                    "zhushu": "次公：杜詩：勝裏金花巧耐寒。"
                },
                {
                    "paragraph": "記取羲之洗硯處，碧瑠璃下黒蛟蟠。",
                    "zhushu": "厚：羲之甞與人書云：張芝臨池斈書，池水盡黒，使人耽之若是，未必後之。○子功：承天歸宗寺禪院，晋咸康六年王羲之置，有右軍墨池。",
                    "type": 2
                },
                {
                    "paragraph": "竹塢",
                    "zhushu": "",
                    "type": 2
                },
                {
                    "paragraph": "晚節先生道轉孤，嵗寒唯有竹相娯。麄才杜牧真堪𥬇，",
                    "zhushu": "子仁：先生談録云：唐之盛時，内重外輕，任方面者，目爲麄才。張燕公云：愧無通材，供國麄使。"
                },
                {
                    "paragraph": "喚作軍中十萬夫。",
                    "zhushu": "援：杜牧晚晴賦：竹林外裏𠔃，十萬丈夫，甲刃縱縱，密陣而環侍。",
                    "type": 2
                },
                {
                    "paragraph": "荻浦",
                    "zhushu": "",
                    "type": 2
                },
                {
                    "paragraph": "雨折霜乾不柰秋，白花黄葉使人愁。月明小艇湖邊𪧐，　便是江南鸚鵡洲。",
                    "zhushu": "次公：鸚鵡州在鄂州岸下大江中。崔顥黄鶴樓詩云：晴天歷歷漢陽桂，芳草萋萋鸚鵡洲。",
                    "type": 2
                },
                {
                    "paragraph": "蓼嶼",
                    "zhushu": "",
                    "type": 2
                },
                {
                    "paragraph": "秋歸南浦蟪蛄鳴，",
                    "zhushu": "次公：家語：孔子謂宰予曰：“違山十里，蟪蛄之声猶在於耳。”"
                },
                {
                    "paragraph": "霜落横湖沙水清。卧雨幽花無限思，抱叢寒蝶不勝情。",
                    "zhushu": "",
                    "type": 2
                },
                {
                    "paragraph": "望雲樓",
                    "zhushu": "",
                    "type": 2
                },
                {
                    "paragraph": "隂晴朝暮幾回新，已向虚空付此身。出本無心歸亦好，",
                    "zhushu": "縯：陶潜雲：無心而出岫。"
                },
                {
                    "paragraph": "白雲還似望雲人。",
                    "zhushu": "趙：上句朝暮是挨傍。髙唐賦：朝朝暮暮。下句雲赤依傍，身如虚空。",
                    "type": 2
                },
                {
                    "paragraph": "天漢臺",
                    "zhushu": "",
                    "type": 2
                },
                {
                    "paragraph": "漢水東流舊見經，",
                    "zhushu": "縯：經，指言書也。禹貢云：嶓冡導𣻌，東流爲漢。"
                },
                {
                    "paragraph": "銀潢左界上通靈。",
                    "zhushu": "厚：銀漢一各銀潢。謝莊月賦：斜漢左界，北陸南𨇠。○次公：詩句之意，以言地上之漢與天上之漢相通耳。"
                },
                {
                    "paragraph": "此臺試向天文覔，閣道中間第幾星。",
                    "zhushu": "援：天文志：中宫後十七星，絶漢抵營室，曰閣道。○倬漢：天文志：閣道，天漢中四星曰天駟。増刋：次公：詩意，以臺在洋州之公字。洋州之水，則漢江以比天漢，其臺以比閣道中星耳。",
                    "type": 2
                },
                {
                    "paragraph": "待月臺",
                    "zhushu": "",
                    "type": 2
                },
                {
                    "paragraph": "月與髙人本有期，挂簷低户映蛾眉。",
                    "zhushu": "次公：鮑照月詩曰：月映西北墀，姢姢似娥眉。"
                },
                {
                    "paragraph": "只從昨夜十分滿，漸覺冰輪出海遲。",
                    "zhushu": "",
                    "type": 2
                },
                {
                    "paragraph": "二樂榭",
                    "zhushu": "",
                    "type": 2
                },
                {
                    "paragraph": "此間真趣豈容談，二樂并君已是三。",
                    "zhushu": "祖可：語曰：仁者樂山，智者樂水。"
                },
                {
                    "paragraph": "仁智更煩訶妄見，坐令魯叟作瞿曇。",
                    "zhushu": "來詩云：二見因妄生。○次公：魯叟指孔子。李白詩：魯叟非匏𤓰。瞿曇指佛也。",
                    "type": 2
                },
                {
                    "paragraph": "灙泉亭",
                    "zhushu": "",
                    "type": 2
                },
                {
                    "paragraph": "聞道池亭勝兩川，應須爛醉荅雲煙。",
                    "zhushu": "次公：杜詩：爛醉是生涯。"
                },
                {
                    "paragraph": "勸君多㨂長腰米，",
                    "zhushu": "次公：長腰米，漢上米之絶好者。諺云：長腰粳米，縮頭鯿魚。皆言其好也。○師：長腰糈米，釀酒極佳。"
                },
                {
                    "paragraph": "消破亭中萬斛泉。",
                    "zhushu": "",
                    "type": 2
                },
                {
                    "paragraph": "吏隱亭",
                    "zhushu": "",
                    "type": 2
                },
                {
                    "paragraph": "縱横憂患滿人間，頗怪先生日日閑。昨夜清風眠北牖，",
                    "zhushu": "厚：陶潜甞言：夏日髙卧北䆫之下，清風䬃至，自謂羲皇上人。"
                },
                {
                    "paragraph": "朝來爽氣在西山。",
                    "zhushu": "援：王徽之爲桓冲参軍，冲甞謂曰：“卿在府日乆，比當相料理。”徽之不荅，直以手板柱頰曰：“西山朝來，致有爽氣耳。”",
                    "type": 2
                },
                {
                    "paragraph": "霜筠亭",
                    "zhushu": "",
                    "type": 2
                },
                {
                    "paragraph": "解籜新篁不自持，嬋姢己有嵗寒姿。",
                    "zhushu": "次公：楚辝云：脩竹之嬋姢。"
                },
                {
                    "paragraph": "要看凛凛霜前意，須待秋風粉落時。",
                    "zhushu": "",
                    "type": 2
                },
                {
                    "paragraph": "無言亭",
                    "zhushu": "",
                    "type": 2
                },
                {
                    "paragraph": "慇勤稽首維摩詰，敢問如何是法門。彈指未終千偈了，向人還道本無言。",
                    "zhushu": "事詳見維摩像詩注。",
                    "type": 2
                },
                {
                    "paragraph": "露香亭",
                    "zhushu": "",
                    "type": 2
                },
                {
                    "paragraph": "亭下佳人錦繡衣，",
                    "zhushu": "善權：廬山記云：由天地直下山十五里，洞名錦綉谷。谷中竒花異卉，不可殚述。三四月間，紅紫匝地，如被錦綉。"
                },
                {
                    "paragraph": "滿身瓔珞綴明璣。晚香消歇無尋處，花已飄零露已晞。",
                    "zhushu": "次公：詩云：白露未晞。増刋：詩意，盖詠花上之露也。明璣，以言露矣。晞字，韻語曰：乾也。",
                    "type": 2
                },
                {
                    "paragraph": "㴠虚亭",
                    "zhushu": "",
                    "type": 2
                },
                {
                    "paragraph": "水軒花榭兩争妍，秋月春風各自偏。惟有此亭無一物，坐觀萬景得天全。",
                    "zhushu": "増刋：次公：軒在水之傍，榭在花之上，所見者水之景、花之景而已，故在秋月春風各爲偏也。若涵虚，則不着一物，非天全之景而何。",
                    "type": 2
                },
                {
                    "paragraph": "溪光亭",
                    "zhushu": "",
                    "type": 2
                },
                {
                    "paragraph": "决去湖波尚有情，却隨𥘉日動簷楹。溪光自古無人畫，慿仗新詩與冩成。",
                    "zhushu": "次公：詩意謂已决此溪之水爲横湖，而其波隨日以動，在啓楹間戀戀不去，此爲有情。",
                    "type": 2
                },
                {
                    "paragraph": "披錦亭",
                    "zhushu": "",
                    "type": 2
                },
                {
                    "paragraph": "煙紅露緑曉風香，燕舞鶯啼春日長。誰道使君貧且老，繡屏錦帳咽笙簧。",
                    "zhushu": "次公：詩意言羣花之多，如綉屏錦帳圍繞。咽笙簧，則松竹之奏也。又見上露香亭。",
                    "type": 2
                },
                {
                    "paragraph": "過溪亭",
                    "zhushu": "",
                    "type": 2
                },
                {
                    "paragraph": "身輕歩穩去忘歸，四柱亭前野彴微。忽悟過溪還一𥬇，",
                    "zhushu": "堯租：廬山記：太平興國寺下入虎溪，昔逺師過此，虎輙號。嘗送陶淵明、陸脩靖與語，不覺過之，因相與大𥬇。今丗傳三𥬇圗，盖起於此。"
                },
                {
                    "paragraph": "水禽驚落翠毛衣。",
                    "zhushu": "増刋：野彴，次公：彴，橫木渡水也，名略彴。陸亀䝉詩：頭經略彴冠微亞，腰持笭箵帶矗頻。",
                    "type": 2
                },
                {
                    "paragraph": "禊亭",
                    "zhushu": "",
                    "type": 2
                },
                {
                    "paragraph": "曲池流水細鱗鱗，髙㑹傳觴似洛濵。",
                    "zhushu": "縯：晋武帝問三日曲水之義，束晳對曰：“者周公城洛邑，因流水以泛酒，故𨓜詩云：‘羽觴隨波。’二漢相承，皆爲盛集。”○次公：竹林七賢論曰：王濟常解禊洛水。又夏統傳：統到洛，三月三日，洛中王公以下，莫不方軌連軫，並至南浮橋邊禊。"
                },
                {
                    "paragraph": "紅粉翠蛾應不要，",
                    "zhushu": "夢齡：鄭雲叟詩云：翠娥紅粉婵娟刃，殺盡世人人不知。"
                },
                {
                    "paragraph": "𦘕船來往勝於人。",
                    "zhushu": "",
                    "type": 2
                },
                {
                    "paragraph": "菡蓞亭",
                    "zhushu": "",
                    "type": 2
                },
                {
                    "paragraph": "日日移牀趂下風，清香不盡思何窮。若爲化作龜千歳，",
                    "zhushu": "次公：栁子厚詩：若爲化作身千億，遍上峯頭望故郷。"
                },
                {
                    "paragraph": "巢向田田亂葉中。",
                    "zhushu": "縯：史記：禇先生言：余至江南，長老云：龜千歳，乃游蓮葉之上。○師：杜牧詩云：玉池荷葉正田田。",
                    "type": 2
                },
                {
                    "paragraph": "荼䕷洞",
                    "zhushu": "",
                    "type": 2
                },
                {
                    "paragraph": "長憶故山寒食夜，野荼䕷發暗香來。分無素手簮羅䯻，且折霜㽔浸玉醅。",
                    "zhushu": "次公：此追言在郷國時事，以形容文洋州所對之荼䕷，爲有佳人以素手簮䯻上，非止泛酒中而已。",
                    "type": 2
                },
                {
                    "paragraph": "篔簹谷",
                    "zhushu": "手簪髻上非止泛酒中而已。",
                    "type": 2
                },
                {
                    "paragraph": "漢川脩竹賤如蓬，斤斧何曽赦籜龍。",
                    "zhushu": "縯：盧仝詩：萬籜抱龍兒，攅迸溢林薮。又云：籜龍正稱𡨚，莫殺入汝口。"
                },
                {
                    "paragraph": "料得清貧饞太守，渭濵千畒在胷中。",
                    "zhushu": "厚：史記：渭州千畒竹，其人與千戸侯等。○次公：先生甞爲文洋州作篔簹谷偃竹記，尾云：篔簹竹在洋州，與可甞令作洋州三十詠矣，篔簹谷其一也。予詩曰：“料得清貧饞大守，渭濵千畒在胷中。”是日與可與妻遊谷中，燒笋晚食，發函得詩，失𥬇噴飯蒲案。",
                    "type": 2
                },
                {
                    "paragraph": "寒蘆港",
                    "zhushu": "",
                    "type": 2
                },
                {
                    "paragraph": "溶溶晴港𣻌春暉，蘆筍生時柳絮飛。",
                    "zhushu": "縯：永叔詩：春洲生荻芽，春岸飛楊花。"
                },
                {
                    "paragraph": "還有江南風物否？桃花流水鮆魚肥。",
                    "zhushu": "厚：張志和詩：西塞山前白鳥飛，桃花流水鱖魚肥。○次公：鮆音才禮反。玉篇注云：刀魚也。○昌齡：水衡記：黄河二月、三月水，名桃花水。",
                    "type": 2
                },
                {
                    "paragraph": "野人廬",
                    "zhushu": "",
                    "type": 2
                },
                {
                    "paragraph": "少年辛苦事犁鋤，",
                    "zhushu": "子仁：退之詩：起身自犂鋤。"
                },
                {
                    "paragraph": "剛厭青山遶故居。老覺華堂無意味，却須時到野人廬。",
                    "zhushu": "次公：方在田畒，所見者青山，以爲可厭。及爲官，則思野樂。",
                    "type": 2
                },
                {
                    "paragraph": "此君亭",
                    "zhushu": "",
                    "type": 2
                },
                {
                    "paragraph": "寄語庵前抱節君，與君到處合相親。冩真雖是文夫子，",
                    "zhushu": "倬公：詩：老可能爲竹冩真。"
                },
                {
                    "paragraph": "我亦真堂作記人。",
                    "zhushu": "次公：名竹爲“抱節君”，先生之所新語也。與可畫竹，名之曰“墨君”，有堂焉，而先生作墨君堂記。",
                    "type": 2
                },
                {
                    "paragraph": "金橙徑",
                    "zhushu": "",
                    "type": 2
                },
                {
                    "paragraph": "金橙縱復里人知，不見鱸魚價自低。須是松江煙雨裏，小船燒薤擣香虀。",
                    "zhushu": "次公：鱸魚以爲鱠，金橙以爲虀，比之謂金虀玉鱛。松江之鱸，江南所稱也。",
                    "type": 2
                },
                {
                    "paragraph": "南園",
                    "zhushu": "増刋：王介甫有云：含風鴨緑鱗鱗起，弄日鵝黃嫋嫋垂。上暗言水，下暗言栁，亦此格也。",
                    "type": 2
                },
                {
                    "paragraph": "不種夭挑與緑楊，使君應欲作農桑。春疇",
                    "zhushu": "一作“畦”。"
                },
                {
                    "paragraph": "雨過羅紈膩，夏壠風來餅餌香。",
                    "zhushu": "次公：此格謂之言山不言山、言水不言水之格，最爲巧妙。次公：舊眉山集一本云“桑疇麥壠”，今云“春嚋”“夏壠”。言“春”，則知其爲桑，況下又有“羅紈膩”字；言“夏”，則知其爲麥，况下又有“餅餌香”字乎？此必先生後來。手自定詩集時易之耳。",
                    "type": 2
                },
                {
                    "paragraph": "北園",
                    "zhushu": "手自定诗集時易之而。",
                    "type": 2
                },
                {
                    "paragraph": "漢水巴山樂有餘，一麾從此首歸塗。",
                    "zhushu": "次公：一麾字，顔延年詠阮始平詩：屢薦不入官，一麾乃出守。本言麾去之麾。杜牧詩云：欲把一麾江海去，乃誤以爲旌麾之麾。今先生却用杜牧，亦詩人承誤之常耳。"
                },
                {
                    "paragraph": "北園草木慿君問，許我他年作主無？",
                    "zhushu": "",
                    "type": 2
                },
                {
                    "paragraph": "和孔宻州五絶",
                    "zhushu": "",
                    "type": 2
                },
                {
                    "paragraph": "見邸家園留題",
                    "zhushu": "",
                    "type": 2
                },
                {
                    "paragraph": "大斾傳聞載酒過，",
                    "zhushu": "次公：沈溥師詩：大斾璀錯輝松門。揚雄傳：好事者載酒肴從學。"
                },
                {
                    "paragraph": "小詩未忍看塼磨。陽𨵿三曡君須祕，除却膠西不解歌。",
                    "zhushu": "來詩有“渭城”之句。○縯：漢於墩煌龍勒縣置陽関、玉門関，後人因以陽関名曲。○次公：王維詩：“渭城朝雨裛輕塵，客舎青青柳色新。勸君更盡一杯酒，西出陽関無故人。”其後人以聲曲歌之，故謂之陽関曲。按先生詩話：舊傳陽関三曡，然今丗歌者，毎句再曡而已。若通一首言之，又是四曡。皆非是。或每句三唱，以應三曡之說，則叢然無復節奏。余在宻州，有文勛長官者，以事至宻，自云得古本陽関，其聲宛轉凄断，不𩔖向之所聞。毎句皆再唱，而第一句不曡，乃知古本三曡盖如此。及在黄州，偶讀楽天對酒詩云：“相逢且莫推辤醉，聽唱陽関第四聲。”注云：“第四聲，勸君更盡一杯酒。”以此験之，若第一句再疊，則此句爲第五句，今爲第四聲，則第一句不曡審矣。詩話雖是黄州後來所作，而文勛長官以事至宻，所傳契勘。先生先知宻州，與孔郎中交代，自宻徙徐。今在徐州和孔詩所謂“除却膠西不解歌”，豈正是文長官所傳之聲耶？",
                    "type": 2
                },
                {
                    "paragraph": "春歩西園見寄",
                    "zhushu": "",
                    "type": 2
                },
                {
                    "paragraph": "嵗嵗開園成故事，年年行樂不辜春。今年太守尤難繼，慈愛聦明惠利人。",
                    "zhushu": "縯：前漢馮奉丗子五人，曰譚、曰野王、曰逡、曰立、曰参。野王、立相代爲上郡太守，民歌之曰：大馮君，小馮君，兄弟継踵相因循，聦明慈愛惠吏民，政如魯衛徳化均，周公康叔猶二君。",
                    "type": 2
                },
                {
                    "paragraph": "東欄梨花",
                    "zhushu": "",
                    "type": 2
                },
                {
                    "paragraph": "梨花淡白柳深青，柳絮飛時花滿城。惆悵東欄一株雪，",
                    "zhushu": "子仁：退之詩：走馬城西惆悵歸，不忍千株雪相映。"
                },
                {
                    "paragraph": "人生看得幾清明。",
                    "zhushu": "次公：梨花盛開，乃寒食淸明之際，故先生又有詩曰：共藉梨花作寒食。",
                    "type": 2
                },
                {
                    "paragraph": "和流杯石上草書小詩",
                    "zhushu": "",
                    "type": 2
                },
                {
                    "paragraph": "蜂腰鶴𦡀嘲希𨓜，",
                    "zhushu": "厚：南史齊陸厥傳：永明時，盛爲文章，呉興沈約、陳群、謝眺，琅邪王融，以氣𩔖相推轂。汝南周顒善識聲韻。約䓁文皆用宫啇，將平、上、去、入四聲，以此制韻，有平頭、上尾、蜂腰、鶴𦡀。五字之中，音韻悉異；兩句之内，角徵不同。丗呼爲永明休。○縯：謝莊，字希𨓜。王玄謨問：“何者爲𩀱声曡韻？”荅曰：“玄瓠爲𩀱声，磝碻爲曡韻。”盖玄謨甞爲將拒魏，敗於玄瓠磝碻是也。"
                },
                {
                    "paragraph": "春蚓秋蛇病子雲。",
                    "zhushu": "援：晋王羲之傳後制言：蕭子雲近出，擅名江表，漢得成書，無丈夫之氣，行行苦縈春蚓，字字如綰秋蛇。卧王濛於纸中，坐徐偃於筆下，以兹播美，非其濫名耶？"
                },
                {
                    "paragraph": "醉裏自書醒自𥬇，如今二絶更逢君。",
                    "zhushu": "",
                    "type": 2
                },
                {
                    "paragraph": "堂後白牡丹",
                    "zhushu": "",
                    "type": 2
                },
                {
                    "paragraph": "城西千葉豈不好，𥬇舞春風醉臉丹。何似後堂氷玉㓗，遊蜂非意不相干。",
                    "zhushu": "孔頗有聲妓，而客無見者。○次公：衛玠曰：非意相干，可以理遣。○師：退之戲題牡丹：𩀱燕無機還拂掠，遊蜂多意正經營。",
                    "type": 2
                },
                {
                    "paragraph": "司馬君實獨樂園",
                    "zhushu": "致約：元城先生語録云：司馬温公旣居洛，於國子監之側得故營地，創獨樂園。",
                    "type": 2
                },
                {
                    "paragraph": "青山在屋上，流水在星下。",
                    "zhushu": "次公：石季倫思歸引序：古木幾於萬株，流水周於舎下。○子仁：柳子厚盩厔縣食堂記：髙山在前，流水在下，可以俯仰，可以宴樂。"
                },
                {
                    "paragraph": "中有五畒園，花竹秀而野。花香襲杖屨，竹色侵盞斝。樽酒樂餘春，棊局消長夏。洛陽古多士，風俗猶爾雅。先生卧不出，冠蓋傾洛社。雖云與衆樂，中有獨樂者。才全德不形，所貴知我寡。",
                    "zhushu": "次公：才全德不形，莊子全語。老子云：知我者希，則我貴矣。"
                },
                {
                    "paragraph": "先生獨何事，四海望陶冶。兒童誦君實，走卒知司馬。持此欲安歸？",
                    "zhushu": "子仁：西漢蒯通說韓信曰：足下歸楚，楚人不信，歸漢，人震恐。足下欲持是安歸乎？"
                },
                {
                    "paragraph": "造物不我捨。名聲逐吾輩，此病天所赭。",
                    "zhushu": "堯卿：後漢𡊮紹傳曰：坐作聲價，名聲常属我輩人也。然此乃人之一病，若秦始皇赭其山上者耳。"
                },
                {
                    "paragraph": "撫掌𥬇先生，年來效喑啞。",
                    "zhushu": "師：按公詩案招：此詩言四海蒼生望司馬光執政，陶冶天下，以譏見任執政不得其人，又譏新法處處不便也。",
                    "type": 2
                },
                {
                    "paragraph": "滕縣時同年西園",
                    "zhushu": "",
                    "type": 2
                },
                {
                    "paragraph": "人皆種榆柳，坐待十畒隂。",
                    "zhushu": "子仁：杜詩：與致溪邊十畒隂。"
                },
                {
                    "paragraph": "我獨種松栢，守此一寸心。",
                    "zhushu": "次公：禮記：松栢之有心。"
                },
                {
                    "paragraph": "君看閭里間，盛衰日駸駸。種木不種德，",
                    "zhushu": "厚：太史公云：十𡻕樹之以木，百歳來之以德。"
                },
                {
                    "paragraph": "聚散如飛禽。老時吾不識，用意一何深！知人得數士，重義忘千金。西園手所開，",
                    "zhushu": "堯卿：白樂天詩云：屈曲閑池沼，無非手自開。"
                },
                {
                    "paragraph": "珍木來千岑。養此霜雪根，遲彼鸞鳯吟。",
                    "zhushu": "次公：指言種松柏也。"
                },
                {
                    "paragraph": "池塘得流水，龜魚自浮沉。幽桂日夜長，",
                    "zhushu": "次公：退之詩：豈念幽桂遺榛管。"
                },
                {
                    "paragraph": "白花亂青衿。",
                    "zhushu": "次公：本草：菌桂，花白蘂黄。壯桂，亦曰白華，葉冬夏常青。"
                },
                {
                    "paragraph": "豈獨蕃草木，子孫已成林。",
                    "zhushu": "次公：易：天地変化草木蕃。"
                },
                {
                    "paragraph": "拱把不知數，㑹當出千尋。",
                    "zhushu": "次公：文子：十圍之大，始於把拱。"
                },
                {
                    "paragraph": "樊侯種梓漆，壽張冨華簮。",
                    "zhushu": "縯：後漢：樊宏父重，甞欲作器物，先種梓漆，時人嗤之。積以𡻕月，皆得其用。向之𥬇者，咸求假焉。貲至鉅萬，追爵謚爲壽張敬侯。次公：返之，作孟先生詩云：朅來遊公卿，莫肯低華簮。以言孟郊之見公卿。則華簮者，公卿華貴之簮也。今言樊重已有華簮之貴。"
                },
                {
                    "paragraph": "我作西園詩，以爲里人箴。",
                    "zhushu": "",
                    "type": 2
                },
                {
                    "paragraph": "寄題梅宣義園亭",
                    "zhushu": "",
                    "type": 2
                },
                {
                    "paragraph": "仙人子真後，還隱呉市門。",
                    "zhushu": "次公：前漢：梅福，字子真。元始中，王莽專政，福一朝弃妻子，去九江，人傳以爲仙。其後有見福於會稽者，変姓名，爲呉市門卒云。"
                },
                {
                    "paragraph": "不惜十年力，治此五畒園。𥘉期橘爲奴，",
                    "zhushu": "厚：李衡種橘千株於龍陽洲，臨死，敕兒曰：“吾州里有千頭木奴。”"
                },
                {
                    "paragraph": "漸見桐有孫。",
                    "zhushu": "次公：斵琴者，多以桐之孫枝云。"
                },
                {
                    "paragraph": "清池壓丘虎，",
                    "zhushu": "飛卿：呉郡圗經續記：虎丘山，在呉縣西北七里。舊傳秦皇求劒，地裂爲池。"
                },
                {
                    "paragraph": "異石來湖黿。敲門無貴賤，遂性各琴尊。",
                    "zhushu": "師：淵明，蓄無絃琴一張，毎酒適，撫弄以寄其意。貴賤造之者，有酒輒設。若先醉，輒便語客：“我醉欲眠卿且去。”其真率如此。"
                },
                {
                    "paragraph": "我本放浪人，家寄西南坤。敝廬雖尚在，小圃誰當樊。",
                    "zhushu": "縯：詩曰：折栁樊圃。"
                },
                {
                    "paragraph": "羡君欲歸去，柰此未報恩。愛子幸僚友，乆要疑弟昆。明年過君西，飲我空缾盆。",
                    "zhushu": "",
                    "type": 2
                },
                {
                    "paragraph": "三月二十日開園三首",
                    "zhushu": "",
                    "type": 2
                },
                {
                    "paragraph": "雪髯霜𩯭語傖獰，澹蕩園林取次行。要識將軍不凡處，",
                    "zhushu": "演曰：晉書：帝召桓伊飲宴，謝安侍坐。伊撫筝而歌怨詩，謝安泣下，乃越席而就之，捋其鬚曰：“使君於此不凡。”"
                },
                {
                    "paragraph": "從來秖啜小人羹。",
                    "zhushu": "是日，散父老酒食。○厚：左傳隱元年：鄭伯賜頴考叔以食。考叔食捨肉，曰：“小人有母，皆甞小人之食矣，未甞君之羮，請以遺之。”",
                    "type": 2
                },
                {
                    "paragraph": "西園牡鑰夜沉沉，",
                    "zhushu": "次公：門樞謂之牡。○敬夫：漢五行志曰：“成帝元延元年正月，長安章城門門牡自亡。”晉灼注曰：“牡是出籥者。”"
                },
                {
                    "paragraph": "尚有遊人卧柳隂。鶴睡覺時風露下，落花飛絮滿衣襟。",
                    "zhushu": "",
                    "type": 2
                },
                {
                    "paragraph": "鬱鬱蒼髯真道友，絲絲紅蕚是郷人。",
                    "zhushu": "蒼髯，松也。紅萼，海棠。"
                },
                {
                    "paragraph": "何時翠竹江村路，送我柴門月色新。",
                    "zhushu": "縯：杜甫南鄰詩：白沙翠竹江村暮，相送柴門月色新。",
                    "type": 2
                },
                {
                    "paragraph": "小圃五詠",
                    "zhushu": "",
                    "type": 2
                },
                {
                    "paragraph": "人參",
                    "zhushu": "",
                    "type": 2
                },
                {
                    "paragraph": "上黨天下脊，",
                    "zhushu": "次公：上黨，山名，在冀州西南。杜枚賀平澤路啓曰：“上黨之地，肘京洛而履蒲津，𠋣太原而跨河朔。”戰國時，張儀以爲天下之脊。建中日，田悅名曰腹中之眼。而牧又有詩曰：“上黨争爲天下脊，邯郸四十萬秦坑。”"
                },
                {
                    "paragraph": "遼東真并底。",
                    "zhushu": "次公：按本草：人参在上黨及遼東。唐李德𥙿云：自雪山比望成都，如并厎。"
                },
                {
                    "paragraph": "玄泉傾海腴，白露洒天醴。靈苗此孕毓，肩股或具體。",
                    "zhushu": "厚：隋書五行志：髙祖時，上黨有人，宅後毎夜有人呼声，求之不得。去宅一里所，但見人參一本，枝華峻荗，因掘去之。其根五尺餘，具體人狀。"
                },
                {
                    "paragraph": "移根到羅浮，越水灌清泚。地殊風雨隔，臭味終祖禰。",
                    "zhushu": "次公：宗之所自出曰祖，次祖曰祢。終祖祢，則言其不逺也。"
                },
                {
                    "paragraph": "青椏綴紫萼，圎實堕紅米。",
                    "zhushu": "厚：本草圗經：人參𥘉生小者一椏兩葉。年深者生四椏，各五葉。中心一莖，有花細小如粟，蘂如絲，紫白色。秋後結子如大豆，生青，熟紅，白落。"
                },
                {
                    "paragraph": "窮年生意足，黃土手自啓。上藥無炮炙，齕齧盡根柢。開心定魂魄，",
                    "zhushu": "厚：人參主定精神，安魂魄，開心益智。"
                },
                {
                    "paragraph": "憂恚何足洗。糜身輔吾軀，旣食首重啓。",
                    "zhushu": "",
                    "type": 2
                },
                {
                    "paragraph": "地黃",
                    "zhushu": "",
                    "type": 2
                },
                {
                    "paragraph": "地黃飼老馬，可使光鑒人。吾聞樂天語，喻馬施之身。",
                    "zhushu": "厚：白樂天採地黄苗詩：凌晨荷鍤去，薄暮不盈篤。擕來朱門家，賣與白面郎。與君啖肥馬，可使照地光。願易馬殘粟，救此苦飢腸。"
                },
                {
                    "paragraph": "我衰正伏櫪，",
                    "zhushu": "縯：魏武帝樂府：老𩦸伏櫪，志在千里。次公：孝景詔曰：馬不伏櫪，不可以趍道。"
                },
                {
                    "paragraph": "垂耳氣不振。",
                    "zhushu": "援：賈𧨏弔屈原文云：𩦸垂兩耳，伏塩車𠔃。"
                },
                {
                    "paragraph": "移栽附沃壌，",
                    "zhushu": "厚：本草：古稱地黄冝黄土，今不然。大冝肥壌虚地，則根大而多汁。"
                },
                {
                    "paragraph": "蕃茂爭新春。沉水得穉根，",
                    "zhushu": "次公：言以水沉而試之也。本草注日華子云：浮者名天黄，半浮半沉者名人黄，沉者名地黄，其沉者佳也。"
                },
                {
                    "paragraph": "重湯養陳薪。",
                    "zhushu": "次公：於鼎釡水中，更以器盛水而煑，謂之重湯也。"
                },
                {
                    "paragraph": "投以東阿清，",
                    "zhushu": "厚：本草：陶隱居云：阿膠出東阿，其用皮有老少，則膠有清濁。"
                },
                {
                    "paragraph": "和以北海醇。",
                    "zhushu": "次公：孔融爲北海大守，甞云：座上客常滿，樽中酒不空。故以北海酒爲醇。"
                },
                {
                    "paragraph": "崖蜜助甘冷，",
                    "zhushu": "次公：崖蜜，則蜂於崖石上所作之宻，成州最出此。故老杜成州詩云：崖蜜亦易求。先生橄欖詩云：已輸崖蜜十分甜。亦謂此尓。冷齋夜話乃以櫻桃謂之崖蜜，非也。"
                },
                {
                    "paragraph": "山薑發芳辛。",
                    "zhushu": "次公：山薑，木名，古方用术也。"
                },
                {
                    "paragraph": "融爲寒食餳，",
                    "zhushu": "縯：玉燭寳典：今人寒食日，研杏人爲酩，以煑麥粥，以餳沃之。"
                },
                {
                    "paragraph": "嚥作瑞露珍。",
                    "zhushu": "厚：纂異記載：田璆、鄧韶逢二書生，謂曰：“我有瑞露之酒，釀於百花之中，與田鄧飲，其味甘香也。”"
                },
                {
                    "paragraph": "丹田自𪧐　火，渇肺還生津。願餉内熱子，",
                    "zhushu": "次公：莊子：諸粱曰：“今吾朝受命而夕飲水，我其内熱欤？”"
                },
                {
                    "paragraph": "一洗胷中塵。",
                    "zhushu": "饒：按四時纂要載地黄煎湯方云：十月生地黄十斤，浮洗漉出，一𪧐後，擣𡑅取汁。鹿角膠一大斤半，生薑半斤，絞取汁。蜜二大升，酒四升。右以文武火煎地黄汁數沸，即以酒研紫蘇子，濾取汁下之。又煎二十沸已來，下膠；膠盡，下酥蜜，同汁煎良乆，候稠如餳，貯絜器中。題注“山薑爲木”，非也。",
                    "type": 2
                },
                {
                    "paragraph": "枸𣏌",
                    "zhushu": "",
                    "type": 2
                },
                {
                    "paragraph": "神藥不自閟，羅生滿山澤。",
                    "zhushu": "厚：陸龜蒙𣏌菊賦云：蔓延駢羅，其生實多。"
                },
                {
                    "paragraph": "日有牛羊憂，嵗有野火厄。",
                    "zhushu": "厚：白樂天古原秋草詩：野草燒不盡，春風吹又生。"
                },
                {
                    "paragraph": "越俗不好事，過眼等茨𣗥。青荑春自長，絳珠爛莫摘。短籬護新植，紫筍生臥節。根莖與花實，収拾無弃物。",
                    "zhushu": "次公：本草：枸杞，冬採根，春夏採葉，秋採莖實。"
                },
                {
                    "paragraph": "大將玄吾𩯭，",
                    "zhushu": "厚：藥性論：枸𣏌変白明目。"
                },
                {
                    "paragraph": "小則餉我客。似聞朱明洞，",
                    "zhushu": "次公：朱明洞，羅浮山洞也。"
                },
                {
                    "paragraph": "中有千𡻕質。靈厖或夜吠，",
                    "zhushu": "次公：枸𣏌千歳，其根如犬。厖，即犬也。詩云：無使厖也吠。又樂天枸𣏌詩：不知靈藥根成狗，怪得時聞夜吠聲。"
                },
                {
                    "paragraph": "可見不可索。仙人儻許我，借杖扶衰疾。",
                    "zhushu": "厚：本草：枸𣏌，乆服輕身不老，一名仙人杖。",
                    "type": 2
                },
                {
                    "paragraph": "甘菊",
                    "zhushu": "",
                    "type": 2
                },
                {
                    "paragraph": "越山春始寒，霜菊晚愈好。朝來出細蘂，稍覺芳𡻕老。",
                    "zhushu": "次公：菊花九月開，而嶺南之菊乃開於霜中，時莭向晚矣，故云“芳𡻕老”也。○師：州先生記菊帖云：嶺南地暖，而菊獨後開。考其理，菊性介烈，須霜降乃發，而嶺海常以冬至微霜故也。吾以十一月望，與客泛菊作重九，書此爲記。"
                },
                {
                    "paragraph": "孤根䕃長松，獨秀無衆草。",
                    "zhushu": "次公：左松柏之下，其草不殖，而菊生焉，可謂獨秀。"
                },
                {
                    "paragraph": "晨光雖照耀，",
                    "zhushu": "厚：鍾㑹菊賦：微風扇動，照耀垂光。又唐太宗殘菊詩：階闌疑曉霜，岸菊照晨光。"
                },
                {
                    "paragraph": "秋雨半摧倒。先生卧不出，黃葉紛可掃。無人送酒壷，",
                    "zhushu": "縯：陶潜坐菊花叢中，見白衣擔酒至，乃王弘送酒也。遂開酒對菊，徑酔而歸。"
                },
                {
                    "paragraph": "空腹嚼珠寳。香風入牙頰，楚些發天藻。",
                    "zhushu": "次公：楚詞招魂有些字，盖楚人音声之餘詞也。楚詞云：夕飱秋菊之落英。又神仙傳：王母云：神仙之書，受而不敬，是謂慢天藻。"
                },
                {
                    "paragraph": "新荑蔚已滿，宿根寒不槁。揚揚弄芳蝶，生死何足道！頗訝昌𥠖公，恨爾生不早。",
                    "zhushu": "厚：退之秋懷詩：鮮鮮霜中菊，旣晚何用好。掦揚弄芳蝶，爾生還不早。",
                    "type": 2
                },
                {
                    "paragraph": "薏苡",
                    "zhushu": "",
                    "type": 2
                },
                {
                    "paragraph": "伏波飯薏苡，禦瘴傳神良。能除五谿毒，",
                    "zhushu": "厚：𮠑道元水經注：武陵有五谿，謂雄谿、𣖾谿、酉谿、無谿、辰谿。爲是蛮夷所居，故謂之五谿蛮。"
                },
                {
                    "paragraph": "不救䜛言傷。",
                    "zhushu": "縯：馬援征五谿蛮，以薏苡能辟瘴而食之。其後載數車還。有䜛之者，以援所載皆文犀蠙珠也。"
                },
                {
                    "paragraph": "䜛言風雨過，瘴癘乆亦亡。兩俱不足治，但愛草木長。",
                    "zhushu": "次公：陶詩：孟夏草木長。又杜詩：空山草木長。"
                },
                {
                    "paragraph": "草木各有冝，珍産駢南荒。絳嚢懸茘支，",
                    "zhushu": "厚：蔡君謨茘支詩：厚葉纎枝𮦀絳嚢，使君分寄驛人忙。"
                },
                {
                    "paragraph": "雪粉剖桄榔。",
                    "zhushu": "厚：本草：桄榔子，其内有麵，大者至數斛，食之不飢。"
                },
                {
                    "paragraph": "不謂蓬荻姿，中有藥與糧。舂爲芡珠圎，",
                    "zhushu": "次公：芡实如珠，今所謂雞頭也。歐陽永叔食雞頭詩：争先園客採新苞，剖蚌得珠從海底。"
                },
                {
                    "paragraph": "炊作菰米香。",
                    "zhushu": "次公：菰中有米，謂之彫胡，爲飯極香。宋玉賊云：主人之女，爲臣炊雕菰之飯。"
                },
                {
                    "paragraph": "子美拾橡栗，",
                    "zhushu": "厚：子美寓居同谷縣詩：𡻕拾橡栗随徂公。"
                },
                {
                    "paragraph": "黄精誑空腸。",
                    "zhushu": "次公：杜詩又云：黄精無苗山雪盛，短衣數挽不掩脛。黄魯直云：善本黄精，乃是黄獨字，狀如芋魁，非黄精也。"
                },
                {
                    "paragraph": "今吾獨何者，玉粒照座光。",
                    "zhushu": "",
                    "type": 2
                },
                {
                    "paragraph": "果實",
                    "zhushu": "",
                    "type": 2
                },
                {
                    "paragraph": "詩九首",
                    "zhushu": "",
                    "type": 2
                },
                {
                    "paragraph": "送鄭户曹賦席上果得榧子",
                    "zhushu": "",
                    "type": 2
                },
                {
                    "paragraph": "彼美玉山果，粲爲金盤實。",
                    "zhushu": "次公：榧子出信州玉山縣，以懷玉山得名。杜詩：况聞内金盤，盡在衛霍室。"
                },
                {
                    "paragraph": "瘴霧脫蛮溪，清樽奉佳客。客行何以贈，一語當加璧。",
                    "zhushu": "師：左氏：僖負覊餽晋文公盤飱加璧。"
                },
                {
                    "paragraph": "祝君如此果，德膏以自澤。驅攘三彭仇，",
                    "zhushu": "縯：三彭，三尸姓也。柳子厚曰：有道士言，人皆有尸蟲三，處腹中，伺人微隠失誤，輒籍記。日庚申，幸其人之昏睡，出䜛于帝。是以人多謫過、疾癘、夭死。○次公：按本草：榧實味甘無毒，主五痔，去三蟲，生求昌。陶隠居云：今出東陽諸郡，食其子，療寸白虫。故今云驅攘三彭也。三彭謂之仇者，神仙謂僧契虚曰：“能伐三彭之仇乎？”是曰三彭，則彭質、彭蹻、彭居也。"
                },
                {
                    "paragraph": "已我心腹疾。",
                    "zhushu": "次公：按本草掌禹鍚引孟詵云：多食三升佳，不發病，令人能食，消榖，明目輕身。"
                },
                {
                    "paragraph": "願君如此木，　　傲霜雪。斵爲君𠋣几，滑淨不容刮。",
                    "zhushu": "厚：王羲之甞詣門生家，見榧几滑浄，因書之，真草相半。後爲其父誤刮去之，生驚愕累日。"
                },
                {
                    "paragraph": "物微興不淺，此贈無輕擲。",
                    "zhushu": "次公：老杜詩：物微意不淺，感動一沉吟。",
                    "type": 2
                },
                {
                    "paragraph": "食柑",
                    "zhushu": "",
                    "type": 2
                },
                {
                    "paragraph": "一𩀱羅帕未分珍，",
                    "zhushu": "次公：故事：賜近臣黄柑，以黄羅包之，人賜二枚也。○子仁：唐史云：荆州進黄柑，帝以紫帕包賜䔥嵩。"
                },
                {
                    "paragraph": "林下先甞愧逐臣。露葉霜枝翦寒碧，金盤玉指破芳辛。清泉蔌蔌先流齒，香露霏霏欲噀人。坐客慇勤爲収子，千奴一掬柰吾貧。",
                    "zhushu": "千奴事，見姪安節逺來夜坐詩。",
                    "type": 2
                },
                {
                    "paragraph": "橄㰖",
                    "zhushu": "",
                    "type": 2
                },
                {
                    "paragraph": "紛紛青子落紅鹽，",
                    "zhushu": "次公：江南有紅塩。橄㰖樹髙，以紅塩𡍼其樹，而子自落。見范景仁東齋記。○沈：物𩔖相感志：橄㰖、酸棗皆髙數丈，其子深秋熟，但刻其根下方寸許，内塩於刻㾗中，其子皆自然落之。"
                },
                {
                    "paragraph": "正味森森苦且嚴。待得微甘回齒頰，已輸崖蜜十分甜。",
                    "zhushu": "次公：小說有橄㰖与棗争，棗謂橄㰖曰：“待得你回味，我已甜了。”○子仁：杜詩：崖蜜松花熟。増刋：胡余居嶺外七年，見土人採橄榄，未嘗以塩攃樹。只以梯採之，或以杖擊之。",
                    "type": 2
                },
                {
                    "paragraph": "次韻曽仲錫承議食蜜漬生茘支",
                    "zhushu": "",
                    "type": 2
                },
                {
                    "paragraph": "代北寒虀擣韭萍，",
                    "zhushu": "厚：石崇冬月作韮萍虀，槝韭根及麥苗爲之也。"
                },
                {
                    "paragraph": "竒苞零落似晨星。",
                    "zhushu": "厚：王𨓜茘支賦：離離若繁星之著天。又謝玄暉詩：曉星正零落。"
                },
                {
                    "paragraph": "逢鹽乆已成枯腊，",
                    "zhushu": "厚：蔡君謨茘支譜云：紅塩者，以塩梅浸佛桑花爲紅漿，投茘支漬之，曝乾，色紅而甘酸。"
                },
                {
                    "paragraph": "得蜜猶疑是薄刑。",
                    "zhushu": "厚：茘支譜又云：蜜煎者，剥生茘支，笮去其漿，然後蜜煎煑之。"
                },
                {
                    "paragraph": "欲就左慈求拄杖，",
                    "zhushu": "縯：神仙傳：孫討逆見左慈，欲殺之，使行於馬前，欲自後刺之。慈着木履，拄一竹杖，徐徐而行。討逆鞭馬逐之，終不能及。"
                },
                {
                    "paragraph": "便隨李白跨滄溟。",
                    "zhushu": "援：李白臨江王節士歌：安得𠋣天劒，跨海斬長鯨。"
                },
                {
                    "paragraph": "攀條與立新名字，兒女稱呼恐不經。",
                    "zhushu": "俗有十八娘茘支。○次公：茘支譜：有名十八娘者，其色深紅而細長。俚傳閩中王氏有女好噉此品，因以得名。",
                    "type": 2
                },
                {
                    "paragraph": "再和曽仲錫茘支",
                    "zhushu": "",
                    "type": 2
                },
                {
                    "paragraph": "栁花着水萬浮萍，茘實周天兩歳星。",
                    "zhushu": "栁至易成，絮飛落水中，經𪧐即爲浮萍。茘支至難長，二十四五年乃實。"
                },
                {
                    "paragraph": "本自玉肌非鵠浴，",
                    "zhushu": "縯：莊子：鵠不日浴而白。"
                },
                {
                    "paragraph": "至今丹殻似猩刑。",
                    "zhushu": "厚：華陽國志：永昌郡有猩猩，其血可染朱𦋺。"
                },
                {
                    "paragraph": "侍郎賦詠窮三峽，",
                    "zhushu": "次公：侍郎，指白樂天也。樂天在忠州，有題郡中茘支詩十八韻，又育戲楊君亦種茘支詩四韻，又有重寄茘支與楊使君詩，又有種茘支小詩，又有茘支樓對酒小詩也。"
                },
                {
                    "paragraph": "妃子煙塵動四溟。",
                    "zhushu": "援：唐書：楊貴妃嗜茘支，必欲生致之，乃置騎傳送，走數千里，味未変已至京師。杜牧之過華清宫詩：一騎紅塵妃子𥬇，誰人知是茘支來？"
                },
                {
                    "paragraph": "莫遣詩人說功過，且隨香草附騷經。",
                    "zhushu": "次公：離騷載：芳草，如蘭蕙、椒菌、江萬、薜芷、留夷、掲車之属。",
                    "type": 2
                },
                {
                    "paragraph": "次韻劉燾撫句蜜漬茘支",
                    "zhushu": "十朋：劉燾，字無言。",
                    "type": 2
                },
                {
                    "paragraph": "時新滿座聞名字，",
                    "zhushu": "次公：茘支之名多矣，具見於蔡君謨譜中。"
                },
                {
                    "paragraph": "別乆何人記色香。",
                    "zhushu": "厚：白樂天茘支圗序：茘支生巴峽間，若离本枝，一日而色変，二日而香変，三日而味変，四五日色香味盡去矣。"
                },
                {
                    "paragraph": "葉似楊梅蒸霧雨，花如盧橘傲風霜。",
                    "zhushu": "次公：樂天云：葉如桂冬青，華如橘春榮。亦各形容耳。"
                },
                {
                    "paragraph": "毎憐蓴菜下𥂠䜴，",
                    "zhushu": "厚：晋書：王濟指羊酪謂陸機曰：“卿呉中何以敵此？”荅曰：“千里蓴羹，未下𥂠䜴也。”"
                },
                {
                    "paragraph": "肯與蒲萄壓酒漿。",
                    "zhushu": "次公：西域以蒲萄壓酒，孟佗以一斗遺張譲，而得凉州，乃此酒耳。"
                },
                {
                    "paragraph": "回首驚塵卷飛雪，詩情真合與君甞。",
                    "zhushu": "厚：薛能謝人寄茶詩：麄官乞与真抛却，頼有詩情合得甞。",
                    "type": 2
                },
                {
                    "paragraph": "四月十一日𥘉食茘支",
                    "zhushu": "",
                    "type": 2
                },
                {
                    "paragraph": "南村諸楊北村盧，",
                    "zhushu": "謂楊梅橘也。○厚：臨海異物志：楊梅，其子大如彈丸，正赤，五月中熟。又廣州記：盧橘皮厚，氣色大如拑酸，多至夏熟，土人呼爲壷橘。"
                },
                {
                    "paragraph": "白華青葉冬不枯。垂黃綴紫煙雨裏，特與茘子爲先驅。海山仙人絳羅𥜗，",
                    "zhushu": "厚：蔡君謨七月二十四食茘支詩：絳衣仙子過中元，别葉空枝去不還。"
                },
                {
                    "paragraph": "紅紗中單白玉膚。",
                    "zhushu": "次公：中單，今之汗衫也。唐車服志：凡祀天地之服，皆白紗中單。"
                },
                {
                    "paragraph": "不須更待妃子𥬇，",
                    "zhushu": "次公：楊妃好食茘支，而使涪州貢之。杜牧詩云：一騎紅塵妃子𥬇，誰人知是茘支來。"
                },
                {
                    "paragraph": "風骨自是傾城姝。不知天公有意無，遣此尤物生海隅。",
                    "zhushu": "縯：左傳：夫有尤物，足以移人，苟非徳義，則必有禍。"
                },
                {
                    "paragraph": "雲山得伴松檜老，霜雪自困楂梨麄。先生洗醆酌桂醑，冰盤薦此頳虬珠。",
                    "zhushu": "次公：頳虬，赤龍也。韓退之詩言杮云：然雲繞樹火駢實，金烏下啄頳虬卵。"
                },
                {
                    "paragraph": "似開江鰩斫玉柱，更洗河豚烹腹腴。",
                    "zhushu": "予常謂茘支厚味髙格兩絶，果中無比，惟江鰩柱、河豚魚近之耳。○子仁：腹腴，魚腹下肥肉也。禮記少儀云：冬右腴，夏右鰭。䟽云：謂魚腹，冬時陽氣下在魚腹，故右腴。黄魯直謂魚腹下肥處。燕人膾鯉，方寸切其腴，以㗖所貴，盖古風也。杜詩設鱠歌云：偏勸腹腴槐年少。"
                },
                {
                    "paragraph": "我生渉丗本爲口，一官乆已輕蓴鱸。",
                    "zhushu": "援：晋書：張翰見秋風起，思呉中蓴羮、鱸魚膾，即弃官而歸也。"
                },
                {
                    "paragraph": "人間何者非夢幻，南來萬里真良圗。",
                    "zhushu": "",
                    "type": 2
                },
                {
                    "paragraph": "茘支歎",
                    "zhushu": "",
                    "type": 2
                },
                {
                    "paragraph": "十里一置飛塵灰，五里一候兵火催。㒹坑仆谷相枕藉，知是茘支龍眼來。",
                    "zhushu": "厚：杜牧詩：一騎紅塵妃子𥬇，誰人知是茘支來。又詳見後注。"
                },
                {
                    "paragraph": "飛車跨山鶻横海，",
                    "zhushu": "次公：李白詩：誰能駕飛車，相從觀海外。○曹：飛車，車名。金樓子：竒肱國名之民，能爲飛車○龜父。鶻横海，言舡也。兵書：海鶻頭低尾髙，前大後小，如旗之狀。"
                },
                {
                    "paragraph": "風枝露葉如新採。宫中美人一破顔，驚塵濺血流千載。",
                    "zhushu": "次公：上四句以言漢和帝時交州貢茘支；下四句以言唐明皇時涪州貢茘支也。"
                },
                {
                    "paragraph": "永元茘支來交州，天寳𡻕貢取之涪。至今欲食林甫肉，",
                    "zhushu": "次公：以言林甫爲相，專事謟䛕，無一言以救其弊也。"
                },
                {
                    "paragraph": "無人舉觴酹伯游。",
                    "zhushu": "漢永元年，交州進茘支、龍眼，十里一置，五里一堠。奔騰死，云罹猛獸毒虫之害者無數。唐羗，字伯游，爲臨武長，上書言狀，和帝罷之。唐天寳中，盖取涪州茘支，自子千谷路進入。○子仁：唐羗書云：“伏見交趾七郡，獻生龍眼等。”鳥驚風發。南州士地炎𤍠，惡蟲猛獸，不絶於路，至於觸犯死亡之害。死者不可生，來者猶可救也。此二物升殿，未必延年益壽。和帝詔曰：“逺國珍羞，本以薦宗廟，苟有傷害，豈爱民之本。”敕太官勿復受獻。時永元十五年也。"
                },
                {
                    "paragraph": "我願天公憐赤子，莫生尤物爲瘡痏。",
                    "zhushu": "次公：左傳：夫有尤物，足以移人。又張平子西京賦云：所𢙣成瘡痏也。"
                },
                {
                    "paragraph": "雨順風調百榖登，民不飢寒爲上瑞。君不見武夷溪邊粟粒芽，",
                    "zhushu": "次公：武夷山在建州。粟粒芽，茶之極品者也。天下以建茶爲第一。"
                },
                {
                    "paragraph": "前丁後蔡相籠加。",
                    "zhushu": "大小龍茶始於丁晋公，而成於君謨。歐陽永叔聞君謨進小龍團，驚歎曰：“君謨士人也，何至作此事。”○援：此誤指其地。武夷未甞有茶，茶之精絶者，乃至北苑，自有一溪，南流至冨南城下，方與西來武夷溪水合流，東去劒浦，固亦不可雷同言之。"
                },
                {
                    "paragraph": "爭新買寵各出意，今年𨷖品充官茶。",
                    "zhushu": "今年閩中监司乞進闘茶，許之。"
                },
                {
                    "paragraph": "吾君所乏豈此物，致養口體何陋邪！",
                    "zhushu": "縯：孟子：問有餘，曰：“亡矣。”將以復進也。此所謂養口躰者也。"
                },
                {
                    "paragraph": "洛陽相君忠孝家，",
                    "zhushu": "次公：忠孝家，以言錢惟演，蓋錢王則忠孝王也。"
                },
                {
                    "paragraph": "可憐亦進姚黄花。",
                    "zhushu": "洛下貢花，自錢惟演始。○厚：歐陽牡丹譜：姚黄者，千葉黄花，出於民姚氏家。",
                    "type": 2
                },
                {
                    "paragraph": "食茘支二首",
                    "zhushu": "并引。",
                    "type": 2
                },
                {
                    "paragraph": "惠州太守東堂，祠故相陳文惠公，堂下有公手植茘支一株，郡人謂之將軍樹。今𡻕大熟，嘗啖之餘，下逮吏卒，其髙不可致者，縱猿取之。",
                    "zhushu": "",
                    "type": 2
                },
                {
                    "paragraph": "丞相祠堂下，",
                    "zhushu": "次公：借用杜甫蜀相詩“丞相祠堂何處尋”也。"
                },
                {
                    "paragraph": "將軍大樹旁。",
                    "zhushu": "縯：後漢馮異：諸將論功，異獨屏樹下，軍中號大樹將軍。"
                },
                {
                    "paragraph": "炎雲駢火實，",
                    "zhushu": "厚：江淹四時賦：至如炎雲方起，芳樹未移。又退之遊青龍寺詩：然雲燒樹火駢實。"
                },
                {
                    "paragraph": "瑞露酌天漿。",
                    "zhushu": "次公：纂異記載：田璆、鄧韶逢二書生，謂曰：“我有瑞露之酒，釀於百花之中，與田、鄧飲，其味甘香也。”又退之調張籍詩：㪯瓢酌天漿。"
                },
                {
                    "paragraph": "爛紫垂先熟，髙紅挂逺揚。",
                    "zhushu": "厚：詩：取彼斧𢦤，以伐逺揚。"
                },
                {
                    "paragraph": "分甘徧鈴下，",
                    "zhushu": "厚：後漢周紆傳注云：漢官儀曰：鈴下、侍閣、辟車。此皆以名自定者也。○次公：晋王羲之云：有一味之甘，割而分之也。"
                },
                {
                    "paragraph": "也到黒衣郎。",
                    "zhushu": "次公：黒衣，言猿也。宣室志載：張長史質立屋以居，覩黒衣人樹上擲瓦，見擊其弟，射殺之，乃猿耳。",
                    "type": 2
                },
                {
                    "paragraph": "羅浮山下四時春，盧橘楊梅次第新。日啖茘支三百顆，",
                    "zhushu": "次公：以王子敬帖有“黄柑三百顆”之語，而韋蘇州詩云：書後欲題三百顆，洞庭須待滿林霜。今借用耳。"
                },
                {
                    "paragraph": "不妨長作嶺南人。",
                    "zhushu": "",
                    "type": 2
                },
                {
                    "paragraph": "廉州龍眼質味殊絶可敵茘支",
                    "zhushu": "",
                    "type": 2
                },
                {
                    "paragraph": "龍眼與茘支，異出同父祖。",
                    "zhushu": "次公：本草：陶隱居云：廣州别有龍眼，似茘支而小。又廣志：龍眼樹葉似茘支，蔓延縁木。"
                },
                {
                    "paragraph": "端如柑與橘，未易相可否。異哉西海濵，琪樹羅玄圃。",
                    "zhushu": "次公：淮南子：禹以息土填淇水，以爲名山，掘崑崙虚以下地，中有層城九重，珠樹、玉樹在其西。玄圃在崑崙閶闔之中。"
                },
                {
                    "paragraph": "纍纍似桃李，一一流膏乳。坐疑星隕空，",
                    "zhushu": "縯：左傳：莊七年夏四月辛卯，夜中星隕如雨。"
                },
                {
                    "paragraph": "又恐珠還浦。",
                    "zhushu": "援：後漢孟甞爲合浦郡太守，郡出珠寳。先時守宰並多貪穢，採求不知紀極，珠遂徙於交趾郡界。甞到官，革易前弊，去珠復還。"
                },
                {
                    "paragraph": "圖經未甞說，玉食逺莫數。",
                    "zhushu": "次公：洪範云：推辟玉食。"
                },
                {
                    "paragraph": "獨使皴皮生，弄色映琱爼。蠻荒非汝辱，幸免妃子汙。",
                    "zhushu": "次公：楊貴妃好茘支，歳取於涪州，以致漁陽之難，則於茘支爲汙矣。",
                    "type": 2
                },
                {
                    "paragraph": "荅晉卿傳柑",
                    "zhushu": "",
                    "type": 2
                },
                {
                    "paragraph": "侍史傳柑玉座傍，",
                    "zhushu": "故事上元燈夕，上御端門，以温州進柑分賜從臣，謂之傳柑。"
                },
                {
                    "paragraph": "人間草木盡天漿。寄與維摩三十顆，不知薝蔔是餘香。",
                    "zhushu": "縯：維摩經言：如人入薝蔔林，唯聞薝蔔，不𠹑餘香。",
                    "type": 2
                },
                {
                    "paragraph": "燕飲上",
                    "zhushu": "",
                    "type": 2
                },
                {
                    "paragraph": "詩二十七首",
                    "zhushu": "",
                    "type": 2
                },
                {
                    "paragraph": "十二月十四日夜微雪明日早往南溪小酌至晚",
                    "zhushu": "",
                    "type": 2
                },
                {
                    "paragraph": "南溪得雪真無價，走馬來看及未消。",
                    "zhushu": "次公：退之詩：大明宫中給事歸，走馬來看立不正。"
                },
                {
                    "paragraph": "獨自披榛尋履迹，",
                    "zhushu": "次公：晋趙景真與嵇茂齊書曰：渉澤求蹊，披榛覔路。履迹，盖用東郭先生雪中履迹也。"
                },
                {
                    "paragraph": "最先犯曉過朱橋。誰憐破屋眠無處，",
                    "zhushu": "師：杜甫茅屋爲秋風所破歌：牀牀屋漏無乾處，雨脚如麻未断絶。安得廣厦千萬間，大庇天下寒士俱懽顔，風雨不動安如山。嗚呼！何時眼前突兀見此屋，吾廬獨破受凍死亦足。"
                },
                {
                    "paragraph": "坐覺村饑語不囂。",
                    "zhushu": "帥：杜牧之詩：澤闊鳥來遟，村饑人語早。"
                },
                {
                    "paragraph": "惟有暮鵶知客意，驚飛千片落寒條。",
                    "zhushu": "",
                    "type": 2
                },
                {
                    "paragraph": "陪歐陽公宴西湖",
                    "zhushu": "堯卿：頴州西湖。",
                    "type": 2
                },
                {
                    "paragraph": "謂公方壯鬚似雪，謂公已老光浮頰。朅來湖上飲美酒，醉後劇談猶激烈。",
                    "zhushu": "次公：丗說載：支遁林行，人問曰：“何處來？”荅曰：“今日與謝傅劇談一出來。”"
                },
                {
                    "paragraph": "湖邊草木新著霜，美蓉晚菊爭煌煌。挿花起舞爲公壽，公言百嵗如風狂。",
                    "zhushu": "縯：退之詩：男兒不再壯，百歳如風狂。"
                },
                {
                    "paragraph": "赤松共遊也不惡，",
                    "zhushu": "厚：張良願弃人間事，從赤松子遊。赤松子爲神農雨師，服氷玉散而得仙。見漢書。"
                },
                {
                    "paragraph": "誰能忍飢啖僊藥。",
                    "zhushu": "堯卿：陸龜蒙曰：我幾年來忍飢誦經，豈不知屠沽兒有酒食耶？乃食𣏌菊，頣神養壽。見食𣏌菊序。"
                },
                {
                    "paragraph": "已將壽夭付天公，彼徒辛苦吾差樂。",
                    "zhushu": "子仁：前漢陳遵謂張竦日：足下誦諷經書，苦身自約，不敢蹉跌。而我放意自恣，浮湛俗間，官爵功名，不减於子，而差獨樂，頋不優邪？"
                },
                {
                    "paragraph": "城上烏棲暮靄生，銀缸𦘕燭照湖明。不辭歌詩勸公飲，坐無桓伊能撫箏。",
                    "zhushu": "縯：謝安功名盛極，嫌𨻶遂成。晋武召桓伊飲，安侍坐。伊撫箏而歌怨詩曰：“爲君旣不易，爲臣良獨難。忠信事不顯，乃有見疑患。周旦佐文武，金縢功不刋。推心輔王政，二叔反流言。”声節慷慨，俯仰可觀。安泣下沾襟，乃越席而就之，捋其鬚曰：“使君於此不凡。”帝有愧色。",
                    "type": 2
                },
                {
                    "paragraph": "有以官法酒見餉者因用前韻求述古爲移厨飲湖上",
                    "zhushu": "",
                    "type": 2
                },
                {
                    "paragraph": "喜逢門外白衣人，",
                    "zhushu": "厚：陶潜性嗜酒，家貧不能常得。九月九日無酒，出宅邊叢菊中坐。乆之，望見白衣人至，乃江州刺史王弘送酒，即使酌飲而歸。出續晋陽春秋。"
                },
                {
                    "paragraph": "欲膾湖中赤玉鱗。遊舫已粧呉榜穩，",
                    "zhushu": "次公：張載傳：呉榜越舡，不能無水而浮。"
                },
                {
                    "paragraph": "舞衫𥘉試越羅新。",
                    "zhushu": "次公：李賀詩：越羅衫袂迎春風。"
                },
                {
                    "paragraph": "欲將漁釣追黄帽，",
                    "zhushu": "縯：前漢：鄧通以櫂舡爲黄頭郎。師古曰：土勝水，其色黄，故刺舡之郎皆着黄㡌，因號曰黄頭郎。"
                },
                {
                    "paragraph": "未要靴刀抹絳巾。",
                    "zhushu": "厚：唐制，以戎服見者，左握刀，右属弓矢，帕首袴靴。抹絳巾者，言紅抹額，乃帕首之謂也。"
                },
                {
                    "paragraph": "芳意十分強半在，爲君先踏水邊春。",
                    "zhushu": "",
                    "type": 2
                },
                {
                    "paragraph": "飲湖上𥘉晴後雨二首",
                    "zhushu": "",
                    "type": 2
                },
                {
                    "paragraph": "水光㶑灔晴方好，山色空濛雨亦竒。",
                    "zhushu": "次公：選詩：空濛如薄霧。"
                },
                {
                    "paragraph": "欲把西湖比西子，淡粧濃抹揔相冝。",
                    "zhushu": "次公：先生詩又云：只有西湖似西子。"
                },
                {
                    "paragraph": "朝曦迎客灔重岡，晚雨留人入醉郷。",
                    "zhushu": "援：唐王績作醉郷記。"
                },
                {
                    "paragraph": "此意自佳君不㑹，一杯當屬水仙王。",
                    "zhushu": "湖上有水仙王廟。",
                    "type": 2
                },
                {
                    "paragraph": "與臨安令宗人同年劇飲",
                    "zhushu": "",
                    "type": 2
                },
                {
                    "paragraph": "我雖不解飲，把盞歡意足。試呼白髮感秋人，",
                    "zhushu": "縯：白樂天有𥘉見白髮感秋詩。"
                },
                {
                    "paragraph": "令唱黄雞催曉曲。",
                    "zhushu": "厚：樂天詩：誰道使君不解歌，聽唱黄雞與白日。黄雞催曉丑時鳴，白日催年酉前没。"
                },
                {
                    "paragraph": "與君登科如隔晨，",
                    "zhushu": "次公：退之送惠師詩：壯志死不息，千年如隔晨。"
                },
                {
                    "paragraph": "敝袍霜葉空殘緑。",
                    "zhushu": "次公：先生詩又云：青衫半作霜葉枯。"
                },
                {
                    "paragraph": "如今莫問老與少，兒子森森如立竹。黄雞催曉不須愁，老盡丗人非我獨。",
                    "zhushu": "",
                    "type": 2
                },
                {
                    "paragraph": "𥘉自徑山歸述古召飲介亭以病先起",
                    "zhushu": "",
                    "type": 2
                },
                {
                    "paragraph": "西風𥘉作十分凉，喜見新橙透甲香。遲暮賞心驚節物，登臨病眼怯秋光。慣眠處士雲庵裏，",
                    "zhushu": "堯卿：唐方干處士，甞居雲庵，有雲庵集行于丗。唐末五代人也。"
                },
                {
                    "paragraph": "倦醉佳人錦瑟傍。",
                    "zhushu": "縯：杜詩：何時詔此金錢㑹，暫醉佳人錦瑟傍。"
                },
                {
                    "paragraph": "猶有夢廻清興在，卧聞歸路樂聲長。",
                    "zhushu": "厚：梅聖俞詩：一見天顔萬人喜，却回宫路樂聲長。",
                    "type": 2
                },
                {
                    "paragraph": "明日重九亦以病不赴述古㑹再用前韻",
                    "zhushu": "",
                    "type": 2
                },
                {
                    "paragraph": "月入秋帷病枕凉，霜飛夜簟故衾香。可憐吹㡌狂司馬，",
                    "zhushu": "次公：孟嘉爲桓温參軍，重九日㑹龍山，風吹帽落地。狂司馬，謝奕也。爲桓温司馬，猶推布衣之舊。在温坐上，岸幘嘯詠，無異常日。温謂爲方外司馬，南康王呼爲狂司馬。"
                },
                {
                    "paragraph": "空對親舂老孟光。",
                    "zhushu": "援：孟光，梁鴻妻也。梁鴻至呉，依大家臯伯通，居廐下，爲人賃舂。毎歸，其妻爲具食，不敢於鴻前仰視，舉案齊眉。"
                },
                {
                    "paragraph": "不作雍容傾座上，",
                    "zhushu": "縯：司馬相如客臨卭令王吉。臨卭冨人卓王孫之属，以令有貴客，爲具召之，并召令。長卿謝病不能臨。令身自迎，已而強往。相如車騎雍容，閑雅甚都，一坐盡傾。"
                },
                {
                    "paragraph": "飜成骯髒𠋣門傍。",
                    "zhushu": "厚：後漢趙壹刺丗疾邪，作詩曰：伊優北堂上，骯髒𠋣門邊。注云：骯髒，髙亢婞直也。○師：骯髒，体胖也。一曰伺立貌。"
                },
                {
                    "paragraph": "人間此㑹論今古，細看茱茰感歎長。",
                    "zhushu": "援：杜詩：明年此㑹知誰健，醉把茱茰子細看。僧刋：次公：今先生以吹帽事貼狂州司馬，豈參軍遂可謂司馬乎？",
                    "type": 2
                },
                {
                    "paragraph": "次韻述古過周長官夜飲",
                    "zhushu": "",
                    "type": 2
                },
                {
                    "paragraph": "二更鐃鼔動諸鄰，百首新詩間八珍。",
                    "zhushu": "厚：周礼膳夫：珍用八物，食醬掌八珍之齊。鮑明逺詩：八珍盈彫爼。杜詩：御厨絲絡送八珍。"
                },
                {
                    "paragraph": "已遣亂蛙成兩部，",
                    "zhushu": "縯：南史：孔珪門庭之内，草萊不剪，中有蛙鳴。或問之曰：“欲爲陳蕃乎？”珪𥬇荅曰：“我以此當兩部鼓吹，何必効蕃？”王晏甞鳴鼔吹候之，聞蛙鳴，曰：“殊聒人耳。”珪曰：“我聽鼔吹，殆不及此。”晏有慙色。"
                },
                {
                    "paragraph": "更邀明月作三人。",
                    "zhushu": "援：李白詩：舉杯邀明月，對影成三人。"
                },
                {
                    "paragraph": "雲煙湖寺家家境，燈火沙河夜夜春。",
                    "zhushu": "十朋：沙河塘，詳見望海樓詩注。"
                },
                {
                    "paragraph": "曷不勸公勤秉燭，",
                    "zhushu": "縯：古詩：晝短苦夜長，何不秉燭遊。"
                },
                {
                    "paragraph": "老來光景似奔輪。",
                    "zhushu": "",
                    "type": 2
                },
                {
                    "paragraph": "述古以詩見責屢不赴㑹復次前韻",
                    "zhushu": "",
                    "type": 2
                },
                {
                    "paragraph": "我生孤癖本無鄰，老病年來益自珍。肯對紅裙辤白酒，但愁新進𥬇陳人。",
                    "zhushu": "厚：莊子：老而無能曰陳人。"
                },
                {
                    "paragraph": "北山怨鶴休驚夜，",
                    "zhushu": "縯：北山移文云：蕙帳空𠔃夜鶴怨。"
                },
                {
                    "paragraph": "南畒巾車欲及春。",
                    "zhushu": "援：淵明歸夫來云：農人告予以春及，將有事乎西疇，或命巾車，或棹孤舟。"
                },
                {
                    "paragraph": "多謝清詩屢推轂，",
                    "zhushu": "子仁：前漢鄭當時傳：毎朝候上問說，未甞不言天下長者，其推轂士及官属丞史，誠有味其言也。"
                },
                {
                    "paragraph": "豨膏那解轉方輪。",
                    "zhushu": "來詩有“雲霄蒲輪”之句。○縯：淳于髠曰：“豨膏𣗥軸，所以爲滑也，而不能運方輪。”",
                    "type": 2
                },
                {
                    "paragraph": "和蘇州太守王規父侍太夫人觀燈之什余時以劉道原見訪滯留京口不及赴此㑹二首",
                    "zhushu": "",
                    "type": 2
                },
                {
                    "paragraph": "不覺朱轓輾後塵，爭看繡幰錦𦆑輪。洛濵侍從三人貴，",
                    "zhushu": "厚：晉汝南王亮傳：伏大妃甞有小疾，祓於洛水。亮兄弟三人侍從，並持節鼔吹，震糧洛濵。武帝登凌雲臺望見，曰：“伏妃可謂冨貴矣。”"
                },
                {
                    "paragraph": "京兆平反一𥬇春。",
                    "zhushu": "縯：雋不疑爲京兆尹，毎行縣録囚還，其母問不疑，多有所平反。母喜𥬇，爲飲食言語。或亡所出，母怒，爲不食。"
                },
                {
                    "paragraph": "但逐東山𢹂妓女，",
                    "zhushu": "厚：謝安遊東山，必以妓女從。"
                },
                {
                    "paragraph": "那知後閣走窮賔。",
                    "zhushu": "援：陳遵毎大飲，輒関門。客雖有急，終不得去。甞有部刺史奏事，過遵，值其方飲，刺史太窮，候遵沾酔時，突入見遵母，叩頭自白：當對尚書有期㑹狀。母乃令從後閣出去。"
                },
                {
                    "paragraph": "滯留不見榮華事，",
                    "zhushu": "师：太史公，留滯周南。"
                },
                {
                    "paragraph": "空作𢋫詩第七人。",
                    "zhushu": "",
                    "type": 2
                },
                {
                    "paragraph": "翻翻緹騎走香塵，",
                    "zhushu": "次公：緹騎，漢制執金吾所管兵。緹，赤也。衣赤衣者也。"
                },
                {
                    "paragraph": "激激飛濤射火輪。美酒留連三夜月，豐年傾倒五州春。",
                    "zhushu": "時浙西皆以不熟罷灯，惟蘇獨盛。"
                },
                {
                    "paragraph": "安排詩律追彊對，",
                    "zhushu": "子仁：強對字出晋書。"
                },
                {
                    "paragraph": "蹭蹬歸期爲惡賔。",
                    "zhushu": "次公：西京𮦀記：公孫弘起家於齊，爲丞相。故人齊賀從之。弘食之脫粟飯，覆以布被。賀怨曰：“何用故人冨貴爲？脫粟布被，我自有之。”弘大慙。賀乃告人曰：“公孫服貂蟬，外衣麻枲，内厨五鼎，外膳一肴，云何以示天下？”於是朝廷疑其矯焉。弘聞之，歎曰：“寕逢惡賔，不逢故人。”"
                },
                {
                    "paragraph": "墯珥遺簮想無限，",
                    "zhushu": "縯：明皇幸温泉，楊妃諸姐妺皆貴，從幸爲五家隊。遺鈿墯珥，籍籍道旁。○厚：史記滑稽傳：淳于髠言：“州閭之㑹，前有墯珥，後有遺簮。”"
                },
                {
                    "paragraph": "華胥猶見夢回人。",
                    "zhushu": "縯：列子：黄帝居大庭之館，齊心服形，三日不親政事。晝寢而夢遊華胥氏之國。",
                    "type": 2
                },
                {
                    "paragraph": "金山寺與柳子玉飲大醉卧寳覺禪榻夜分方醒書其壁",
                    "zhushu": "",
                    "type": 2
                },
                {
                    "paragraph": "惡酒如惡人，相攻劇刀箭。頽然一榻上，勝之以不戰。詩翁氣雄拔，禪者語清軟。",
                    "zhushu": "字仁：杜詩：夜闌接軟語。"
                },
                {
                    "paragraph": "我醉都不知，但覺紅緑眩。",
                    "zhushu": "堯卿：劉夢得詩：看朱暫成碧。李太白詩：看朱成碧顔始酡。"
                },
                {
                    "paragraph": "醒時江月墯，",
                    "zhushu": "子仁：李白詩：起看明月堕江波。"
                },
                {
                    "paragraph": "摵摵風響變。惟有一龕燈，二豪俱不見。",
                    "zhushu": "縯：劉伶酒徳頌：二豪侍側焉，若蜾臝之與螟蛉。",
                    "type": 2
                },
                {
                    "paragraph": "蘇州閭丘江君二家雨中飲酒二首",
                    "zhushu": "堯卿：閭丘孝終，字公顯。",
                    "type": 2
                },
                {
                    "paragraph": "小圃隂隂遍洒塵，方塘㶑㶑欲生紋。已煩仙袂來行雨，",
                    "zhushu": "縯：宋玉髙唐賦：朝爲行雲，暮爲行雨。○子仁：咸通末，淮南李公遊江，舟子刺船，誤爲竹篙濺水，𣺯近侍衣，李公爲之變色。裴慶餘時佐幕在坐，遽献一絶云：半額鵝黄金縷衣，翠翹浮動玉釵垂。從教水濺羅𥜗𣺯，疑是巫山行雨歸。"
                },
                {
                    "paragraph": "莫遣歌聲便駐雲。",
                    "zhushu": "厚：列子：薛談學謳於秦青，未窮青之技，遂辝歸。青弗止，餞於郊，撫莭悲歌，声振林木，響遏行雲。談乃反，不敢言歸。○次公：小說載玉魁詩云：謝氏筵中聞雅唱，誰人戞玉在簾帷。一聲透過秋空碧，幾片行雲不敢飛。"
                },
                {
                    "paragraph": "肯對綺羅辤白酒，",
                    "zhushu": "次公：李白詩：白酒𥘉熟山中歸。"
                },
                {
                    "paragraph": "試將文字惱紅裙。",
                    "zhushu": "縯：退之詩：不解文字飲，惟能醉紅裙。"
                },
                {
                    "paragraph": "今宵記取醒時節，㸃滳空堦獨自聞。",
                    "zhushu": "任：何遜詩：夜雨滴空堦，滳滳空堦裏。空堦酒不入，滴入愁人耳。",
                    "type": 2
                },
                {
                    "paragraph": "五紀歸來𩯭未霜，十眉環列坐生光。",
                    "zhushu": "縯：唐明皇幸蜀，令畫工作十眉圗。○師：“十眉”見眉子硯歌注。"
                },
                {
                    "paragraph": "喚船渡口迎秋女，",
                    "zhushu": "縯：杜牧詩杜秋娘詩：却喚呉江渡，舟人那得知。"
                },
                {
                    "paragraph": "駐馬橋邊問泰娘。",
                    "zhushu": "厚：劉禹鍚㤗娘詩：有時粧成好天氣，走上臯橋折花戯。風流太守韋尚書，路傍忽見停隼旟。"
                },
                {
                    "paragraph": "曽把四絃娯白傳，",
                    "zhushu": "厚：白居易謫江州，送客潯陽湓江，聞倡女夜弹琵琶引曰：放絃収撥當心畫，四絃一聲如裂帛。"
                },
                {
                    "paragraph": "敢將百草闘呉王。",
                    "zhushu": "縯：呉王與西施作闘百草之戯。○厚：劉禹鍚詩：若共呉王闘百草，不知應是欠西施。"
                },
                {
                    "paragraph": "從今却𥬇風流守，",
                    "zhushu": "見前注。"
                },
                {
                    "paragraph": "畫㦸空凝宴寢香。",
                    "zhushu": "厚：韋應物詩：兵衛森畫㦸，宴寢凝清香。",
                    "type": 2
                },
                {
                    "paragraph": "聞喬太博換左藏知欽州以詩招飲",
                    "zhushu": "",
                    "type": 2
                },
                {
                    "paragraph": "今年果起故將軍，",
                    "zhushu": "厚：西漢李廣甞夜從一騎出田，還至亭，覇陵尉醉，呵止廣騎曰：“故李將軍。”尉曰：“今將軍尚不得夜行，何故也？”○次公：先生鐡溝行贈喬太傅詩云：明年定起故將軍，未肯先誅覇陵尉。"
                },
                {
                    "paragraph": "幽夢清詩信有神。馬革裹屍真細事，",
                    "zhushu": "縯：馬援言：男兒要當死於邊野，以馬革裹屍還葬。"
                },
                {
                    "paragraph": "虎頭食肉更何人。",
                    "zhushu": "援：相者指班超曰：生燕頷虎頭，飛而食肉，　此萬里侯之相也。"
                },
                {
                    "paragraph": "陣雲冷壓黄茆瘴，",
                    "zhushu": "韓：通真子瘴論曰：嶺南從仲春訖五月，仲夏行青草瘴，季夏訖孟冬，行黄茅瘴。"
                },
                {
                    "paragraph": "羽扇斜揮白葛巾。",
                    "zhushu": "縯：諸葛亮與司馬宣王對於渭濵，王戎服蒞事，使人視亮，枽素車，葛巾羽扇，指揮三軍。"
                },
                {
                    "paragraph": "痛飲從今有幾日，西軒月色夜來新。",
                    "zhushu": "子仁：先生詩話云：昔余與北使劉霄㑹食，霄誦僕詩：“痛飲從今有幾日，西軒月色夜來新。”公豈不飲者耶？",
                    "type": 2
                },
                {
                    "paragraph": "與梁左藏㑹飲傳國博家",
                    "zhushu": "",
                    "type": 2
                },
                {
                    "paragraph": "將軍破賊自草檄，",
                    "zhushu": "縯：梁荀済曰：大丈夫當於楯上磨墨作檄。○次公：陳元康上馬破賊，下馬草檄。"
                },
                {
                    "paragraph": "論詩說劒俱第一。",
                    "zhushu": "次公：老杜詩：爲報欲論詩。莊子有說劒篇。"
                },
                {
                    "paragraph": "彭城老守本虚名，識字劣能欺項籍。",
                    "zhushu": "厚：項曰：書足以記姓名耳，不足斈。"
                },
                {
                    "paragraph": "風流别駕貴公子，欲把笙歌暖鋒鏑。紅斾朝開猛士譟，翠帷暮卷佳人出。",
                    "zhushu": "厚：杜牧詩：翠帷𩀱卷出傾城。"
                },
                {
                    "paragraph": "東堂醉卧呼不起，啼鳥落花春寂寂。",
                    "zhushu": "子仁：王維詩：落花寂寂啼山鳥。韋莊詞云：滿院落花春寂寂。"
                },
                {
                    "paragraph": "試教長笛傍耳根，一聲吹裂堦前石。",
                    "zhushu": "縯：李謩吹笛，天下第一。月夜泛舟吹之，寥亮𨓜發。俄有客於岸呼船請載。旣至，請笛而吹，其声精壯，山石可裂。○次公：先生又有詩云：一聲吹裂翠崖岡。亦用此也。",
                    "type": 2
                },
                {
                    "paragraph": "約公擇飲是日大風",
                    "zhushu": "堯卿：公擇，建昌人。",
                    "type": 2
                },
                {
                    "paragraph": "先生生長匡廬山，",
                    "zhushu": "縯：匡廬山，在江州德化、南康軍星子二縣境。○次公：匡廬，江陽之名岳，本名三天子鄣。周景式廬山記曰：匡俗，周威王時人。生而神霊，廬于此山，丗稱廬君，故山取號焉。"
                },
                {
                    "paragraph": "山中讀書三十年。",
                    "zhushu": "十朋：詳見李公擇白石山房詩住。"
                },
                {
                    "paragraph": "舊聞飲水師顔淵，不知治劇乃所便。",
                    "zhushu": "厚：晋𡊮甫自言能作劇縣。○次公：漢書：張敞自請治劇郡。"
                },
                {
                    "paragraph": "偷兒夜探赤白丸，",
                    "zhushu": "厚：前漢尹賞傳：永始、元延間，長安中閭里少年羣輩殺吏，受賕報仇，相與探丸爲弹。得赤丸者斫武吏，得黒丸者斫文吏。曰：“者主治䘮。”○次公：晋王献之曰：“偷兒青氊，我家舊物。”"
                },
                {
                    "paragraph": "𡚒髯忽逢朱子元。",
                    "zhushu": "縯：朱愽，字子元。遷埌邪太守，齊郡舒緩養名。愽新視事，掾史皆移病。博問其故，對言：“故事，二千石新到，輙遣吏存問，乃敢起視聀。”博𡚒髯抵几曰：“齊兒欲以此爲俗耶？”悉罷斥之。"
                },
                {
                    "paragraph": "半年群盗誅七百，誰信家書藏九千。",
                    "zhushu": "次公：先生作李氏山房記云：余友李公擇，少時讀書於廬山五老峯下白石庵之僧舎。公擇旣去，而山中之人思之，指其所居爲李氏山房，藏書凡九千餘卷云。"
                },
                {
                    "paragraph": "春風無事秋月閑，紅粧執樂豪且妍。紫衫玉帶兩部全，",
                    "zhushu": "次公：孔稚圭云：两部鼔吹。"
                },
                {
                    "paragraph": "琵琶一抹四十絃。",
                    "zhushu": "堯卿：四絃一聲如裂帛，今云一抹四十絃，則十面矣。"
                },
                {
                    "paragraph": "客來留飲不計錢，齊人愛公如子産。兒啼卧路呼不還，",
                    "zhushu": "厚：左氏：子産，古之遺愛。○次公：按史記循吏傳：子産治鄭二十六年而死。丁壯號哭，老人兒啼，曰：“子産去，我死乎，民將安歸？”"
                },
                {
                    "paragraph": "我慙山郡空留連。牙兵部吏𥬇我寒，邀公飲酒公無難。約束官奴買花鈿，薫衣理𩯭夜不眠。曉來顛風塵暗天，",
                    "zhushu": "師：杜詩：曉來急雨春風顛。"
                },
                {
                    "paragraph": "我思其由豈坐慳。",
                    "zhushu": "縯：陳亞致仕還郷，一日見太守。太守曰：“君近日作何詩？”曰：“唯作一謎，四脚直上四脚下，經年度歳不曽下。或然下不是風起即雨下。”曰：“此即君茶牀，試開之，則慳值風，澁值雨也。”太守爲之大𥬇。"
                },
                {
                    "paragraph": "作詩愧謝君𥬇懽，歸來瑟縮愈不安。",
                    "zhushu": "堯卿：退之詩：瑟縮乆不安。"
                },
                {
                    "paragraph": "要當啖公八百里，",
                    "zhushu": "厚：晉王濟傳：王愷以帝舅奢豪，有牛名八百里駮，甞瑩其蹄角。濟請以錢十萬與牛對射而賭之。濟一發破的，因據胡牀，叱左右速探牛心來。須臾而至，一割便去。"
                },
                {
                    "paragraph": "豪氣一洗儒生酸。",
                    "zhushu": "",
                    "type": 2
                },
                {
                    "paragraph": "座上賦戴花得天字",
                    "zhushu": "",
                    "type": 2
                },
                {
                    "paragraph": "清明𥘉過酒闌珊，折得竒葩晚更妍。春色豈𨵿吾輩事，",
                    "zhushu": "堯卿：文忠公詩：青春故非老者事。"
                },
                {
                    "paragraph": "老狂聊作座中先。醉吟不耐欹紗帽，起舞從教落酒舩。結習漸消留不住，却須還與散花天。",
                    "zhushu": "縯：維摩經云：時維摩詰室有一天女，見諸天人聞所說法，便現其身，即以天花散諸菩薩大弟子上。華至諸菩薩，即皆堕落，至大弟子，便着不堕。一切弟子神力去華，不能令去。爾時天問舎利佛：“何故去華？”荅曰：“此華不如法，是以去之。”天曰：“勿謂此華爲不如法，所以者何？是華無所分别，仁者自生分别想耳。結習未盡，華着身矣；結習盡者，華不着耳。”",
                    "type": 2
                },
                {
                    "paragraph": "夜飲次韻畢推官",
                    "zhushu": "",
                    "type": 2
                },
                {
                    "paragraph": "簿書叢裏過春風，酒聖時時且復中。",
                    "zhushu": "“酒聖”事詳見贈孫莘老七絶注。"
                },
                {
                    "paragraph": "紅燭照庭嘶騕䮍，",
                    "zhushu": "縯：騕䮉，神馬也，赤喙黒身。杜詩：駿馬時看金騕䮍。又云：喚人看騕䮍。"
                },
                {
                    "paragraph": "黄雞催曉唱玲瓏。",
                    "zhushu": "次公：樂天詩：誰道使君不解歌，听唱黄雞與白日。黄雞催曉丑時鳴，白日催年酉前没。玲瓏玲瓏柰老何，使君歌了汝更歌。"
                },
                {
                    "paragraph": "老來漸减金釵興，",
                    "zhushu": "厚：樂天詩：鍾乳三千兩，金釵十二行。○次公：退之詩：金釵半醉坐𣸸春。"
                },
                {
                    "paragraph": "醉後空驚玉筯工。",
                    "zhushu": "畢善篆。○縯：秦相李斯作二篆，謂之玉筯躰，成一家法。"
                },
                {
                    "paragraph": "月未上時應早散，免教壑谷問吾公。",
                    "zhushu": "援：左傳：鄭伯有嗜酒，爲窟室，而夜飲酒擊鍾焉，朝至未已。朝者曰：“公焉在？”其人曰：“吾公在壑谷。”",
                    "type": 2
                },
                {
                    "paragraph": "聞李公擇飲傳國愽家大醉二首",
                    "zhushu": "",
                    "type": 2
                },
                {
                    "paragraph": "兒童拍手閙黄昏，應𥬇山公醉習園。",
                    "zhushu": "縯：晉山簡傳：蕳爲荆州，諸習氏，荆之豪族，有佳園池。簡每出遊嬉，多之池上，置酒輒醉，名之曰髙陽池。有童児歌曰：“山公出何許，往至髙陽池。日夕倒載歸，酩酊無所知。時時能騎馬，倒着白接䍦。舉鞭向葛強，何如井州兒。”○次公：季白襄陽歌云：落日欲没峴山西，倒着接籬花下迷。㐮陽小児齊拍手，攔街争唱白銅鞮。傍人借問𥬇何事，𥬇殺山公醉似泥。"
                },
                {
                    "paragraph": "縱使先生能一石，主人未肯獨留髠。",
                    "zhushu": "厚：史記淳于髠傳：齊威置酒後宫，召髠賜之酒。問曰：“先生能飲幾何而醉？”對曰：“臣飲一斗亦醉，一石亦醉。”威王曰：“先生飲一斗而醉，惡能飲一石哉？”髠曰：“賜酒大王之前，執法在傍，御史在後，髠恐懼俯伏而飲，不過一斗徑醉矣。若乃履舄交錯，杯盤狼籍，堂上燭㓕，主人留髠而送客，當此時，髠心最歡，能飲一石矣。”",
                    "type": 2
                },
                {
                    "paragraph": "不肯惺惺騎馬迴，玉山知爲玉人頽。",
                    "zhushu": "縯：嵇康醉倒，如玉山之將頽。劉禹錫詩：寂寂獨看金燼落，紛紛只見玉山頽。自知不是髙陽侣，一夜惺惺騎馬廻。"
                },
                {
                    "paragraph": "紫雲有語君知否，莫喚分司御史來。",
                    "zhushu": "援：唐闕記載：杜牧旣爲御史乆之，分務洛陽。時李聦罷鎮閑居，聲妓豪華，爲當時第一。甞宴客，女妓百餘人，皆殊色。牧瞪目注視，問李云：“聞有紫雲者，孰是？冝以見惠。”李俯而笑，諸妓亦皆回首破顔。牧自飲三爵，勆吟而起曰：“華堂今日綺筵開，誰喚分司御史來。忽發狂言驚滿坐，兩行紅粉一時廻。”意氣閑𨓜，旁若無人。",
                    "type": 2
                },
                {
                    "paragraph": "月夜與客飲酒杏花下",
                    "zhushu": "安國：按先生詩話云：僕在徐州，王子立、子敏皆館於官。蜀人張師厚來過。二王方年少，吹洞䔥飲酒杏花下。",
                    "type": 2
                },
                {
                    "paragraph": "杏花飛簾散餘春，明月入戸尋幽人。褰衣歩月踏花影，烱如流水涵青蘋。花間置酒清香發，",
                    "zhushu": "子仁：李白詩：花間一壷酒，獨酌無相親。"
                },
                {
                    "paragraph": "爭挽長條落香雪。山城薄酒不堪飲，勸君且吸杯中月。洞簫聲斷月明中，惟憂月落酒杯空。明朝卷地春風惡，",
                    "zhushu": "厚：退之詩：春風卷地起，百鳥皆飄浮。"
                },
                {
                    "paragraph": "但見緑葉栖殘紅。",
                    "zhushu": "次公：此篇不使事，語亦新造，古所未有。殆涪翁所謂不食煙火食人之語也。",
                    "type": 2
                },
                {
                    "paragraph": "陳州與文郎𨓜民飲别𢹂手河堤上作此詩",
                    "zhushu": "",
                    "type": 2
                },
                {
                    "paragraph": "白酒無聲滑㵼油，醉行堤上散吾愁。春風料峭羊角轉，",
                    "zhushu": "次公：淮南子：扶揺於抱羊角而上。注：扶揺如羊角，轉如曲縈行而上也。"
                },
                {
                    "paragraph": "河水眇緜𤓰蔓流。",
                    "zhushu": "子仁：水衡記云：二月三月桃花水，五月𤓰蔓水。謂𤓰蔓延，故以名。"
                },
                {
                    "paragraph": "君已思歸夢巴峽，我能未到說黄州。",
                    "zhushu": "子仁：韓詩：潮州未到人先說，海氣昏昏水拍天。"
                },
                {
                    "paragraph": "此生聚散何窮已，未忍悲歌學楚囚。",
                    "zhushu": "縯：左傳：晋侯觀于軍府，見鍾儀，問之曰：“南冠而縶者誰？”有司對曰：“楚囚鍾儀也。”使稅之。○悼：王導傳云：過江人士，毎暇日相要出新亭飲宴。周顗中坐而歎日：“風景不殊，㪯目有山河之異。”皆相視流涕。惟導愀然変色曰：“當共戮力王室，克復神州，何至作楚囚相對泣邪？”衆収淚而謝之。",
                    "type": 2
                },
                {
                    "paragraph": "與潘三失解後飲酒",
                    "zhushu": "",
                    "type": 2
                },
                {
                    "paragraph": "千金弊帚人誰買，",
                    "zhushu": "縯：魏文帝曰：人喜於自見，而文非一躰，鮮能備善，是以所長輕所短。里語曰：“家有弊帚，享之千金。”斯不自見之患也。○次公：弊帚而比之千金，則自謂帚爲適用，然柰人之不買何？此言已不合於人矣。"
                },
                {
                    "paragraph": "半額蛾眉丗所妍。",
                    "zhushu": "厚：後漢馬廖傳：城中好廣眉，四方且半額。城中好髙髻，四方髙一尺。城中好大袖，四方全匹帛。○次公：半額之眉，固非妍好，而丗之所尚，貴在趍時。今言丗所以爲妍者，特趍時之文耳。"
                },
                {
                    "paragraph": "顧我自爲都眊矂，",
                    "zhushu": "援：摭言：我唐進士，失意醉飽，謂之眊矂。○次公：今句云“頋我自爲都眊矂”，則以不獨潘三失解爲有眊矂之愁，而我所爲失意，無一不是眊矂矣。"
                },
                {
                    "paragraph": "憐君欲闘小嬋姢。",
                    "zhushu": "次公：選云“垂條嬋姢”，“脩竹嬋姢”，而孟郊有月嬋姢，謂之三婵姢。今名小嬋姢，似指人言之矣。"
                },
                {
                    "paragraph": "青雲豈易量它日，黄菊猶應似去年。醉裏未知誰得䘮，滿江風月不論錢。",
                    "zhushu": "次公：杜詩：朱橘不論錢，意則使李白“清風明月，不用一錢買”也。",
                    "type": 2
                },
                {
                    "paragraph": "二月三日㸃燈㑹客",
                    "zhushu": "",
                    "type": 2
                },
                {
                    "paragraph": "江上東風浪接天，苦寒無頼破春妍。試開雲夢羔兒酒，",
                    "zhushu": "次公：即今之羊羔酒也。"
                },
                {
                    "paragraph": "快㵼錢塘藥玉船。",
                    "zhushu": "子仁：藥玉船，盖以藥煑石而似玉者也，可作酒杯。先生又有獨酌試藥玉舡詩云：“鎔鈆煑白石，作玉徒自欺。𤥨削爲酒杯，規摹定州甆。”是也。"
                },
                {
                    "paragraph": "蠶市光隂非故國，",
                    "zhushu": "次公：蜀中春月，村市聚爲驩樂，謂之蚕市。"
                },
                {
                    "paragraph": "馬行燈火記當年。",
                    "zhushu": "次公：馬行者，東京繁華之處，夜市燈火最盛。"
                },
                {
                    "paragraph": "冷煙濕雪梅花在，留得新春作上元。",
                    "zhushu": "",
                    "type": 2
                },
                {
                    "paragraph": "與歐育等六人飲酒",
                    "zhushu": "堯卿：字才叔，元豊中爲南京將官。",
                    "type": 2
                },
                {
                    "paragraph": "忽驚春色二分空，且看樽前半丈紅。苦戰知君便白羽，",
                    "zhushu": "縯：諸葛亮葛巾羽扇，指揮三軍。○次公：白羽言於苦戰之下，則子路云：“赤羽若日，白羽若月。”盖言箭羽也。故不惲苦戰則便之，非謂白羽扇也。"
                },
                {
                    "paragraph": "倦游憐我憶黄封。",
                    "zhushu": "子仁：黄封，言酒也。輩下以黄封酒爲貴，盖重内醖也。先生詩又云：上樽日日㵼黄封。又云：定餉黄封兼賜茗。"
                },
                {
                    "paragraph": "年來齒髮老未老，",
                    "zhushu": "次公：諺云：老不老，三栢倒。"
                },
                {
                    "paragraph": "此去江淮東復東。",
                    "zhushu": "厚：李賀詩：紫絲竹断騘馬小，家住錢塘東復東。"
                },
                {
                    "paragraph": "記取六人相㑹處，引杯看劒坐生風。",
                    "zhushu": "縯：杜詩：檢書燒燭短，看劒引杯長。"
                }
            ]
        },
        {
            "name": "增刋校正王狀元集註分𩔖東坡先生詩卷十一",
            "paragraphs": [
                {
                    "paragraph": "增刋校正王狀元集註分𩔖東坡先生詩卷十一",
                    "zhushu": "",
                    "type": 1
                },
                {
                    "paragraph": "燕飲下",
                    "zhushu": "",
                    "type": 2
                },
                {
                    "paragraph": "詩十七首",
                    "zhushu": "",
                    "type": 2
                },
                {
                    "paragraph": "次韻王定國謝韓子華過飲",
                    "zhushu": "",
                    "type": 2
                },
                {
                    "paragraph": "楚有孫叔敖，長城隱千里。",
                    "zhushu": "縯：宋檀道儕被誅，曰：“乃壞汝萬里長城。”次公：前漢：劇孟隱若一敵國。"
                },
                {
                    "paragraph": "哀哉練裙子，",
                    "zhushu": "厚：南中，劉峻見任眆，諸子西華，兄弟流離，不能自振，平生舊交，莫有収䘏。西華冬月著葛怶綀裙，路逢峻，峻泫然而矜之。"
                },
                {
                    "paragraph": "負薪躡破屣。豈無故交親，逝去如覆水。",
                    "zhushu": "次公：李白詩：覆水不可収。"
                },
                {
                    "paragraph": "不如老優孟，談𥬇託諧美。",
                    "zhushu": "優孟事見寄吕穆仲寺丞詩。"
                },
                {
                    "paragraph": "丗家不可恃，如𠋣折足几。祥符有賢相，",
                    "zhushu": "次公：祥符，宋眞宗年號也。賢相，指言文正公旦，盖定國之祖也。"
                },
                {
                    "paragraph": "手握天下砥。懿敏亦名公，",
                    "zhushu": "次公。懿敏，指言侍讀素也。"
                },
                {
                    "paragraph": "三貴德爵齒。",
                    "zhushu": "厚：孟子曰：天不有逹尊三：德一，齒一，爵一。"
                },
                {
                    "paragraph": "盖棺今幾日，",
                    "zhushu": "縯：杜詩：丈夫盖棺事始定。"
                },
                {
                    "paragraph": "公子誰料理。",
                    "zhushu": "援：晉王徽之爲桓冲騎兵叅軍，冲謂曰：卿在府日乆，比當相料理。"
                },
                {
                    "paragraph": "誰要卿料理，欲說且止止。",
                    "zhushu": "次公：佛書：止止不湏說。"
                },
                {
                    "paragraph": "宅相開府公，",
                    "zhushu": "厚：晉魏舒傳：舒字陽元，少孤，爲外家寗氏所養。寗氏起宅，相宅者云：“當出貴甥。”外祖母以盛氏甥小而慧，意謂應之。舒曰：“當爲外氏成此宅相。”堯卿：文正公長女，嫁韓憲肅公子華，乃王氏之甥，爲開府儀同三司。故有“宅相”“開府”之語。"
                },
                {
                    "paragraph": "乆爲蒼生起。",
                    "zhushu": "縯：晋謝安傳：桓温請爲司馬，將發新亭，髙崧戲之曰：“卿屢違朝𣅀，髙臥東山，諸人毎相與言，安石不肯出，將如蒼生何？蒼生今日亦將如卿何？”安有愧色。"
                },
                {
                    "paragraph": "如何垂老别，",
                    "zhushu": "次公：杜詩有垂老别篇。"
                },
                {
                    "paragraph": "冰盤餽蒼耳。",
                    "zhushu": "次公：退之詩：冰盤夏薦碧實脆。老杜有驅豎子摘蒼耳詩。"
                },
                {
                    "paragraph": "親嫌妨鶚薦，",
                    "zhushu": "厚：後漢孔融薦禰衡書：鷙鳥累百，不如一鶚。使衡立朝，必有可觀。"
                },
                {
                    "paragraph": "相對發微泚。",
                    "zhushu": "厚：孟子：其顙有泚，睨而不視。"
                },
                {
                    "paragraph": "新詩如彈丸，",
                    "zhushu": "援：南史王筠傳：謝眺甞見語云：好詩圎美流轉如彈丸。"
                },
                {
                    "paragraph": "脫手不移晷。我亦老賔客，",
                    "zhushu": "縯：杜詩：甫也諸侯老賔客。"
                },
                {
                    "paragraph": "苦語落紈綺。",
                    "zhushu": "次公：班氏叙傳有云：綺襦紈袴之間。先生又有曰：氷雪落綺紈。"
                },
                {
                    "paragraph": "莫辭三上章，有道貧賤恥。",
                    "zhushu": "縯：論語：邦有道，貧且賤焉，恥也。",
                    "type": 2
                },
                {
                    "paragraph": "次韻韓康公置酒見留",
                    "zhushu": "",
                    "type": 2
                },
                {
                    "paragraph": "庭下黄花一醉同，重來雪巘已穹窿。不應屢費譏安石，",
                    "zhushu": "援：謝安字安石，於山营墅，樓館林木甚盛。毎携中外子姪往來遊集，肴饌亦屢費百金。丗頗以此譏焉，而安殊不以屑意。"
                },
                {
                    "paragraph": "但使無多酌次公。",
                    "zhushu": "縯：盖寛饒曰：無多酌我，我乃酒狂。"
                },
                {
                    "paragraph": "鍾乳金釵人似玉，",
                    "zhushu": "厚：牛僧孺自誇服鍾乳三千兩，甚得力，而歌舞之妓頗多。白樂天有戯贈云：鍾乳三千兩，金釵十二行。"
                },
                {
                    "paragraph": "鵾絃鐡撥坐生風。",
                    "zhushu": "援：唐開元中，賀申智善彈琵琶，以石爲槽，以鵾雞筋作絃，用鐡撥彈之。"
                },
                {
                    "paragraph": "少卿尚有車茵在，頗覺寛容勝弱翁。",
                    "zhushu": "次公：前漢：丙吉，字少卿。馭吏嗜酒，甞從吉出，醉嘔丞相車上。西曹主吏白欲斥之，吉曰：“以醉飽之失去士，使此人將復何所容？西曹第忍之，此不過汙丞相車茵耳。”魏相，字弱翁，爲郡守，素有威嚴。○寛饒，字次公。",
                    "type": 2
                },
                {
                    "paragraph": "次韻王定國㑹飲清虚堂",
                    "zhushu": "",
                    "type": 2
                },
                {
                    "paragraph": "何遜楊州又幾年，官梅詩興故依然。",
                    "zhushu": "縯：老杜蜀州東閣詩：東閣官梅動詩興，何如何遜在楊州。堯卿：梁何遜有詠早梅詩云：枝横却月觀，花遶凌風䑓。應知早飄落，故逐上春來。"
                },
                {
                    "paragraph": "何人可復間季孟，",
                    "zhushu": "次公：晉王湛傳：王濟之叔父也。濟於帝稱其羙，帝曰：“誰比？”曰：“山濤己下，魏舒已上。”湛聞曰：“欲處我季孟之間乎？”師：齊景公待孔子曰：“若季氏，則吾不能，以季孟之間待之。”"
                },
                {
                    "paragraph": "與子不妨中聖賢。",
                    "zhushu": "見贈孫莘老七絶注。"
                },
                {
                    "paragraph": "卜築君方淮上郡，歸心我已劒南川。",
                    "zhushu": "次公：定國甞爲楊州倅，豈欲田舎於揚州乎？"
                },
                {
                    "paragraph": "此身正似蚕將老，更盡春光一再眠。",
                    "zhushu": "",
                    "type": 2
                },
                {
                    "paragraph": "與莫同年雨中飲湖上",
                    "zhushu": "",
                    "type": 2
                },
                {
                    "paragraph": "到處相逢是偶然，夢中相對各華顛。",
                    "zhushu": "倬：蔡邕賦云：華顛丈人。盖老者之稱也。"
                },
                {
                    "paragraph": "還來一醉西湖雨，不見跳珠十五年。",
                    "zhushu": "次公：先生往爲杭倅日，有詩云：黒雲翻墨未遮山，白雨跳珠亂入舡。故今詩云爾。堯卿：杜牧詩云：萬珠跳猛雨。",
                    "type": 2
                },
                {
                    "paragraph": "次韻詹適宣德小飲巽亭",
                    "zhushu": "伯㳟：圗經：慶曆三年，郡守蔣堂於舊治之。東南建巽亭，以對江山之勝。胡𪧐詩云：武林天下竒，巽亭境中絶。",
                    "type": 2
                },
                {
                    "paragraph": "君方夢謫仙，",
                    "zhushu": "來詩記：李白郎官湖。"
                },
                {
                    "paragraph": "我亦弔文園。",
                    "zhushu": "次公：司馬相如爲孝文園令。先生蜀人，有懐郷之意，故云。"
                },
                {
                    "paragraph": "江上同三黜，",
                    "zhushu": "縯：柳下惠爲士師，三黜。次公：是時，先生出知杭州，而詹甞爲御史主簿，謂同三黜，豈以自内而出外，遂可言。"
                },
                {
                    "paragraph": "天涯又一樽。濤雷殷白晝，梅雪耿黄昏。歸去多情雨，應隨御史軒。",
                    "zhushu": "詹：甞爲御史主簿，援顔眞卿爲五原，有𡨚獄，乆之不决。眞卿至，監察御史，使立辨之。時乆旱，獄决乃雨，郡人呼爲御史雨。新添：退之祈雨詩：行㸔五馬入，蕭颯已隨軒。",
                    "type": 2
                },
                {
                    "paragraph": "次韻劉景文西湖席上",
                    "zhushu": "次公：此杭州西湖也。先生召還爲翰林承𣅀，將雜杭而同景文飲於西湖。景緫叙曰：五言之興諒非　古，但関西鄴文有詩，而先生和之也。下旣已罕同，何内江南頗爲異法。",
                    "type": 2
                },
                {
                    "paragraph": "二老長身屹兩峯，",
                    "zhushu": "次公：二老字，祖出孟子，言伯夷、太公二老。杜寄賛上人詩：興子成二老。又云：玉山髙並兩峯寒。"
                },
                {
                    "paragraph": "常撞大吕應黄鍾。",
                    "zhushu": "次公：黄鐘、大吕，以譬同声之相應也。拔：周禮：奏黄鐘，則必歌大吕。"
                },
                {
                    "paragraph": "將辭鄴下劉公幹，",
                    "zhushu": "次公：劉楨，字公幹，乃東平人。魏文帝爲太子時，在鄴宫，所從者皆文士，有七子之目，而劉楨在焉。又江俺作𮦀躰詩三十首，此謝靈運所鄴中集詩，而於諸人中特取劉楨、王粲二人。"
                },
                {
                    "paragraph": "却見雲間陸七龍。",
                    "zhushu": "縯：晉陸雲，字士龍，與荀隱字鳴鶴，同在張華座上。荀抗手曰：“日下荀鳴鶴。”雲對曰：“雲間陸士龍。”次公：陸士龍，指言子由。時元祐六年三月，先生召還，而子由是春除尚書右丞，所以别劉而見子由也。"
                },
                {
                    "paragraph": "白髮怜君略相似，青山許我定相從。吾今官已六百石，慙愧當年邴曼容。",
                    "zhushu": "援：前漢兩龔傳云：琅琊邴漢兄子曼容，亦飬志自修，爲官不肯過六百石，輙自免去。故杜牧詩曰：師友琅琊邴曼容。",
                    "type": 2
                },
                {
                    "paragraph": "次韻趙景貺督兩歐陽詩破陳酒戒",
                    "zhushu": "",
                    "type": 2
                },
                {
                    "paragraph": "商也哀未散，歳月忽已秋。祥琴雖未調，餘悲不敢留。",
                    "zhushu": "縯：卜商，字子夏。檀弓曰：子夏旣除䘮而見，與之琴，和之而不和，彈之而不成声。作而曰：“哀未忘也。先王制禮，弗敢過也。”"
                },
                {
                    "paragraph": "矧此乃韻語，未入金石流。",
                    "zhushu": "次公：晉宋人叶韻，說話謂“韻語”。今先生以詩爲“韻語”，主意在勸歐陽作詩，未當得金石音韻之比也。"
                },
                {
                    "paragraph": "羲之生五子，",
                    "zhushu": "厚：晉書：王羲之字𨓜少，有子七人，其知名者凡五人，曰玄之，曰疑之，曰徽之，曰操之，曰獻之也。子仁：孟郊詩云：獻子生五子，羲之又有之。"
                },
                {
                    "paragraph": "緫角出銀鈎。",
                    "zhushu": "縯：索靖作草書狀云：婉作銀鈎，飄若驚鴟。"
                },
                {
                    "paragraph": "吾家有二許，",
                    "zhushu": "次公：二許，大許公蘇瓌，小許公蘇頲。"
                },
                {
                    "paragraph": "下筆兩不休。",
                    "zhushu": "援：魏文帝典論載班固曰：傳武仲以能属文爲蘭臺令史，下筆不能自休。"
                },
                {
                    "paragraph": "君言不能詩，此語人信不。",
                    "zhushu": "次公：自此以上，皆以督兩歐陽詩也。"
                },
                {
                    "paragraph": "千鍾斯爲堯，百榼斯爲丘。",
                    "zhushu": "縯：孔叢子：平原君強子髙酒，曰：“堯飲千鍾，孔子百䱄，子路嗑嗑，尚飲百榼。古之聖賢無不能飲，子何辭焉？”"
                },
                {
                    "paragraph": "陋矣陶士衡，",
                    "zhushu": "厚：陶侃字士衡。飲酒有定限，常歡有餘而限已竭。殷浩等勸更少進，竟不從。"
                },
                {
                    "paragraph": "當以太白浮。",
                    "zhushu": "縯：說苑：魏文侯與大夫飲，使公乗不仁爲觴政，曰：“飲不盡，浮以太白。”文侯不盡，不仁舉白浮君也。"
                },
                {
                    "paragraph": "酒中那有失，醉則不驚鷗。",
                    "zhushu": "次公：列子：海上之人狎鷗鳥。杜詩“杯渡不驚鷗”也。已上詩句，皆以破陳酒戒也。"
                },
                {
                    "paragraph": "明當罰二子，已洗兩玉舟。",
                    "zhushu": "次公：二子，謂歐與陳也。兩玉舟，則先生實有揚州藥玉舡也。",
                    "type": 2
                },
                {
                    "paragraph": "叔弼云履常不飲故不作詩勸履常飲",
                    "zhushu": "",
                    "type": 2
                },
                {
                    "paragraph": "我本畏酒人，臨觴未甞訴。平生坐詩窮，得句忍不吐。",
                    "zhushu": "次公：雖畏酒而不辭酒，雖縁詩窮困而猶吐句，以詩酒之足樂也。"
                },
                {
                    "paragraph": "吐酒茹好詩，肝胃生滓汙。用此較得䘮，天豈不足付。吾儕非二物，歳月誰與度？悄焉得長愁，爲計己大誤。二歐非無詩，恨子不飲故。強爲釂一酌，將非作愁具。",
                    "zhushu": "次公：飲盡酒曰釂，出禮記。此以勸履常之飲也。"
                },
                {
                    "paragraph": "成言如皎日，援筆當自賦。",
                    "zhushu": "次公：盟誓之言，謂之成言。詩曰：有如皎日。"
                },
                {
                    "paragraph": "它年五君詠，山王一時數。",
                    "zhushu": "縯：“竹林七賢”是阮籍、嵇康、劉伶、向秀、阮咸、山儔、王戎，而顔延年作五君詠，不及山儔、王戎，以二公之貴賤故也。○次公：竹愁，其做陶詩“將非促齡具自賦”之句。此以勸復常開酒，則叔弼自當賦詩成言，以其一成而不变也。",
                    "type": 2
                },
                {
                    "paragraph": "十月十四日以病在告獨酌",
                    "zhushu": "次公：翠柏不知秋，言相不凋而不知有秋也。",
                    "type": 2
                },
                {
                    "paragraph": "翠柏不知秋，",
                    "zhushu": "次公：杜詩：荆楊不知秋。"
                },
                {
                    "paragraph": "空庭失揺落。幽人得佳䕃，露坐方獨酌。月華稍澄穆，",
                    "zhushu": "厚：前漢：禮樂忘月，穆人以金波，日華曜以宣明。"
                },
                {
                    "paragraph": "露氣尤清薄。小兒亦何知，相語翁正樂。銅鑪燒柏子，石鼎煑山藥。",
                    "zhushu": "厚：歐陽奉使道中寄坦師詩：夜燃柏子煑山藥，憶此東望無時休。"
                },
                {
                    "paragraph": "一杯賞月露，萬象紛酬酢。此生獨何幸，風䌫欣𥘉泊。",
                    "zhushu": "厚：退之詩：有如乗風舡，一縱不可䌫。"
                },
                {
                    "paragraph": "誓逃顔跖網，",
                    "zhushu": "次公：顔淵仁而夭，盗跖不仁而壽，皆不出天地之網。"
                },
                {
                    "paragraph": "行赴喬松約。",
                    "zhushu": "赤松子、王喬皆神仙。"
                },
                {
                    "paragraph": "莫嫌風有待，",
                    "zhushu": "厚：莊子云：列子馭風而行，泠然善也，旬有五日，然後反。彼於致福者，未數數然也。此雖免乎行，猶有所待也。"
                },
                {
                    "paragraph": "謾欲戯寥廓。泠然心境空，彷彿來笙鶴。",
                    "zhushu": "援：神仙傳：王子𣈆好吹笙，作鳯凰鳴，後乗白鶴於緱氏山頭，舉手謝時人而去。",
                    "type": 2
                },
                {
                    "paragraph": "獨酌試藥玉滑盞有懷諸君子明日望夜月庭佳景不可失作詩招之",
                    "zhushu": "",
                    "type": 2
                },
                {
                    "paragraph": "鎔鈆煑白石，作玉真自欺。",
                    "zhushu": "十朋：詳見前十卷三月三日㸃燈㑹客詩注中。"
                },
                {
                    "paragraph": "琢削爲酒杯，規模定州瓷。荷心雖淺狹，鏡面良渺瀰。持此壽佳客，",
                    "zhushu": "厚：杜詩：主稱壽尊客，筵秩宴此杯。"
                },
                {
                    "paragraph": "到手不容辭。",
                    "zhushu": "子仁：歐陽送梅聖俞詩：盃行到手莫辭醉。"
                },
                {
                    "paragraph": "曹侯天下平，",
                    "zhushu": "次公：曹侯，指言同時姓曹人也。漢書曰：廷尉，天下之平。"
                },
                {
                    "paragraph": "定國豈其師？一飲至數石，",
                    "zhushu": "縯：前漢：于定國爲廷尉，用法稱平，飲酒至數石不亂。"
                },
                {
                    "paragraph": "温克頗似之。",
                    "zhushu": "援：詩小宛：人之齊聖，飲酒温克。"
                },
                {
                    "paragraph": "風流越王孫，",
                    "zhushu": "次公：指言景貺也，乃越王之孫，華原公之子。"
                },
                {
                    "paragraph": "詩酒屢出竒。",
                    "zhushu": "厚：陳平六出竒計。"
                },
                {
                    "paragraph": "喜我有此客，",
                    "zhushu": "縯：𣈆書：桓温請謝安爲司馬，温甚喜，言平生，歡𥬇竟日。旣出，温問左右曰：“甞見我有此客不？”"
                },
                {
                    "paragraph": "玉杯不徒施。請君詰歐陽，問疾來何遲？",
                    "zhushu": "援：維摩居士示病說法，佛遣文珠問疾也。"
                },
                {
                    "paragraph": "呼兒掃月榭，",
                    "zhushu": "厚：歐陽詩：能來髙人相就飲，爲子掃月開風榭。"
                },
                {
                    "paragraph": "扶病及良時。",
                    "zhushu": "厚：樂天詩：今日正閑天又暖，子能扶病暫來無。",
                    "type": 2
                },
                {
                    "paragraph": "竹間亭小酌懷歐陽叔弼季黙呈趙景貺陳履常",
                    "zhushu": "",
                    "type": 2
                },
                {
                    "paragraph": "歳暮自急景，",
                    "zhushu": "厚：文選鮑明逺賦：窮隂殺節，急景凋年。"
                },
                {
                    "paragraph": "我閑方緩觴。醉餘西湖晚，歩轉北渚長。",
                    "zhushu": "次公：西湖、北渚，皆言頴州也。"
                },
                {
                    "paragraph": "地坐略少長，意行無澗岡。",
                    "zhushu": "次公：劉禹鍚蠻子歌：意行無舊路。又退之詩：出入行澗岡。"
                },
                {
                    "paragraph": "乆知薺麥青，稍見榆柳黄。盎盎春欲動，",
                    "zhushu": "子仁：杜牧之作李賀集序：春之盎盎，不足爲其和也。"
                },
                {
                    "paragraph": "㶑㶑夜未央。",
                    "zhushu": "援：詩：夜如何其夜未央。"
                },
                {
                    "paragraph": "水天鷗鷺静，月露松檜香。撫景方婉娩，",
                    "zhushu": "次公：婉娩當是晼晚。陸士衡歎逝賦云：老晼晚而將返。注云：晼晚，日暮也。"
                },
                {
                    "paragraph": "懷人重凄凉。豈無一老兵，",
                    "zhushu": "縯：𣈆書：謝弈甞逼桓温飲，温起走，遂引温一老兵共飲，曰：“失一老兵，得一老兵，亦何所怪。”温不之責。"
                },
                {
                    "paragraph": "坐念兩歐陽。我意正麋鹿，君材亦珪璋。此㑹恐難乆，此歡不可忘。",
                    "zhushu": "子仁：李太白詩：明發首東路，此歡焉可忘。",
                    "type": 2
                },
                {
                    "paragraph": "次韻致政張朝奉仍招晚食",
                    "zhushu": "",
                    "type": 2
                },
                {
                    "paragraph": "掃白非黄精，",
                    "zhushu": "縯：杜詩：掃除白髮黄精在，看取它年氷雪容。"
                },
                {
                    "paragraph": "輕身豈胡麻？",
                    "zhushu": "縯：本草：胡麻狀如狗蝨而莖方，乆服輕身不老。"
                },
                {
                    "paragraph": "怪君仁而壽，",
                    "zhushu": "致約：語仁者壽。"
                },
                {
                    "paragraph": "未覺生有涯。",
                    "zhushu": "援：莊子：吾生也有涯，而知也無涯。"
                },
                {
                    "paragraph": "曽經丹化米，",
                    "zhushu": "次公：神仙傳：麻姑至蔡經家，以經弟婦新産，求少許米擲之，墮地即成丹砂。謂以米䃿其穢也。"
                },
                {
                    "paragraph": "親授棗如𤓰。",
                    "zhushu": "縯：前漢郊祀志：李少君言：“臣甞遊海上，見安期生，食臣棗，大如𤓰。”"
                },
                {
                    "paragraph": "雲蒸作霧楷，",
                    "zhushu": "次公：後漢：張楷性好道術，能作五里霧。時関西人裴優亦能爲三里，自以爲不如楷。"
                },
                {
                    "paragraph": "火滅噀雨巴。",
                    "zhushu": "縯：後漢：欒巴爲尚書郎。正朝大㑹，得酒不飲，西南噀之。有司奏巴大不敬。巴謝曰：“臣本縣成都失火，故噀酒以爲雨。”後成都奏火，得雨而㓕，雨中作酒氣也。"
                },
                {
                    "paragraph": "自此養鈆鼎，無窮走河車。",
                    "zhushu": "次公：道家修養，有鈆汞之鼎。隂眞君歌云：北方正氣名河車。而仙經云：鈆絶河車空，所作必無功。鈆失河車絶，萬事無所出。"
                },
                {
                    "paragraph": "至今許玉斧，猶事萼緑華。",
                    "zhushu": "君曽見永州何仙姑，得藥餌之，人疑其以此壽也，故有“丹化米，萼緑華”之句。次公：許玉斧，許長史之子許椽也。群仙降其家，事出真誥爲詳。有女仙蕚緑華者，九疑山中羅郁也。子仁：韋應物蕚緑華歌：丗滛濁𠔃不可降，胡不來𠔃玉斧家。"
                },
                {
                    "paragraph": "我本三生人，",
                    "zhushu": "縯：圎澤歌曰：三生石上舊精䰟，賞月吟風不要論。次公：白樂天云：丗說三生如不謬，共疑巢許是前身。"
                },
                {
                    "paragraph": "疇昔一念差。",
                    "zhushu": "次公：楊妃傳云：恐由此一念，又墮下界。"
                },
                {
                    "paragraph": "前身或草聖，",
                    "zhushu": "援：周越法書苑：韋仲將以張芝爲草聖。"
                },
                {
                    "paragraph": "習氣餘驚虵。",
                    "zhushu": "次公：僧懷素草書，如飛鳥出林，驚蛇入草。子仁：書訣墨藪：鍾繇弟子宋翼作一放縱，如驚蛇入草。"
                },
                {
                    "paragraph": "儒臞謝赤松，",
                    "zhushu": "縯：司馬相如云：列子之儒，居山澤間，形容甚𦡱。次公：赤松子，黄初平也，乃墨翟、張良願從之游者。事見葛洪神仙傳也。"
                },
                {
                    "paragraph": "佛縛慙丹霞。",
                    "zhushu": "次公：傳燈録：丹霞天然禪師遇天大寒，取木佛燒之。人或譏之，曰：“吾燒取舎利。”次公：佛縳字，維摩經云：貪着禪味，是菩薩縳。"
                },
                {
                    "paragraph": "時時一篇出，擾擾四座譁。清詩得可驚，",
                    "zhushu": "次公：退之招揚之罘云：文字得我驚。"
                },
                {
                    "paragraph": "信美詞多夸。回車入官府，",
                    "zhushu": "次公：倣龐士元傳云：未嘗入城府也。"
                },
                {
                    "paragraph": "治具隨貧家。",
                    "zhushu": "子仁：前漢：灌夫謂田纷曰：“將軍許過魏其，魏其夫妻治貝，至今未敢甞食。”"
                },
                {
                    "paragraph": "萍虀與豆粥，亦可成咄嗟。",
                    "zhushu": "縯：晋書：石崇爲客作豆粥，咄嗟便辦。毎冬得韭萍虀。王愷宻問其帳下，云：“豆至難熟，䂊作熟末，客來，但作白粥投之。韭萍虀，是擣韭根雜以麥苗耳。”",
                    "type": 2
                },
                {
                    "paragraph": "次韻錢穆父㑹飲",
                    "zhushu": "",
                    "type": 2
                },
                {
                    "paragraph": "弹冠恨不早，",
                    "zhushu": "縯：前漢王吉與貢禹爲友，丗稱王陽在位，貢禹弹冠。"
                },
                {
                    "paragraph": "挂冠常苦遲。",
                    "zhushu": "厚：後漢：逢萌斈通春秋。時王莽殺其子宇，萌即解冠挂東都城門，將家属俘海客於遼東。"
                },
                {
                    "paragraph": "盛服毎假寐，",
                    "zhushu": "援：左傳宣二年，晋靈公不君，趙宣子驟諌之。公患之，使鉏麑賊之。晨往，寢門闢矣，盛服將朝，尚早，坐而假寐。麑退而歎曰：“不忘恭敬，民之主也。”"
                },
                {
                    "paragraph": "角闕時伏思。",
                    "zhushu": "次公：角闕，言帝闕之角也。漢文七年，未央宫東闕罘罳灾。師古曰：“罘罳，謂連闕曲閣也。”而釋各謂臣將入議事，於此復思也。"
                },
                {
                    "paragraph": "東門未祖道，",
                    "zhushu": "縯：前漢：踈廣爲太傅，兄子受爲少傳。在位五年。廣謂受曰：“吾聞知足不辱，知止不殆。”遂父子謝病歸東都。公卿大夫設祖道供帳東都門外，送者車數百两。"
                },
                {
                    "paragraph": "西山公拄頥。",
                    "zhushu": "厚：晋書：王徽之爲桓温參軍，冲甞謂曰：“卿在府日乆，比當相料理。”徽之𥘉不酬荅，直髙視，以手板柱頰云：“西山朝來，致有爽氣耳。”"
                },
                {
                    "paragraph": "逝將江海去，安此麋鹿姿。要當謀三徑，",
                    "zhushu": "次公：蔣詡開三徑。又陶淵明嘗謂親朋曰：“聊欲絃歌，以爲三徑之資。”後作歸去來辭云：“三徑就荒，松菊猶存。”"
                },
                {
                    "paragraph": "何暇擇一枝。",
                    "zhushu": "縯：莊子：鷦鷯巢于深林，不過一枝。"
                },
                {
                    "paragraph": "與君幾合散，得酒忘醇醨。君談似落屑，",
                    "zhushu": "厚：𣈆書：胡母輔之字彦國。王澄嘗與人書曰：“彦國吐佳言，如鋸木屑，霏霏不絶。”"
                },
                {
                    "paragraph": "我飲如弈碁。",
                    "zhushu": "丗有“作詩如弈碁，弈碁如飲酒，飲酒乃大戒”之語。僕此二事，皆不能居仁。遯齋閑覧曰：子瞻嘗自言平生三不如人，謂着碁、喫酒、唱曲也。"
                },
                {
                    "paragraph": "居官不任事，",
                    "zhushu": "厚：𣈆書：劉惔卒，孫綽爲之誄曰：“居官無官官之事，處事無事事之心。”時人以爲知言。"
                },
                {
                    "paragraph": "造物真見私。主人獨賢勞，",
                    "zhushu": "縯：詩北山云“我獨賢勞”也。"
                },
                {
                    "paragraph": "金榖方流馳。行人亦束結，杖杜乃歸期。",
                    "zhushu": "厚：詩：“出車以劳還，杖杜以勤歸”也。"
                },
                {
                    "paragraph": "公卿雖少安，河流正東釃。",
                    "zhushu": "次公：前漢溝洫志：禹以爲河所從來者髙，水湍悍，難以行平地，數爲敗，乃釃二渠以引其河。註云：釃，分也。元祐𥘉，黄河多决，河當北流。今云：東釃，正言河之爲患也。此後庚辰年，先生有聞黄河已復北流詩，則河不可東也。"
                },
                {
                    "paragraph": "我得㑹稽去，方囬良不癡。",
                    "zhushu": "援：晋書：郄愔字方回，上書桓温，欲同奬王室。其子超寸寸毀裂，更爲上表乞㑹稽。温大喜，即以爲㑹稽太守。",
                    "type": 2
                },
                {
                    "paragraph": "立春日小集戲李端叔",
                    "zhushu": "",
                    "type": 2
                },
                {
                    "paragraph": "白髮已十載，青春無一堪。不驚新嵗換，聊與故人談。牛健民聲喜，鴉嬌雪意酣。",
                    "zhushu": "厚：杜牧之詩：鴉嬌村羃羃。次公：牧之詩又云：碧池新漲浴嬌鴉。"
                },
                {
                    "paragraph": "霏微不到地，和暖要宜蚕。嵗月斜川似，",
                    "zhushu": "次公：陶集有遊斜川詩，自序云：“辛丑歳三月五日，天氣澄和，風物閑美，與二三鄰曲，同遊斜川。”今先生立春日，亦正月之𥘉矣。"
                },
                {
                    "paragraph": "風流曲水慙。",
                    "zhushu": "厚：晋武帝問三日曲水之義。尚書束晳曰：周公𥘉成洛邑，因流水以泛酒。又秦昭王三日上巳，置酒河曲，有金人捧水心之劒，乃因其處立曲水祠。二漢相㳂，皆爲盛集。"
                },
                {
                    "paragraph": "行吟老燕代，坐睡夢江潭。",
                    "zhushu": "曽：六朝事迹：江潭苑在建康東南二十里。"
                },
                {
                    "paragraph": "丞掾頗哀援，",
                    "zhushu": "縯：後漢馬援爲隴西太守，賔客故人日滿其門。諸曹時白外中，援輙曰：“此丞掾之事，何足相煩。頗哀老子，使得遨遊。”"
                },
                {
                    "paragraph": "歌呼誰怕參。",
                    "zhushu": "援：西漢曹參爲相國，相舎後園近吏舎，吏日飲歌呼。参遊後園，聞吏醉，乃反取酒，張坐飲，大歌呼與相和。"
                },
                {
                    "paragraph": "衰懷乆灰槁，",
                    "zhushu": "縯：莊子：身若槁木，心如死灰。"
                },
                {
                    "paragraph": "習氣尚饞貪。白啖本河朔，紅消真劒南。",
                    "zhushu": "次公：百啖，或云茘支名也，未詳。“紅消”，梨名也。堯祖：紅消䏑，川人能造，以彘肉爲之。一本作“熊白來河北，豬紅削劒南”，則知趙注非也。"
                },
                {
                    "paragraph": "辛盤得青韮，",
                    "zhushu": "次公：故事：立春日作五辛盤也。"
                },
                {
                    "paragraph": "臘酒是黄柑。",
                    "zhushu": "次公：黄柑以釀酒，乃洞庭春色也。"
                },
                {
                    "paragraph": "歸卧殘燈帳，醒聞葉打庵。須煩李居士，重說後三三。",
                    "zhushu": "厚：宗門統要：無着和尚游五臺，到山下，遇一老僧，問曰：“此間佛法如何？”住持僧曰：“凡聖同居，龍虵混雜。”無着曰：“多少衆？”老僧曰：“前三三，後三三。”無着和尚罔測。",
                    "type": 2
                },
                {
                    "paragraph": "用過韻冬至與諸生飲",
                    "zhushu": "",
                    "type": 2
                },
                {
                    "paragraph": "小酒生𥠖法，",
                    "zhushu": "厚：國朝㑹要：今儋、崖、萬安，皆與𥠖爲境。其服属州縣者，乃熟𥠖，其居山洞無征者，爲生𥠖。次公：按地志：儋州俗呼山嶺爲𥠖，人居其間，號曰生𥠖也。"
                },
                {
                    "paragraph": "乾糟瓦盎中。芳辛知有毒，滴𤁋取無窮。凍醴寒𥘉泫，春醅暖更饛。",
                    "zhushu": "次公：氣滿之貌也。"
                },
                {
                    "paragraph": "華夷兩樽合，醉𥬇一歡同。里閈峩山比，田園震澤東。",
                    "zhushu": "次公：峩山，指言眉州，在峩眉山之北也。震澤，指言常州。先生有田在常州，州有震澤，即太湖也。"
                },
                {
                    "paragraph": "歸期那敢說，安訊不曽通。鶴髮驚全白，犀圍尚半紅。愁顔解符老，壽耳闘呉翁。得榖鵝𥘉飽，亡猫䑕益豐。黄薑収土芋，蒼耳斫霜叢。",
                    "zhushu": "子翬：唐王旻山居要録云：収蒼耳法，取末經霜者。又先主有蒼耳帖。"
                },
                {
                    "paragraph": "兒痩縁儲藥，奴肥爲種菘。頻頻非竊食，",
                    "zhushu": "次公：揚子：頻頻之黨，甚於鸒斯，亦賊夫粮食而已矣。"
                },
                {
                    "paragraph": "數數尚乗風。",
                    "zhushu": "縯：莊子曰：列子御風而行，其於致福者，未數數然也。"
                },
                {
                    "paragraph": "河伯方夸若，",
                    "zhushu": "援：莊子秋水：河伯順流而行，至於北海，東面而視，不見水端。於是河伯始旋其面目，望洋向若而歎曰：“野語有之曰：‘聞道百，以爲莫已若’者，我之謂也。”"
                },
                {
                    "paragraph": "靈媧自舞馮。",
                    "zhushu": "厚：楚詞逺㳺章：使湘靈鼓瑟𠔃，令海若舞馮夷。又司馬相如大人賦云：使靈媧鼓瑟而舞馮夷。"
                },
                {
                    "paragraph": "歸途䧟泥淖，炬火燎茆蓬。𦡀上王文度，",
                    "zhushu": "縯：晋王坦之，字文度。父述愛之，雖長大，猶抱置𦡀上。"
                },
                {
                    "paragraph": "家傳張長公。",
                    "zhushu": "次公：史記：釋之爲延尉，不阿守法。景帝時爲太子，釋之劾不下公車。後事景帝，歳餘，爲淮南王相，猶尚以前過也。乆之，釋之卒。其子曰摯，字長公，官至大夫，免。以不能取容當丗，故終身不仕。長公於陶淵明集有賛，陳子昂、李白詩，皆及之。"
                },
                {
                    "paragraph": "和詩仍醉墨，戲海亂群鴻。",
                    "zhushu": "厚：隋智果師論：王羲之書，如群鴻戯海。",
                    "type": 2
                },
                {
                    "paragraph": "小飲公謹舟中",
                    "zhushu": "",
                    "type": 2
                },
                {
                    "paragraph": "青泥赤日午相烘，走扣船䆫栁影中。輟我東坡無限睡，當君南浦不貲風。坐看邸報談适叟，閑說滁山憶醉翁。",
                    "zhushu": "縯：迃叟，司馬君實。醉翁，歐陽永叔。"
                },
                {
                    "paragraph": "此去澄江三萬頃，只應明月照還空。",
                    "zhushu": "",
                    "type": 2
                },
                {
                    "paragraph": "與閑山居士小飲",
                    "zhushu": "",
                    "type": 2
                },
                {
                    "paragraph": "一盃連坐兩髯棊，數片深紅入座飛。十分㶑灔君休訴，且看桃花好面皮。",
                    "zhushu": "唐人詩云：未見桃花靣皮，先作杏花眼孔。",
                    "type": 2
                },
                {
                    "paragraph": "試選",
                    "zhushu": "",
                    "type": 2
                },
                {
                    "paragraph": "詩八首",
                    "zhushu": "",
                    "type": 2
                },
                {
                    "paragraph": "監試呈諸試官",
                    "zhushu": "邦衡：按先生文集年譜：熈寕五年，先生在杭州監試。",
                    "type": 2
                },
                {
                    "paragraph": "我本山中人，寒苦盗寸廪。文詞雖少作，勉強非天禀。旣得旋廢忘，懶惰今十稔。麻衣如再着，墨水真可飲。",
                    "zhushu": "縯：梁試進士，不中程者，飲以墨水。援唐嚴選舉之法，𣗥圍舉人，至渇有飲墨水者。子仁：北齊選舉，濫者飲墨水一斗。"
                },
                {
                    "paragraph": "毎聞科詔下，白汗如流瀋。此邦東南㑹，多士敢題品。芻蕘盡蘭蓀，香不數葵荏。貧家見珠貝，眩晃自難審。緬懷嘉祐𥘉，文格變已甚。",
                    "zhushu": "次公：嘉祐𥘉，文格彫𨩐磔裂，如劉幾、魏冝之属。"
                },
                {
                    "paragraph": "千金碎全璧，百衲収寸錦。調和椒桂釅，咀嚼沙礫磣。廣眉成半額，",
                    "zhushu": "厚：馬廖言：城中好廣眉，四方皆半額。"
                },
                {
                    "paragraph": "學歩歸踔踸。",
                    "zhushu": "縯：莊子：壽陵餘子學行於邯鄲，未能得國，又失其敌，歩匍匐而歸。又云：夔以一足，踸踔而行。踸，丑甚反。踔，勅角反。"
                },
                {
                    "paragraph": "維時老宗伯，",
                    "zhushu": "援：言歐陽永叔也。"
                },
                {
                    "paragraph": "氣壓羣兒凛。蛟龍不丗出，魚鮪𥘉驚淰。",
                    "zhushu": "縯：禮運：以龍爲畜，故魚鮪不淰。淰，魚駭貌。"
                },
                {
                    "paragraph": "至音乆乃信，知味猶食椹。",
                    "zhushu": "縯：詩泮宫：翩彼飛鴞，集于泮林。食我桑椹，懷我好音。"
                },
                {
                    "paragraph": "至今天下士，微管幾左袵。",
                    "zhushu": "縯：微管仲，吾其被髪左袵矣。"
                },
                {
                    "paragraph": "謂當千載後，石室祠髙朕。",
                    "zhushu": "厚：髙朕，漢末爲蜀郡守，興設學校，修周公禮殿，邦人立石室祠之，在文翁石室傍。"
                },
                {
                    "paragraph": "爾來又一變，此學𥘉誰諗。權衡破舊法，芻豢𥬇凡餁。髙言追衞樂，",
                    "zhushu": "次公：衛玠、樂廣。言其時尚虚無之學也。"
                },
                {
                    "paragraph": "篆刻鄙曹沈。",
                    "zhushu": "次公：曹植、沈約。言時以詩賦爲篆刻而不用也。"
                },
                {
                    "paragraph": "先生周孔岀，第子淵騫寢。",
                    "zhushu": "次公：楊子：或問淵、騫，曰：“在寢。”"
                },
                {
                    "paragraph": "却顧老鈍𨈬，頑朴謝䥴鋟。諸君况才傑，容我懶且噤。聊欲廢書眠，",
                    "zhushu": "次公：邊孝先懶讀書，但欲眠。"
                },
                {
                    "paragraph": "秋濤舂午枕。",
                    "zhushu": "",
                    "type": 2
                },
                {
                    "paragraph": "試院煎茶",
                    "zhushu": "次公：唐陸羽撰茶經，宋朝張君房作茶譜，丁謂撰茶録。",
                    "type": 2
                },
                {
                    "paragraph": "蟹眼已過魚眼生，",
                    "zhushu": "任：蔡君謨作茶辨，辨水泉煮飲等，極爲詳備，有蟹眼、魚眼用湯之法。潘茶經云：兄候湯有三沸，如魚眼㣲有聲爲一沸，四向如涌泉連珠爲第二沸，騰波鼔浪爲三沸，則湯老。"
                },
                {
                    "paragraph": "颼颼欲作松風鳴。蒙茸出磨細珠落，眩轉遶甌飛雪輕。銀缾瀉湯誇第二，",
                    "zhushu": "縯：惠山泉煎茶爲第二。次公：此乃是尋常㸃茶時，先略傾鉼中湯方㸃，謂之第二湯也。"
                },
                {
                    "paragraph": "未識古人煎水意。",
                    "zhushu": "古語云：煎水不煎茶。"
                },
                {
                    "paragraph": "君不見，昔時李生好客手自煎，貴從活火發新泉。",
                    "zhushu": "縯：因話録：李約嗜茶，能自煎，謂人曰：“茶湏緩火炙，活火煎。”活火，謂炭之有熖方熾者。"
                },
                {
                    "paragraph": "又不見，今時潞公煎茶學西蜀，定州花瓷琢紅玉。我今貧病常苦饑，分無玉盌捧蛾眉。且學公家作茗飲，塼爐石銚行相隨。不用撑腸拄腹文字五千卷，",
                    "zhushu": "厚：盧仝謝孟諌議寄新茶詩：三捥捜枯腸，惟有文字五千卷。"
                },
                {
                    "paragraph": "但願一甌常及睡足日高時。",
                    "zhushu": "厚：盧仝新茶詩：日髙丈五睡正濃，軍將打門驚周公。",
                    "type": 2
                },
                {
                    "paragraph": "催試官考較戯作",
                    "zhushu": "",
                    "type": 2
                },
                {
                    "paragraph": "八月十五夜，月色隨處好。不擇茅簷與市樓，況我官居似蓬島。鳯咮堂前野橘香，劒潭橋畔秋荷老。八月十八潮，",
                    "zhushu": "養源：按至和中，吕昌明所定浙江潮候云：春秋同候，𥘉三、十八未正潮。"
                },
                {
                    "paragraph": "壯觀天下無。鵾鵬水擊三千里，",
                    "zhushu": "縯：莊子：北溟有魚，其名爲鯤。化而爲烏，其名爲鵬。其徙於南溟也，水擊三千里。"
                },
                {
                    "paragraph": "組練長驅十萬夫。",
                    "zhushu": "厚：楚子重伐吴，使鄧廖帥組甲三百，被練三千以侵呉。次公：“十萬夫”三字，借杜牧之晚晴賦中語：命竹爲十萬丈夫。"
                },
                {
                    "paragraph": "紅旗青蓋互明滅，",
                    "zhushu": "次公：紅旗青蓋，言弄潮也。"
                },
                {
                    "paragraph": "黒沙白浪相吞屠。人生㑹合古難必，此景此行那兩得。願君聞此添蠟燭，門外白袍如鵠立。",
                    "zhushu": "",
                    "type": 2
                },
                {
                    "paragraph": "八月十七復登望海樓自和前篇是日牓出與試官五人復留五首",
                    "zhushu": "",
                    "type": 2
                },
                {
                    "paragraph": "樓上煙雲怪不來，樓前飛𥿄落成堆。非𨵿文字須重㸔，却被江山未放回。",
                    "zhushu": "",
                    "type": 2
                },
                {
                    "paragraph": "眼昏燭暗細行斜，考閱精彊外已誇。明日失杯君莫怪，早知安足不成蛇。",
                    "zhushu": "縯：陳軫曰：人有遺舎人一巵酒者，舎人相謂曰：“畫地爲蛇，蛇先成者獨飲之。”一人曰：“吾蛇先成，吾能爲之足。”人奪之酒，曰：“蛇固无足，今爲之足，非蛇也。”",
                    "type": 2
                },
                {
                    "paragraph": "亂山遮曉擁千層，睡美𥘉凉撼不譍。昨夜酒行君屢歎，定知歸夢到呉興。",
                    "zhushu": "",
                    "type": 2
                },
                {
                    "paragraph": "天台桂子爲誰香，",
                    "zhushu": "厚：唐垂拱中，天台桂子落，十餘日方止。陸龜蒙詩注。子仁：白樂天詩：遥想吾師行道處，天台桂子落紛紛。"
                },
                {
                    "paragraph": "倦聽空堦夜㸃凉。頼有明朝看潮在，萬人空巷𨷖新粧。",
                    "zhushu": "眼㝡眩矣，身如在舟中。",
                    "type": 2
                },
                {
                    "paragraph": "秋花不見眼花紅，身在孤舟兀兀中。",
                    "zhushu": "次公：言在試院中，秋花不得見，但見眼花紅而已。"
                },
                {
                    "paragraph": "細雨作寒知有意，未教金菊出蒿蓬。",
                    "zhushu": "",
                    "type": 2
                },
                {
                    "paragraph": "書畫上",
                    "zhushu": "",
                    "type": 2
                },
                {
                    "paragraph": "詩三十三首",
                    "zhushu": "",
                    "type": 2
                },
                {
                    "paragraph": "和子由論書",
                    "zhushu": "次公：子由首詩，本爲謝先生寄碑，在東軒集。其序云：荅子瞻兄寄示十五碑。",
                    "type": 2
                },
                {
                    "paragraph": "吾雖不善書，曉書莫如我。苟能通其意，常謂不學可。",
                    "zhushu": "堯卿：善學書者，湏得書外之意，如晉陶侃用法，得法外意也。魯直常謂東坡心通性得於翰墨之外。子由詩云：吾兄自善書，無取無不可。"
                },
                {
                    "paragraph": "貌妍容有嚬，",
                    "zhushu": "次公：莊子内篇云：西施病，捧心而嚬。"
                },
                {
                    "paragraph": "璧美何妨橢。",
                    "zhushu": "次公：“橢”音吐火切。尓雅云：𧐐小而橢。注云：具狹而長曰橢，師圎而長曰橢。"
                },
                {
                    "paragraph": "端莊雜流麗，剛健含婀娜。好之毎自譏，不謂子亦頗。書成輒弃去，繆被旁人裹。皆云本闊落，結束入細麽。",
                    "zhushu": "次公：先生自謂，人言其字體如此也。"
                },
                {
                    "paragraph": "子詩亦見推，",
                    "zhushu": "堯卿：子由詩云：願從兄發之，洗硯處兄左。"
                },
                {
                    "paragraph": "語重未敢荷。邇來又學射，力薄愁官笴。",
                    "zhushu": "官箭十二把，吾能不一把箭耳。"
                },
                {
                    "paragraph": "多好竟無成，不精安用夥。",
                    "zhushu": "厚：音禍。史記陳渉傳：客曰：“夥，渉之爲王沈沉者。”楚人謂多爲夥。"
                },
                {
                    "paragraph": "何當盡屏去，萬事付懶惰。吾聞古書法，守駿莫如跛。丗俗筆苦驕，衆中強嵬騀。",
                    "zhushu": "堯卿：嵬騀，不安帖貌也。說文謂馬揺頭曰騀。"
                },
                {
                    "paragraph": "鍾張忽已逺，",
                    "zhushu": "縯：鍾繇、張芝也。"
                },
                {
                    "paragraph": "此語與時左。",
                    "zhushu": "子仁：按子由首篇“左”字一聯上又有“鎻”字一韻，此乃闕焉，未詳。新添：“書”字闊落，則失之太踈，而不結宻，乃能結束至入細，“麽”字之能事畢矣。",
                    "type": 2
                },
                {
                    "paragraph": "和人求筆跡",
                    "zhushu": "",
                    "type": 2
                },
                {
                    "paragraph": "麥光鋪几浄無瑕，",
                    "zhushu": "次公：麥光，紙名。盖南中竹紙之流，今成都以麻屑競爲之矣。"
                },
                {
                    "paragraph": "入夜青燈照眼花。從此剡藤真可吊，",
                    "zhushu": "縯：唐舒元輿作吊剡溪藤文，言今之錯爲文者，皆夭閼剡藤者也。剡藤可作紙。"
                },
                {
                    "paragraph": "半紆春蚓綰秋虵。",
                    "zhushu": "援：唐太宗論蕭子雲書：行行若縈春蚓，字字如綰秋蛇。譏无骨力也。出王羲之傳後。",
                    "type": 2
                },
                {
                    "paragraph": "過廣愛寺見三學演師觀楊惠之塑寳山朱瑶畫文殊普賢三首",
                    "zhushu": "",
                    "type": 2
                },
                {
                    "paragraph": "寓丗身如夢，安閑日似年。敗蒲飜覆卧，破祴再三連。勸客眠風竹，",
                    "zhushu": "師：杜詩：嗜酒愛風竹。"
                },
                {
                    "paragraph": "長齋飲石泉。回頭萬事錯，自𥬇覺師賢。",
                    "zhushu": "次公：此篇以言演師也。",
                    "type": 2
                },
                {
                    "paragraph": "妙迹苦難尋，兹山見幾層。亂峰螺䯻岀，絶磵陣雲崩。",
                    "zhushu": "次公：天官書：陣雲如立垣。"
                },
                {
                    "paragraph": "措意元同畫，觀空欲問僧。莫教林下意，終老歎何曽。",
                    "zhushu": "任：僧靈徹詩：相逢盡道休官去，林下何曽見一人。",
                    "type": 2
                },
                {
                    "paragraph": "朱瑶唐晚軰，",
                    "zhushu": "縯：瑶，唐末人，善畫，丗傅呉道子。畫多瑶筆。"
                },
                {
                    "paragraph": "得法尚雄深。滿寺空遺跡，何人識苦心。",
                    "zhushu": "次公：杜詩：更覺良工心獨苦。師：杜詩：識子用心苦。"
                },
                {
                    "paragraph": "長廊歌雨脚，破壁撼鍾音。成敗無窮事，他年復弔今。",
                    "zhushu": "次公：使蘭亭記：後之視今，亦猶今之之視昔之意。",
                    "type": 2
                },
                {
                    "paragraph": "李頎秀才善畫山以兩軸見寄仍有詩次韻荅之",
                    "zhushu": "",
                    "type": 2
                },
                {
                    "paragraph": "平生自是箇中人，欲向漁舟便寫真。詩句對君難出手，雲泉勸我早抽身。年來白髮驚秋速，",
                    "zhushu": "次公：白樂天有白髮感秋之詩。"
                },
                {
                    "paragraph": "長恐青山與丗新。",
                    "zhushu": "縯：劉禹錫詩：不改南山色，其餘事事新。"
                },
                {
                    "paragraph": "從此北歸休悵望，囊中収得武陵春。",
                    "zhushu": "",
                    "type": 2
                },
                {
                    "paragraph": "栁氏二外甥求筆迹二首",
                    "zhushu": "",
                    "type": 2
                },
                {
                    "paragraph": "退筆如山未足珍，",
                    "zhushu": "厚：太平廣記：僧智永學書，敗筆如丘山。次公：懷素自得草書三昧，弃筆埋積於山下，號“筆塚”。"
                },
                {
                    "paragraph": "讀書萬卷始通神。",
                    "zhushu": "縯：杜詩：讀書被萬卷，下筆如有神。子仁：杜詩：書貴瘦硬方通神。"
                },
                {
                    "paragraph": "君家自有元和脚，",
                    "zhushu": "縯：栁公權在唐元和間書有名。劉禹錫酬栁宗元詩：栁家新様元和脚，且盡薑芽㰸手徒。"
                },
                {
                    "paragraph": "莫厭家雞更問人。",
                    "zhushu": "後庾征西翼書，少與王右軍齊名。右軍後進，翼猶不分。在荆州與都下人書云：小児軰賤家雞，愛野雉，皆學右軍書。",
                    "type": 2
                },
                {
                    "paragraph": "一紙行書兩絶詩，遂良鬚𩯭已成𢇁。",
                    "zhushu": "縯：禇遂良有一帖云：即日遂良鬚髮盡白。"
                },
                {
                    "paragraph": "何當火急傳家法，欲見誠懸筆諌時。",
                    "zhushu": "厚：栁公權，字誠懸。唐穆宗問公權用筆法，對曰：“心正則筆正，筆正乃可法矣。”時帝荒縱改容，俉其筆，諌也。",
                    "type": 2
                },
                {
                    "paragraph": "贈寫真何充秀才",
                    "zhushu": "",
                    "type": 2
                },
                {
                    "paragraph": "君不見，潞州別駕眼如電，",
                    "zhushu": "次公：潞州別駕，唐明皇也。縯：王戎神彩秀徹，視日不眩。裴揩曰：“戎眼爛爛，如巖下電。”"
                },
                {
                    "paragraph": "左手挂弓撗撚箭。",
                    "zhushu": "堯卿：唐明皇英武善射，𥘉封臨淄王，爲潞州别駕。尚書譚録云：潞州啓聖宫有明皇欹枕斜書壁處，腰鼓、馬槽並在。明皇有一目微斜，故作横撚箭之狀。"
                },
                {
                    "paragraph": "又不見，雪中騎驢孟浩然，皺眉吟詩肩聳山。",
                    "zhushu": "任：浩然事，見大雪青州道上寄孔周翰詩注。"
                },
                {
                    "paragraph": "飢寒富貴兩安在，空有遺像留人間。此身常擬同外物，浮雲變化無蹤跡。問君何苦冩我真，君言好之聊自適。黄冠野服山家容，",
                    "zhushu": "縯：郊特牲：野夫黄冠草服。"
                },
                {
                    "paragraph": "意欲置我山巖中。",
                    "zhushu": "次公：顧愷之爲謝鯤像，在石巖裏，云：“此子冝置丘壑中。”鯤自謂一丘一壑，過於庾亮。"
                },
                {
                    "paragraph": "勲名將相今何限，往寫褒公與鄂公。",
                    "zhushu": "縯：杜甫丹青引：凌煙功臣少顔色，將軍下筆開生面。良相頭上進賢冠，猛將腰間大羽箭。褒公鄂公毛髮動，英資颯爽來酣戰。褒公，叚志玄。鄂公，尉遲敬徳。",
                    "type": 2
                },
                {
                    "paragraph": "次韻周邠寄鴈蕩山圗二首",
                    "zhushu": "縯：鴈蕩山，在温州樂清縣。天不竒秀，然自古圗䐑未甞有言者。祥符中，方有人見之，此時尚未有名。按西域書：阿羅漢諾詎羅居震旦東南大海際鴈蕩山芙蓉峯龍湫。唐貫林爲諾詎羅賛，有“鴈蕩經行雲漠漠，龍湫宴坐雨濛濛”之句。此山南有芙蓉峯，下有芙蓉驛，前臨大海，然未知鴈蕩、龍湫所在。後因伐木，始見此山。山頂有大池，相傳以爲鴈蕩。下有二潭水，以爲龍湫。有經行峽、宴坐峯。此昏後，人以貫休詩名之。",
                    "type": 2
                },
                {
                    "paragraph": "指㸃先慿採藥翁，丹青化出大槐宫。",
                    "zhushu": "縯：唐廣陵淳于棼甞夢見人引入大城，有金書題曰“大槐安國”。其王以女妻棼，拜爲南柯太守。及覺，尋其所經由，乃宅南大槐下一蟻穴耳。"
                },
                {
                    "paragraph": "眼明小閣浮煙翠，齒冷新詩嚼雪風。二華行觀雄陜右，",
                    "zhushu": "厚：太華在華州華隂縣南，少華居其西，佐命之山也。"
                },
                {
                    "paragraph": "九仙今已壓京東。",
                    "zhushu": "將赴河中，密邇泰華。九仙在東武，竒秀不减鴈蕩也。"
                },
                {
                    "paragraph": "此生的有尋山分，已覺温台落手中。",
                    "zhushu": "厚：鴈蕩山在温州，而台州有天台山也。杜甫詩：不意青草湖，扁舟落吾手。",
                    "type": 2
                },
                {
                    "paragraph": "西湖三載與君同，",
                    "zhushu": "堯卿：公通守杭州時，開沮知錢塘縣。"
                },
                {
                    "paragraph": "馬入塵埃鶴入籠。東海獨來看出日，",
                    "zhushu": "縯：漢官儀曰：㤗山東南名曰“日觀”，雞一鳴時，見日始出。子仁：秦始皇作石橋，欲過海看日出處。"
                },
                {
                    "paragraph": "石橋先去踏長虹。",
                    "zhushu": "次公：石橋在天台山，路不盈尺，長數十丈，下臨絶澗，惟忘其身，然後能濟渡，得平路，始見天台山，蔚然有瓊楼玉闕，天堂碧林，釀泉仙物畢具也。"
                },
                {
                    "paragraph": "遥知別後添華髮，時向樽前說病翁。所恨蜀山君未見，它年𢹂手醉郫筒。",
                    "zhushu": "厚：華陽風俗録曰：郫人刳竹之大者，傾春釀於筒，閉以藕𢇁，包以蕉葉，信𪧐馨香，逹於林外，然後断之以献，俗號“郫筒酒”。杜詩：酒憶鄆筒不用沽。倬：山濤治蜀之郫城，用筠管釀酴醿作酒，浹旬方開，香聞百歩。故蜀人傳其法効之。",
                    "type": 2
                },
                {
                    "paragraph": "書韓幹牧馬圗",
                    "zhushu": "饒：韓幹，大梁人。王右丞維見其畫，遂推奬之。官至太府寺丞。善冩貌人物，尤工鞍馬。",
                    "type": 2
                },
                {
                    "paragraph": "南山之下，汧渭之間，",
                    "zhushu": "縯：汧水出隴州汧源縣，東南，至鳯翔虢縣，入于渭。非子居大丘，好馬及畜，善飬息之。周孝王召使主馬于汧渭之間，馬大蕃息。"
                },
                {
                    "paragraph": "想見開元天寳年。八坊分屯隘秦川，四十萬疋如雲煙。",
                    "zhushu": "厚：唐𥘉，得突厥馬二千疋，又得隋馬三千於赤岸澤，徙之隴右，以太僕少卿張萬歳領群牧。自貞觀至麟德四十年間，馬七十萬六千，置八坊。八坊之馬爲四十八監。置八坊使領監，跨蘭、渭、秦、原四州。猶以爲地狹，更析八監，布列河西。後以戎狄外侵，牧馬乖散。開元𥘉，馬二十四萬。十三年，加至四十五萬。監牧使王毛仲扈從東封，以馬數萬疋從，每色爲一隊，望之如雲錦焉。次公：按唐兵志：八坊：一曰保樂，二曰甘露，三曰南普潤，四曰北普潤，五曰歧陽，六曰太平，七曰冝禄，八曰安定。八坊之田千二百三十頃，募民耕之，以給芻秣。開元中，馬至四十三萬。老杜天育驃騎歌云：當時四十萬疋馬。"
                },
                {
                    "paragraph": "騅駓駰駱驪騮騵，",
                    "zhushu": "厚：蒼白雜毛曰“騅”，黄白雜毛曰“駓”，隂白雜毛曰“駰”，白馬黒鬛曰“駱”，黒曰“驪”，赤身黒鬛曰“騮”。以上見䮐頌註。註：騮馬白腹曰“騵”，見尔雅。"
                },
                {
                    "paragraph": "白魚赤兎騂皇䮧。",
                    "zhushu": "縯：尓雅曰：一目白，“𣊺”；二目白，“魚”。註：似魚目也。引詩：有驔有魚。赤兎，吕布，馬名。當時歌曰：人中有吕布，馬中有赤兔。赤黄曰“騂”，黄曰“皇”。見䮐頌註。“䭾䮧”，馬名也。"
                },
                {
                    "paragraph": "龍顱鳯頸獰且妍，",
                    "zhushu": "次公：劉琬馬賦云：龍頭烏目，麟腹虎胷。老杜胡馬行：鳯臆麟鬐未易識。"
                },
                {
                    "paragraph": "竒姿𨓜德隱駑頑。碧眼胡兒手足鮮，歳時翦刷供帝閑。",
                    "zhushu": "厚：尚乗掌天子之御，左右六閑，緫十二閑，爲二廐，一曰祥驎，二曰鳯苑。"
                },
                {
                    "paragraph": "柘袍臨池侍三千，紅粧照日光流淵。",
                    "zhushu": "次公：李白詩：日照紅粧水底明。"
                },
                {
                    "paragraph": "樓下玉螭吐清寒，往來蹙踏生飛湍。衆工䑛筆和朱鈆，",
                    "zhushu": "縯：莊子：宋元君將畫圖，衆史皆至，䑛筆和墨。"
                },
                {
                    "paragraph": "先生曹覇弟子韓。廐馬多肉凥睢圎，肉中𦘕骨誇尤難。",
                    "zhushu": "援：杜甫丹青引云：弟子韓幹早入室，亦能畫馬窮殊相。幹唯畫肉不畫骨，忍使騏騮氣凋䘮。"
                },
                {
                    "paragraph": "金羈玉勒繡羅鞍，鞭箠刻烙傷天全，",
                    "zhushu": "縯：莊子言：伯樂曰：“我善治馬，燒之、剔之，刻之、烙之，編之以覊靮，連之以皁棧，而馬之死者十二三矣。”"
                },
                {
                    "paragraph": "不如此圗近自然。平沙細草荒芊綿，驚鴻脫兔争後先。",
                    "zhushu": "厚：曹植賦：翩若驚鴻，宛若游龍。孫武言：終如脫兎，敵不及拒。"
                },
                {
                    "paragraph": "王良挾䇿飛上天，",
                    "zhushu": "援：王良，趙簡子時馭者。天文志：漢中四星曰“天駟”，旁一星曰“王良”。王良䇿馬，陣騎滿野。"
                },
                {
                    "paragraph": "何必俯首服短轅。",
                    "zhushu": "次公：先生詩案云：此譏執政大臣無能如良之能御者，何必折莭干求進用也。子仁：晋蔡謨戯王導短犢轅車。",
                    "type": 2
                },
                {
                    "paragraph": "章質夫寄惠崔徽真",
                    "zhushu": "援：崔徽，河中娼婦也。裴敬中以興元幕使河中，與徽相從者累月。敬中使罷還，徽不能從，情懷怨抑。後數月，東州幕白知退將自河中歸，徽乃託人冩真，因捧書謂如退曰：“爲妾謂敬中，崔徽一旦不及卷中人，徽且爲卿死矣。”元稹爲作崔徽歌。",
                    "type": 2
                },
                {
                    "paragraph": "玉釵半脫雲垂耳，",
                    "zhushu": "次公：華岳雲煙傳：雲髮垂耳。堯卿：郭子横洞𡨋記曰：元鼎元年，起招靈閣，有一神女留一玉釵以與帝，帝以賜趙婕妤。至昭帝元鳯中，宫人猶見此釵，共謀欲碎之。明日視釵匣，惟見白燕直飛升天。後宫人常作玉釵，因名玉燕釵。李賀詩云：寒𩯭斜釵玉燕光。"
                },
                {
                    "paragraph": "亭亭芙蓉在秋水。",
                    "zhushu": "倬：文選第十四云：歳暮寒飈及，秋水落芙蕖。"
                },
                {
                    "paragraph": "當時薄命一酸辛，千古華堂奉君子。",
                    "zhushu": "堯卿：白樂天陵園妾，顔色如花命如葉。命如葉薄將奈何，一奉寢宫日月多。"
                },
                {
                    "paragraph": "水邊何處無麗人，近前試㸔丞相嗔。",
                    "zhushu": "厚：杜甫麗人行：三月三日天氣新，長安水邊多麗人。又云：炙手可𤍠勢絶倫，愼莫近前丞相嗔。"
                },
                {
                    "paragraph": "不如丹青不解語，",
                    "zhushu": "縯：太液池千葉白蓮盛開，明皇與妃子宴賞，帝指妃曰：“何如此解語花？”"
                },
                {
                    "paragraph": "丗間言語元非真。知君被惱更愁絶，卷贈老夫驚老拙。爲君援筆賦梅花，未害廣平心似鐡。",
                    "zhushu": "援：皮日休作桃花賦，其序云：余甞慕宋廣平璟之爲相，貞資勁質，剛態毅狀，疑其鐡腸而石心，不解吐婉媚詞。然觀其文而有梅花賦，清便冨艶，得南朝徐庾躰，殊不𩔖其爲人也。",
                    "type": 2
                },
                {
                    "paragraph": "韓幹十四馬",
                    "zhushu": "詳見前牧馬圗注。",
                    "type": 2
                },
                {
                    "paragraph": "二馬並驅攅八蹄，",
                    "zhushu": "次公：李賀許公子鄭姫歌云：兩馬八蹄踏蘭花。貼以“並駈”二字，則並駈，爭先也。"
                },
                {
                    "paragraph": "二馬宛頸𩦲尾齊。一馬任前𩀱舉後，",
                    "zhushu": "次公：韓非子：伯樂敎相踶馬者二人，其一云：踶馬者，舉後而任前。"
                },
                {
                    "paragraph": "一馬却避長鳴嘶。老髯奚官騎且顧，前身作馬通馬語。",
                    "zhushu": "縯：奚官，飬馬之役者。劉三復能說三生事，自云作馬，馬渇則望驛而嘶，傷蹄則連心痛。"
                },
                {
                    "paragraph": "後有八疋飲且行，微流赴吻若有聲。前者旣濟出林鶴，後者欲涉鶴俛啄。",
                    "zhushu": "厚：東方朔爲隱語云：尻益髙者，鶴俛啄也。"
                },
                {
                    "paragraph": "最後一疋馬中龍，",
                    "zhushu": "縯：周礼：馬八尺以上爲龍。"
                },
                {
                    "paragraph": "不嘶不動尾揺風。韓生畫馬真是馬，蘇子作詩如見𦘕。",
                    "zhushu": "倬：歐陽文忠公盤車圗詩云：古昼𦘕意不𦘕形，梅詩詠物無隱情。志形得意知者寡，不若見詩如見𦘕。"
                },
                {
                    "paragraph": "丗無伯樂亦無韓，此詩此𦘕誰當看。",
                    "zhushu": "",
                    "type": 2
                },
                {
                    "paragraph": "贈冩御容妙善師",
                    "zhushu": "",
                    "type": 2
                },
                {
                    "paragraph": "憶昔射䇿干先皇，",
                    "zhushu": "次公：“射䇿”字出前漢，今以言試賢良時耳。宋先皇，仁宗皇帝也。先生中賢良科於仁宗朝。"
                },
                {
                    "paragraph": "珠簾翠幄分兩廂。紫衣中使下傳詔，跪捧冉冉聞天香。仰觀昡晃目生暈，但見曉色開扶桑。",
                    "zhushu": "縯：淮南子曰：日出暘谷，登于扶桑，入于虞淵。"
                },
                {
                    "paragraph": "迎陽晚岀歩就坐，",
                    "zhushu": "厚：迎陽，禁中門名。"
                },
                {
                    "paragraph": "絳紗玉斧光照廊。野人不識日月角，",
                    "zhushu": "信民：鄭元尚書中候注云：日角，謂庭中骨起狀如角。"
                },
                {
                    "paragraph": "彷彿尚記重瞳光。",
                    "zhushu": "援：漢光武日角，而帝王丗紀載：舜目重瞳。○堯卿：唐李逺贈冩御容李長史詩云：乍分隆凖山河秀，𥘉㸃重瞳日月明。"
                },
                {
                    "paragraph": "三年歸來真一夢，橋山松檜棲風霜。",
                    "zhushu": "縯：黄帝葬橋山。"
                },
                {
                    "paragraph": "天容玉色誰敢畫，老師古寺晝閑房。夢中神授心有得，覺來信手筆已忘。幅巾常服儼不動，孤臣入門涕自滂。元老侑坐湏眉古，虎臣侍立冠劒長。平生慣冩龍鳯質，",
                    "zhushu": "縯：唐太宗方四歳，有書生相之曰：龍鳯之姿，天日之表，必能濟丗安民。○厚：唐書李揆傳云：龍章鳯姿，士不見其用；麞頭䑕目，子乃求官耶？○次公：晋書嵇康傳：身長七尺八寸，人以爲龍章鳯姿，天質自然也。"
                },
                {
                    "paragraph": "肯顧草間猿與麞。都人踏破鐡門限，",
                    "zhushu": "縯：唐智永禅師，工筆札，有盛名。人多求書者如市，户限穿穴，乃作鐡門限以拒之。出尚書故實。"
                },
                {
                    "paragraph": "黄金白璧空堆牀。",
                    "zhushu": "次公：黄金白璧，所以爲謝之物也。虞卿傳：一見賜黄金百鎰，白璧一双。"
                },
                {
                    "paragraph": "爾來摹冩亦到我，爲是先帝白髮郎。",
                    "zhushu": "厚：前漢馮唐傳：文帝輦過，問唐曰：“父老何自爲郎？家何在？”其以實對。而左太冲詠史詩曰：馮唐豈不偉，白首不見招。"
                },
                {
                    "paragraph": "不湏覧鏡坐自了，明年乞身歸故郷。",
                    "zhushu": "詳見董諸郎中注。○子仁：杜詩：上䟽乞骸骨，黄冠歸故郷。",
                    "type": 2
                },
                {
                    "paragraph": "續麗人行",
                    "zhushu": "李仲謀家有周昉畫，背靣欠伸内人，極精戯，作此詩謝。名𦘕記云：周昉字景玄，官至宣州長安。",
                    "type": 2
                },
                {
                    "paragraph": "深宫無人春日長，沉香亭北百花香。",
                    "zhushu": "縯：開元中，禁中重牡丹，得四本，紅、紫、淺紅、通白者，上植於興慶池東沉香亭前。㑹花方繁開，上與太真妃遊賞，命李亀年持金花牋宣賜。輸林供奉李白進清平謂詞三章，其三曰：“名花傾国兩相歡，長得君王帶𥬇看。觧釋春風无限恨，沉香亭北𠋣欄干。”事見樂史李翰林文集序。堯卿：唐明皇以外囯貢沉香材而作沉香亭。"
                },
                {
                    "paragraph": "美人睡起薄梳洗，燕舞鶯啼空斷腸。",
                    "zhushu": "次公：孟郊詩：鶯啼燕語春城裏。"
                },
                {
                    "paragraph": "𦘕工欲𦘕無窮意，背立東風𥘉破睡。",
                    "zhushu": "次公：温庭筠詩：背立鞦韆下。"
                },
                {
                    "paragraph": "若教回首却嫣然，陽城下蔡俱風靡。",
                    "zhushu": "厚：宋玉賦：東家之子，嫣然一𥬇，惑陽城，迷下蔡。堯卿曰：陽城、下蔡二縣，楚之貴介公子所封。"
                },
                {
                    "paragraph": "杜陵飢客眼長寒，",
                    "zhushu": "堯卿：杜子美自謂衣不盖体，常寄食於人，奔走不暇，常恐轉苑溝壑，可謂飢客矣。又詩云：秋山眼冷䰟未歸。"
                },
                {
                    "paragraph": "蹇驢破帽隨金鞍。隔花臨水時一見，只許腰肢背後看。",
                    "zhushu": "厚：杜甫䴡人行：背後何所見，珠壓腰衱穩稱身。"
                },
                {
                    "paragraph": "心醉歸來𦭘屋底，方信人間有西子。",
                    "zhushu": "次公：西子字出孟子。"
                },
                {
                    "paragraph": "君不見孟光舉案與眉齊，",
                    "zhushu": "援：梁鴻至呉，爲人賃春。毎歸，妻孟光爲具食，舉按斉眉。"
                },
                {
                    "paragraph": "何曽背面傷春啼。",
                    "zhushu": "",
                    "type": 2
                },
                {
                    "paragraph": "僕曩於長安陳漢卿家見呉道子𦘕佛碎爛可惜其後十餘年復見之於鮮于子駿家則已粧背完好子駿見遺作詩謝之",
                    "zhushu": "",
                    "type": 2
                },
                {
                    "paragraph": "貴人金多身復閑，",
                    "zhushu": "縯：蘇秦謂其嫂曰：“何前倨而後㳟也？”曰：“見季子位髙金多耳。”"
                },
                {
                    "paragraph": "争買書𦘕不計錢。已將鐡石充𨓜少，",
                    "zhushu": "殷鐡石，梁武帝時人。今法帖大王書中有鐡石字。"
                },
                {
                    "paragraph": "更𥙷朱繇爲道玄。",
                    "zhushu": "丗所収呉畫，多朱繇筆也。師：朱繇，唐未人，善畫。"
                },
                {
                    "paragraph": "煙薫屋漏裝玉軸，",
                    "zhushu": "敬夫書苑：顔魯公與懷素同學草書於鄔兵曹。或問：“張長史見公孫大娘舞剱器，始得低昻回翔之狀，兵曹亦有之乎？”懷素以古釵脚對。魯公曰：“何如屋漏痕。”"
                },
                {
                    "paragraph": "鹿皮蒼璧知誰賢。",
                    "zhushu": "厚：漢武帝造白鹿皮幣，令王侯朝覲，必以薦璧。顔異曰：“今王侯朝賀以蒼璧，直數千，而皮薦反四十万，本末不稱。”"
                },
                {
                    "paragraph": "呉生𦘕佛本神授，夢中化作飛空仙。覺來落筆不經意，神妙獨到秋毫顛。",
                    "zhushu": "師：畫㫁有神品妙品。"
                },
                {
                    "paragraph": "我昔長安見此𦘕，歎息至寳空澘然。素𢇁斷續不忍看，已作胡蝶飛聮翩。",
                    "zhushu": "次公：小說載：一道人爲戯術，碎剪絹作胡蝶而飛，少選復如故。或有藏其一蝶，而絹亦𧇊，如蝶之大。"
                },
                {
                    "paragraph": "君能収拾爲𥙷綴，躰質散落嗟神全。志公彷彿見刀尺，",
                    "zhushu": "少雲：傳燈録：寳誌禪師，宋太始𥘉，忽徒跣執鍚，杖頭擐剪刀尺，士庶皆共事之。"
                },
                {
                    "paragraph": "脩羅天女猶雄妍。如觀老杜飛鳥句，脫字欲𥙷知無縁。",
                    "zhushu": "縯：歐陽公詩話云：陳從易舎人𥘉得杜甫詩集，文多脫誤，至送蔡都尉詩云：身輕一鳥，其下脫一字。公與數客各以一字𥙷之，或云“集”，或云“落”，或云“起”，或云“下”。其後得善本，乃是“身輕一烏過”。"
                },
                {
                    "paragraph": "問君乞得良有意，欲將俗眼爲洗湔。貴人一見定羞怍，錦囊千紙何足捐。",
                    "zhushu": "惠安畫史：丗人或有貲，置錦嚢玉軸以爲珎祕，開之或𥬇倒。"
                },
                {
                    "paragraph": "不須更用博麻縷，付與一炬隨飛煙。",
                    "zhushu": "",
                    "type": 2
                },
                {
                    "paragraph": "李思訓𦘕長江絶島圗",
                    "zhushu": "饒：唐張彦逺名畫記云：李思訓，林父之伯父也。善丹青，官至武衛大將軍。",
                    "type": 2
                },
                {
                    "paragraph": "山蒼蒼，江茫茫，小孤大孤江中央。",
                    "zhushu": "希声：同安志：小孤山在𪧐　松縣東南一百二十里，與江州彭澤縣接界。"
                },
                {
                    "paragraph": "崖崩路絶猿鳥去，惟有喬木攙　天長。客舟何處來，棹歌中流時抑揚。",
                    "zhushu": "子仁：漢武秋風詞云：横中流𠔃揚素波，簫鼔鳴𠔃發棹歌。"
                },
                {
                    "paragraph": "沙平風軟望不到，孤山乆與船低昻。峩峩兩煙鬟，曉鏡開新粧。",
                    "zhushu": "堯卿：阿房賦云：明星熒熒，開粧鏡也；緑雲擾擾，梳曉鬟也。"
                },
                {
                    "paragraph": "舟中賈客莫漫狂，小孤前年嫁彭郎。",
                    "zhushu": "厚：歐陽永叔歸田録云：江南有小孤山，在水中嶷然獨立而出。轉孤爲姑江，則有一石磯，謂之“澎浪磯”，遂轉爲彭郎磯，云“彭郎，小姑壻也”。余甞過小孤山庿下，見庿像乃一婦人。俚俗之訛，乃至於此。",
                    "type": 2
                },
                {
                    "paragraph": "陳季常所畜朱陳村嫁娶圖",
                    "zhushu": "堯卿：朱陳村在徐州古豐縣，去縣逺而官亊少，處深山中，民俗淳質。一村惟朱、陳兩姓，丗爲昬姻。民安其土，无覊旅行役之勤，故多壽考。白樂天朱陳村詩云：徐州古豊縣，有村曰朱陳。去縣百餘里，桑麻青氛氲。機梭聲軋軋，牛馿走紜紜。女汲澗中水，男採山上薪。縣逺官事少，山深人俗淳。有財不行商，有丁不入軍。家家守村業，頭白不出門。生爲陳村民，死爲陳村塵。田中老與㓜，相見何欣欣。一村唯兩姓，丗丗爲婚姻。親疎居有族，少長游有群。黄雞與白酒，歡㑹不隔旬。生者不逺别，嫁娶先近鄰。死者不逺葬，墳墓多遶村。旣安生與死，不苦形與神。所以多壽老，往往見玄孫。",
                    "type": 2
                },
                {
                    "paragraph": "何年顧陸丹青手，",
                    "zhushu": "次公：顧愷之、陸探微也。考杜𨓜詩云：洛陽無限丹青手，還有工夫𦘕我無。堯祖：名𦘕記：顧愷之，字長康，小字虎頭，晉陵無鍚人。陸探微，呉人也。謝赫論江左人𦘕，顧長康、陸探微皆爲上品。"
                },
                {
                    "paragraph": "𦘕作朱陳嫁娶圖。聞道一村唯兩姓，",
                    "zhushu": "事詳見題下注。"
                },
                {
                    "paragraph": "不將門户買崔盧。",
                    "zhushu": "援：唐𥘉流俗，以崔、盧、李、鄭爲名族。太宗曰：我與東山崔、盧、李、鄭，舊旣無嫌，爲其丗代衰微，已無冠盖，猶自云士大夫。婚姻之間，則多邀錢幣。才識凡下，偃仰自髙，販鬻松檟，依託冨貴，不觧人間何爲重之，命髙士廉等刋正其姓氏云。",
                    "type": 2
                },
                {
                    "paragraph": "我是朱陳舊史君，",
                    "zhushu": "次公：先生自宻移徐，自徐移湖，自湖謫來黄，故云耳。"
                },
                {
                    "paragraph": "勸農曽入杏花村。而今風物那堪𦘕，縣吏催錢夜打門。",
                    "zhushu": "縯：退之董生行：門外唯有吏，日來徴租更索錢。",
                    "type": 2
                },
                {
                    "paragraph": "郭祥正家醉𦘕竹石壁上郭作詩爲謝且",
                    "zhushu": "",
                    "type": 2
                },
                {
                    "paragraph": "遺古銅劒二枯腸得酒芒角出，肝肺槎牙生竹石。森然欲作不可回，冩向君家雪色壁。平生好詩仍好𦘕，書墻涴壁長遭罵。",
                    "zhushu": "次公：劉禹錫荅栁子厚詩：小兒弄筆不能嗔，涴壁書牎且賞勤。又杜詩：頗遭官長罵。"
                },
                {
                    "paragraph": "不瞋不罵喜有餘，丗間誰復如君者。一𩀱銅劒秋水光，兩首新詩争劒鋩。劒在牀頭詩在手，不知誰作蛟龍吼。",
                    "zhushu": "次公：杜詩：把壁開樽飲我酒，酒酣擊劒蛟龍吼。",
                    "type": 2
                },
                {
                    "paragraph": "髙郵陳直躬處士畫鴈二首",
                    "zhushu": "任：元豊八年乙丑作。",
                    "type": 2
                },
                {
                    "paragraph": "野鴈見人時，未起意先改。君從何處看，得此無人態。無乃槁木形，",
                    "zhushu": "次公：莊子：形若槁木，心若死灰。"
                },
                {
                    "paragraph": "人禽兩自在。北風振枯葦，",
                    "zhushu": "次公：風言振，亦莊子“風振海而不能驚也”。"
                },
                {
                    "paragraph": "微雪落璀璀。慘澹雲水昏，",
                    "zhushu": "次公：丗說載：道一道人善爲辭，甞途中逢雪，人問其狀，曰：“先集其慘澹。”"
                },
                {
                    "paragraph": "晶熒沙礫碎。弋人悵何篡，",
                    "zhushu": "縯：楊子：鴻飛𡨋𡨋，弋人何篡焉。"
                },
                {
                    "paragraph": "一舉眇江海。",
                    "zhushu": "",
                    "type": 2
                },
                {
                    "paragraph": "衆禽事紛争，野鴈獨閑㓗。徐行意自得，俯仰若有節。我衰寄江湖，老伴雜鵝鴨。作書問陳子，曉景𦘕苕霅。",
                    "zhushu": "次公：苕、霅，湖州二溪名也。地志云：霅者，四水激射之聲。蓋四水合爲一溪，曰苕溪，曰前溪，曰餘不溪與霅溪也。"
                },
                {
                    "paragraph": "依依聚圎沙，",
                    "zhushu": "次公：杜詩：野松明細火，𪧐鴈聚圎沙。"
                },
                {
                    "paragraph": "稍稍動斜月。先鳴獨鼔翅，",
                    "zhushu": "次公：先嗚字，左傳：先數子嗚。"
                },
                {
                    "paragraph": "吹亂蘆花雪。",
                    "zhushu": "",
                    "type": 2
                },
                {
                    "paragraph": "雍秀才畫草蟲八物",
                    "zhushu": "",
                    "type": 2
                },
                {
                    "paragraph": "促織",
                    "zhushu": "無已：遯齋閑覧云：蟋蟀𩔖多，凡數十種，惟聲織織然者爲促織。",
                    "type": 2
                },
                {
                    "paragraph": "月叢號耿耿，露葉泣漙漙。",
                    "zhushu": "次公：選云：秋河曙耿耿。又李白古風云：秋露如白玉，漙溥下庭際。"
                },
                {
                    "paragraph": "夜長不自暖，",
                    "zhushu": "子仁：退之詩：露螢不自暖。"
                },
                {
                    "paragraph": "那憂公子寒。",
                    "zhushu": "",
                    "type": 2
                },
                {
                    "paragraph": "蟬",
                    "zhushu": "秦：遯齋閑覧云：古以夏鳴爲蜩，秋鳴爲蟬。",
                    "type": 2
                },
                {
                    "paragraph": "蛻形汙濁中，",
                    "zhushu": "次公：史記屈原傳云：自濯淖汙泥之中，嬋蛻於濁穢，以浮遊塵埃之外。"
                },
                {
                    "paragraph": "羽翼便翾好。秋來間何闊，",
                    "zhushu": "次公：漢書云：間何闊，逢諸葛。"
                },
                {
                    "paragraph": "已抱寒莖槁。",
                    "zhushu": "",
                    "type": 2
                },
                {
                    "paragraph": "蝦蟇",
                    "zhushu": "",
                    "type": 2
                },
                {
                    "paragraph": "晘目知誰瞋，皤腹空自脹。",
                    "zhushu": "縯：左傳：宋城，華元爲植，廵功。城者謳曰：“睅其目，皤其腹，于思于思，弃甲復來。”邦衡：文子云：昔有龍逢蛙海濵，龍問蛙曰：“汝之喜怒何如？”曰：“吾怒則先之以努眼，次之以腹脹。”"
                },
                {
                    "paragraph": "慎勿困蜈蚣，飢蛇不汝放。",
                    "zhushu": "次公：丗言蝦蟇、蜈蚣、蛇三物相值，皆不動，彼此畏食也。",
                    "type": 2
                },
                {
                    "paragraph": "𧏙蜋",
                    "zhushu": "",
                    "type": 2
                },
                {
                    "paragraph": "洪鍾起暗室，飄瓦落中庭。誰言轉丸手，",
                    "zhushu": "次公：五代史有云：如奔蘇合之丸，而取𧏙蜋之轉師。莊子：𧏙蜋之智，在於轉丸。堯卿：崔豹古今注曰：𧏙蜋，一名轉丸。"
                },
                {
                    "paragraph": "能作殷雷聲。",
                    "zhushu": "次公：詩有殷其雷篇。",
                    "type": 2
                },
                {
                    "paragraph": "天水牛",
                    "zhushu": "十朋：遯齋閑覧云：皂角木，五六月多大黒甲虫，俗呼爲天牛。",
                    "type": 2
                },
                {
                    "paragraph": "兩角徒自長，空飛不服箱。",
                    "zhushu": "縯：詩：皖彼牽牛，不以服箱。"
                },
                {
                    "paragraph": "爲牛竟何事，利吻穴枯桑。",
                    "zhushu": "",
                    "type": 2
                },
                {
                    "paragraph": "蝎虎",
                    "zhushu": "",
                    "type": 2
                },
                {
                    "paragraph": "跂跂有足蛇，脉脉無角龍。",
                    "zhushu": "任：東方朔傳：武帝置守宫盂下，方朔別蓍布筭射之，曰：“以爲龍，又無角；以爲蛇，又有足。”跂跂脉脉善縁壁，是非守宫即蜥蝪。"
                },
                {
                    "paragraph": "爲虎君勿𥬇，食盡蠆尾蟲。",
                    "zhushu": "次公：蠆尾指言蝎，其蠆在尾。左傳有云：子爲蠆尾。",
                    "type": 2
                },
                {
                    "paragraph": "蝸牛",
                    "zhushu": "",
                    "type": 2
                },
                {
                    "paragraph": "腥涎不滿殻，聊足以自濡。",
                    "zhushu": "次公：王立之詩話云：先生作蝸牛詩云：中弱不勝觸，外堅𦕅自郛。後改云：腥涎不滿殻，𦕅足以自濡。余以改者爲勝。"
                },
                {
                    "paragraph": "升髙不知回，竟作粘壁枯。",
                    "zhushu": "",
                    "type": 2
                },
                {
                    "paragraph": "鬼蝶",
                    "zhushu": "共父：酉陽𮦀爼曰：居士閻宗云：鬼蝶一足着木，如乾木葉也。",
                    "type": 2
                },
                {
                    "paragraph": "𩀱眉卷鐡𢇁，兩翅暈金碧。𥘉來花争妍，忽去鬼無迹。",
                    "zhushu": "次公：蝸牛、鬼蝶，雖不用事與語，而蝸牛之戒登髙，鬼蝶之歎倐忽者，皆有深意矣。",
                    "type": 2
                },
                {
                    "paragraph": "王伯敭所藏趙昌花四首",
                    "zhushu": "厚：歐陽歸田録云：近丗名𦘕，趙昌花，冩生逼真，而筆法較俗，殊無古人格致，然時亦未有其比。蘇圗𦘕見聞志云：趙昌，字昌之，廣漢人，工𦘕花果。",
                    "type": 2
                },
                {
                    "paragraph": "梅花",
                    "zhushu": "",
                    "type": 2
                },
                {
                    "paragraph": "南行渡𨵿山，沙水清練練。",
                    "zhushu": "次公：𨵿山乃先生將至黄州之路。"
                },
                {
                    "paragraph": "行人已愁絶，日暮集微霰。",
                    "zhushu": "縯：詩曰：如彼雨雪，先集爲霰。"
                },
                {
                    "paragraph": "慇懃小梅花，彷彿呉姫面。",
                    "zhushu": "次公：先生又有詩曰：它年欲識呉姫面，秉燭三看對此花。"
                },
                {
                    "paragraph": "暗香隨我去，",
                    "zhushu": "師：林逋梅花詩：暗香浮動月黄昏。"
                },
                {
                    "paragraph": "回首驚千片。至今開畫圖，老眼凄欲泫。幽懷不可寫，歸夢君家倩。",
                    "zhushu": "師：退之詩：幽懷不可寫，行此秋江潯。",
                    "type": 2
                },
                {
                    "paragraph": "黄葵",
                    "zhushu": "増刋：次公：“蘇”字竒矣，盖“后來其蘇”之“蘇”。",
                    "type": 2
                },
                {
                    "paragraph": "弱質困夏永，竒姿蘇晚凉。低昂黄金盃，照曜𥘉日光。檀心自成暈，",
                    "zhushu": "次公：韓渥黄蜀葵花：蝶翅堪憎，蜂鬚可妬。幾多之金粉遭竊，一㸃之檀心被汙。"
                },
                {
                    "paragraph": "翠葉森有芒。古來冩生人，妙絶誰似昌。晨粧與午醉，真態含隂陽。君㸔此花枝，中有風露香。",
                    "zhushu": "",
                    "type": 2
                },
                {
                    "paragraph": "芙蓉",
                    "zhushu": "増刋：次公：前句言“野芙蓉”，後句言“池蓮”，則所詠者主野芙蓉，故云“溪邊”。又有詩云：湖上野芙蓉，含思愁脉脉。",
                    "type": 2
                },
                {
                    "paragraph": "清飈已拂林，積水漸収潦。谿邊野芙蓉，花水相媚好。坐㸔池蓮盡，獨伴霜菊槁。幽姿強一𥬇，莫景迫摧倒。凄凉似貧女，嫁晚驚衰早。誰冩少年容，樵人劒南老。",
                    "zhushu": "次公：趙昌自題其畫云：剱南樵叟。",
                    "type": 2
                },
                {
                    "paragraph": "山茶",
                    "zhushu": "",
                    "type": 2
                },
                {
                    "paragraph": "蕭蕭南山松，黄葉隕勁風。誰憐兒女花，散火冰雪中。",
                    "zhushu": "次公：兒女花，以言山茶，比南山松，則爲兒女也。孟東野詩：萱草兒女花，不解壯士憂。"
                },
                {
                    "paragraph": "能傳歳寒姿，古來惟丘翁。",
                    "zhushu": "次公：丘文播也。安國圖畫見聞志云：丘文播，漢州人。其畫品降髙、趙輩，後改名潜。"
                },
                {
                    "paragraph": "趙叟得其妙，一洗膠粉空。",
                    "zhushu": "次公：杜詩：一洗萬古凡馬空。"
                },
                {
                    "paragraph": "掌中調丹砂，染此鶴頂紅。何須誇落墨，獨賞江南工。",
                    "zhushu": "堯卿：徐熈，鍾陵人，丗爲江南仕族。熈識度閑放，以髙雅自任，善畫花木禽鳥，自作翠微堂記云：“落筆之際，未甞以傳色暈淡細碎爲工。”李後主特爱重其畫，開寳末歸朝，悉貢上朝廷，藏之祕府。新添：兒女花，盖以花雖是兒女之姿，而能生於歳寒之際，則與南山松敵矣。",
                    "type": 2
                },
                {
                    "paragraph": "墨花",
                    "zhushu": "并叙。",
                    "type": 2
                },
                {
                    "paragraph": "丗多以墨畫山水、竹石、人物者，未有以畫花者也。汴人尹白能之，爲賦一首。",
                    "zhushu": "",
                    "type": 2
                },
                {
                    "paragraph": "造物本無物，",
                    "zhushu": "次公：郭象注莊子序曰：上知造物之無物，下知有物之將造也。"
                },
                {
                    "paragraph": "忽然非所難。花心起墨暈，春色散毫端。縹緲形𦆵具，扶踈態自完。蓮風起傾倒，杏雨半披殘。獨有狂居士，求爲黒牡丹。",
                    "zhushu": "縯：唐末劉訓者，京師冨人。梁氏開國，甞假貸以紿軍。京師春遊，以觀牡丹爲勝賞。訓邀客賞花，乃繫水牛數百在前，指曰：“劉氏墨牡丹也。”"
                },
                {
                    "paragraph": "兼書平子賦，",
                    "zhushu": "厚：張衡字平子，作歸田賦，載在文選。"
                },
                {
                    "paragraph": "歸向雪堂看。",
                    "zhushu": "次公：雪堂，黄州東坡之堂也。",
                    "type": 2
                },
                {
                    "paragraph": "書文與可墨竹",
                    "zhushu": "并叙。",
                    "type": 2
                },
                {
                    "paragraph": "亡友文與可有四絶：詩一，楚詞二，草書三，畫四。與可甞云：“丗無知我者，惟子瞻一見，識吾妙處。”旣没七年，覩其遺跡，而作是詩。",
                    "zhushu": "性之：歸來子晁𥙷之云：文同，字與可，蜀人。進士髙第，以文學名。",
                    "type": 2
                },
                {
                    "paragraph": "筆與子皆逝，詩今誰爲新？空遺運斤質，",
                    "zhushu": "縯：莊子過恵子墓曰：郢人堊漫其鼻端，若蠅翼。使匠石斵之，盡堊而鼻不傷，郢人立不失容。宋元君聞之，召匠石：“試爲寡人斵之。”匠石曰：“臣之質死乆矣。自夫子之死也，吾無以爲質矣。”"
                },
                {
                    "paragraph": "却弔斷絃人。",
                    "zhushu": "厚：伯牙善琴，鍾子期善聽。鍾子期死，伯牙絶絃，終身不復鼔琴。",
                    "type": 2
                },
                {
                    "paragraph": "虢國夫人夜游圖",
                    "zhushu": "",
                    "type": 2
                },
                {
                    "paragraph": "佳人自鞚玉花騘，",
                    "zhushu": "縯：唐玄宗有名馬曰玉花騘。虢國出入皆乗騘馬，小黄門爲御。杜詩：先帝天馬玉花騘。"
                },
                {
                    "paragraph": "翩如驚燕踏飛龍。",
                    "zhushu": "厚：曹植洛神賦：翩若驚鴻，宛若游龍。次公：後漢馬皇后云：車如流水，馬如游龍。"
                },
                {
                    "paragraph": "金鞭争道寳釵落，",
                    "zhushu": "縯：唐史：正月望夜，楊家五宅夜游，與廣平公主争西市門。楊氏怒，鞭及公主衣，公主墮馬。"
                },
                {
                    "paragraph": "何人先入明光宫。",
                    "zhushu": "元：三輔黄圗云：武帝求仙，起明光宫。次公曰：漢武帝太𥘉四年，起明光宫。"
                },
                {
                    "paragraph": "宫中羯鼔催花柳，",
                    "zhushu": "縯：太平廣記：明皇好羯鼔。甞遇二月𥘉，詰旦，巾櫛方畢，𪧐雨始晴，景物明麗，小殿亭花柳將吐，睹而歎曰：“此景物豈得不與它判断之。”即命取羯鼔，臨軒擊一曲，名春光好。反頋柳杏，皆已拆矣。上𥬇曰：“不喚我作天公可乎？”"
                },
                {
                    "paragraph": "玉奴絃索花奴手。",
                    "zhushu": "援：楊妃小名玉環。玉奴，謂楊妃也。妃善琵琶，諸王貴主洎虢　國己下，並爲琵琶弟子。毎授曲畢，皆廣有進獻。汝陽王名璡，小名花奴，尤善羯鼓。帝甞謂侍官曰：“來召花奴將羯鼔來，爲我解穢。”"
                },
                {
                    "paragraph": "坐中八姨真貴人，",
                    "zhushu": "厚：楊妃外傳：貴妃有姨三人：大姨封韓國夫人，三姨封秦國夫人，八姨封　國夫人。次公：按樂史楊妃外傳云：貴妃有姨三人，皆豊碩修整，工於謔浪，巧會旨𧼈。且云：　國不施粧，自有美艶，常素面朝天。當時杜甫有詩云：　國夫人，承主恩，平明上馬入宫門。𨚫嫌脂粉涴顔色，淡掃娥眉朝至尊。"
                },
                {
                    "paragraph": "走馬來看不動塵。",
                    "zhushu": "次公：退之詩云：走馬來看立不正。杜甫麗人行：黄門飛鞚不動塵。"
                },
                {
                    "paragraph": "明眸皓齒誰復見，",
                    "zhushu": "縯：杜詩：明眸皓齒今何在，血汙游䰟歸不得。"
                },
                {
                    "paragraph": "只有丹青餘淚痕。人間俯仰成今古，呉公臺下雷塘路。",
                    "zhushu": "次公：此言隋焬帝也。按地志：揚州呉公臺，以陳將呉明撤得名，在江都縣西北四里。雷塘在縣東北十里。煬帝𥘉葬呉公臺下，後大唐平江南，改葬雷塘。又按大業拾遺載：帝昏湎滋深，甞行呉公臺下，恍唿與陳後主遇。後主云：“毎憶張麗華，方慿臨春閤，作璧月詞未終，見韓擒虎躍領萬騎，直來衝人。傳至今日，始謂殿下政治在堯舜之上。今日還此𨓜遊，甲義時，何見罪之深也。”帝叱之，不復有所暏。"
                },
                {
                    "paragraph": "當時亦𥬇張麗華，不知門外韓擒虎。",
                    "zhushu": "厚：杜牧詩云：門外韓擒虎，樓頭張麗華。新添：先生詩言：明皇惑溺，以𦤺滛亂。陳後主亡，而隋煬帝襲之，焬帝亡而今又襲之，可以爲戒矣。",
                    "type": 2
                },
                {
                    "paragraph": "題文與可墨竹",
                    "zhushu": "并叙。",
                    "type": 2
                },
                {
                    "paragraph": "故人文與可爲道師王執中作墨竹，且謂執中勿使他人書字，待蘇子瞻來，令作詩其側。與可旣没八年，而軾始還朝，見之，乃賦一首。",
                    "zhushu": "",
                    "type": 2
                },
                {
                    "paragraph": "斯人定何人，遊戯得自在。",
                    "zhushu": "次公：佛書言“游戯三昧”。解者云：三昧，言自在也。"
                },
                {
                    "paragraph": "詩鳴草聖餘，",
                    "zhushu": "縯：韓退之言：孟東野以詩鳴。張芝善草書，人謂之草聖。又杜詩：張旭三盃草聖傳。"
                },
                {
                    "paragraph": "兼入竹三昧。",
                    "zhushu": "厚：僧懷素好草書，自言得其三昧。"
                },
                {
                    "paragraph": "時時岀木石，荒怪軼象外。舉丗知珍之，賞㑹獨余最。知音古難合，奄忽不少待。誰云死生隔，相見如龔隗。",
                    "zhushu": "縯：晋書：隗紹善易，臨終書版授其妻曰：“吾亡後五年，當有詔使來頓此亭，姓龔，此人負吾金。”至期，有龔使止亭中，妻遂賫版責之。使者沉吟良乆而悟，乃命取蓍筮之，曰：“賢夫自有金在耳。知吾善易，故書版以寄意。”妻還掘金，皆如卜焉。",
                    "type": 2
                },
                {
                    "paragraph": "趙令晏崔白大圖幅徑三文",
                    "zhushu": "堯卿：崔白，字子西，濠梁人。",
                    "type": 2
                },
                {
                    "paragraph": "扶桑大蠒如罋盎，",
                    "zhushu": "見和子由踏青詩注。"
                },
                {
                    "paragraph": "天女織綃雲漢上。",
                    "zhushu": "厚：天官書言：織女，天帝之孫也。次公：呉都賦云：泉室潜織而卷綃。注云：綃，絹也。"
                },
                {
                    "paragraph": "往來不遣鳯衘梭，誰能鼔臂投三丈。人間刀尺不敢裁，丹青付與濠梁崔。風蒲半折寒鴈起，竹間的㿨横江梅。𦘕堂粉壁翻雲幕，",
                    "zhushu": "次公：雲幕，漢武帝所造宫名。杜詩：就中雲幕椒房親。"
                },
                {
                    "paragraph": "十里江天無處着。好卧元龍百尺樓，",
                    "zhushu": "縯：魏志注云：陳登，字元龍，在廣陵有威名。卒後，許汜與劉備並在荆州牧劉表坐，共論天下人物曰：“陳元龍，淮海之士，豪氣不除。昔遭亂過下邳，見元龍無客主之禮，自上大牀卧，使客卧下牀。”備曰：“今天下大亂，君湏憂國忘家。乃求田問舎，言無可采，是元龍所諱也。如我自卧百尺樓上，卧君於地下，何但上下牀之間哉！”"
                },
                {
                    "paragraph": "𥬇㸔江水拍天流。",
                    "zhushu": "子仁：退之詩：海氣昏昏水拍天。",
                    "type": 2
                },
                {
                    "paragraph": "次韻子由書李伯時所藏韓幹馬",
                    "zhushu": "堯卿：伯時，名公麟，舒州人，號龍眠居士。",
                    "type": 2
                },
                {
                    "paragraph": "潭潭古屋雲幕垂，",
                    "zhushu": "商老：歸藏啓筮云：昔者女媧坐張雲幕。"
                },
                {
                    "paragraph": "省中文書如亂𢇁。忽見伯時𦘕天馬，朔風胡沙生落錐。",
                    "zhushu": "縯：錐，謂筆鋒也。史弘肇云：大丈夫取冨貴，當用長槍大劒，安用毛錐子。"
                },
                {
                    "paragraph": "天馬西來從西極，",
                    "zhushu": "厚：前漢禮樂志：天馬歌云：天馬來，從西極。"
                },
                {
                    "paragraph": "勢與落日争分馳。龍膺豹股頭八尺，奮迅不受人間羈。元狩虎脊聊可友，",
                    "zhushu": "縯：漢元狩三年，馬生渥洼水中。天馬歌：虎脊兩，化若鬼。"
                },
                {
                    "paragraph": "開元玉花何足竒。",
                    "zhushu": "厚：唐明皇有馬曰玉花騘。杜詩：先帝天馬玉花騘，𦘕工如山皃不同。"
                },
                {
                    "paragraph": "伯時有道真吏隱，",
                    "zhushu": "次公：汝南先賢傳：郭欽吏隱于蟻陂之陽。"
                },
                {
                    "paragraph": "飲啄不羡山梁雌。",
                    "zhushu": "次公：山梁雌雉，出論語。又莊子云：澤雉七歩一啄，百歩一飲。"
                },
                {
                    "paragraph": "丹青弄筆聊爾耳，",
                    "zhushu": "援：晉書：阮咸曰：“未能免俗，聊復爾耳。”"
                },
                {
                    "paragraph": "意在萬里誰知之。",
                    "zhushu": "次公：范傳正李太白墓碑序云：騏𩦸筋力成，意在萬里外也。"
                },
                {
                    "paragraph": "幹惟畫肉不畫骨，",
                    "zhushu": "縯：杜甫丹青引：弟子韓幹早入室，亦能畫馬窮殊相。幹惟畫肉　不畫骨，忍使驊騮氣彫䘮。"
                },
                {
                    "paragraph": "而况失寳空餘皮。煩君巧說腹中事，",
                    "zhushu": "次公：黄祖謂禰衡曰：処二能道人腹中事。"
                },
                {
                    "paragraph": "妙語欲遣黄泉知。君不見，韓生自言無所學，廐馬萬匹皆吾師。",
                    "zhushu": "援：𦘕断言：上令韓幹師陳閎，詰其不同。幹曰：臣自有師，陛下廐馬萬匹，皆臣之師。",
                    "type": 2
                },
                {
                    "paragraph": "郭熈畫秋山平逺",
                    "zhushu": "路公爲跋尾。",
                    "type": 2
                },
                {
                    "paragraph": "玉堂晝掩春日閑，",
                    "zhushu": "次公：玉堂，翰林院中堂也。"
                },
                {
                    "paragraph": "中有郭熈𦘕春山。鳴鳩乳燕𥘉睡起，",
                    "zhushu": "次公：杜詩：鳴鳩乳燕青春深。"
                },
                {
                    "paragraph": "白波青嶂非人間。",
                    "zhushu": "次公：杜詩：白波吹粉壁，青嶂挿彫樑。"
                },
                {
                    "paragraph": "離離短幅開平逺，漠漠踈林寄秋晚。𨚫似江南送客時，中流回頭望雲巘。伊川佚老𩯭如霜，",
                    "zhushu": "次公：伊川佚老，指言文潞公也。"
                },
                {
                    "paragraph": "卧看秋山思洛陽。爲君紙尾作行草，烱如嵩洛浮秋光。",
                    "zhushu": "次公：嵩洛，言嵩山、洛水也。"
                },
                {
                    "paragraph": "我從公遊如一日，不覺青山映黄髮。爲𦘕龍門八節灘，",
                    "zhushu": "援：龍門八節灘，在伊川縣。白樂天𦤺仕香山石樓，鑿龍門八節灘，爲游賞之樂。"
                },
                {
                    "paragraph": "待向伊川買泉石。",
                    "zhushu": "次公：先生盖欲卜居伊川，以從潞公也。",
                    "type": 2
                },
                {
                    "paragraph": "書晁𥙷之所藏與可𦘕竹三首",
                    "zhushu": "",
                    "type": 2
                },
                {
                    "paragraph": "與可𦘕竹時，見竹不見人。",
                    "zhushu": "師：謂其用意之專也。"
                },
                {
                    "paragraph": "豈獨不見人，嗒然遺其身。",
                    "zhushu": "縯：莊子：南郭子綦隠几而坐，嗒焉以䘮其偶。"
                },
                {
                    "paragraph": "其身與竹化，無窮岀清新。莊周出無有，誰知此凝神。",
                    "zhushu": "厚：莊子：用智不分，乃凝於神。",
                    "type": 2
                },
                {
                    "paragraph": "若人今已無，此竹寜復有。那將春蚓筆，",
                    "zhushu": "援：唐太宗論蕭子雲之書行：行若縈春蚓，字如綰秋蛇。"
                },
                {
                    "paragraph": "𦘕作風中栁。君看斷崖上，痩節蛟虵走。何時此霜竿，復入江湖手。",
                    "zhushu": "縯：杜牧詩：惆悵江湖釣竿手，𨚫遮西日向長安。",
                    "type": 2
                },
                {
                    "paragraph": "晃子拙生事，舉家聞食粥。",
                    "zhushu": "厚：顔曽公帖：乞米於李大夫，云：“拙於生事，舉家食粥，來已数月，今又罄乏，寔用憂煎。”"
                },
                {
                    "paragraph": "朝來又絶倒，",
                    "zhushu": "次公：晉書：衛玠談道，平子絶倒。"
                },
                {
                    "paragraph": "䛕墓得霜竹。",
                    "zhushu": "次公：劉义攫韓愈金數斤去，曰：“此䛕墓中人所得耳，不若與劉君爲壽。”"
                },
                {
                    "paragraph": "可憐先生槃，朝日照苜蓿。",
                    "zhushu": "苜蓿事見和子由栁胡注。"
                },
                {
                    "paragraph": "吾詩固云爾，可使食無肉。",
                    "zhushu": "吾舊詩云：可使食無肉，不可使居無竹。",
                    "type": 2
                },
                {
                    "paragraph": "書李丗南所畫秋景二首",
                    "zhushu": "",
                    "type": 2
                },
                {
                    "paragraph": "野水參差落漲痕，踈林欹倒出霜根。扁舟一棹歸何處，家在江南黄葉村。",
                    "zhushu": "",
                    "type": 2
                },
                {
                    "paragraph": "人間斤斧日創夷，誰見龍蛇百尺姿。不是溪山曾獨往，何人解作掛猿枝。",
                    "zhushu": "縯：李白詩：山光揺積雪，猿影掛寒枝。",
                    "type": 2
                },
                {
                    "paragraph": "書鄢陵王主簿所畫折枝二首",
                    "zhushu": "",
                    "type": 2
                },
                {
                    "paragraph": "論畫以形似，",
                    "zhushu": "次公：劉勰文心彫龍言文章，有云形似之語者。"
                },
                {
                    "paragraph": "見與兒童鄰。賦詩必此詩，定非知詩人。詩畫本一律，天工與清新。",
                    "zhushu": "子仁：杜詩：清新庾開府。"
                },
                {
                    "paragraph": "邊鸞雀冩生，趙昌花傳神。",
                    "zhushu": "次公：邊鸞長於毛翎，趙昌長於花竹。"
                },
                {
                    "paragraph": "如何此兩幅，踈澹含精勻。誰言一㸃紅，解寄無邊春。",
                    "zhushu": "",
                    "type": 2
                },
                {
                    "paragraph": "痩竹如幽人，幽花如處女。低昂枝上雀，揺蕩花間雨。𩀱翎决將起，",
                    "zhushu": "次公：莊子言：蜩鷽鳩，云：“我决起而飛也。”"
                },
                {
                    "paragraph": "衆葉紛自舉。可憐採花蜂，清蜜寄兩股。若人富天巧，春色入毫楮。懸知君能詩，寄聲求妙語。",
                    "zhushu": "増刋：詩𦘕本一律。次公：此亦“詩中有畫，畫中有詩”之說也。",
                    "type": 2
                },
                {
                    "paragraph": "次韻米黻二王書跋尾二首",
                    "zhushu": "",
                    "type": 2
                },
                {
                    "paragraph": "三館曝書防蠧毀，",
                    "zhushu": "厚：三館，謂昭文、集賢、史館，揔名崇文院也。"
                },
                {
                    "paragraph": "得見來禽與青李。",
                    "zhushu": "援：王羲之有來禽青李帖。來禽，今所謂林禽也。王父詩文發源云：賔濩，尚書云：“來禽以味甘來衆禽也。”"
                },
                {
                    "paragraph": "秋蛇春蚓乆相雜，",
                    "zhushu": "縯：王羲之傳後制曰：子雲行行若縈春蚓，字字如綰秋蛇也。"
                },
                {
                    "paragraph": "野鶩家雞定誰美。",
                    "zhushu": "次公：庾征西翼自少能書，而子弟更學羲之之字。翼曰：“兒輩憎家雞，爱野雉。”見法帖新載。晉書庾傳無之，而南史王僧䖍傳止有“猒家雞”三字目。"
                },
                {
                    "paragraph": "玉函金籥上天來，紫衣敕使親臨啓。紛綸過眼未易識，磊落挂壁空雲委。",
                    "zhushu": "堯卿：雲委，言其多也。謝靈運傳曰：“比響聮辭，波属雲委。”又唐杜遜能判度支，黄巢犯京師，奔赴行在，拜酆部郎中、史館修撰，尋召充集賢學士。六飛在蜀，関東用兵，召發招懷，書詔雲委。遜能詞才敏速，筆無㸃竄，動中事機，僖宗嘉之。"
                },
                {
                    "paragraph": "歸來妙意獨追求，坐想蓬山二十秋。怪君何處得此本，上有桓玄寒具油。",
                    "zhushu": "厚：劉禹鍚嘉話云：桓玄好蓄法書名畫，客至，甞出而觀。客食寒具而油汙其畫，後遂不設寒貝。師：集韻云：寒具，環餅也。"
                },
                {
                    "paragraph": "巧偷豪奪古來有，一𥬇誰似癡虎頭。",
                    "zhushu": "援：顧愷之甞以一厨畫糊題其前，寄桓玄。玄發其厨，自後竊之。愷之見封題如𥘉，而畫失直云：“妙畫通靈，変化而去，亦猶人之登仙，了無怪色。”"
                },
                {
                    "paragraph": "君不見長安永寜里，王家破垣誰復修。",
                    "zhushu": "次公：唐王涯居永寕里，名書畫，以金玉爲奩軸，鑿垣貯之，重複固祕。及被誅，爲人破垣，剔取奩軸金。○子仁：元章。米黻，字縯。魏文帝謂盧毓曰：“玉而弃其書畫於道，選舉莫取有名。”名如畫地作餅不可㗖。",
                    "type": 2
                },
                {
                    "paragraph": "元章作書日千𥿄，平生自苦誰與美。畫地爲餅未必似，要令癡兒岀饞水。錦囊玉軸來無趾，",
                    "zhushu": "次公：文選孔文舉論盛孝章書曰：珠玉無趾而而自至，人好之也。"
                },
                {
                    "paragraph": "粲然奪真疑聖智。忍飢看書淚如洗，至今魯公餘乞米。",
                    "zhushu": "次公：顔真卿爲刑部尚書時，乞米於李大夫，云：“拙於生事，舉家食粥來已數月，今又罄乏寒具。”增刋：胡曰：𣈆書有飯食名“寒具”者，後於齊民實用爱煎要術并食經中檢得，是今所謂“環餅”也。",
                    "type": 2
                },
                {
                    "paragraph": "郭熈秋山平逺二首",
                    "zhushu": "",
                    "type": 2
                },
                {
                    "paragraph": "目盡孤鴻落照邊，遥知風雨不同川。此間有句無人識，送與襄陽孟浩然。",
                    "zhushu": "厚：杜詩：昔億㐮陽孟浩然。新詩句句盡堪傳。",
                    "type": 2
                },
                {
                    "paragraph": "木落騷人已怨秋，",
                    "zhushu": "帥：李白詩：昨夜秋声閶闔來，洞庭木落騷人哀。"
                },
                {
                    "paragraph": "不堪平逺發詩愁。要看萬壑爭流處，它日終煩顧虎頭。",
                    "zhushu": "援：人問顧愷之以㑹稽山水狀，愷之云：千岩競秀，萬壑争流。",
                    "type": 2
                },
                {
                    "paragraph": "九月十五日邇英講論語終篇賜執政講",
                    "zhushu": "",
                    "type": 2
                },
                {
                    "paragraph": "讀史官燕于東宫，又遣中使就賜御書詩各一首。臣軾得紫薇花絶句，其詞云：“絲綸閣下文書静，鍾鼔樓中刻漏長。獨坐黄昏誰是伴，紫薇花對紫薇郎。”翌日，各以表謝，又進詩一篇。臣軾詩云：",
                    "zhushu": "子仁：趙注：此叙乃以九月十五日，爲宋哲宗皇帝之元祐七年，誤矣。謹按先生以元祐元年自中書舎人爲翰林學士，知制誥，二年兼侍讀，四年除龍圗學士，知杭州。又前集有謝賜御書詩表，在知杭州表之前，此必元祐二年或三年。又坡詩自註：前此未嘗以御書賜羣臣。此必元祐四年之前，而非七年也。次公：所賜詩，乃白樂天詩也。紫薇花，花小而叢，其色紫，今所謂槿木花也。唐制，中書舎人六人，其内一人知制誥。姚崇爲紫薇令，奏大事，舎人爲商量狀，與本狀皆下紫薇令，判其狀之是否，然後乃奏，故有紫薇之號。",
                    "type": 2
                },
                {
                    "paragraph": "綉裳𦘕衮雲垂地，不作成王翦桐戯。",
                    "zhushu": "厚：成王與唐叔虞戯，削桐葉爲圭以與之，曰：“以此封若。”周公曰：“天子無戯言。”遂封𧇀於唐。"
                },
                {
                    "paragraph": "日髙黄繖下西清，",
                    "zhushu": "師：西清，西廂清閑之處也。揚雄賦：攬摎流於髙光𠔃，溶方皇於西清。"
                },
                {
                    "paragraph": "風動槐龍舞交翠。",
                    "zhushu": "邇英閣前有𩀱槐，樛然属地，如龍形。"
                },
                {
                    "paragraph": "壁中蠧簡今千年，",
                    "zhushu": "厚：魯共王壞孔子宅，得古文論語也。"
                },
                {
                    "paragraph": "漆書科斗光射天。",
                    "zhushu": "援：杜林於西州得漆書古文尚書一卷。科斗即壞宅所得也。"
                },
                {
                    "paragraph": "諸儒不復憂吻燥，",
                    "zhushu": "縯：晉陸機文賦：始躑躅於燥吻。"
                },
                {
                    "paragraph": "東宫賜酒如流泉。",
                    "zhushu": "子暈：歴代寳櫝記曰：酒泉郡，其地有泉，味如酒。"
                },
                {
                    "paragraph": "酒酣復拜千金賜，一紙驚鸞回鳯字。",
                    "zhushu": "厚：索靖草書狀云：婉若銀鈎，飄若驚鸞。"
                },
                {
                    "paragraph": "蒼顔白髮便生光，䄂有驪珠三十四。",
                    "zhushu": "臣所賜詩并題目及臣姓名，凡三十四字。次公：退之詩：遺我明珠九十六，寒光映骨睡驪目。"
                },
                {
                    "paragraph": "㱕來車馬已喧闐，爭看銀鈎墨色鮮。",
                    "zhushu": "銀鈎事，見上注。"
                },
                {
                    "paragraph": "人間一日傳萬口，喜見雲章第一篇。",
                    "zhushu": "上前此未甞以御書賜群臣。"
                },
                {
                    "paragraph": "玉堂晝掩文書静，",
                    "zhushu": "師：翰林院，○仁庿時賜御篆名玉堂。"
                },
                {
                    "paragraph": "鈴索不揺鍾漏永。",
                    "zhushu": "次公：鈴索，翰林書院中所設，掣之以告事。師：唐長慶中，河西用兵，翰林院鈴索自鳴，與軍中息耗相應。孫：韓渥玉堂夜坐詩亦云：夜乆忽聞鈴索動，玉堂西畔響丁東。"
                },
                {
                    "paragraph": "莫言弄筆數行書，湏信時平由主聖。犬羊散盡沙漠空，捷烽夜到甘泉宫。",
                    "zhushu": "縯：杜詩：捷書日報清晝同。次公：武帝時，匈奴入代郡，烽火通於甘泉宫。無已：三輔黄圗云：甘泉宫在今池陽縣西，去長安二百里。"
                },
                {
                    "paragraph": "似聞指麾築上郡，",
                    "zhushu": "援：蒙恬北逐夷狄，収河南，築長城至上郡也。"
                },
                {
                    "paragraph": "已斍談𥬇無西戎。",
                    "zhushu": "時熈河新獲鬼章，是日涇原復奏夏賊數十萬人遁去。次公：杜詩：談𥬇無河北。"
                },
                {
                    "paragraph": "文思天子師文母，",
                    "zhushu": "厚：杜牧之詩：又思天子復河湟。子仁文母，見周頌，指言太皇太后也。"
                },
                {
                    "paragraph": "終閉玉関辭馬武。",
                    "zhushu": "次公：後漢：光武閉玉関，謝西域之質。又范曄云：山西旣定，威臨天下，臧宫、馬武之徒，撫鳴劒而抵掌，志馳於伊吾之北矣。"
                },
                {
                    "paragraph": "小臣願對紫薇花，試草尺書招賛普。",
                    "zhushu": "謹按唐制：翰林學士帶知制誥，許綴中書舎人班。今臣以知制誥待罪禁林，故得以紫薇爲故事。次公：賛普，吐蕃君號。魏収詩：尺書徴建鄴。又杜詩：勑書憐賛普。",
                    "type": 2
                },
                {
                    "paragraph": "書艾宣畫四首",
                    "zhushu": "子仁：艾宣，鍾陵人也。駒父：圗𦘕見聞志：艾宣工𦘕花竹翎毛，孤標雅致，别是風格。",
                    "type": 2
                },
                {
                    "paragraph": "竹鶴",
                    "zhushu": "",
                    "type": 2
                },
                {
                    "paragraph": "此君何處不相宜，况有能言老令威。誰識長身古君子，猶將緇布縁深衣。",
                    "zhushu": "援：王子猷好竹，指謂人日：“何可一日無此君。”縯：劉禹錫詩：依依似君子，無地不相冝。厚：神仙傳：遼東城華表上有白鶴，歌曰：“有鳥有鳥丁令威，去家千歳今始歸。”又老杜詩：“薛公十一鶴，磊落如長人。”故先生用“長身”字也。次公：深衣之製，具父母、大父母，衣純以繢；具父母，衣純以青；如孤子，衣純以素；純袂、純邊，度各寸半。注：純，縁之也。今云“緇布”，則以鶴之狀，其身白而黒，縁於外也，故有此“緇布縁深衣”之比。",
                    "type": 2
                },
                {
                    "paragraph": "黄精鹿",
                    "zhushu": "",
                    "type": 2
                },
                {
                    "paragraph": "太華西南第幾峯，落花流水自重重。幽人只採黄精去，不見青山鹿飬茸。",
                    "zhushu": "厚：本草：黄精，一名鹿竹，華山爲多。",
                    "type": 2
                },
                {
                    "paragraph": "杏花白鷴",
                    "zhushu": "",
                    "type": 2
                },
                {
                    "paragraph": "天公翦刻爲誰妍？",
                    "zhushu": "子仁：退之李花詩：誰將平地萬堆雪，翦刻作此連天花。"
                },
                {
                    "paragraph": "抱蘂游蜂自作團。把酒惜春都是夢，不如閑客此閑看。",
                    "zhushu": "次公：本朝李昉，以國相致仕，所居蓄五禽，皆以客爲名。白鷴曰閑客，鷺終納曰雪客，鶴曰仙客，孔雀曰南客，鸚鵡曰隴客。昉畫爲五客圗，各爲詩五章。又杜牧詩：閑客此閑行。",
                    "type": 2
                },
                {
                    "paragraph": "蓮龜",
                    "zhushu": "",
                    "type": 2
                },
                {
                    "paragraph": "半脫蓮房露壓欹，緑荷深處有游龜。",
                    "zhushu": "師：史記亀䇿傳：亀千歳，巢荷葉之上。"
                },
                {
                    "paragraph": "只應翡翠蘭苕上，獨見玄夫曝日時。",
                    "zhushu": "字仁：杜詩：露冷蓮房墜粉紅。援：郭璞遊仙詩：翡翠戯蘭苕。又杜詩：或看翡翠蘭苕上，未掣鯨魚碧海中。又退之孟東野失子詩：託大靈龜稱天之言，以告東野，而曰：“再拜謝玄夫，収悲以歡祈。”師：莊子：神亀夢宋元君一丈夫，延頸而長頭，衣玄綉之衣。",
                    "type": 2
                },
                {
                    "paragraph": "次韵黄魯直𦘕馬試院中作",
                    "zhushu": "",
                    "type": 2
                },
                {
                    "paragraph": "少年鞍馬勤逺行，卧聞齕草風雨聲，",
                    "zhushu": "伯㳟：石林先生云：黄魯直甞得句云：“馬齕枯箕喧午枕，誤驚風雨浪飜江。”自以爲工，以語舅氏無咎。舅氏不觧風雨飜江之意。一日憇於逆旅，聞有聲如風浪之歴船者，起視，乃馬食於槽，水與草齟齬，而爲此聲。方悟。"
                },
                {
                    "paragraph": "見此忽思短䇿横。十年髀肉磨欲透，那更陪君作詩痩。",
                    "zhushu": "厚：蜀志劉備傳注載九州春秋曰：備甞於劉表坐起至厠，見髀裏肉生，慨然流涕。表怪問備，備曰：“平常身不離鞍，髀肉皆消。今不復騎，髀裏肉生。”又老杜詩：知君苦思縁詩痩。倬：崔浩愛吟詠，一日病起，友人戯之曰：“非子病如此，乃子苦吟詩痩也。”後遂爲口實。"
                },
                {
                    "paragraph": "不如芋魁歸飯豆，",
                    "zhushu": "縯：前漢翟方進傳：鴙𨻶陂之復，童謡曰：“壞陂誰？翟子威，飯我豆食羮芋魁。反乎覆，陂當誰？”云者兩兩黄鵠。"
                },
                {
                    "paragraph": "門前欲嘶御史騘，",
                    "zhushu": "次公：後漢桓典拜侍御史。是時宦官秉權，典執政無所回避。常乗騘馬，京師畏憚之，爲之語曰：“行行且止，避騘馬御史。”今句盖言將放榜也。○宋朝省試，御史放榜。"
                },
                {
                    "paragraph": "詔恩三日休老翁，",
                    "zhushu": "倬：故事，省試官出院，給假三日。"
                },
                {
                    "paragraph": "羡君懷中𩀱橘紅。",
                    "zhushu": "黄有老母。援：後漢陸績見𡊮術，出橘。績懷二枝去，拜辭墮地。術謂曰：“陸郎作賔客，懷橘乎？”荅曰：“欲歸遺母。”",
                    "type": 2
                },
                {
                    "paragraph": "柏石圖",
                    "zhushu": "并叙。増刋：次公：柏如蒼龍而轉其玉骨，石如虎抱金栊之木。盖柅者，止輪之木，所以言柏。",
                    "type": 2
                },
                {
                    "paragraph": "陳公弼家藏柏石圖，其子慥季常傳寳之。東坡居士作詩以爲之銘。",
                    "zhushu": "子功：陳希亮，字公弼，眉之青神人。宋天聖八年進士第，年六十四，仕至太常少卿，則贈工部侍郎。四子：忱、恪、恂、慥。",
                    "type": 2
                },
                {
                    "paragraph": "柏生兩石間，",
                    "zhushu": "援：韓退之招楊之罘詩：柏生兩石間，萬歳終不大。"
                },
                {
                    "paragraph": "天命本如此。雖云生之艱，與石相終始。韓子俯仰人，但愛平地美。",
                    "zhushu": "援：退之又云：柏移就平地，柏有傷根容。傷根柏不死，千丈不難至。"
                },
                {
                    "paragraph": "土膏雜糞壌，成壞幾何耳。",
                    "zhushu": "厚：國語：虢文公諌不籍千畒，有曰：“陽氣俱蒸，土膏其動。”"
                },
                {
                    "paragraph": "君看此槎牙，豈有可移理。蒼龍轉玉骨，黒虎抱金柅。",
                    "zhushu": "次公：易姤卦𥘉六：繋于金抳。"
                },
                {
                    "paragraph": "畫師亦可人，使我毛髮起。當年落筆意，正欲譏韓子。",
                    "zhushu": "",
                    "type": 2
                },
                {
                    "paragraph": "和王晉卿題李伯時畫馬",
                    "zhushu": "",
                    "type": 2
                },
                {
                    "paragraph": "督郵有良馬，不爲君所竒。顧収紙上影，駿骨何由歸。",
                    "zhushu": "師：取紙上影，謂按圗索馬也。燕昭王以百金市駿骨，故駿馬不逺千里而至。"
                },
                {
                    "paragraph": "一朝見縈䇿，蟻封驚肉飛。豈惟馬不遇，人已半生癡。",
                    "zhushu": "次公：晉王湛，字處中，王濟之叔。𥘉有隠德，人莫能知，兄弟宗族皆以爲癡，濟輕之，無子姪之敬。濟有從馬難乗，濟問湛曰：“叔頗好騎否？”曰：“亦好之。”因騎此馬，姿容旣妙，回䇿如縈，善騎無以過之。又濟所乗馬，甚愛之。湛曰：“此馬雖快，然力薄不堪苦行。近見督郵馬當勝，但芻秣不至耳。”濟試之，而與已馬等。湛又曰：“此馬任重方知之，平路無以別也。”於是當蟻封内試之，濟馬果躓，而督郵馬如常。濟益歎異，還白其父曰：“濟始得一叔。”武帝亦以湛爲癡，毎見濟，輙調之曰：“卿家癡叔，死未及是。”帝又問，濟曰：“叔殊不癡。”因稱其美。此篇全以王　濟比王晉卿而戯之也。",
                    "type": 2
                },
                {
                    "paragraph": "戯書伯時畫御馬好頭赤",
                    "zhushu": "",
                    "type": 2
                },
                {
                    "paragraph": "山西戰馬飢無肉，夜嚼長稭如嚼竹。蹄間三丈是徐行，",
                    "zhushu": "厚：張儀曰：秦馬之良，戎兵之衆，探前趹後，蹄間三尋，騰者不可勝數。"
                },
                {
                    "paragraph": "不信天山有坑谷。",
                    "zhushu": "援：天山在匈奴，即漢書祁連山也。"
                },
                {
                    "paragraph": "豈如廐馬好頭赤，立仗歸來卧斜日。",
                    "zhushu": "師：唐李林甫居相位凡十九年，固寵市權，諌官無敢言者。謂𥙷闕杜暹曰：君等獨不見立伏馬乎？終日無聲，而飫三品芻豆，一鳴則黜之矣。"
                },
                {
                    "paragraph": "莫敖優孟卜葬地，厚衣薪槱入銅歷。",
                    "zhushu": "縯：楚莊王有愛馬，病肥死，欲以大夫禮葬之。優孟聞之，入哭於殿門，請以君禮葬之。王曰：“如何？”對曰：“云云。”王曰：“寡人之過，一至此乎。”優孟曰：“請爲大王六畜葬之，壠竈爲槨，銅歷爲棺，齋以薑棗，薦以木蘭，祭以粳稻，衣以夜光，而葬之於人腹。”",
                    "type": 2
                },
                {
                    "paragraph": "書林次仲所得李伯時歸去來陽𨵿二圖",
                    "zhushu": "",
                    "type": 2
                },
                {
                    "paragraph": "後二首",
                    "zhushu": "夢齡：按林氏家譜云：太師嘉囯公槩第二子，名旦，字次仲，章衡榜登第，終朝請郎、直柲閣、河東運使。"
                },
                {
                    "paragraph": "不見何戡唱渭城，舊人空數米嘉榮。龍眠獨識慇懃處，",
                    "zhushu": "師伯時自號龍眠居士。"
                },
                {
                    "paragraph": "畫出陽𨵿意外聲。",
                    "zhushu": "次公：渭城朝雨裛輕塵，客舎青青栁色新。勸君更盡一盃酒，西出陽關無故人。此王維詩也。二十餘年别帝京，重聞天樂不勝情。舊人唯有何戡在，更與慇懃唱渭城。又：唱得凉州意外聲，舊人唯數米嘉榮。近來時丗輕前軰，好染髭湏事後生。此皆劉禹鍚詩也。",
                    "type": 2
                },
                {
                    "paragraph": "兩本新圖墨寳香，樽前獨唱小秦王。爲君翻作歸來引，不學陽𨵿空斷腸。",
                    "zhushu": "次公：今云：小秦王曲，即陽𨵿之遺聲。向者丗有東坡詩集，其中歸去來集字十首，乃五言侓詩耳。首篇云：“命駕欲何向，欣欣春木榮。”是已，然不可唱。先生又有哨遍，此豈歸來引之謂乎？"
                }
            ]
        },
        {
            "name": "増刋校正王狀元集注分𩔖東坡先生詩卷之十二",
            "paragraphs": [
                {
                    "paragraph": "増刋校正王狀元集注分𩔖東坡先生詩卷之十二",
                    "zhushu": "",
                    "type": 1
                },
                {
                    "paragraph": "書𦘕下",
                    "zhushu": "",
                    "type": 2
                },
                {
                    "paragraph": "詩五十一首",
                    "zhushu": "",
                    "type": 2
                },
                {
                    "paragraph": "題李伯時𦘕趙景仁琴鶴圖二首",
                    "zhushu": "子功石林先生云：趙清獻公以清徳服一丗，平生蓄雷氏琴一張，鶴與白龜各一，所向與之俱。始除帥成都，公單車就道，以琴、鶴、龜自隨。元豊間，再移蜀，以龜投水中。故其詩曰：馬追舊路如歸夫，龜放長江不復來。",
                    "type": 2
                },
                {
                    "paragraph": "清獻先生無一錢，故應琴鶴是家傳。誰知黙鼓無絃曲，時向珠宫舞幻仙。",
                    "zhushu": "次公：清献先生，趙恱道也。杜詩：囊空恐羞澁，留得一錢㸔。陶淵明作無弦琴云：但得琴中𧼈，何勞絃上聲。又黄庭内景：太上大道玉宸君，閑居蘂珠宫，作七言。琴心三疊舞胎仙。孌胎爲幻，未詳。"
                },
                {
                    "paragraph": "醜石寒松未昜親，聊将短曲調長人。乗軒故自非明眼，",
                    "zhushu": "師：禪家以見識不昧爲明眼人。"
                },
                {
                    "paragraph": "終日僛僛舞㸑薪。",
                    "zhushu": "次公：老杜薛少保十一鶴詩曰：低昻各有能，磊落如長人。又左傳：衛懿公好鶴，鶴有乗軒者。詩：屢舞蹮蹮，屢舞僛僛。呉人有燒桐以㸑者，蔡邕聞火烈之聲，因請而裁爲琴，果有美音，名曰焦尾琴。",
                    "type": 2
                },
                {
                    "paragraph": "書王定國所藏煙江疊嶂圖王晉卿𦘕",
                    "zhushu": "",
                    "type": 2
                },
                {
                    "paragraph": "江上愁心千疊山，浮空積翠如雲煙。",
                    "zhushu": "宋援：張說有江上愁心賦。孫倬：延年應詔詩：攅素旣森藹，積翠亦葱芊。"
                },
                {
                    "paragraph": "山耶雲耶逺莫知，煙空雲散山依然。但見兩崖蒼蒼暗絶谷，中有百道飛來泉。縈林絡石隠復見，下赴谷口爲奔川。川平山開林麓斷，小橋野店依山前。行人稍度喬木外，漁舟一葉江吞天。使君何從得此本，㸃綴毫末分清妍。",
                    "zhushu": "次公：謝景重對天月明净而曰：意不如微雲㸃綴。"
                },
                {
                    "paragraph": "不知人間何處有此境，徑欲往置二頃田。君不見武昌樊口幽絶處，東坡先生留五年。",
                    "zhushu": "程編：武昌樊口與黄州相對。"
                },
                {
                    "paragraph": "春風揺江天漠漠，",
                    "zhushu": "祖謙：杜詩：江天漠漠鳥飛去。"
                },
                {
                    "paragraph": "暮雲卷雨山姢姢。丹楓翻鴉伴水𪧐，",
                    "zhushu": "孫倬：杜詩：水𪧐鳥相呼。又禽經云：凡禽，林曰栖，水曰𪧐。"
                },
                {
                    "paragraph": "長松落雪驚醉眠。",
                    "zhushu": "任：杜詩：晴雪落長松。"
                },
                {
                    "paragraph": "桃花流水在人丗，武陵豈必皆神仙？",
                    "zhushu": "次公：張致和詩：桃花流水鱖魚肥。又李白詩云：問君何故栖碧山，𥬇而不荅心自閑。桃花流水窅然去，别有天地非人間。"
                },
                {
                    "paragraph": "江山清空我塵土，雖有去路㝷無縁。還君此𦘕三歎息，山中故人應有招我歸來篇。",
                    "zhushu": "次公：三歎息，乃一唱三嘆之展文也。師：陶潜有歸去來詞，左太冲有招隱詩。",
                    "type": 2
                },
                {
                    "paragraph": "王晉卿所藏著色山二首",
                    "zhushu": "增刋：将軍，李思訓也。唐人子號李将軍，乃畫著色山者。",
                    "type": 2
                },
                {
                    "paragraph": "縹緲營丘水墨仙，浮空出没有無間。爾來一變風流盡，誰見将軍著色山？",
                    "zhushu": "次公：李成，營丘人，以畫山水有名，號李營丘。先生於遊孤山和李𣏌寺丞詩曰：朅來湖上得佳句，從此不看營丘圖。正謂李成之畫也。又南史張緒傳：從弟融齎酒於緒前，酌飲動哭曰：“阿兄風流，頼盡堯祖。”名畫記：李思訓畫稱一時之妙，官至左武衛大将軍。子昭道，變父之勢，妙又過之。丗言山水者，稱大李将軍、小李将軍。"
                },
                {
                    "paragraph": "犖确何人似退之，意行無路欲從誰？𪧐雲解駮晨光漏，獨見山紅澗碧時。",
                    "zhushu": "次公：退之詩：山石犖确行徑微。又云：天明獨去無道路。又劉禹錫詩子歌云：腰斧上髙山，意行無舊路。又南海神廟碑云：雲隂解駮，日光穿漏也。又山石詩云：山紅澗碧紛爛熳，時見松櫪皆十圍。",
                    "type": 2
                },
                {
                    "paragraph": "王晉卿作煙江疊嶂圖僕賦詩十四韻晉卿和之語特竒麗因復次韻不獨紀其詩畫之美亦爲道其出處契闊之故而終之以不忘在莒之戒亦朋友忠愛之義也",
                    "zhushu": "",
                    "type": 2
                },
                {
                    "paragraph": "山中舉頭望日邊，長安不見空雲煙。",
                    "zhushu": "日邊事見障日峯詩。程縯：李白登鳯凰臺詩：揔爲浮雲能蔽日，長安不見使人愁。"
                },
                {
                    "paragraph": "歸來長安望山上，時移事改應澘然。管絃去盡賔客散，惟有馬埒編金泉。",
                    "zhushu": "次公：晋王濟買池爲馬埒，編錢滿之，時人謂之金溝。"
                },
                {
                    "paragraph": "渥洼固自千里足，",
                    "zhushu": "沈：漢志郊祀歌云：元狩三年，馬生渥洼水中，作天馬歌云：“天馬徠，歷無草，徑千里，循東道。”"
                },
                {
                    "paragraph": "要飽風雪輕山川。屈居華屋啖棗脯，十年俯仰龍旂前。",
                    "zhushu": "李厚：楚莊王有愛馬，置之華屋，啖以棗脯。"
                },
                {
                    "paragraph": "却因病瘦出竒骨，鹽車之厄寜非天。",
                    "zhushu": "次公：戰國䇿：汗明見春申君曰：“夫𩦸之齒至矣，服塩車而上太行，㵂汗洒地，白汗交流，甲坂遷延，負轅不能上云。”"
                },
                {
                    "paragraph": "風流文采磨不盡，水墨自與詩爭妍。",
                    "zhushu": "程縯：杜詩：文彩風流今尚存。"
                },
                {
                    "paragraph": "𦘕山何必山中人，田歌自古非知田。",
                    "zhushu": "李厚：吕后謂劉章曰：顧乃父知田耳。"
                },
                {
                    "paragraph": "鄭䖍三絶君有二，筆埶挽回三百年。",
                    "zhushu": "宋援：鄭䖍自書其詩并畫以献，帝大署其尾曰“鄭䖍三絶。”"
                },
                {
                    "paragraph": "欲将巖谷亂窈窕，眉峰脩嫮誇連姢。",
                    "zhushu": "次公：卓文君眉如逺山。楚詞云：脩眉連姢。江漢武帝李夫人賦云：美連姢以脩嫮。注：嫮音互，美也。連姢，纎弱也。"
                },
                {
                    "paragraph": "人間何有春一夢，此身将老蠶三眠。",
                    "zhushu": "次公：永叔云：來如春夢不多時。而先生有云“海棠春一夢”也。李白云：呉地桑樹緑，呉蚕已三眠。"
                },
                {
                    "paragraph": "山中幽絶不可乆，要作平地家居仙。但能水石長在眼，非君好我當誰縁。願君終不忘在莒，樂時更賦囚山篇。",
                    "zhushu": "栁子厚有囚山篇。宋援：管仲戒齊桓公曰：願君無忘在莒時。",
                    "type": 2
                },
                {
                    "paragraph": "書王定國所藏王晋卿𦘕著色山二首",
                    "zhushu": "",
                    "type": 2
                },
                {
                    "paragraph": "白髮四老人，何曽在商顔。",
                    "zhushu": "次公：四老人即四皓。啇山，亦名啇顔。李白詩云：白髪四老人，昻藏南山側。"
                },
                {
                    "paragraph": "煩君紙上影，照我胷中山。山中亦何有，木老土石頑。正頼天日光，澗谷紛斕斑。我心空無物，斯文何足間。",
                    "zhushu": "程縯：周顗言其腹曰：此中空洞無物。"
                },
                {
                    "paragraph": "君㸔古井水，萬象自往還。",
                    "zhushu": "宋援：白樂天贈元微之云：無波古井水，有節青琅玕。",
                    "type": 2
                },
                {
                    "paragraph": "君歸嶺北𥘉逢雪，我亦江南五見春。寄語風流王武子，三人俱是識山人。",
                    "zhushu": "李厚：王濟，字武子，尚常山公主。堯卿：公謫黄州五年，定國賔州三年，晉卿均州三年。",
                    "type": 2
                },
                {
                    "paragraph": "書劉景文所藏王子敬帖絶句",
                    "zhushu": "子仁：先生甞云：世傳王子敬帖，有黄柑三百顆之語，此帖乃在劉景文處。景文死，不知今在誰家矣。韋蘇州有詩云：“書後欲題三百顆，洞庭湏待滿林霜。”蓋蘇州亦見此帖也。余亦甞有詩云：“君家子敬十六字，氣壓鄴侯三萬籖。”見王立之詩話。以今集考之，差三字，不知孰是。",
                    "type": 2
                },
                {
                    "paragraph": "家雞野騖同登爼，",
                    "zhushu": "援：庾翼不伏王右軍書曰：兒軰憎家雞，愛野騖。"
                },
                {
                    "paragraph": "春蚓秋蛇緫入奩。",
                    "zhushu": "縯：唐太宗謂蕭子雲書：行行若縈春蚓，字字如綰秋蛇。"
                },
                {
                    "paragraph": "君家兩行十二字，氣壓鄴侯三萬籖。",
                    "zhushu": "縯：韓退之：鄴侯家多書，挿架三萬軸。一一懸牙籖，新若手未觸。鄴侯，李䌓也。",
                    "type": 2
                },
                {
                    "paragraph": "書劉景文所藏宗少文一筆𦘕",
                    "zhushu": "洪父：名畫記：宗炳，字少文，南陽温陽人，善書畫。邦衡圖畫見聞志云：張愛賔稱惟王献之能爲一筆書，陸探微能爲一筆畫。",
                    "type": 2
                },
                {
                    "paragraph": "宛轉回紋錦，縈盈連理花。何湏郭忠恕，匹素𦘕繅車。",
                    "zhushu": "次公：郭忠恕善畫。歧有冨人子喜畫，致疋素。忠恕爲畫小童持線車，放𥿄鳶，引線數丈滿之。",
                    "type": 2
                },
                {
                    "paragraph": "書渾令公宴魚朝恩圖",
                    "zhushu": "",
                    "type": 2
                },
                {
                    "paragraph": "咸寜英氣似汾陽，",
                    "zhushu": "次公：渾令公名瑊，封咸寕王。汾陽王，即郭子儀也。"
                },
                {
                    "paragraph": "夜飲軍容出紅粧。不湏纒頭萬疋錦，",
                    "zhushu": "次公：纒頭錦，所以賞舞者。杜詩：舞罷錦纒頭。"
                },
                {
                    "paragraph": "知卿末辦作吕強。",
                    "zhushu": "次公：吕强，字漢盛，後漢人，乃宦官最賢者。有諫䟽，具本傳於今。詩意未詳。",
                    "type": 2
                },
                {
                    "paragraph": "次韻子由書王晉卿畫山水二首",
                    "zhushu": "",
                    "type": 2
                },
                {
                    "paragraph": "老去君空見𦘕，",
                    "zhushu": "子仁：杜詩：老去人間空見畫。"
                },
                {
                    "paragraph": "夢中我亦曽遊。桃花縱落誰見，水到人間伏流。",
                    "zhushu": "次公：水有伏流者，如黄河之源是也。",
                    "type": 2
                },
                {
                    "paragraph": "山人昔與雲俱出，俗駕今隨水不回。",
                    "zhushu": "次公：北山移文云：山人去𠔃曉猿驚。又云：請回俗士駕，爲君謝逋客。"
                },
                {
                    "paragraph": "頼我胷中有佳處，一樽時對𦘕圗開。",
                    "zhushu": "",
                    "type": 2
                },
                {
                    "paragraph": "又書王晉卿𦘕四首",
                    "zhushu": "",
                    "type": 2
                },
                {
                    "paragraph": "山隂陳迹",
                    "zhushu": "次公：山隂陳迹，指王羲之事也。越州山隂縣有蘭渚，渚有亭焉。羲之與群賢於此祓楔作蘭亭記，其序中有“俯仰之間，已爲陳迹”之語，故云“山隂陳迹”。",
                    "type": 2
                },
                {
                    "paragraph": "當年不識此清眞，",
                    "zhushu": "縯：李白詩：右軍夲清真，瀟洒在風塵。"
                },
                {
                    "paragraph": "強把先生擬季倫。",
                    "zhushu": "援：羲之夲傳云：或以潘岳金谷詩序比羲之蘭亭記，以羲之比石崇。羲之聞而甚喜。先生甞曰：“此許敬宗之言。敬宗，人奴也。見季倫金多，故以爲賢於右軍耳。夫二十四友皆望塵之流，豈足比方𨓜少耶？”"
                },
                {
                    "paragraph": "等是人間一陳迹，聚蚊金谷本何人。",
                    "zhushu": "縯：金谷園，石崇别業也。退之云：雖得一餉樂，有如聚飛蚊。",
                    "type": 2
                },
                {
                    "paragraph": "雪溪乗興",
                    "zhushu": "",
                    "type": 2
                },
                {
                    "paragraph": "谿山雪月兩佳哉，賔主談鋒夜轉雷。猶言不見戴安道，爲問適從何處來。",
                    "zhushu": "縯：晉王子猷甞居山隂，夜雪𥘉霽，月色清朗，四望皓然。獨酌酒，詠左思招隠詩，忽憶戴逵。逵時在剡，便乗小船詣之。經𪧐至，造門不前而反。人問其故，羲之曰：“乗興而行，興盡而反，何必見安道邪？”次公：先生破其說，以謂意之相通，則已如覿面對談矣，又豈言不見戴安道乎？元稹傳：武儒衡扇𤓰上蠅曰：“適從何來，遽集於此。”",
                    "type": 2
                },
                {
                    "paragraph": "四明狂客",
                    "zhushu": "次公：明州有四明山，賀知章自號四明狂客。欽夫：洞天福地記三十六洞天記：第九四明山，二百八十峯洞，周回一百八十里，名丹山赤水之天。山有四門，通日月星辰之光，故名曰四明山。",
                    "type": 2
                },
                {
                    "paragraph": "毫端偶集一微塵，",
                    "zhushu": "縯：退之詩：下視寓九州，一塵集毫端。"
                },
                {
                    "paragraph": "何處谿山非此身。狂客思歸便歸去，更求勑賜枉天真。",
                    "zhushu": "援：賀知章仕明皇時，爲祕書𥂠。甞病，夢遊帝居，遂請爲道士，以宅爲千秋觀。又求周宫湖數頃爲放生池，有詔賜鏡湖一曲。李白詩云：“敕賜鏡湖水，爲君臺沼榮。”次公：今先生破其說，以溪山可自有之，不必求敕賜也。",
                    "type": 2
                },
                {
                    "paragraph": "西塞風雨",
                    "zhushu": "次公：此張志和事也。西塞，乃湖州礠湖鎮道士磯也。",
                    "type": 2
                },
                {
                    "paragraph": "斜風細雨到來時，我本無家何處歸。仰看雲天真篛笠，旋収江海入蓑衣。",
                    "zhushu": "縯：張志和，自號玄真子，會稽山隂人也。唐顔魯公爲湖州刺史，與客㑹飲唱和，爲漁父詞。志和首唱曰：西塞山邊白鳥飛。次公：今先生桃花流水鱖魚肥。青篛笠，緑蓑衣，斜風細雨不須歸。用其說而高一着，以爲不必言不湏歸，本自無家也。又以天爲笠，不特以篛爲笠，當徃江海，不必只在西塞之下。此詩人之妙耳。",
                    "type": 2
                },
                {
                    "paragraph": "題王𣈆卿𦘕後",
                    "zhushu": "",
                    "type": 2
                },
                {
                    "paragraph": "醜石半蹲山下虎，",
                    "zhushu": "魯直：前李廣傳：廣岀獵，見草中石，以爲虎而射之，中石沒矢。"
                },
                {
                    "paragraph": "長松倒卧水中龍。",
                    "zhushu": "次公：水中龍字，王濬造戰船謡曰：“不畏岸上虎，但畏水中龍。”"
                },
                {
                    "paragraph": "試君眼力看多少，數到雲峯第幾重。",
                    "zhushu": "",
                    "type": 2
                },
                {
                    "paragraph": "次韻子由書王晉卿𦘕山水",
                    "zhushu": "一首。"
                },
                {
                    "paragraph": "晉卿和",
                    "zhushu": "二首。",
                    "type": 2
                },
                {
                    "paragraph": "誤㸃故教同子敬，",
                    "zhushu": "縯：晉書：王献之，字子敬。桓温甞使書扇，筆誤落，因畫作烏㹀駮牛，甚妙，故云耳。"
                },
                {
                    "paragraph": "雜篇真欲擬湯休。",
                    "zhushu": "厚：江淹作雜擬三十首，有擬湯休上人詩云：西北秋風至，楚客思悠哉。日暮碧雲合，佳人殊未來。"
                },
                {
                    "paragraph": "壠雲寄我山中信，",
                    "zhushu": "縯：陶弘景辝禄入山，梁武詔不起。問：“山中何所有？”荅曰：“山中何所有？嶺上多白雲。秪可自怡恱，不堪持贈君。”"
                },
                {
                    "paragraph": "雪月追君溪上舟。",
                    "zhushu": "援：王子猷居山隂，雪霁月朗，忽憶戴逵。逵在剡，便夜乗小船詣之，造門不前而反也。"
                },
                {
                    "paragraph": "㑹看飛仙虎頭篋，",
                    "zhushu": "縯：晋顧愷之甞爲虎頭将軍。善畫。甞以“一厨畫糊”題其前，寄桓玄，皆其深所珍惜者。玄乃發其厨，𥨸取畫，而緘閉如舊以還之，紿云未開。愷之以爲妙畫通靈，変化而去，亦猶人之登仙，了无怪色。"
                },
                {
                    "paragraph": "却來顛倒拾遺裘。",
                    "zhushu": "子美詩云：天呉與紫鳯，顛倒在短褐。縯：子美至德二載自城中竄歸鳳翔，拜左拾遺。"
                },
                {
                    "paragraph": "王孫辦作玄真子，細雨斜風不濕鷗。",
                    "zhushu": "援：張志和，號玄真子，有詩云：青篛笠，緑蓑衣，斜風細雨不湏歸。",
                    "type": 2
                },
                {
                    "paragraph": "此境眼前聊妄想，幾人林下是真休。",
                    "zhushu": "縯：靈徹詩云：相逢盡道休官去，林下何曽見一人。"
                },
                {
                    "paragraph": "我今心似一潭月，",
                    "zhushu": "厚：寒山子詩：吾心似秋月，碧潭清皎㓗。"
                },
                {
                    "paragraph": "君己身如萬斛丹。",
                    "zhushu": "子來：兵法曰：戰船闊狹長短，隨用大小，皆以米爲率。一人重米二石，則人數率可知矣。"
                },
                {
                    "paragraph": "看𦘕題詩𩀱鶴𩯭，歸田送老一羊裘。",
                    "zhushu": "子仁：嚴光披一羊裘，三十年不易。"
                },
                {
                    "paragraph": "明年兼與士龍去，萬頃蒼波没兩鷗。",
                    "zhushu": "次公：士龍指言子由也。沒兩鷗，先生自指其身與子由也。子美云：“白鷗没浩蕩，萬里誰能馴。”鷗蓋㓕没煙波間也。宋敏求改作“波”字，便覺精神索然。今用“没”字，蓋以正丗之謬誤云。",
                    "type": 2
                },
                {
                    "paragraph": "六觀堂老人草書詩一首",
                    "zhushu": "堯祖：按圗經：千頃廣化院在杭州城中，木子杭橋北，院有六觀堂，其名取金剛經夢幻等六物也。老人僧了性，精於醫而善草書。共父：按慈化大師塔銘：師名了性，餘杭人，俗姓朱氏。",
                    "type": 2
                },
                {
                    "paragraph": "物生有象象乃滋，",
                    "zhushu": "縯：左傳：物生而後有象，象而後有滋，滋而後有數。"
                },
                {
                    "paragraph": "夢幻無根成斯湏。方其夢時了非無，泡影一失俯仰殊。清露未晞電已徂，",
                    "zhushu": "次公：佛書如來四句渴云：“一切有爲法，如夢幻泡影，如露亦如電，應作如是觀。”此所謂六觀也。今詩自首句至此，以講六觀。詩：白露未晞。"
                },
                {
                    "paragraph": "此㓕㓕盡乃眞吾。",
                    "zhushu": "次公：佛書：生滅㓕已，寂㓕爲樂。"
                },
                {
                    "paragraph": "云如死灰實不枯，",
                    "zhushu": "援：莊子：身若槁木，心如死灰。"
                },
                {
                    "paragraph": "逢場作戯三昧俱。",
                    "zhushu": "縯：傳燈録：鄧隠峯曰：“竿木隨身，逢場作戯。”次公：三昧出佛書。梵云三昧，此云正受也。三昧俱，所以引下句“化身爲醫”與“草書”之說也。長沙僧懷素善草書，自然得草書三昧，則來書之有三昩矣。"
                },
                {
                    "paragraph": "化身爲醫忘其軀，草書非學聊自娯。落筆已喚周越奴，",
                    "zhushu": "次公：周越善草書，而不逮懷素，喚周越作奴，又先制云：島可是詩奴也。子仁：先生不喜周越草書，謂其險劣。甞改懷素帖云：“此書不佳，還草意趍。”乃似周越之險劣云。"
                },
                {
                    "paragraph": "蒼䑕奮髯飲松腴。剡藤玉板開雪膚，",
                    "zhushu": "次公：蒼䑕奮髯，言鼠湏筆也。王羲之寫蘭亭記，以鼠鬚筆。松腴言墨。剡藤玉板，言𥿄。用剡溪之藤作𥿄，其佳者名玉板也。雪膚，言𥿄之白。莊子：肌膚若氷雪。"
                },
                {
                    "paragraph": "遊龍天飛萬人呼，",
                    "zhushu": "縯：隨智果論書云：王羲之書如龍跳天門，虎卧鳯閣。堯祖：易乾卦：飛龍在天。"
                },
                {
                    "paragraph": "莫作羞澁羊氏姝。",
                    "zhushu": "厚：梁武帝評書云：羊欣書似婢作夫人，不堪位置，而舉止羞澁，終不似真。",
                    "type": 2
                },
                {
                    "paragraph": "閻立本職貢圖",
                    "zhushu": "厚：譚賔録：貞觀三年，東蛮謝元深入朝，中書侍郞顔師古奏言：昔周武王治致太平，逺國歸款，乃集其事爲王㑹篇，可圗冩貽後，以彰服逺之德。從之。乃命尚書閻立夲圗之。",
                    "type": 2
                },
                {
                    "paragraph": "貞觀之德來萬邦，浩如滄海吞河江。",
                    "zhushu": "子仁：孫綽海賦：抱河合濟，吞淮納泗。"
                },
                {
                    "paragraph": "音容獊獰服竒尨。",
                    "zhushu": "子仁：劉禹錫竹枝詞：激訐如呉聲，獊獰不可分。次公：左閔二年：晉献公衣申生以偏衣狐突，謂之尨服。罕夷曰：“尨竒無常，尨言雜，竒言怪。”"
                },
                {
                    "paragraph": "横絶嶺海逾濤瀧。珍禽瑰産争牽扛，名王解辮𨚫蓋幢。",
                    "zhushu": "縯：唐書：貞觀間，蛮夷君長襲衣冠，帶刀𪧐衛，東薄海，南逾嶺，皆解辮請職。"
                },
                {
                    "paragraph": "粉夲遺墨開明䆫。",
                    "zhushu": "次公：畫断：唐明皇令呉道子往貌嘉陵山水，回奏云：“臣無粉本，並記在心，乃今圗之，一日而成。”養源韻語秋陽云：丗傳聀貢圗，乃閻立本所畫。按未景元畫断，乃謂其弟立德所作。立本所畫，諸國王粉本爾。"
                },
                {
                    "paragraph": "我喟而作心未降，魏徴封倫恨不𩀱。",
                    "zhushu": "援：唐魏徵勸太宗行仁義，封德彛以爲不然。及貞觀間，天下大治，德彛已死。大宗曰：“此徵勸我行仁義，旣效矣，惜不令封倫見之。”",
                    "type": 2
                },
                {
                    "paragraph": "和叔盎𦘕馬次韻",
                    "zhushu": "",
                    "type": 2
                },
                {
                    "paragraph": "天𩦸德力備，",
                    "zhushu": "援：論語：孔子曰：“𩦸不稱其力，稱其德也。”"
                },
                {
                    "paragraph": "馬外龍麟中。",
                    "zhushu": "厚：南秦録：吕光討西域平，上䟽曰：“惟龜兹據三十六國之中，入其囯城，天𩦸龍麟，騕䮍丹髦，萬計盈廐。”"
                },
                {
                    "paragraph": "皇天不遣言，兀與𦘕圗同。駑駘飽宫粟，未受一洗空。",
                    "zhushu": "次公：杜甫丹青引：斯須九重真龍岀，一洗萬古凡馬空。"
                },
                {
                    "paragraph": "十駕均一至，",
                    "zhushu": "縯：荀子：騏𩦸一日千里，駑馬十駕，則亦及之。"
                },
                {
                    "paragraph": "何事籋雲風。",
                    "zhushu": "援：漢書天馬歌：籋浮雲，晻上馳。次公：此言君子有𨓜羣之才，鄙陋者𥨸禄而不服。詩人則曰：“彼積歳月，亦可追及駿馬，何事𨓜羣？”此嗟悔也。",
                    "type": 2
                },
                {
                    "paragraph": "書晁說之考牧圗後",
                    "zhushu": "",
                    "type": 2
                },
                {
                    "paragraph": "我昔在田間，但知羊與牛。川平牛背穏，如駕百斛舟。舟行無人岸自移，",
                    "zhushu": "縯：圎覺經云：雲駃月運，舟行岸移。"
                },
                {
                    "paragraph": "我卧讀書牛不知。",
                    "zhushu": "厚：唐書：李宻乗牛，挂漢書一帙角上，行且讀之。"
                },
                {
                    "paragraph": "前有百尾羊，聽我鞭聲如鼓鼙。我鞭不妄發，",
                    "zhushu": "次公：此句暗使王方平語。神仙傳：方平過蔡經家，継呼麻姑而至。經見麻姑指爪長，心自念得以爬背爲佳。方平已知之，怒其凡也，而輙如此，遂呼鞭空中擊之，曰：“吾鞭不妄施。”意令悔過也。"
                },
                {
                    "paragraph": "視其後者而鞭之。",
                    "zhushu": "援：莊子：善飬生者，若牧羊然，視其後者而鞭也。"
                },
                {
                    "paragraph": "澤中草木長，",
                    "zhushu": "厚：杜詩：空山草木長。"
                },
                {
                    "paragraph": "草長病牛羊。",
                    "zhushu": "次公：先生甞言：有人見牧童驅羊於瘠地，牧之人謂曰：“彼澤地草美，何不就牧？”童曰：“美草則易食，羊何自而肥？瘠地之草，羊細咀，其味乃得肥也。”今詩意使此。"
                },
                {
                    "paragraph": "㝷山跨坑谷，騰趠筋骨彊。煙蓑雨笠長林下，老去而今空見𦘕。丗間馬耳射東風，",
                    "zhushu": "縯：李白詩：丗人聞此皆掉頭，有如東風射馬耳。"
                },
                {
                    "paragraph": "悔不長作多牛翁。",
                    "zhushu": "",
                    "type": 2
                },
                {
                    "paragraph": "書丹元子所示李太白真",
                    "zhushu": "",
                    "type": 2
                },
                {
                    "paragraph": "天人幾何同一漚，",
                    "zhushu": "厚：楞嚴經：空生太覺中，如海中一漚發。"
                },
                {
                    "paragraph": "謫仙非謫乃其游。麾斥八極隘九州，",
                    "zhushu": "厚：莊子：伯昏無人曰：“夫至人者，上窺青天，下潜黄淵，麾斥八極，神氣不変。”又曹子建七啓曰：似君狹六合而隘九州。"
                },
                {
                    "paragraph": "化爲兩鳥鳴相酬，一鳴一止三千秋。",
                    "zhushu": "縯：退之双鳥詩云：双鳥海外來，飛之到中州。一鳥落城市，一鳥巢嵓幽。不得相伴鳴，爾來三千秋。又云：還當三千秋，更起鳴相酬。次公：退之此詩，或以爲言佛老，或以爲言李杜。今觀先生詩，則知其言李、杜矣。"
                },
                {
                    "paragraph": "開元有道爲少留，縻之不可矧肯求，",
                    "zhushu": ""
                },
                {
                    "paragraph": "西望太白横峨岷，",
                    "zhushu": "次公：太白，鳯翔之山也。峨與岷，蜀山也。李白蜀道難云：“西當太白有鳥道，可以横絶峨眉巔。"
                },
                {
                    "paragraph": "眼髙四海空無人。大兒汾陽中令君，",
                    "zhushu": "縯：樂天李翰林集序：白甞客汾州，識汾陽王郭子儀於行伍間，爲脫其刑責而奬重之。及白坐永王之事，汾陽功成，請以官爵贖白，上許之。"
                },
                {
                    "paragraph": "小兒天台賀季真。",
                    "zhushu": "厚：司馬子㣲，著坐忘論。李白大鵬賦序：予昔於江陵見天台司馬子微，謂余有仙風道骨，可與神通八極之表。因著大鵬遇希有鳥賦以自廣。次公：祢衡云：大兒孔文舉，小兒楊德祖，餘子碌碌，不足數也。縯：賀知章，字季真，呼李白爲謫仙人。"
                },
                {
                    "paragraph": "生平不識髙将軍，手汙吾足乃敢嗔，",
                    "zhushu": "援：大白甞被召入内，作宫詞，於上皇前展兩足，令髙力士脫靴。力士素貴，恥之，摘其詩以激楊妃。後帝欲官白，輒爲宫中所沮而已。"
                },
                {
                    "paragraph": "作詩一𥬇君應聞。",
                    "zhushu": "",
                    "type": 2
                },
                {
                    "paragraph": "題毛女真",
                    "zhushu": "厚：列仙傳：毛女，字玉姜，在華隂山中，山客獵師，丗丗見之，形躰生毛。自言始皇宫人。秦亡入山，食松葉，遂不飢寒。",
                    "type": 2
                },
                {
                    "paragraph": "霧𩯭風鬟木葉衣，",
                    "zhushu": "厚：異聞集載：唐儀鳯中，有栁毅客于涇陽，見一婦人牧羊於野，風鬟雨𩯭，自言妾洞庭龍女也。"
                },
                {
                    "paragraph": "山川良是昔人非。",
                    "zhushu": "縯：丁令威化鶴而言曰：“有鳥有鳥丁令威，去家千歳今始歸。”城郭如故人民非。"
                },
                {
                    "paragraph": "秪應閑過商顔老，",
                    "zhushu": "次公：啇顔老，商山四皓也。啇山謂之啇顔。四皓，避秦之老人，而毛女，避秦之宫人，皆同時用之爲當躰矣。"
                },
                {
                    "paragraph": "獨自吹簫月下歸。",
                    "zhushu": "援：列仙傳：蕭史善吹簫，秦穆公以其女弄玉妻焉。遂教弄玉吹簫作鳯鳴。一旦鳳來止其室，遂乗之而去。",
                    "type": 2
                },
                {
                    "paragraph": "次韻子由書清汶老所傳秦湘二女圗",
                    "zhushu": "次公：韓退之詩云：秦地吹簫女，湘波鼓瑟妃。所謂二女，豈畫此者乎？",
                    "type": 2
                },
                {
                    "paragraph": "春風消冰失瑶玉，我夲無身安有觸。",
                    "zhushu": "厚：楞嚴經：物不觸知，身知有觸。知身即觸，知觸即身。"
                },
                {
                    "paragraph": "羊生得婦如得風，握手一𥬇未爲辱。",
                    "zhushu": "次公：羊生，晋人羊權也。真誥女仙蕚緑華詩云：“羊生標美秀。”又真誥載：金臺李夫人之少子曰九華真妃，降權云：“𡨋運之㑹，有絲蘿之纒。”而權多爲謙辝，其意不肯。南岳夫人曰：“𡨋期數感，盖亦有偶對之名，不必苟循丗中之弊穢，而行滛濁之下迹也。”言畢乃𥬇。又甞取權手執之曰：“妾豈以愆累浮卑少時之滯，而𧇊辱於當真之定質耶？”"
                },
                {
                    "paragraph": "先生室中無天遊，",
                    "zhushu": "縯：莊子：室無空虚，則婦姑勃磎；心無天遊，則六鑿相援。"
                },
                {
                    "paragraph": "環珮何處鳴風鷗。隨魔未必皆魔女，但與分燈遣歸去。",
                    "zhushu": "援：維摩經云：波旬從萬二千天女，而維摩詰足之，謂天女曰：“諸姊有法門，名無盡燈。無盡燈者，譬如一燈然百千燈，𡨋者皆明，明終不盡。”天女聞言已，禮維摩詰足，隨魔而去。"
                },
                {
                    "paragraph": "胡爲冩眞傳丗人，更要維摩一轉語。",
                    "zhushu": "厚：傳燈録：洞山云：“遮裏合下得一轉語。”有一上座下語九十六轉，不愜師意。"
                },
                {
                    "paragraph": "丹元茅茨秪三間，",
                    "zhushu": "厚：白樂天别草堂詩：三間茅屋向山開。"
                },
                {
                    "paragraph": "太極老人時往還。㸃檢凡心早除拂，方平䄂鞭常使物。",
                    "zhushu": "厚：神仙傳：王方平，見前考牧圗註。次公：物，鬼物也。使物字，見費長房傳。",
                    "type": 2
                },
                {
                    "paragraph": "次韻李端叔謝送牛戩鴛鴦竹石圖",
                    "zhushu": "子功：圗畫見聞志：道士牛戩，河内人，工畫翎毛，多冩班鳩野鵲，但枳𣗥不甚精髙。",
                    "type": 2
                },
                {
                    "paragraph": "聞君談西戎，廢食忘早晚。王師本不陣，",
                    "zhushu": "縯：榖梁傳曰：善師者不陣。"
                },
                {
                    "paragraph": "賊壘何足剗。守邊在得士，此語要而簡。知君論将口，",
                    "zhushu": "厚：前漢賛：馮唐之論将。"
                },
                {
                    "paragraph": "似我識𦘕眼。𥬇指塵壁間，此是老牛戬。平生師衞玠，非意常理遣。",
                    "zhushu": "援：晋書：衛玠甞曰：“人有不及，可以情恕；非意相干，可以理遣。”"
                },
                {
                    "paragraph": "訴君定何人，未用朝市顯。",
                    "zhushu": "次公：意謂顕戮之於市朝也。"
                },
                {
                    "paragraph": "置之勿復道，",
                    "zhushu": "厚：文選古詩：弃捐勿復道。"
                },
                {
                    "paragraph": "丗俗固多舛。歸去亦何湏，單車渡殽澠。",
                    "zhushu": "厚：劉向新序云：洛陽西有殽澠。又陸士衡弔魏武文：詠歸途以反斾，登殽澠而朅來。"
                },
                {
                    "paragraph": "如蟲得羽化，已脫安用蠒。家書空萬軸，凉曝困舒卷。",
                    "zhushu": "厚：崔寔四時月令：五月濕𤍠，蠹虫生，書經夏不舒展者，必生虫。五月巳後，七月巳前，内湏三度舒而卷之。法要湏天晴時，於大屋下風凉處，不見日，曝令乾，乗𤍠氣卷，生虫彌速。"
                },
                {
                    "paragraph": "念當掃長物，",
                    "zhushu": "縯：晉書：王忱訪王恭，見恭所坐六尺簟枕，謂其有餘，因求之，輟以送焉，遂坐薦上。忱聞而驚㳟曰：“吾平生無長物。”"
                },
                {
                    "paragraph": "閉息黙自煖。此畫聊付君，幽處得小展。新詩勿縱筆，羣吠驚邑犬。",
                    "zhushu": "援：楚詞屈原九章云：邑犬群吠𠔃，吠所怪也。"
                },
                {
                    "paragraph": "時來未可知，妙斵待輪扁。",
                    "zhushu": "縯：莊子：輪扁之言曰：“斵輪徐則甘而不固，疾則苦而不入。不徐不疾，得之手而應之心。臣不能言，有數存焉於其間。臣不能喻臣之子，臣之子亦不能受之於臣。”",
                    "type": 2
                },
                {
                    "paragraph": "子由新修汝州龍興寺呉𦘕壁",
                    "zhushu": "注：韻語陽秋云：汝州龍興寺，呉道子畫两壁，一壁作維摩示疾，文殊來問，天女散花。一壁作太子遊四門，釋迦降魔。筆法奇絶。子由曽施百縑。",
                    "type": 2
                },
                {
                    "paragraph": "丹青乆衰工不藝，人物尤難到今丗。毎摹市井作公卿，畫手懸知是徒𨽾。吳生已與不傳死，",
                    "zhushu": "厚：杜詩：畫手看前軰，呉生逺擅場。次公：莊子：輪扁對齊桓公曰：“右之人與其不可傳也，死矣。然則君之所讀者，古人之槽粕而已夫。”"
                },
                {
                    "paragraph": "那復典刑留近歳。",
                    "zhushu": "縯：詩：雖無老成人，尚有典刑。"
                },
                {
                    "paragraph": "人間幾處變西方，",
                    "zhushu": "次公：言畫西方變相也。"
                },
                {
                    "paragraph": "盡作波濤翻海勢。細觀手面分轉側，妙筭毫𨤲得天契。始知真放夲精微，不比狂花生客慧。",
                    "zhushu": "次公：狂花在史所載，花不以時開，如桃李冬花者，謂之狂花。又金石上生花，亦謂之狂花。"
                },
                {
                    "paragraph": "似聞遺墨留汝海，古壁蝸涎可垂涕。力捐金帛扶棟宇，錯落浮雲卷新霽。使君坐嘨清夢餘，",
                    "zhushu": "厚：後漢史云：弘農成瑨但坐嘯。"
                },
                {
                    "paragraph": "幾疊衣紋數衿袂。他年吊古知有人，姓名聊寄東坡弟。",
                    "zhushu": "",
                    "type": 2
                },
                {
                    "paragraph": "題過所畫枯木竹石三首",
                    "zhushu": "",
                    "type": 2
                },
                {
                    "paragraph": "老可能爲竹冩真，小坡今與竹傳神。",
                    "zhushu": "次公：老可，言文與可也。小坡，言過也。過，字叔黨，先生之子，謂之小東坡。杜詩云：此應冩真在左綿。又云：薛公十一鶴，盡冩青田真。顧愷之云：傳神冩照，正在阿睹中。"
                },
                {
                    "paragraph": "山僧自覺菩提長，心境都将付卧輪。",
                    "zhushu": "厚：傳燈録：有僧舉卧輪禅師偈云：“卧輪有伎俩，能斷百思想。對境心不起，菩提日日長。”六相聞之曰：“未也。”乃云：“慧能無伎俩，不斷百思想。對境心數起，菩提作麽長？”"
                },
                {
                    "paragraph": "散木支離得自全，",
                    "zhushu": "縯：莊子：匠石見曲轅櫟樹，曰：“此散木也。”又云：“支離其形者，猶足以養其身，終其天年。比支離其德者乎？”"
                },
                {
                    "paragraph": "交柯蚴蟉欲相纒。",
                    "zhushu": "次公：司馬相如賦曰：青龍蚴蟉於東廂。"
                },
                {
                    "paragraph": "不湏更說能鳴鴈，",
                    "zhushu": "援：莊子出於山，舎於故人之家。故人喜，命豎子殺鴈而烹之。豎子請曰：“其一能鳴，其一不能鳴，請奚殺？”曰：“殺不能鳴者。”"
                },
                {
                    "paragraph": "要以空中得盡年。",
                    "zhushu": "厚：莊子曰：可以全生，可以盡年。",
                    "type": 2
                },
                {
                    "paragraph": "倦看澁勒暗蠻村，",
                    "zhushu": "厚：澁勒，嶺南竹名。嶺表異録：箣作即，枝上有箣，南人呼爲箣勒。"
                },
                {
                    "paragraph": "亂𣗥孤藤束瘴根。惟有長身六君子，依依猶得似淇園。",
                    "zhushu": "次公：淇園出竹，前溝洫志：武帝時，河决，下淇園之竹以為楗。",
                    "type": 2
                },
                {
                    "paragraph": "梅聖俞之客歐陽晦夫使工畫茅庵居其中一琴横牀而己曹子方作詩四韻僕和之云",
                    "zhushu": "",
                    "type": 2
                },
                {
                    "paragraph": "寂寞王子猷，回船剡溪路。超遥戴安道，雪夕誰與度。",
                    "zhushu": "戴安道事，見徑山道中次韻荅周長官詩注。"
                },
                {
                    "paragraph": "倒披王恭氅，",
                    "zhushu": "援：晉王㳟，字孝伯，甞披鶴毛裘，渉雪而行。孟昶窺見之，歎曰：“此真神仙中人也。”"
                },
                {
                    "paragraph": "半掩𡊮安户。",
                    "zhushu": "縯：録異傳：大雪丈餘，洛陽令自出按行，見民家皆除雪出。至𡊮安門，無有行路。謂安已死，令人除雪入户，見安僵卧。問何不出？安曰：“大雪人皆餓死，不冝干人。”"
                },
                {
                    "paragraph": "應調折絃琴，",
                    "zhushu": "援：賈島朝飲詩：坐聞西牀琴，凍折两三弦。"
                },
                {
                    "paragraph": "自和撚鬚句。",
                    "zhushu": "次公：談苑載：盧延譲詩，其播人口者，有寄人詩云：“吟安一箇字，撚斷數莖鬚。”先生文嘗云：“一夜撚鬚吟喜雪。”",
                    "type": 2
                },
                {
                    "paragraph": "書韓幹二馬",
                    "zhushu": "",
                    "type": 2
                },
                {
                    "paragraph": "赤髯碧眼老鮮卑，廻䇿如縈獨善騎。",
                    "zhushu": "縯：晉書：王濟有馬，絶難乗，問王湛曰：“叔頗好騎不？”湛曰：“亦好之。”因騎此馬，姿容旣妙，廻䇿如縈，善騎者無以過之。"
                },
                {
                    "paragraph": "赭白紫騮俱絶丗，馬中岳湛有妍姿。",
                    "zhushu": "援：晉潘岳、夏侯湛皆美姿容，其相從也，人謂之連璧。",
                    "type": 2
                },
                {
                    "paragraph": "王進叔所藏畫䟦尾五首",
                    "zhushu": "",
                    "type": 2
                },
                {
                    "paragraph": "徐熈杏花",
                    "zhushu": "",
                    "type": 2
                },
                {
                    "paragraph": "江左風流王謝家，",
                    "zhushu": "次公：王謝家，指言王進叔也。子仁：南齊書：王儉甞謂人曰：“江左風流宰相，惟有謝安。”盖自比也。杜詩：王謝風流逺，闔閭丘基荒。"
                },
                {
                    "paragraph": "盡𢹂書畫到天涯。却因梅雨丹青暗，",
                    "zhushu": "次公：廣南有黄梅雨，最損書畫。"
                },
                {
                    "paragraph": "洗出徐熈落墨花。",
                    "zhushu": "邦衡：圖畫見聞云：徐熈，鍾陵人，善畫花木，落筆爲格，雜彩副之，跡與色不相隠映。李後主最爱重其跡，開寳末歸朝，悉貢上宸廷，藏之祕府。",
                    "type": 2
                },
                {
                    "paragraph": "趙昌四季",
                    "zhushu": "堯祖：圗畫見聞志云：趙昌，字昌之，廣漢人，工畫花果，名推獨秀，伎亦難偕。",
                    "type": 2
                },
                {
                    "paragraph": "芍藥",
                    "zhushu": "",
                    "type": 2
                },
                {
                    "paragraph": "𠋣竹佳人翠䄂長，",
                    "zhushu": "縯：杜詩：絶代有佳人，幽居在空谷。天寒翠䄂薄。日暮𠋣脩竹。"
                },
                {
                    "paragraph": "天寒猶着薄羅裳。楊州近日紅千葉，自是風流時丗粧。",
                    "zhushu": "次公：因話録：崔樞夫人治家整肅，容儀端麗，不許群妾作時丗粧。而時丗粧之狀，則科紅不暈也。白樂天有詩云：時丗粧，時丗粧，自出城中傳四方。",
                    "type": 2
                },
                {
                    "paragraph": "躑躅",
                    "zhushu": "",
                    "type": 2
                },
                {
                    "paragraph": "楓林翠壁楚江邊，",
                    "zhushu": "次公：宋玉九辨云：江水湛湛，弓上有楓。又阮藉詠懷詩云：湛湛長江水，上有楓樹林。"
                },
                {
                    "paragraph": "躑躅千層不忍看。",
                    "zhushu": "次公：躑躅，山石榴也。其花深紅，蜀人號映山紅，而荆楚山壁間乃最多焉。退之云：躑躅紅千層。"
                },
                {
                    "paragraph": "開卷便知歸路近，",
                    "zhushu": "次公：先生言：今日見其畫，則知從此泝江而歸，如見楚山之花，是爲“歸路近”矣。"
                },
                {
                    "paragraph": "劒南樵叟爲施丹。",
                    "zhushu": "趙：昌，自號“剱南樵客”。",
                    "type": 2
                },
                {
                    "paragraph": "寒菊",
                    "zhushu": "",
                    "type": 2
                },
                {
                    "paragraph": "輕肌弱骨散幽葩，真是青裙雨䯻丫。",
                    "zhushu": "堯祖：永叔詩云：小婢立我前，赤脚兩䯻丫。"
                },
                {
                    "paragraph": "便有佳名配黃菊，應縁霜後苦無花。",
                    "zhushu": "",
                    "type": 2
                },
                {
                    "paragraph": "山茶",
                    "zhushu": "",
                    "type": 2
                },
                {
                    "paragraph": "遊蜂掠盡粉𢇁黄，落蘂猶收密露香。待得春風幾枝在，年來殺菽有飛霜。",
                    "zhushu": "次公：定元年冬十月，隕霜殺菽。冬十月，則夏之八月也。菽，豆也。八月微霜用事，未有殺菽，而已殺菽焉，所以記異也。山茶開於雪中，其至春時，在者能幾，而有殺菽之霜，爲可歎矣。",
                    "type": 2
                },
                {
                    "paragraph": "韋偃牧馬圗",
                    "zhushu": "子功：張彦逺名𦘕記：韋偃工畫山僧、奇士、老松、異石，筆力勁健，風格髙舉。",
                    "type": 2
                },
                {
                    "paragraph": "神工妙技帝所収，江都曹韓逝莫留。",
                    "zhushu": "次公：江都王，曹覇、韓幹也。三人皆畫馬之妙，具見於杜詩，継則有韋偃焉。"
                },
                {
                    "paragraph": "人間畫馬唯韋侯，當年爲誰掃驊騮。",
                    "zhushu": "厚：杜詩：韋侯别我有所適，知我怜君畫無敲。𭟼拈秃筆掃驊騮。倐見麒麟出東壁。"
                },
                {
                    "paragraph": "至今霜蹄踏長楸，",
                    "zhushu": "次公：曹子建詩：走馬長楸間。子仁：杜詩畫馬圗引：霜蹄蹴踏長楸間。"
                },
                {
                    "paragraph": "圉人困卧沙壠頭。",
                    "zhushu": "縯：周禮：圉師掌敎圉人飬馬。"
                },
                {
                    "paragraph": "沙苑茫茫蒺藜秋，風騌霧鬛寒颼颼。龍種尚與駑駘遊，長稭短豆豈我羞。",
                    "zhushu": "厚：晉書：宣帝曰：“駑馬戀短豆，必不能用也。”"
                },
                {
                    "paragraph": "八鑾六轡非馬謀，",
                    "zhushu": "次公：詩采𦬊：八鑾瑲瑲。又小戎云：六轡在手。"
                },
                {
                    "paragraph": "古來西山與東丘。",
                    "zhushu": "縯：西伯，伯夷也。東丘，盗跖也。伯夷死名於西山之上，盗跖死利於東陵之下。○次公：其意謂馬之長稭短草，孰與齕草而飲水？馬之八鑾六轡，孰與翹足而立？豈不猶伯夷之採薇，寕减盗跖之食人肝者哉！",
                    "type": 2
                },
                {
                    "paragraph": "李伯時畫其弟亮功舊隠宅圗",
                    "zhushu": "",
                    "type": 2
                },
                {
                    "paragraph": "樂天蚤退今安有，摩詰長閑古亦無。五畒自栽池上竹，",
                    "zhushu": "次公：樂天地上篇云：十畒之宅，五畒之園。有水一池，有竹千竿。"
                },
                {
                    "paragraph": "十年空看輞川圗。",
                    "zhushu": "厚：唐王維，字摩詰，隠居輞川，自畫爲圖。○子來：唐史王維傳：維畫思入神，繪工以爲天機所到，學者不及也。别墅在輞川，有華子岡、欹湖、竹里館、柳浪、茱茰沜、辛夷塢。"
                },
                {
                    "paragraph": "近聞陶令開三徑，",
                    "zhushu": "縯：蔣詡開三徑，與其交羊仲、求仲遊。又陶淵明歸去來云：三涇就荒。"
                },
                {
                    "paragraph": "應許揚雄寄一區。",
                    "zhushu": "援：前漢揚雄處岷山之陽曰郫，有田一𢋨，有宅一區。"
                },
                {
                    "paragraph": "晚歳與君同活計，如雲鵝鴨散平湖。",
                    "zhushu": "子仁：杜詩：房相西亭鵝一羣，眠沙泛浦白於雲。",
                    "type": 2
                },
                {
                    "paragraph": "畫車二首",
                    "zhushu": "",
                    "type": 2
                },
                {
                    "paragraph": "何人畫此𨾏輪車，",
                    "zhushu": "次公：公羊傳：晉人敗秦師於殽，匹馬隻輪無返者。"
                },
                {
                    "paragraph": "便是當年欹器圗。",
                    "zhushu": "縯：家語：孔子觀於魯桓公之廟，有欹器焉。問守廟者：“此何器？”對曰：“此蓋宥坐之器。”孔子曰：“吾聞宥坐之器，虚則欹，中則正，满則覆。明君以爲至誡。”"
                },
                {
                    "paragraph": "上易下難湏審細，左提右挈免踈虞。",
                    "zhushu": "厚：西漢張耳傳：厮養卒之說燕曰：“以一趙尚易燕，况以兩賢王左提右挈，㓕燕易矣。”",
                    "type": 2
                },
                {
                    "paragraph": "九衢歌舞頌王明，誰惻寒泉獨自清。",
                    "zhushu": "次公：易井卦九三：井渫不食，爲我心惻。可用汲，王明，並受其福。先生易傳曰：渫，㓗也。九三居得其正，井㓗有也。井㓗而不食，何哉？不中也。不中者，非邑居之所會也，故不食。井未有以不食爲戚者也。凡爲我惻者，皆行道之人耳。故象曰“行惻”。行惻者，明人之惻我，而非我之自惻也。是井則非敝漏之罋所容矣，故擇其所用汲者，曰：“孰可用者哉？其惟器之絜者乎？器之絜，則王之明者也。器㓗王明，則受福者非獨在我而己。”"
                },
                {
                    "paragraph": "頼有千車能散福，化爲膏雨滿重城。",
                    "zhushu": "",
                    "type": 2
                },
                {
                    "paragraph": "宋復古畫瀟湘晚景圖三首",
                    "zhushu": "",
                    "type": 2
                },
                {
                    "paragraph": "西征憶南國，堂上畫瀟湘。照眼雲山出，浮空野水長。舊游心自省，信手筆都忘。㑹有衡陽客，來看意𣺌茫。",
                    "zhushu": "",
                    "type": 2
                },
                {
                    "paragraph": "落落君懷抱，山川自屈蟠。經營𥘉有適，揮灑不應難。江市人家少，煙村古木攅。知君有幽意，細細爲㝷㸔。",
                    "zhushu": "",
                    "type": 2
                },
                {
                    "paragraph": "咫尺殊非少，隂晴自不齊。徑蟠趨後崦，水㑹赴前溪。自說非人意，曽經入馬蹄。他年遊官處，應話劒山西。",
                    "zhushu": "",
                    "type": 2
                },
                {
                    "paragraph": "題黄筌畫翎毛花蝶二首",
                    "zhushu": "",
                    "type": 2
                },
                {
                    "paragraph": "短翎長喙苦喧卑，曵練𩀱翔亦自竒。頼有黄鸝闘嬛好，獨依蘚石立多時。",
                    "zhushu": ""
                },
                {
                    "paragraph": "緑隂青子已愁人，忍見東風燕麥新。惆悵劉郎今白首，時來看卷覔餘春。",
                    "zhushu": "縯：劉禹錫自連州召入，重遊玄都觀，無復桃花，唯兎葵燕麥動揺春風耳。",
                    "type": 2
                },
                {
                    "paragraph": "申王畫馬圗",
                    "zhushu": "",
                    "type": 2
                },
                {
                    "paragraph": "天寳諸王愛名馬，千金争致華軒下。當時不獨玉花騘，飛電流雲絶瀟洒。",
                    "zhushu": "縯：杜甫丹青引：先帝天馬玉花騘，畫工如山貌不同。唐貞觀中，骨幹貢良馬走，號十𩦸，一名“發電赤”，一名“飛霞驃”，一名“流雲駟”，一名“奔虹赤”。"
                },
                {
                    "paragraph": "兩坊岐薛寜與申，",
                    "zhushu": "縯：歧、薛、寕、申四王，皆明皇諸弟。"
                },
                {
                    "paragraph": "馮凌内廐多清新。肉𩯣汗血盡龍種，",
                    "zhushu": "縯：杜詩：肉𩯣碨礧連錢動。大宛天馬汗如血，其先天馬也。"
                },
                {
                    "paragraph": "紫袍玉帶眞天人。驪山射獵包原隰，御前急詔穿圍入。揚鞭一蹙破霜蹄，萬騎如風不能及。鴈飛兎走驚弦開，翠華按轡從天回。五家錦繡遍山谷，百里舄珥遺纎埃。",
                    "zhushu": "縯：玄宗毎年幸驪山華清宫，楊貴妃姉妹五家扈從，家爲一隊，着一色衣。五家台隊，照映如百花爛發，遺鈿墜舄，瑟瑟珠翠，粲爛芳馥於路。"
                },
                {
                    "paragraph": "青騾蜀棧西超忽，",
                    "zhushu": "縯：元稹望雲騅欹。明皇當時無此馬，不免騎騾來入蜀。"
                },
                {
                    "paragraph": "髙準濃蛾散荆𣗥。苜蓿連天鳥自飛，五陵佳氣春蕭瑟。",
                    "zhushu": "縯：宛馬嗜苜蓿，漢武使求種，種於離宫館。杜詩：王孫善保千金軀，五陵佳氣無時無。",
                    "type": 2
                },
                {
                    "paragraph": "次韻魯直書伯時所畫王摩詰",
                    "zhushu": "",
                    "type": 2
                },
                {
                    "paragraph": "前身陶彭澤，後身韋蘇州。欲覔王右丞，還向五字求。",
                    "zhushu": "縯：陶淵明、韋應物、王維皆善五字詩。"
                },
                {
                    "paragraph": "詩人與畫手，蘭菊方春秋。又恐兩皆是，分身來入流。",
                    "zhushu": "縯：古語：春蘭秋菊，各一時之秀。金剛經：湏陁洹名爲入流，而寔無所入。",
                    "type": 2
                },
                {
                    "paragraph": "予作破琴詩求得宋復古畫邢和璞於桞仲逺仲逺以此夲託王晉卿臨冩爲巨軸名爲邢房悟前生圖作小詩題其上",
                    "zhushu": "",
                    "type": 2
                },
                {
                    "paragraph": "此身何物不堪爲，逆旅浮雲自不知。",
                    "zhushu": "縯：莊子：吾生特逆旅耳。維摩詰言：是身如浮雲，湏臾変㓕。"
                },
                {
                    "paragraph": "偶見一張閑故紙，便疑身是永禪師。",
                    "zhushu": "見破琴詩叙。",
                    "type": 2
                },
                {
                    "paragraph": "筆墨",
                    "zhushu": "",
                    "type": 2
                },
                {
                    "paragraph": "詩九首",
                    "zhushu": "",
                    "type": 2
                },
                {
                    "paragraph": "次韻荅舒教授觀余所藏墨",
                    "zhushu": "",
                    "type": 2
                },
                {
                    "paragraph": "異時長𥬇王㑹稽，野鶩膻腥汙刀几。莫年却得庾安西，自厭家雞題六紙。",
                    "zhushu": "縯：南史王僧䖍傳：庾征西翼少時書與右軍齊名。右軍後進，庾猶不分。在荆州與都下人書云：小兒軰厭家雞，愛野雉，皆學𨓜少書。柳子厚集有殷賢戯批書後寄劉連州并示孟崙二童詩一首，其下注云：家有右軍書，毎𥿄背庾翼題云：“王㑹稽六紙，二月三十日。”而其詩云：書成欲寄庾安西，𥿄皆應勞手自題。聞道近來諸子弟，臨也㝷已厭家雞。"
                },
                {
                    "paragraph": "二子風流冠當代，顧與兒童爭愠喜。秦王十八已龍飛，",
                    "zhushu": "子功：白氏長慶集七徳舞云：太宗十八起義兵，白旄黄龯　定兩京。又太宗自云：吾十八起義兵，二十四平天下，未三十致太平。"
                },
                {
                    "paragraph": "嗜好晚将蛇蚓比。",
                    "zhushu": "厚：唐太宗御制王羲之賛：子雲近出，擅名江表，僅得成書，無丈夫之氣。行行若縈春蚓，字字如綰秋蛇。"
                },
                {
                    "paragraph": "我生百事不挂眼，",
                    "zhushu": "子仁：退之詩：我老嗜讀書，餘事不挂眼。"
                },
                {
                    "paragraph": "時人謬說云工此。丗間有癖念誰無，",
                    "zhushu": "縯：古今嗜好，有所偏惑，皆謂之癖。杜預有左傳癖，王濟有馬癖，和嶠有錢癖，陸羽有茶癖，王福畤譽兒癖。"
                },
                {
                    "paragraph": "傾身障簏尤堪鄙。一生當着幾兩屐，",
                    "zhushu": "厚：晉阮孚傳：祖約性好財，孚性好屐，同是累而未判得失。有詣約者，正見料財物，客至，屏當不盡，餘兩簏著背後，傾身障之，意未能平。或詣阮，正見自蠟屐，因自嘆曰：“未知一生當着幾兩屐。”神色閑暢，於是勝負始分。"
                },
                {
                    "paragraph": "定心肯爲微物起。此墨足支三十年，但恐風霜侵髪齒。非人磨墨墨磨人，",
                    "zhushu": "縯：公嘗曰：“吾有佳墨七十丸，而求之不已，不近愚耶？”石昌言蓄墨不許人磨，或曰：“子不磨墨，墨當磨子。”昌言墓木拱矣，墨故無恙。"
                },
                {
                    "paragraph": "缾應未罄罍先恥。",
                    "zhushu": "厚：詩曰：鉼之罄矣，維罍之恥。"
                },
                {
                    "paragraph": "逝将振衣歸故國，數畒荒園自鋤理。作書寄君君莫𥬇，但覔來禽與青李。",
                    "zhushu": "次公：宋朝淳化法帖大王書四百六十五帖，其一云：青李、來禽、櫻桃、日紿、藤子，皆囊成爲佳，凾封多衣生。足下所䟽云“此果佳，可爲致，子當種之”。此種彼胡桃皆生也。吾篤喜果，今在田里，惟以此爲事，故遠爲足下置此子者，則大惠也。此號靑李來禽帖也。"
                },
                {
                    "paragraph": "一螺㸃漆便有餘，",
                    "zhushu": "次公：簫子良荅王僧䖍書曰：“仲将之墨，一㸃如漆。”又陸雲與兄書曰：“一日上三臺，曹公藏石墨數十萬斤，今送二螺。”"
                },
                {
                    "paragraph": "萬竈燒松何處使？君不見永寜第中擣龍麝，",
                    "zhushu": "次公：永寕第者，李駙馬第也。今士大夫家有墨，其上有“永寕賜第”四字，即李駙馬家墨也。"
                },
                {
                    "paragraph": "列屋閑居清且美。",
                    "zhushu": "縯：退之送李愿序：粉白黛緑者，列屋而閑居。"
                },
                {
                    "paragraph": "倒暈連眉秀嶺浮，𩀱鴉畫𩯭香雲委。",
                    "zhushu": "堯卿：李賀美人梳頭歌云：纎手却盤老鴉色，翠滑寳釵簮不得。杜牧詩云：姢姢却月眉，新𩯭受鴉飛。洪父：南部煙花記載虞丗南詩云：學畫鴉兒半未成。"
                },
                {
                    "paragraph": "時聞五斛賜蛾緑，",
                    "zhushu": "厚：大業拾遺載：焬帝宫女争畫長蛾眉，宫吏曰：“結螺子黛五斛，號爲蛾。”螺子黛岀波斯國。堯卿：李賀詩：幽篁畫新粉，蛾緑横曉門。"
                },
                {
                    "paragraph": "不惜千金求獺髓。",
                    "zhushu": "縯：酉陽雜爼載：孫和𠖥劉夫人，嘗醉舞如意，誤傷劉頰。太醫以百金購得白獺，取髓雜玉屑以㓕其瘢。"
                },
                {
                    "paragraph": "聞君此詩當大𥬇，寒牎泠研冰生水。",
                    "zhushu": "厭家雞。次公：先生早𥬇王書如野鶩，取庾之言。莫年，見庾題羲之六𥿄之語，則有服心矣。是自云如家雞，終亦自厭也。",
                    "type": 2
                },
                {
                    "paragraph": "贈潘谷",
                    "zhushu": "祖謙：志林：天賣墨者潘谷，余不識其人，然聞其所爲，非市井人也。墨旣精妙，而價不二。士或不持錢求墨，不計多少與之。一日，忽取欠墨錢劵焚之，飲酒三日，發狂浪走，遂趍井死。人下視之，盖趺坐井中，手尚持數珠也。見張元明言如此。",
                    "type": 2
                },
                {
                    "paragraph": "潘郞暁踏河陽春，",
                    "zhushu": "次公：潘郎，晉潘岳也，嘗爲河陽令。"
                },
                {
                    "paragraph": "明珠白璧驚市人。",
                    "zhushu": "厚：潘岳美姿儀，與夏侯湛交，毎行止同轡接茵，京都謂之連璧。"
                },
                {
                    "paragraph": "那知望拜馬蹄下，",
                    "zhushu": "縯：岳性輕躁，趍勢利，與石崇等謟事賈謐。毎𠉀其出，輙望塵而拜。"
                },
                {
                    "paragraph": "胷中一斛泥與塵。何似墨潘穿破褐，琅琅翠餅敲玄笏。布衫漆墨手如龜，未害冰壷貯秋月。",
                    "zhushu": "次公：古詩：淸如玉壷氷。"
                },
                {
                    "paragraph": "丗人重耳輕目前，區區張李争𡟎妍。",
                    "zhushu": "援：宋朝張遇、李廷珪墨，爲時所重。"
                },
                {
                    "paragraph": "一朝入海㝷李白，",
                    "zhushu": "縯：杜詩：巢父掉頭不肯住，東将入海隨煙霧。又云：南㝷禹穴見李白，道甫問信今何如。堯卿：先生旣作此詩，後潘谷因事落井而死，人以爲此詩䜟。"
                },
                {
                    "paragraph": "空看人間畫墨仙。",
                    "zhushu": "先生於詩賦中两言入海，皆成䜟語。𥘉是此詩，及松醪賦云：遂從此而入海，卒有過海之行。言皆無心，後皆成䜟，亦前定也。",
                    "type": 2
                },
                {
                    "paragraph": "孫莘老寄墨四首",
                    "zhushu": "",
                    "type": 2
                },
                {
                    "paragraph": "徂徠無老松，",
                    "zhushu": "次公：詩：徂徠之松，新甫之柏。徂徠山，在兖州。"
                },
                {
                    "paragraph": "易水無良工。",
                    "zhushu": "次公：墨譜云：昔祖氏本易定人，唐時墨宫也。今墨之工，必假其姓而號之，大約易水者爲上。堯卿：李廷珪，易水人也。欽夫：遯齋閑覧云：唐末墨工李超與其子庭珪，自易水渡江，遷於歙州。庭珪之弟庭寛之子冰晏，冰晏之子文用，皆能丗其業。"
                },
                {
                    "paragraph": "珍材取樂浪，",
                    "zhushu": "次公：樂浪，指言髙麗也。"
                },
                {
                    "paragraph": "妙手惟潘翁。",
                    "zhushu": "潘谷作墨，雜用髙麗煤。注詳見上篇。"
                },
                {
                    "paragraph": "魚胞熟萬杵，",
                    "zhushu": "師：造墨法，有使鯉魚胞者。"
                },
                {
                    "paragraph": "犀角蟠𩀱龍。墨成不敢用，進入蓬萊宫。",
                    "zhushu": "次公：蓬萊宫，天子之宫也。杜詩：昔献三賦蓬萊宫。"
                },
                {
                    "paragraph": "蓬萊春晝永，玉殿明房櫳。金牋灑飛白，",
                    "zhushu": "堯卿：仁宗皇帝尤精飛白。堯祖：韋續字源云：飛白書者，蔡邕待詔，見門下吏用堊帚，因成字所作也。"
                },
                {
                    "paragraph": "瑞霧縈長虹。遥憐醉常侍，一𥬇開天容。",
                    "zhushu": "縯：唐太宗作飛白字賜群臣，或乗酒争取於帝前。散騎常侍劉泪登御牀引手得之。帝𥬇曰：“昔聞婕妤辭輦，今見常侍登牀。”"
                },
                {
                    "paragraph": "谿石琢馬肝，",
                    "zhushu": "厚：漢武帝時，外國獻馬肝石。次公：端州深溪之石，其色紫如馬肝者爲上。堯卿：漢武帝元鼎五年，郅支國貢馬肝石百斤。常以水銀養，内於金凾中，金泥封其上。其國人長四尺，惟餌馬肝石。此石半青半白，如馬肝。碎之，以和九轉丹，吞之一粒，則彌年不飢。以之拭髮，白者皆黑。帝嘗坐群臣於甘泉殿，有髪白者，以此拭之，應手皆黒。是時公卿語曰：“不願作方伯，惟願拭肝石。”此石酷烈，不雜丹砂，惟可近髪，然亦可作硯，故此句用之。"
                },
                {
                    "paragraph": "剡藤開玉板。",
                    "zhushu": "次公：剡溪之藤爲𥿄最妙。唐舒元輿有悲剡藤文，以世爲文字者多而費紙，故悲藤之殘書也。玉板，則𥿄色也。今成都浣花溪造一種紙，光滑，亦以爲各。飬源志林云：“李獻之遺予天台玉板紙，殆未見。”又云：“池歙精白玉板，乃可試墨。若於此𥿄上，墨無所不黑矣。”"
                },
                {
                    "paragraph": "嘘嘘雲霧出，弈弈龍蛇綰。",
                    "zhushu": "縯：唐太宗論䔥子雲書：行行若縈春蚓，字字如綰秋蛇。"
                },
                {
                    "paragraph": "此中有何好，秀色紛满眼。故人歸天禄，",
                    "zhushu": "厚：漢諸儒校書天禄閣。師川：漢宫殿䟽云：天禄麒麟閣，蕭何造，以藏秘書，處賢才也。"
                },
                {
                    "paragraph": "古漆窺蠹簡。",
                    "zhushu": "援：漢杜林於西州得漆書古文尚書一卷，常寳藏。"
                },
                {
                    "paragraph": "隃麋給尚方，",
                    "zhushu": "縯：漢尚書令僕丞郞，月給隃麋墨大小二枚。尚方則官名，乃給墨之所。"
                },
                {
                    "paragraph": "老手擅編剗。",
                    "zhushu": "援：退之詩：亦可紹編剗。"
                },
                {
                    "paragraph": "分餘幸見及，流落一歎赧。",
                    "zhushu": "",
                    "type": 2
                },
                {
                    "paragraph": "我貧如飢䑕，長夜空齩齧。瓦池研竈煤，葦管書柿葉。",
                    "zhushu": "厚：唐鄭䖍好書，常苦無紙。慈恩寺貯柿葉數屋，䖍日取隸書，歳乆殆遍。"
                },
                {
                    "paragraph": "近者唐夫子，逺致烏玉玦。",
                    "zhushu": "唐林夫寄張遇墨半丸。次公：半環曰玦。荀子所謂“召人以環，絶人以玦”是已。"
                },
                {
                    "paragraph": "先生又繼之，圭璧爛箱篋。",
                    "zhushu": "次公：周禮：方曰圭，圎曰璧。皆以比墨之形狀也。"
                },
                {
                    "paragraph": "晴牎洗硯坐，蛇蚓稍蟠結。",
                    "zhushu": "事見上。"
                },
                {
                    "paragraph": "便有好事人，",
                    "zhushu": "次公：前漢楊雄賛：時有好事者，載酒肴從雄學。"
                },
                {
                    "paragraph": "敲門求醉帖。",
                    "zhushu": "縯：張旭醉以頭濡墨草書。",
                    "type": 2
                },
                {
                    "paragraph": "吾窮夲坐詩，",
                    "zhushu": "次公：先生以詩被勘，今有詩案行於丗。"
                },
                {
                    "paragraph": "乆服朋友戒。五年江湖上，",
                    "zhushu": "次公：以言在黄州凡五年也。"
                },
                {
                    "paragraph": "閉口洗殘債。今年復稍稍，",
                    "zhushu": "次公：退之食蝦蟇詩：余𥘉不下侯，近亦能稍稍。"
                },
                {
                    "paragraph": "快癢如爬疥。",
                    "zhushu": "次公：杜牧詩：杜詩韓筆愁來讀，似倩麻姑癢處㧓。"
                },
                {
                    "paragraph": "先生不譏訶，又復寄詩械。幽光發竒思，",
                    "zhushu": "龜父：韓文云：發潜徳之幽光。"
                },
                {
                    "paragraph": "㸃㸃出荒怪。詩成自一𥬇，故疾逢蝦蟹。",
                    "zhushu": "縯：蝦蟹善發疼癢之疾。",
                    "type": 2
                },
                {
                    "paragraph": "歐陽季黙以油煙墨二丸見餉各長寸許戯作小詩",
                    "zhushu": "",
                    "type": 2
                },
                {
                    "paragraph": "書牎拾輕煤，佛帳掃餘馥。辛勤破千夜，收此一寸玉。癡人畏老死，腐朽同草木。",
                    "zhushu": "厚：後漢朱穆崇厚論曰：彼與草木俱朽，此與金石相傾。又唐髙竇賛：古來賢豪，不有興運，理光鏟采，與草木俱腐，可勝咤哉！"
                },
                {
                    "paragraph": "欲将東山松，𣵀盡南山竹。",
                    "zhushu": "次公：漢書朱安丗云：南山之竹，不足受我辭也。"
                },
                {
                    "paragraph": "墨堅人苦脆，未用歎不足。",
                    "zhushu": "次公：先生嘗云：非人磨墨墨磨人。"
                },
                {
                    "paragraph": "且當注蟲魚，",
                    "zhushu": "縯：韓詩：尓雅注蟲魚。定非磊落人。"
                },
                {
                    "paragraph": "莫草三千牘。",
                    "zhushu": "援：史記：東方朔𥘉入長安，至公車上書，凡用三千奏牘。",
                    "type": 2
                },
                {
                    "paragraph": "明日復以大魚爲餽重二十斤且求詩故復戲之",
                    "zhushu": "",
                    "type": 2
                },
                {
                    "paragraph": "漢庭九尺人，誰似老方朔。",
                    "zhushu": "縯：東方朔上書曰：臣年二十二，長九尺三寸，勇若孟賁，捷若慶忌。"
                },
                {
                    "paragraph": "那将一寸金，令足三冬學。",
                    "zhushu": "厚：朔上書又曰：臣朔年二十，斈三冬，文史足用。"
                },
                {
                    "paragraph": "餉魚欲自洗，",
                    "zhushu": "次公：言：季黙欲以二十斤之大魚，洗其寸墨之儉耳。"
                },
                {
                    "paragraph": "鱗尾先卓𣂈。我是騎鯨手，",
                    "zhushu": "援：杜詩：若逢李白騎鯨魚，道甫問信今如何。"
                },
                {
                    "paragraph": "聊堪充鹿角。",
                    "zhushu": "厚：鹿角，小魚也。梅聖俞賣鹿角詩：水中龍，角而足。海小魚，角矗矗。不擬龍，乃擬鹿。又永叔詩：毛魚與鹿角，一龠數千百。",
                    "type": 2
                },
                {
                    "paragraph": "謝宋漢傑送李承晏墨",
                    "zhushu": "",
                    "type": 2
                },
                {
                    "paragraph": "老松燒盡結輕花，妙法來從北李家。翠色冷光何所似，墻東鬒髮墯寒鵶。",
                    "zhushu": "援：宋玉言墻東之女子詩：鬒髮如雲。言烏黒也。",
                    "type": 2
                },
                {
                    "paragraph": "硯",
                    "zhushu": "",
                    "type": 2
                },
                {
                    "paragraph": "詩八首",
                    "zhushu": "",
                    "type": 2
                },
                {
                    "paragraph": "龍尾硯歌",
                    "zhushu": "并叙。",
                    "type": 2
                },
                {
                    "paragraph": "余舊作鳯咮硯銘，其略云：“蘇子一見名鳯咮，坐令龍尾羞牛後。”已而求硯於歙，歙人云：“子自有鳯咮，何以此爲？”蓋不能平也。奉議郞方君彦德有龍尾大硯，竒甚，謂余若能作詩，少解前語者，當奉餉。乃作此詩。",
                    "zhushu": "子蒼：按先生集載鳯咮硯銘有三，其銘序云：北苑龍培山，如翔鳳平飲之狀，當其咮，有石蒼黒而玉色。熈寕中，太原王頥以爲硯，余銘之曰“鳯咮”。又延平志考異云：延平硯材産斫崎者爲上，東坡得之喜甚，遽目爲“鳯咮”。又云：硯﨑石在劒浦縣東三十里，東坡取名“鳳咮”者，此也。",
                    "type": 2
                },
                {
                    "paragraph": "黄琮白琥天不惜，",
                    "zhushu": "次公：黄琮、白虎，正以比硯爲玉也。周禮：以黄琮禮地，以白琥禮西方。"
                },
                {
                    "paragraph": "顧恐貪夫死懷璧。",
                    "zhushu": "縯：左傳：匹夫無罪，懷璧其罪。"
                },
                {
                    "paragraph": "君看龍尾豈石材，玉德金聲寓於石。與天作石來幾時，",
                    "zhushu": "次公：李白詩：靑天有月來幾時。"
                },
                {
                    "paragraph": "與人作硯𥘉不辭。詩成鮑謝石何與，",
                    "zhushu": "厚：鮑明逺、謝玄暉也。"
                },
                {
                    "paragraph": "筆落鍾王硯不知。",
                    "zhushu": "厚：鍾繇、王右軍也。"
                },
                {
                    "paragraph": "錦茵玉匣俱塵垢，擣練支牀亦何有。况瞋蘇子鳯咮銘，戯語相嘲作牛後。",
                    "zhushu": "援：史記：蘇秦云：“寕爲雞口，無爲牛後。”"
                },
                {
                    "paragraph": "碧天照水風吹雲，明牎大几清無塵。我生天地一閑物，蘇子亦是支離人。",
                    "zhushu": "縯：莊子：支離其形者，猶足以養其身，終其天年，况支離其徳者乎！"
                },
                {
                    "paragraph": "麄言細語都不檡，",
                    "zhushu": "次公：佛書云：麄言及細語，皆歸第一義。"
                },
                {
                    "paragraph": "春蚓秋蛇隨意畫。",
                    "zhushu": "援：春蚓秋蛇事，見上孫莘老寄墨詩注。"
                },
                {
                    "paragraph": "願從蘇子老東坡，仁者不用生分別。",
                    "zhushu": "次公：維摩經：天女言華無分別，仁者自生分別想耳。",
                    "type": 2
                },
                {
                    "paragraph": "張幾仲有龍尾子石硯以銅劒易之",
                    "zhushu": "堯卿：幾仲乃侍中耆之孫。",
                    "type": 2
                },
                {
                    "paragraph": "我家銅劒如赤虵，君家石硯蒼璧橢而窪。",
                    "zhushu": "次公：橢，音吐火反，圎而長也。"
                },
                {
                    "paragraph": "君待我劒向何許，大明宫裏玉佩鳴衝牙。",
                    "zhushu": "次公：大明宫，唐髙宗能朔二年置，謂之東内。韓退之詩：大明宫中給事歸。衝牙，佩之物也。潘岳賦：衝牙錚鎗師。禮記玉藻：佩玉有衝牙。"
                },
                {
                    "paragraph": "我得君硯亦安用，雪堂牎下爾雅箋蟲鰕。",
                    "zhushu": "縯：退之詩爾雅注：虫魚，定非磊落人。"
                },
                {
                    "paragraph": "二物與人𥘉不異，飄落髙下隨風花。",
                    "zhushu": "次公：南史：竟陵王子良精信釋教，而范縝盛称無佛。子良曰：“君不信因果，何得冨貴貧賤之異？”縝荅曰：“人之生如樹花同發，隨風而墮。自有拂簾幌堕於茵席之上者，自有関籬墻落於糞溷之中者。墮茵蓆者，殿下是也；落糞溷者，下官是也。貴賤雖復殊𡍼，因果定在何處？”子良不能屈，然深怪之。"
                },
                {
                    "paragraph": "蒯緱玉具皆外物，",
                    "zhushu": "次公：史記：馮驩客孟嘗君，問傳舎長曰：“客何所爲？”荅曰：“馮先生甚貧，猶有一剱耳。”又蒯緱。注：蒯，苦怪反，茅之𩔖，可爲繩。言其劔把無物可裝，以小繩纒之也。緱，音侯，謂把劔之處。此言貧者之劔。至云玉具，則貴者之劎也。前漢王莽傳云：玉具寳劔。師：漢宣帝賜呼韓邪單于，光武賜馮異，皆玉具。剱，以玉爲剱首也。"
                },
                {
                    "paragraph": "視草草玄無等差。",
                    "zhushu": "厚：淮南王安善為文詞，武帝每爲報書及賜，常召司馬相如等視草乃遣。哀帝時，丁傳、董賢用事，諸附之者皆起家至二千石。時揚雄方草大玄，有以自守，泊如也。"
                },
                {
                    "paragraph": "君不見秦趙城易璧，指圖睨柱相矜誇。",
                    "zhushu": "縯：史記：秦昭王願以十五城易趙和氏璧。趙惠文王遣藺相如奉璧奏秦王。相如視秦王無意償趙城，乃前紿秦王曰：“璧有瑕，請指示王。”相如因持璧却立，曰：“大王必欲急臣，臣頭與璧俱碎於柱矣。”持璧睨柱，欲以擊柱。秦王恐其破璧，乃辝謝，召有司按圖，指從此以往十五城與趙。"
                },
                {
                    "paragraph": "又不見二生妾換馬，驕鳴啜泣思其家。",
                    "zhushu": "援：異聞集載：韋、鮑二生以妾換馬。俄有二紫衣冠人，云是江淹、謝莊。江曰：“能聮句賦今之躰否？”謝曰：“何以爲題？”江曰：“便以妾换馬爲題，仍以捨波、傾城求其駿足爲韻。”其中云：“望新恩，懼非吾偶也；戀舊主，疑偕人乗之。”文多不全載。次公：驕鳴以言馬，啜泣以言人。詩曰：有女仳離，啜其泣矣。"
                },
                {
                    "paragraph": "不如無情兩相與，永以爲好譬之桃李與瓊華。",
                    "zhushu": "縯：詩：投我以木桃，報之以瓊瑶。匪報也，永以爲好也。",
                    "type": 2
                },
                {
                    "paragraph": "張作詩送硯反劒乃和其詩卒以劒歸之",
                    "zhushu": "",
                    "type": 2
                },
                {
                    "paragraph": "贈君長鋏君當歌，毎食無魚歎委蛇。",
                    "zhushu": "縯：馮驩彈鋏而歌曰：長鋏歸來乎，食無魚。次公：詩云：委蛇委蛇，退食自公。"
                },
                {
                    "paragraph": "一朝得見暴公子，櫑具欲與冠爭峩。",
                    "zhushu": "厚：雋不疑見暴勝之，冠進賢冠，帶櫑具劔，上謁曰：“切伏海瀕，聞暴公子舊矣。”"
                },
                {
                    "paragraph": "豈比杜陵貧病叟，終日長鑱隨短蓑。",
                    "zhushu": "援：杜詩：長鑱白木柄。我生託子以爲命。"
                },
                {
                    "paragraph": "斬蛟刺虎老無力，",
                    "zhushu": "次公：刺虎，則卞莊子也。師：晉史：周處，陽羡人也。膂力絶人，縱情肆欲，州曲患之。自知爲人所惡，乃慨然有改勵之志。謂父老曰：“今時和歳豊，何苦而不樂耶？”父老歎曰：“三害未除，何樂之有？”處曰：“何謂也？”荅曰：“南山白額虎，長橋下蛟，并子爲三矣。”處曰：“若此爲患，吾能除之。”乃入山刺虎，投水斬蛟而反，郷里相慶。"
                },
                {
                    "paragraph": "帶牛佩犢吏所訶。",
                    "zhushu": "縯：龔遂使賣剱買牛，賣刀買犢，曰：“何爲帶牛佩犢？”"
                },
                {
                    "paragraph": "故将換硯豈無意，恐君雕琢傷天和。",
                    "zhushu": "次公：退之贈崔立之詩：不用雕琢愁肝腎。又云：自然憂氣損天和。"
                },
                {
                    "paragraph": "作詩反劒亦何謂，知君故以詩相磨。報章苦恨無好語，試向君硯求餘波。",
                    "zhushu": "子仁：左傳：晉公子重耳荅楚王曰：“其波及晉國者，皆君之餘也。”"
                },
                {
                    "paragraph": "詩成劒往硯應𥬇，那将屋漏供懸河。",
                    "zhushu": "厚：王衍謂郭象語如懸河㵼水。",
                    "type": 2
                },
                {
                    "paragraph": "眉子硯歌",
                    "zhushu": "與胡誾。",
                    "type": 2
                },
                {
                    "paragraph": "君不見，成都畫手開十眉，横雲却月爭新竒。",
                    "zhushu": "縯：明皇避安䘵山難，幸成都，令畫工作十眉圖。横雲、却月，皆其眉名也。"
                },
                {
                    "paragraph": "游人指㸃小嚬處，中有漁陽胡馬嘶。",
                    "zhushu": "次公：小嚬，指楊妃之眉也。漁陽胡馬，言安禄山之叛也。禄山以漁陽起亂。"
                },
                {
                    "paragraph": "又不見，王孫青𤨏横𩀱碧，腸斷浮空逺山色。",
                    "zhushu": "次公：逺山，指卓文君之眉也。王孫，文君之父。青瑣，牎也。横双碧，眉之狀也。西京𮦀記云：文君眉色不加黛飾，常如逺山。"
                },
                {
                    "paragraph": "書生性命何足論，坐費千金買消渴。",
                    "zhushu": "厚：司馬長卿素有消渇之疾，恱文君色，遂以廢痼。乃作美人賦，欲以自刺，而不能改，後卒以此疾致死。"
                },
                {
                    "paragraph": "邇來䘮亂愁天公，謫向君家書硯中。",
                    "zhushu": "次公：“天公”字，庾亮云：“天公，憒憒也。”禄山之亂，長卿之喪，皆天公之所愁也，故謫爲硯中之眉。此先生之新意者也。"
                },
                {
                    "paragraph": "小䆫虚幌相嫵媚，",
                    "zhushu": "次公：上林賦言：青琴宓妃之徒，嫵媚纎弱。"
                },
                {
                    "paragraph": "今君暁夢生春紅。毗耶居土談空處，結習已空花不住。",
                    "zhushu": "花不住事，見座上賦戴花得天字詩注。"
                },
                {
                    "paragraph": "試教天女爲磨鈆，千偈瀾翻無一語。",
                    "zhushu": "次公：晉鳩摩羅付曰：誦千愒。退之詩：提𢹂噉維口瀾翻。又維摩詰無有言語，爲不二法門也。",
                    "type": 2
                },
                {
                    "paragraph": "軾近以月石硯屏獻子功中書公復以㴠星硯獻純父侍講子功有詩純父未也復以月石風林硯屏贈之謹和子功詩并求純父數句",
                    "zhushu": "",
                    "type": 2
                },
                {
                    "paragraph": "紫潭出玄雲，",
                    "zhushu": "次公：紫潭言硯，玄雲言墨也。彦章：異聞實録：徐玄之夜見人物如粟粒行案上，傳呼曰：“蚍蜉王欲觀漁於紫石潭。”漁具數十人入硯中，皆獲小魚。玄之大駭，以𠕋覆之，照看皆無。"
                },
                {
                    "paragraph": "翳我潭中星。獨有潭上月，倒挂紫翠屏。",
                    "zhushu": "居仁：志林云：月石屏真者必平，然多不圎。圎而平，桂滿而不出者，此至難得也。"
                },
                {
                    "paragraph": "我老不看書，黙坐養此昏花睛。時時一開眼，見此雲月眼目明。乆知丗界一泡影，",
                    "zhushu": "縯：金剛經：一切有爲法，如夢幻泡影。"
                },
                {
                    "paragraph": "大小真僞何足評。𥬇彼三子歐蘇梅，",
                    "zhushu": "厚：歐陽永叔、蘇子美皆有月石硯屏詩。梅聖俞讀月石屏詩云：予覩二人作詩論月石，月在天上，石在山下，安得石上有月蹟。至矣。歐陽公，知不可詰，不竟述，欲使識者黙自釋。蘇子苦豪邁，何用強引屏角蚌蛤巧擗析。"
                },
                {
                    "paragraph": "無事自作雪羽爭。",
                    "zhushu": "事見三人詩集。援：孟子告子曰：“生之謂性也，猶白羽之白歟？”曰：“然。”“白羽之白，猶白雪之白。”“白雪之白，猶白玉之白歟？”曰：“然。”"
                },
                {
                    "paragraph": "故将屏硯送兩范，要使珠壁棲牎櫺。",
                    "zhushu": "厚：前漢天文志曰：月如合璧，五星如連珠。"
                },
                {
                    "paragraph": "大范忽長謡，語出月脅令人驚。",
                    "zhushu": "皇甫湜作顧况集序云：穿天心，出月脅，意外驚人，語非㝷常。"
                },
                {
                    "paragraph": "小范當繼之，說破星心如雞鳴。",
                    "zhushu": "孟郊聞角詩云：似開孤月口，能說落星心。"
                },
                {
                    "paragraph": "牀頭復一月，下有風林横。",
                    "zhushu": "公衮：杜詩：風林纎月落。"
                },
                {
                    "paragraph": "急送小范家，護此涵星泓。願從少陵博一句，山木盡與洪濤傾。",
                    "zhushu": "次公：杜甫戯題畫山水歌云：舟人漁子入浦叙，山木盡亞洪濤風。",
                    "type": 2
                },
                {
                    "paragraph": "次韻范純父涵星硯月石風林屏",
                    "zhushu": "",
                    "type": 2
                },
                {
                    "paragraph": "月次于房歷三星，斗牛不神箕獨靈。",
                    "zhushu": "厚：韓退之三星行云：我生之辰，月𪧐南斗。牛奮其角，箕張其口。牛不見服箱，斗不挹酒漿。箕獨有神靈，無時停簸揚。又云：三星各在天，什伍東西陳。嗟汝牛與斗，汝獨不能神。"
                },
                {
                    "paragraph": "簸揺桑榆盡西靡，",
                    "zhushu": "次公：淮南子云：西日垂景在樹端，謂之桑榆。又杜詩：雨霽先已風，散足盡西靡。"
                },
                {
                    "paragraph": "影落蘇子硯與屏。天工與我兩厭争，孰居無事爲此形。",
                    "zhushu": "厚：莊子曰：天其運乎，地其處乎，日月其争於所乎，孰居無事而行是也。"
                },
                {
                    "paragraph": "與君持槖侍帷幄，",
                    "zhushu": "次公：西漢趙充國傳：充國子卭言：“張安丗持槖簮筆，事孝武帝數十年。”注：槖，囊也，所以盛書。近臣負囊簮筆，從備頋問。後漢：“杜林薦鄭興：“宜侍帷幄。”又，桓榮謝上曰：“臣幸得侍帷幄也。”"
                },
                {
                    "paragraph": "同到温室觀堯蓂。",
                    "zhushu": "次公：温室，漢殿名。邠老漢宫閣記：未央宫有宣明、長年、温室、昆德四殿。帝王丗紀：堯時有草夾階而生，毎月朔生一莢，月半生十五莢，至十六日一莢落，至晦日而盡。月小則餘一莢不落。此瑞草也，謂之蓂莢。"
                },
                {
                    "paragraph": "自憐太史牛馬走，技等卜祝均倡伶。",
                    "zhushu": "厚：司馬迁報任少卿書云：太史公牛馬走，司馬遷再拜言少卿足下。注云：太史公，遷之父也。走，猶僕也。言己爲太史牛馬之僕，自卑之辭也。其書中云：僕之先人，非有剖符丹書之功，太史星歷，近乎卜祝之間，固主上所戲弄，倡優畜之，流俗之所輕也。"
                },
                {
                    "paragraph": "欲留衣冠挂神武，",
                    "zhushu": "縯：南史：陶弘景，齊高帝作相，弘爲諸王侍讀，除奉朝請。永明十年，遂脫朝服挂神武門，上表辭禄，詔許之。"
                },
                {
                    "paragraph": "便擊雲水歸南溟。",
                    "zhushu": "次公：歸南溟，言鵬也。莊子：鯤魚自比溟，化爲鵬，而徙南溟，撃水三千里也。"
                },
                {
                    "paragraph": "陶泓不稱管城沐，",
                    "zhushu": "厚：韓退之毛頴傳言：秦始皇封之管城，與絳人陳玄、弘農陶泓及㑹稽禇先生友善。"
                },
                {
                    "paragraph": "醉石可助平泉醒。",
                    "zhushu": "次公：唐余録：李德𥙿於平泉別墅，採天下珍木怪石，爲園池之玩。有醒酒石，德裕尤所寳惜，醉即踞之。德𥙿曰：廬山記：陶淵明所居栗里有大石，淵明自放以酒，名曰醉石。"
                },
                {
                    "paragraph": "故持二物與夫子，欲使妙質留天庭。但令滋液到枯槁，勿遣光景生晦𡨋。上書挂名豈待我，獨立自可當雷霆。",
                    "zhushu": "次公：唐書：歸登為右拾遺，時裴延齡以姦佞得幸，德宗欲相之，右𥙷闕熊執易上䟽論之，方草䟽以示登，登湂然曰：“願寄一名雷霆之下，安忍令足下獨當。”"
                },
                {
                    "paragraph": "我時醉眠風林下，夜與漁父同青熒。",
                    "zhushu": "厚：劉禹錫詩：獨與猿鳥愁青熒。"
                },
                {
                    "paragraph": "撫物懷人應獨歎，作詩寄子誰當聽。",
                    "zhushu": "摇桑榆。次公：言：月所經歷之三星，唯箕有靈，能起風，則以箕星好風，而題是風林研屏故也。箕之起，風，揺桑榆而獨向西靡，此所以爲風林之狀。",
                    "type": 2
                },
                {
                    "paragraph": "龍尾石研寄猶子逺",
                    "zhushu": "",
                    "type": 2
                },
                {
                    "paragraph": "皎皎穿雲月，青青出水荷。文章土㸃𪑮，",
                    "zhushu": "厚：晋書：衛𢘆四躰書：勢成𪑜黠㸃𪑮，狀似連珠，絶而不離。"
                },
                {
                    "paragraph": "忠義老研磨。偉節何湏怒，",
                    "zhushu": "縯：漢賈彪，字偉節。兄弟三人並有髙名，而彪最優。故天下稱之曰：“賈氏三虎，偉節最怒。”"
                },
                {
                    "paragraph": "寛饒要少和。",
                    "zhushu": "援：前漢蓋寛饒自以行能清高，而爲凡庸所越，失意不快，數上書諌争。太子庶子王生髙寛饒節，而非其如此。予書寛饒，不納，竟被害。"
                },
                {
                    "paragraph": "吾衰此無用，寄與小東坡。",
                    "zhushu": "逺爲人𩔖予。",
                    "type": 2
                },
                {
                    "paragraph": "次韻和子由欲得驪山沉泥研",
                    "zhushu": "",
                    "type": 2
                },
                {
                    "paragraph": "舉丗爭稱鄴瓦堅，一枚不換百金頒。",
                    "zhushu": "子仁：魏於鄴都建銅雀臺，後丗以其瓦作硯，爲丗所貴重。"
                },
                {
                    "paragraph": "豈知好事王夫子，自採臨潼繡領山。經火尚含泉脉暖，弔秦應有淚痕澘。",
                    "zhushu": "子仁：𮪜山，秦始皇所葬。"
                },
                {
                    "paragraph": "封題寄去吾無用，近日從戎擬學班。",
                    "zhushu": "任：班超投棄筆硯，欲立功異域。",
                    "type": 2
                },
                {
                    "paragraph": "音樂",
                    "zhushu": "",
                    "type": 2
                },
                {
                    "paragraph": "詩十一首",
                    "zhushu": "",
                    "type": 2
                },
                {
                    "paragraph": "宋叔逹家聽琵琶",
                    "zhushu": "",
                    "type": 2
                },
                {
                    "paragraph": "數絃已品龍香撥，",
                    "zhushu": "縯：楊貴妃琵琶以邏逤檀爲槽，龍香板爲撥。厚：鄭愚津陽開詩：玉奴琵琶龍香橃，玉奴，大真小字。"
                },
                {
                    "paragraph": "半面猶遮鳯尾槽。",
                    "zhushu": "縯：白樂天琵琶行：千呼萬喚始岀來，猶抱琵琶半遮靣。厚：楊妃傳：寺人白季登使還，進木，潤如玉，光耀可鍳，有金縷紅文，蹙成𩀱鳳。"
                },
                {
                    "paragraph": "新曲飜從玉連𤨏，",
                    "zhushu": "厚：玉連𤨏，今曲名。次公：歐陽詩云：杜彬琵琶皮作絃，自從彬死丗莫傳。玉連𤨏聲入黄泉。"
                },
                {
                    "paragraph": "舊聲終愛鬰輪袍。",
                    "zhushu": "縯：王維因歧王爲介，以琵琶新聲之怨切者奏於公主。主曰：“此何曲？”維曰：“號欝輪袍。”"
                },
                {
                    "paragraph": "夢回只記歸舟字，",
                    "zhushu": "縯：李生者，其舅盧有道術，謂李生曰：“求得善箜篌者，令侍飲。”生視箜篌上有朱字云：“雲中辨江樹，天際識歸舟。”後李生娶陸長源女，乃所見於舅家者。問有何能，曰：“善箜篌。”取而視之，朱字宛然。見太平廣記云。"
                },
                {
                    "paragraph": "賦罷𩀱垂紫錦絛。",
                    "zhushu": "堯卿：紫錦絛，見張說琵琶賦。"
                },
                {
                    "paragraph": "何異烏孫送公主，",
                    "zhushu": "厚：傳玄琵琶賦序曰：故老言漢送烏孫公主，念其行道思慕，使知音者於馬上奏之。"
                },
                {
                    "paragraph": "碧天無際鴈行髙。",
                    "zhushu": "次公：紅線漙有云：碧天無際水東流。",
                    "type": 2
                },
                {
                    "paragraph": "古纒頭曲",
                    "zhushu": "",
                    "type": 2
                },
                {
                    "paragraph": "鵾絃鐵撥丗無有，",
                    "zhushu": "縯：唐開元中，賀懷智善琵琶，以石爲槽，鵾雞筋作絃，用鐵撥彈之。"
                },
                {
                    "paragraph": "樂府舊工唯尚叟。一生喙硬眼無人，坐此困窮今白首。翠環女子年十七，指法已似呼韓婦。",
                    "zhushu": "厚：王昭君字嬙，元帝以選入掖庭。時呼韓邪來朝，帝以宫女五人賜之。昭君入宫，數歳不得見，乃請行。呼韓邪臨辭，昭君豊容靚麗，帝見大驚，欲留之，而難於失信。昭君善琵琶。"
                },
                {
                    "paragraph": "驚帆渡海風掣廻，滿面塵沙和淚垢。青衫不逢湓浦客，",
                    "zhushu": "援：白樂天言：送客湓浦口，聞舟中夜彈琵琶。問其人，本長安倡女，年長色衰，嫁爲啇人婦。樂天爲作琵琶行，末云：就中泣下誰最多，江州司馬青衫濕。"
                },
                {
                    "paragraph": "紅䄂謾揷曹綱手。",
                    "zhushu": "縯：琵琶録：曹綱運撥如風雨，興奴長於攏撚。人謂綱有右手，奴有左手。樂天詩：誰能截得曹綱手，挿向重蓮衣䄂中。"
                },
                {
                    "paragraph": "爾來一見哀駘佗，",
                    "zhushu": "厚：莊子：衛有惡人曰哀駘佗，婦人見之，請於父母曰“與爲人妻，寕爲夫子妾”者，數十而未止也。"
                },
                {
                    "paragraph": "便着臂韝躬井臼。",
                    "zhushu": "次公：史記滑稽傳：淳于髠云：若親有嚴客，髠帣韝鞠𦜕，待酒於前。注：韝，臂捍也。又東方朔傳：董君緑幘傳韝。注云：韝，即今臂韛也。○縯：馮衍妻任氏，捍妬，不畜妾媵，常自操并臼。厚：傳育食禄數十年，秩俸盡贍給知友，妻子不免操并臼。"
                },
                {
                    "paragraph": "我慙貧病百不足，強對黄花飲白酒。轉𨵿濩索動有神，",
                    "zhushu": "堯卿：樂譜：琵琶曲有轉𨵿六么、濩索梁州，皆其名也。"
                },
                {
                    "paragraph": "雷輥空堂戰牎牖。",
                    "zhushu": "縯：唐僧善本彈緑腰曲：下撥一聲如雷發。妙絶入神。"
                },
                {
                    "paragraph": "四絃一抹擁袂立，",
                    "zhushu": "子仁：樂天琵琶行：曲終収撥當心畫，四絃一聲如裂帛。"
                },
                {
                    "paragraph": "再拜十分爲我壽。丗人只解錦𦆑頭，",
                    "zhushu": "厚：唐開元中，冨人王元寳嘗㑹賔客。明日，親友問之曰：“昨來髙㑹，有何髙談？”元寳不荅，視屋良乆，曰：“但費錦𦆑頭耳。”"
                },
                {
                    "paragraph": "與汝作詩傳不朽。",
                    "zhushu": "次公：文選載：漢公主嫁烏孫，令馬上作樂，以慰其道路之思。其送昭君亦爾。如此，則馬上琵琶者，非昭君自彈。今先生云“指法已似呼韓婦”，則亦指爲昭君之彈矣。",
                    "type": 2
                },
                {
                    "paragraph": "聽僧昭素琴",
                    "zhushu": "",
                    "type": 2
                },
                {
                    "paragraph": "至和無攫繹，",
                    "zhushu": "縯：騶忌子言鼔琴曰：攫之深，繹之愉者，政之平也。"
                },
                {
                    "paragraph": "至平無按抑。不知微妙聲，究竟從何出。散我不平氣，洗我不和心。此心知有在，尚復此微吟。",
                    "zhushu": "",
                    "type": 2
                },
                {
                    "paragraph": "聽賢師琴",
                    "zhushu": "",
                    "type": 2
                },
                {
                    "paragraph": "大絃春温和且平，小絃廉折亮以清。",
                    "zhushu": "厚：騶忌子以鼓琴見齊威王曰：夫大絃濁以春温者，君也；小絃廉折以清者，臣也。"
                },
                {
                    "paragraph": "平生未識宫與角，但聞牛鳴盎中雉登木。",
                    "zhushu": "縯：管子地負篇：凡聽徵如負猪豕，覺而駭；凡聽羽如鳴馬在野，凡聽宫如牛鳴窌中，凡聽啇如離群羊，凡聽角如雞登木以鳴，音疾而清。"
                },
                {
                    "paragraph": "門前剥啄誰叩門，山僧未閑君勿嗔。",
                    "zhushu": "子仁：退之剥啄行：剥剥啄啄，有客至門。我不出應，客去而嗔。"
                },
                {
                    "paragraph": "歸家且覔千斛水，净洗從前箏笛耳。",
                    "zhushu": "次公：白樂天廢琴詩：何物使之然？羗笛與秦筝。先生詩話云：昵昵兒女語，恩怨相尓汝。劃然變軒昻，勇士赴敵場。此退之聽頴師琴詩也。歐陽公甞問僕：“琴詩何者最佳？”余以此荅之。公言：“此詩固竒麗，然自是聽琵琶詩，非琴詩。”余退而作杭僧惟賢詩云云。且曰：“詩成欲寄公，而公薨，至今以爲恨。”",
                    "type": 2
                },
                {
                    "paragraph": "潤州甘露寺彈筝",
                    "zhushu": "",
                    "type": 2
                },
                {
                    "paragraph": "多景樓上彈神曲，",
                    "zhushu": "次公：神曲，蓋今筝中有之。舊注却引白樂天詩“夜聞筝中彈，瀟湘送神曲有感”，非是。堯卿：楊玄素云：孫洙巨源、王存正仲與東坡同遊多景樓，京師官妓皆在，而胡琴者姿𠆸尤妙。三公皆一時英彦，境之勝，客之秀，妓之妙，真爲希遇。酒䦨，巨源請於東坡曰：“殘霞晚照非竒辭。”遂作採桑子，所謂“多情多感仍多病，多景樓中”是也。"
                },
                {
                    "paragraph": "欲斷哀絃再三促。江妃出聽霧雨愁，",
                    "zhushu": "縯：郭璞江賦：馮夷𠋣浪以傲睨，江神合頻而綿眇。"
                },
                {
                    "paragraph": "白浪翻空動浮玉。",
                    "zhushu": "金山名。"
                },
                {
                    "paragraph": "喚取吾家𩀱鳯槽，",
                    "zhushu": "堯卿：潘岳笙賦云：光伎儼其階列，變鳯嘈以和鳴。"
                },
                {
                    "paragraph": "遣作三峽孤猿號。",
                    "zhushu": "堯卿：梁簡文巴東三峽歌云：巴東三峽巫峽長，猿鳴三聲淚沾裳。"
                },
                {
                    "paragraph": "與吾合奏芳春調，啄木飛來霜樹杪。",
                    "zhushu": "孫倬：廣韻曰：杪，木未也。方言曰：木細枝謂之杪。堯卿：文忠公於劉功曹家見楊直講女奴彈琵琶詩云：大弦聲遲小弦促，十歳嬌門彈啄木。啄木不啄新生枝，唯啄牙槎枯木腹。啄木飛從何處來，花間葉底時丁丁。林空山靜啄愈響，行人舉頭飛鳥驚。"
                },
                {
                    "paragraph": "江神",
                    "zhushu": "選作水妃。",
                    "type": 2
                },
                {
                    "paragraph": "破琴詩",
                    "zhushu": "并引。",
                    "type": 2
                },
                {
                    "paragraph": "舊說房琯開元中甞宰盧氏，與道士邢和璞出遊，過夏口村，入廢佛寺，坐古松下。和璞使人鑿地，得罋中所藏婁師德與永禪師書，𥬇謂琯曰：“頗憶此耶？”琯因悵然，悟前生之爲永師也。故人桞子玉寳此畫，云是唐夲宋復古所臨者。元祐六年三月十九日，余自杭州還朝，𪧐呉松江，夢長老仲殊挾琴過余，彈之有異聲，就視，琴破損而有十三絃。余方歎息不已，殊曰：“雖損，尚可修。”曰：“奈十三絃何？”殊不荅，誦詩云：“度數形名豈偶然，破琴今有十三絃。此生若遇邢和璞，方信秦筝是響泉。”余夢中了然，識其所謂，旣覺而忘之。明日晝寢，復夢，殊來理前語，再誦其詩，方驚覺而殊適至，意其非夢也。問之殊，蓋不知。是歳六月，見子玉之子子文京師，求得其畫，乃作詩并書所夢其上。子玉名瑾，善作詩及行草書。復古名迪，畫山水草木，蓋妙絶一時。仲殊本書生，弃家學佛，通脫無所着，皆竒士也。",
                    "zhushu": "",
                    "type": 2
                },
                {
                    "paragraph": "破琴雖未修，中有琴意足。誰云十三絃，",
                    "zhushu": "信民：西京𮦀記：髙祖入咸陽宫，見琴長六尺，安十三絃，用七寳飾之，銘曰：“璠璵之樂。”"
                },
                {
                    "paragraph": "音節如佩玉。新琴雖髙張，𢇁聲不附木。宛然七絃箏，動與丗好逐。",
                    "zhushu": "次公：先生詩意，乃用夢中仲殊詩意也。仲殊詩意似言響泉之爲秦箏，猶永禅師之爲房次律也。響泉，琴名。唐劉禹錫嘉話載：汧公李勉好雅琴，取桐孫精者雜綴，號百納琴，其尤絶曰“響泉韻磬”也。十三絃而謂之秦箏者，秦咸陽宫中筝十三絃也。先生推之，以爲破琴雖施十三絃而爲筝，而琴之音韻節奏宛然尚在，非若丗間之琴，雖施七絃，而其聲反若筝焉。梁沈約箏詩曰：秦筝吐絶調，玉柱揚清曲。絃依髙張断，聲隨妙指續。"
                },
                {
                    "paragraph": "陋矣房次律，因循墯流俗。懸知董庭蘭，不識無絃曲。",
                    "zhushu": "次公：杜甫奉謝口敕放三司推問狀云：“琯性失於簡，酷嗜鼓琴。”董庭蘭，今之琴工，遊琯門下，依倚爲非，至於㸃汚○無𨓜陶淵。次公：破琴十三絃，音節如佩玉，則房次律“前生清净身爲永禪”之譬，“明作無絃琴”　也。“新琴高張反若笋”，則房次律“失前身，墮功名塵埃中”之譬也。此可陋矣。",
                    "type": 2
                },
                {
                    "paragraph": "聽武道士彈賀若",
                    "zhushu": "",
                    "type": 2
                },
                {
                    "paragraph": "清風終日自開簾，凉月今霄肯挂簷。琴裏若能知賀若，",
                    "zhushu": "縯：賀若，琴操名，唐宣宗時待詔賀若所製，因人而得名也。"
                },
                {
                    "paragraph": "詩中定合愛陶潜。",
                    "zhushu": "次公：賀若之曲，其聲雅淡而有餘韻，猶陶潜詩外枯而中腴，故以比焉。",
                    "type": 2
                },
                {
                    "paragraph": "九月十五日觀月聽琴西湖示坐客",
                    "zhushu": "",
                    "type": 2
                },
                {
                    "paragraph": "白露下衆草，",
                    "zhushu": "次公：宋玉九辨云：白露旣下百草𠔃奄離披。"
                },
                {
                    "paragraph": "碧空卷微雲。",
                    "zhushu": "次公：辨命論云：荆昭德音，丹雲不卷。又杜詩：晴天卷片雲。"
                },
                {
                    "paragraph": "孤光爲誰來，",
                    "zhushu": "厚：劉禹錫詩：西園花已盡，新月爲誰來。"
                },
                {
                    "paragraph": "似爲我與君。",
                    "zhushu": "厚：常建詩：松際露微月，清光猶爲君。"
                },
                {
                    "paragraph": "水天浮白屋，河漢落酒樽。使我冰雪腸，不受麴糵醺。尚恨琴有絃，出魚亂湖紋。",
                    "zhushu": "次公：荀子曰：瓠巴鼓瑟，而游魚出聽。"
                },
                {
                    "paragraph": "哀彈本舊曲，妙耳非昔聞。良時失俯仰，此見寜朝昏。懸知一生中，道眼無由渾。",
                    "zhushu": "",
                    "type": 2
                },
                {
                    "paragraph": "缾笙",
                    "zhushu": "并引。",
                    "type": 2
                },
                {
                    "paragraph": "庚辰八月二十二日，劉幾仲餞飲東坡。中觴，聞笙簫聲，杳杳若在雲霄間，抑揚往反，粗中音節。徐而察之，則出於𩀱缾，水火相得，自然吟嘯，蓋食頃乃已。坐客驚歎，得未曾有，請作缾笙詩記之。",
                    "zhushu": "少雲按年譜，元符三年也。",
                    "type": 2
                },
                {
                    "paragraph": "孤松吟風細泠泠，獨繭長繅女媧笙。",
                    "zhushu": "縯：神仙傳：園客飬蚕，成五色，獨蠒，繅之，經月不絶也。次公記明堂位篇云：女媧之笙簧。"
                },
                {
                    "paragraph": "陋哉石鼎逢彌明，蚯蚓竅作蒼蠅聲。",
                    "zhushu": "援：韓集：道士軒轅彌明與師服侯喜作石鼎聮句。彌明云：時於蚯蚓竅，微作蒼蠅聲。"
                },
                {
                    "paragraph": "缾中宫商自相𢋫，昭文無虧亦無成。",
                    "zhushu": "縯：莊子内篇：有成與虧，昭文氏之鼓琴也；無成與虧，昭文氏之不鼓琴也。"
                },
                {
                    "paragraph": "東坡醉熟呼不醒，但云作勞吾耳鳴。",
                    "zhushu": "次公：晉書載記：石勒在田中，毎聞鞞鐸之聲，歸告其母。母曰：“作勞耳鳴，非不祥徵也。”",
                    "type": 2
                },
                {
                    "paragraph": "舟中聽大人彈琴",
                    "zhushu": "",
                    "type": 2
                },
                {
                    "paragraph": "彈琴江浦夜漏永，歛祍竊聽獨激昻。風松瀑布已清絶，更愛玉珮聲琅璫。自從鄭衛亂雅樂，古器殘破丗已忘。千年寥落獨琴在，有如老仙不死閱興亡。丗人不容獨反古，強以新曲求鏗鏘。微音淡弄忽變轉，數聲浮脆如笙簧。無情枯木今尚爾，何況古意堕𣺌茫。江空月出人響絶，夜䦨更請彈文王。",
                    "zhushu": "縯：古琴調有文王操。",
                    "type": 2
                },
                {
                    "paragraph": "次韻子由彈琴",
                    "zhushu": "",
                    "type": 2
                },
                {
                    "paragraph": "琴上遺聲乆不彈，琴中古意夲長存。苦心欲記常迷舊，信指如歸自着痕。應有僊人依樹聽，空教瘦鶴舞風寒。誰知千里溪堂夜，時引驚猿憾竹軒。",
                    "zhushu": "過終南日，令道士趙宗有彈琴溪堂。"
                }
            ]
        },
        {
            "name": "增刋校正王狀元集註分𩔖東坡先生詩卷之十三",
            "paragraphs": [
                {
                    "paragraph": "增刋校正王狀元集註分𩔖東坡先生詩卷之十三",
                    "zhushu": "",
                    "type": 1
                },
                {
                    "paragraph": "器用",
                    "zhushu": "",
                    "type": 2
                },
                {
                    "paragraph": "詩十首",
                    "zhushu": "",
                    "type": 2
                },
                {
                    "paragraph": "次韻桞子玉二首",
                    "zhushu": "",
                    "type": 2
                },
                {
                    "paragraph": "地爐",
                    "zhushu": "",
                    "type": 2
                },
                {
                    "paragraph": "細聲蚯蚓發銀缾，",
                    "zhushu": "縯：石鼎聮句：時於蚯蚓竅，微作蒼蠅聲。"
                },
                {
                    "paragraph": "擁褐横眠天未明。衰𩯭鑷殘欹雪領，",
                    "zhushu": "希声：杜牧之詩：金鑷洗霜𩯭。"
                },
                {
                    "paragraph": "壯心降盡倒風旌。",
                    "zhushu": "次公：蘇秦傳：齊王曰：“寡人心摇摇然如懸旌。”"
                },
                {
                    "paragraph": "自稱丹竈錙銖火，",
                    "zhushu": "少儀：大還丹祕契圖曰：凡一斤藥有十六兩，每兩有二十四銖云云。從冬至建子日辰起火，分兩錙銖相應。"
                },
                {
                    "paragraph": "倦聽山城長短更。聞道牀頭惟竹几，夫人應不解“卿卿”。",
                    "zhushu": "俗謂竹几爲竹夫人。縯：王安豐妻謂其夫曰：“親卿愛卿，所以卿卿。我不卿卿，誰當卿卿？”",
                    "type": 2
                },
                {
                    "paragraph": "紙帳",
                    "zhushu": "",
                    "type": 2
                },
                {
                    "paragraph": "亂紋龜殻細相連，慣卧青綾恐未便。㓗似僧巾白氎布，",
                    "zhushu": "子仁：南史：髙昌國有草，實如蘭，𢇁如細纑，名爲白氎子。國人取以爲布，甚軟白。又杜詩：細軟青絲履，光明白氎巾。"
                },
                {
                    "paragraph": "煖於蠻帳紫茸氊。",
                    "zhushu": "飬直：趙后外傳云：帝賜后紫茸雲氣帳。"
                },
                {
                    "paragraph": "錦衾速卷持還客，",
                    "zhushu": "縯：杜詩：錦衾卷還客，始斍心和平。"
                },
                {
                    "paragraph": "破屋那愁仰見天。",
                    "zhushu": "次公：退之寄盧仝詩：破屋數間而已矣。又小說：有縣令永雨於董君異，君異仰視其屋曰：“貧家屋皆見天，不可以得雨，如何？”"
                },
                {
                    "paragraph": "但恐嬌兒還惡睡，夜深踏裂不成眠。",
                    "zhushu": "縯：杜詩：布衾多年冷似鐵，嬌兒惡卧踏裏裂。",
                    "type": 2
                },
                {
                    "paragraph": "胡穆秀才遺古銅器似鼎而小，上有兩柱，可以覆而不蹶，以爲鼎則不足，疑其飲器也。胡有詩荅之",
                    "zhushu": "",
                    "type": 2
                },
                {
                    "paragraph": "𨾏耳獸齧環，長脣鵝擘喙。三趾下銳春蒲短，兩柱髙張秋菌細。君㸔翻覆俯仰間，覆成三角翻兩䯻。",
                    "zhushu": "次公：神仙傳：上元夫人三角髻。古樂府：何當垂兩䯻，團圎雲間鳴。"
                },
                {
                    "paragraph": "古書雖滿腹，",
                    "zhushu": "次公：趙壹詩：文籍雖滿腹，不如一囊錢。"
                },
                {
                    "paragraph": "苟有用我亦隨丗。嗟君一見呼作鼎，𦆵注升合已漂逝。不如學鴟夷，盡日盛酒真良計。",
                    "zhushu": "有古篆五字，不可識。縯：楊雄酒箴曰：“鴟夷滑稽，腹如大壷。盡日盛酒，人復借酤。”",
                    "type": 2
                },
                {
                    "paragraph": "無錫道中賦水車",
                    "zhushu": "",
                    "type": 2
                },
                {
                    "paragraph": "翻翻聮聮衘尾鴉，犖犖确确蛻骨虵。",
                    "zhushu": "次公：江浙間人目水車爲龍骨車。"
                },
                {
                    "paragraph": "分畦翠浪走雲陣，刺水緑鍼抽稻牙。洞庭五月欲飛沙，鼉鳴窟中如打衙。",
                    "zhushu": "縯：江淮間謂鼉鳴如鼓，亦謂之鼉更。"
                },
                {
                    "paragraph": "天公不見老翁泣，喚取阿香推雷車。",
                    "zhushu": "援：搜神記云：義興人，姓周，晋永和中岀都，曰：暮寄　一草屋，推一女子居之。夜半，門外呼曰：“阿香，官喚汝推雷車。”至曉，雷雨作，視其屋，乃大塚也。【新添】次公：老翁，老農也。旱甚矣，用水車，故老翁泣也。",
                    "type": 2
                },
                {
                    "paragraph": "以𩀱刀遺子由子由有詩次其韻",
                    "zhushu": "",
                    "type": 2
                },
                {
                    "paragraph": "寳刀匣不見，但見龍雀鐶。",
                    "zhushu": "縯：晋載記：赫連勃勃造百鍊剛刀，爲龍雀大鐶，號曰大夏龍雀。"
                },
                {
                    "paragraph": "何曽斬蛟蛇，",
                    "zhushu": "次公：王粲刀銘云：“陸剸犀兕，水截鯨鯢。”"
                },
                {
                    "paragraph": "亦未切琅玕。",
                    "zhushu": "縯：十洲記：周穆王時，西湖献昆吾割玉刀，切玉如切泥。"
                },
                {
                    "paragraph": "胡爲穿窬軰，見之要領寒。吾刀不汝問，有愧在其肝。",
                    "zhushu": "次公：詩案：曽供此詩，自“胡爲穿窬軰”至此，云：“以詆當時邪佞之人耳。”"
                },
                {
                    "paragraph": "念此力自藏，包之虎皮班。",
                    "zhushu": "厚：礼記：武王倒載干戈，包之以虎皮。"
                },
                {
                    "paragraph": "湛然如古井，終歳不復瀾。",
                    "zhushu": "援：孟郊詩：妾心古并水，波瀾誓不起。"
                },
                {
                    "paragraph": "不憂無所用，憂在用者難。佩之非其人，",
                    "zhushu": "次公：吕䖍有佩刀，工相之，以爲必登三公，可服此刀。虔以遺王祥，謂之曰：“苟非其人，刀必爲害。”"
                },
                {
                    "paragraph": "匣中自長歎。我老衆所易，屢遭非意干。",
                    "zhushu": "次公：晋衛玠曰：“非意相干，可以理遣。”"
                },
                {
                    "paragraph": "惟有王玄通，",
                    "zhushu": "縯：王玄通，王覧也，乃王祥之弟。"
                },
                {
                    "paragraph": "堦庭秀芝蘭。",
                    "zhushu": "厚：謝安甞戒子姪曰：“子弟亦何豫人事，而正欲其佳？”姪玄荅曰：“譬如芝蘭玉樹，生於堦庭云耳。”"
                },
                {
                    "paragraph": "知子後必大，故擇刀所便。",
                    "zhushu": "縯：王祥将薨，以吕䖍所與之刀授之，曰：“汝後必興，足稱此刀。”"
                },
                {
                    "paragraph": "屠狗非不用，一歳大七刓。欲試百錬剛，",
                    "zhushu": "次公：魏武論刀有云：“所謂百錬利器，以辟不祥。”"
                },
                {
                    "paragraph": "要須更泥蟠。",
                    "zhushu": "厚：班固言：“泥蟠而大飛者，應龍之象也。”倬：揚子：龍蟠于泥，蚖其肆矣。"
                },
                {
                    "paragraph": "作詩銘其背，",
                    "zhushu": "次公：家語：孔子觀周，遂入大祖后稷之廟。古階之前有金人焉。參緘其口，而銘其背。"
                },
                {
                    "paragraph": "以待知者㸔。",
                    "zhushu": "",
                    "type": 2
                },
                {
                    "paragraph": "鐡柱杖",
                    "zhushu": "并序。",
                    "type": 2
                },
                {
                    "paragraph": "栁眞齡，字安期，閩人也。家寳一鐡柱杖，如楖栗木，牙節宛轉天成，中空有簧，行輙微響。栁云得之浙中，相傳王審知以遺錢鏐，鏐以賜一僧。桞偶得之以遺余，作此詩謝之。",
                    "zhushu": "次公：王審知，字信通，光州固始人也。唐亡，梁大祖加拜審知中書令，封閩王，升福州爲大都督。",
                    "type": 2
                },
                {
                    "paragraph": "栁公手中黒蛇滑，千年老根生乳節。忽聞鏗然𤓰甲聲，",
                    "zhushu": "縯：老杜桃竹杖詩：憐我老病贈兩莖，出入𤓰甲鏗有声。"
                },
                {
                    "paragraph": "四座驚顧知是鐡。",
                    "zhushu": "任：杜詩：落筆驚四座。"
                },
                {
                    "paragraph": "含簧腹中細泉語，迸火石上飛星裂。公言此物老有神，自昔閩王餉呉越。不知流落幾人手，坐看變㓕如春雪。忽然贈我意安在，兩脚未許甘衰歇。便㝷轍迹訪崆峒，",
                    "zhushu": "次公：老子：善行無轍迹。莊子載：黄帝立爲天子十九年，令行天下，聞廣成子在於崆峒之上，故往見之。性之。葛立方韻語陽秋云：空同山，汝州、岷俱有之。杜詩云“空同小麥熟”，則岷州之空同也。“黄帝到空同”，乃汝州之空同。"
                },
                {
                    "paragraph": "徑度洞庭探禹穴。",
                    "zhushu": "厚：禹東廵守，至㑹稽而崩，因葬焉。民間謂之禹穴，在越州山隂縣。而司馬遷年二十，南遊上㑹稽，探禹穴。"
                },
                {
                    "paragraph": "披榛覔藥採芝菌，",
                    "zhushu": "次公：晋趙景真與嵇茂齊書云：渉澤求蹊，披榛覔路。"
                },
                {
                    "paragraph": "刺虎鏦蛟擉蛇蠍。",
                    "zhushu": "子仁：卞莊子刺虎。漢書：鏦殺吴王。鏦，音從容之從。又，周禮：以時獨魚鱉龜蜃。"
                },
                {
                    "paragraph": "㑹教化作兩錢錐，",
                    "zhushu": "援：說苑：西閭過言：干将莫耶，拂鍾不錚，試物不知。揚刃离金，斬羽契。鐡斧，此至利也。然以之𥙷履，曽不如兩錢之雖。"
                },
                {
                    "paragraph": "歸求見公未華髮。問我鐡君無恙否，",
                    "zhushu": "縯：李徳裕贈僧方竹杖，及再見，問杖無恙否？日已規而漆之矣。公嗟惋乆之。"
                },
                {
                    "paragraph": "取出摩挲向公說。",
                    "zhushu": "次公：後漢薊子訓傳：人於長安東覇城遇之，與一老翁共摩挲銅人，相謂曰：適見鑄此，而已近五百𡻕矣。又劉禹錫淮陽行曰：船頭大銅環，摩挲光陣陣。早晚便風來，沙頭眼認此。於摩挲鐵柱杖爲近矣。",
                    "type": 2
                },
                {
                    "paragraph": "觀杭州鈐轄歐育刀劒戰袍",
                    "zhushu": "",
                    "type": 2
                },
                {
                    "paragraph": "青綾衲衫暖襯甲，紅線勒帛光遶脅。秃襟小䄂鵰鶻盤，",
                    "zhushu": "縯：李賀詩：秃襟小䄂調鸚鵡。"
                },
                {
                    "paragraph": "大刀長劒龍蛇挿。兩軍鼓譟屋瓦墜，",
                    "zhushu": "次公：漢光武昆陽之戰，㑹大雷風，屋瓦皆飛。子仁：史記趙奢傳：閼與之戰，秦人鼓譟，勒兵武安，屋瓦皆震。"
                },
                {
                    "paragraph": "紅塵白羽紛相雜。",
                    "zhushu": "援：家語：子路曰：“白羽若月，赤羽若日。”盖言矢也。"
                },
                {
                    "paragraph": "将軍恩重此身輕，𥬇履鋒鋩如一搯。書生只肯坐帷幄，",
                    "zhushu": "縯：漢髙祖曰：“坐籌帷幄之中央，勝千里之外，吾不如子房。”"
                },
                {
                    "paragraph": "談𥬇毫端弄生殺。呌呼擊鼓催上竿，猛士應憐小兒黠。",
                    "zhushu": "子仁：退之詩：魯連細兒黠，有似黄鷂子。"
                },
                {
                    "paragraph": "試問黄河夜偷渡，掠面驚沙寒霎霎。何如大艦日高眠，一枕清風過苕霅。",
                    "zhushu": "堯祖：苕、霅水俱岀天目。苕水属杭州，霅水属湖州。",
                    "type": 2
                },
                {
                    "paragraph": "送竹几與謝秀才",
                    "zhushu": "",
                    "type": 2
                },
                {
                    "paragraph": "平生長物擾天眞，",
                    "zhushu": "縯：晋書：王忱見王恭所坐六尺簟，忱謂其有餘，因求之。恭輟而送焉，遂坐薦上。忱聞而大驚，㳟曰：“吾平生無長物。”其簡率如此。"
                },
                {
                    "paragraph": "老去歸田只此身。留我同行木上座，",
                    "zhushu": "厚：傳燈録：佛日禪師岀游，或問誰爲同行？師㪯柱枝示之曰：“唯自木上座耳。”"
                },
                {
                    "paragraph": "贈君無語竹夫人。",
                    "zhushu": "援：俗語，竹几爲竹夫人。"
                },
                {
                    "paragraph": "但隨秋扇年年在，",
                    "zhushu": "次公：班婕妤有團扇詩云：常恐秋節至，凉颷奪炎熱。弃捐箱篋中，恩情中道絶。今反言之也。"
                },
                {
                    "paragraph": "莫鬬瓊枝夜夜新。",
                    "zhushu": "縯：陳後主使諸貴人與狎客共賦新詩，互相贈荅，其畧云：“璧月夜夜满，瓊枝朝朝新。”大抵皆美張貴𡣕之容色耳。"
                },
                {
                    "paragraph": "堪𥬇荒唐玉川子，莫年家口若爲親。",
                    "zhushu": "厚：王川子，盧仝也。有詩云：“蚊虻當家口，草石是親情。”",
                    "type": 2
                },
                {
                    "paragraph": "狄詠石屏",
                    "zhushu": "",
                    "type": 2
                },
                {
                    "paragraph": "霏霏㸃輕素，𦕈𦕈開重隂。風花亂紫翠，",
                    "zhushu": "次公：杜詩：“千峯横紫翠。”"
                },
                {
                    "paragraph": "雪外有煙林。雪近勢方壯，林逺意殊深。㑹有無事人，支頥識此心。",
                    "zhushu": "厚：莊子：“有漁父者，下船而來，左手據𦡀，右手持頥以聽。”新添：厚。韓詩：“暫奉一手攴頥卧。”",
                    "type": 2
                },
                {
                    "paragraph": "和張耒髙麗松扇",
                    "zhushu": "不伐張耒，字文潜。",
                    "type": 2
                },
                {
                    "paragraph": "可憐堂堂十八公，",
                    "zhushu": "縯：呉志注：丁固夢松生腹上，謂人曰：“松字十八公也，後十八歳，吾其爲公乎？”"
                },
                {
                    "paragraph": "老死不入光明宫。",
                    "zhushu": "次公：漢武帝太𥘉四年秋，起明光殿。師古曰：三輔黄圖云：“在城中，近桂宫。”元后傳曰：“成都侯啇嘗病，欲借明光宫避暑。”"
                },
                {
                    "paragraph": "萬牛不來難自獻，",
                    "zhushu": "厚：杜詩：“万牛回首丘山重。”"
                },
                {
                    "paragraph": "裁作團團手中扇。屈身蒙垢君一洗，挂名君家詩集裏。猶勝漢宫悲婕妤，網蟲不見乗鸞子。",
                    "zhushu": "次公：漢書云：孝成帝班婕妤，帝𥘉大幸。後趙飛燕寵盛，婕妤失寵，遂作秋扇詩云：“新裂斉紈素，鮮㓗如霜雪。”裁成合懽扇，團團似明月。出入君懷䄂，動摇㣲風發。常恐秋節至，凉颷奪炎𤍠。弃捐篋笥中，恩情中道絶。後江文通擬班婕妤曰：“紈扇如圓月，出自機中素。畫作秦王女，乗鵉向煙霧。”禹錫團扇歌則曰：“秋風入庭樹，從此不相見。上有乗鵉女，蒼蒼網虫遍。”先生使事，其曲折如此。",
                    "type": 2
                },
                {
                    "paragraph": "燈燭",
                    "zhushu": ""
                },
                {
                    "paragraph": "詩三首",
                    "zhushu": "",
                    "type": 2
                },
                {
                    "paragraph": "祥符寺九曲觀燈",
                    "zhushu": "啇老按杭州圖經：大中祥符寺在城北，國朝大中祥符𥘉，賜今號。九曲法済院在錢塘門外，寺有明軒、爽軒云。",
                    "type": 2
                },
                {
                    "paragraph": "紗籠擎燭迎門入，",
                    "zhushu": "次公：李賀詩：蠟光髙燭照紗空。"
                },
                {
                    "paragraph": "銀葉燒香見客邀。",
                    "zhushu": "啇老。諸香名譜云：燒香餅子一枚，以灰蓋，或用一薄銀楪子尤妙。置香在上，常令煙得所。"
                },
                {
                    "paragraph": "金鼎轉丹光吐夜，",
                    "zhushu": "玉父抱朴子曰：黄帝九鼎神丹經云：第丸轉之丹，服之三日得仙。"
                },
                {
                    "paragraph": "寳珠穿蟻閙連朝。",
                    "zhushu": "次公：小說載：有以九曲寳珠欲穿之而不得，問之孔子。孔子教以塗脂於線，使蟻通焉。"
                },
                {
                    "paragraph": "波翻熖裏元相激，魚舞湯中不畏焦。",
                    "zhushu": "縯：三國時有術士以藥傳魚，投沸鼎中，徘徊不死。次公：此直言琉璃盞水置魚其中，其後㸃燈，魚游泳而不畏耳。今燈富處皆然，舊注所引非是。"
                },
                {
                    "paragraph": "明日酒醒空想像，淸吟半逐夢魂銷。",
                    "zhushu": "",
                    "type": 2
                },
                {
                    "paragraph": "上元過祥符僧可乆房蕭然無燈火",
                    "zhushu": "",
                    "type": 2
                },
                {
                    "paragraph": "門前歌舞𨷖分朋，一室清風冷欲冰。不把璃璃閑照佛，始知無盡夲無燈。",
                    "zhushu": "見後詩注。",
                    "type": 2
                },
                {
                    "paragraph": "次韻頴叔觀燈",
                    "zhushu": "",
                    "type": 2
                },
                {
                    "paragraph": "安西老守是禪僧，到處應燃無盡燈。",
                    "zhushu": "縯：維摩經言：法門有無尽師。无盡灯者，譬如一燈燃百千燈，𡨋者皆明，明終不尽。"
                },
                {
                    "paragraph": "永夜出遊從萬騎，諸羗入㸔擁千層。",
                    "zhushu": "次公：漢武帝有千乗万騎。退之云：躑躅紅千層。"
                },
                {
                    "paragraph": "便因行樂令投甲，不用防秋更打冰。",
                    "zhushu": "次公：楊惲云：人生行楽耳。投甲，解甲也。防秋、打氷，皆邊防之常事。"
                },
                {
                    "paragraph": "振旅歸來還侍燕，",
                    "zhushu": "次公：左傳三年：“岀而治兵，入而振旅。”"
                },
                {
                    "paragraph": "十分宣勸恐難勝。",
                    "zhushu": "新添：晚千層，言羗胡駢肩疊足之多。",
                    "type": 2
                },
                {
                    "paragraph": "食物",
                    "zhushu": "",
                    "type": 2
                },
                {
                    "paragraph": "詩五首",
                    "zhushu": "",
                    "type": 2
                },
                {
                    "paragraph": "和黄魯直食筍次韻",
                    "zhushu": "",
                    "type": 2
                },
                {
                    "paragraph": "飽食有殘肉，飢食無餘菜。紛然生喜怒，似被徂公賣。",
                    "zhushu": "縯：莊子：徂公賦芧，曰：“朝三暮四。”衆徂皆怒。曰：“然則朝四而暮三。”衆徂皆恱。名實未虧，而喜怒爲用，亦因是也。"
                },
                {
                    "paragraph": "邇來誰獨覺，凛凛白下宰。",
                    "zhushu": "太和，古白下。○次公按，魯直是時爲吉州太和縣。先是魯直作食筍詩寄先生，其序云：太和諸生窘於用韻，而先生次其韻。寰宇記：白下禾山有浮笋，九月末，人得食之。"
                },
                {
                    "paragraph": "一飯在家僧，",
                    "zhushu": "縯：馬窠和尚謂道會禆師曰：“汝若了净智妙圎，体自空寂，即真岀家，何假外相，當爲在家菩薩，如謝靈運之儔也。”"
                },
                {
                    "paragraph": "至樂甘不壞。多生味蠹簡，",
                    "zhushu": "厚：韓詩：“豈殊書蠧虫，生死文字間。”"
                },
                {
                    "paragraph": "食筍乃餘債。蕭然映樽爼，未肯雜菘芥。君看霜雪姿，童稚已耿介。胡爲遭暴横，三嗅不忍嘬。",
                    "zhushu": "次公：論語：“三嗅而作。”"
                },
                {
                    "paragraph": "朝來忽解籜，勢迫風雷噫。",
                    "zhushu": "次公：莊子：“大塊噫氣，其名爲風。”"
                },
                {
                    "paragraph": "尚可餉三閭，飯筒纒五采。",
                    "zhushu": "厚：續齊諧記：楚人以竹筒貯米投汨羅祭屈原。有逢人於岸，自稱三閭大夫，曰：“見𥙊甚善，常苦蛟龍所𥨸，可以棟葉塞上，綵𢇁約之。”二物蛟龍所畏也。",
                    "type": 2
                },
                {
                    "paragraph": "三月十九日携白酒鱸魚過詹史君食槐葉冷淘",
                    "zhushu": "無已。子美有槐葉冷淘詩。",
                    "type": 2
                },
                {
                    "paragraph": "枇杷已熟粲金珠，桑落𥘉甞灔玉蛆。",
                    "zhushu": "厚：水經注：民有姓劉名墮者，𪧐擅工釀，採挹河流，醖成芳酎，懸食同枯枝之年，排於桑落之辰，故酒日以得名。杜詩云：“坐開桑落酒，來把菊花枝。”"
                },
                {
                    "paragraph": "暫借垂蓮十分盞，",
                    "zhushu": "厚：白楽天詩：“不似杜康神用逺，十分一盞即開眉。”"
                },
                {
                    "paragraph": "一澆空腹五車書。",
                    "zhushu": "縯：莊子：“惠子多方，其書五車。”"
                },
                {
                    "paragraph": "青浮𡖉盌槐芽餅，",
                    "zhushu": "子仁：槐芽餅，卽序所謂槐葉冷淘也。蓋取槐葉汁溲麵作餅，即鮮碧色也。"
                },
                {
                    "paragraph": "紅㸃冰盤藿葉魚。",
                    "zhushu": "厚：記少儀：牛與羊魚之腥，聶而切之爲膾。注云：聶之言䐑也。先藿葉切之，復報切之，則成膾。又退之詩云：氷盤夏薦碧實脆。"
                },
                {
                    "paragraph": "醉飽髙眠真事業，此生有味在三餘。",
                    "zhushu": "次公：三國志注：董遇有從斈者，遇不肯教，而云：“必當先讀百遍，其義自見。”從學者云：“苦渴無日。”遇言：“當以三餘。”或問三餘之意，荅曰：“冬者歳之餘，夜者曰之餘，隂雨者時之餘也。”",
                    "type": 2
                },
                {
                    "paragraph": "秋韶州煑蔓菁蘆菔羮",
                    "zhushu": "",
                    "type": 2
                },
                {
                    "paragraph": "我昔在田間，寒庖有珍烹。常支折脚鼎，",
                    "zhushu": "縯：易曰：鼎折足，覆公餗。次公：友薦也，乃支牀龜之支。"
                },
                {
                    "paragraph": "自煑花蔓菁。中年失此味，想像如隔生。誰知南岳老，解作東坡羮。",
                    "zhushu": "次公：東坡羹，先生自名其羹云耳。先生有造羮之法，且有頌，見集中。"
                },
                {
                    "paragraph": "中有蘆菔根，尚含曉露清。勿語貴公子，從渠嗜羶腥。",
                    "zhushu": "",
                    "type": 2
                },
                {
                    "paragraph": "劉器之好談禪，不喜遊。山中笋出，戲語器之，可同參玉版長老",
                    "zhushu": "駒父。冷齋夜話云：先生甞激器之食笋，覺味勝，問此何名？東坡曰：“即玉版師。此老善說法。”器之乃悟其爲戯，大𥬇作偈云。",
                    "type": 2
                },
                {
                    "paragraph": "叢林眞百丈，",
                    "zhushu": "次公：禪門謂之叢林。傳燈録：洪州百丈山，懷海禅師所出，以居處岩峦峻極，故號云百丈也。"
                },
                {
                    "paragraph": "法嗣有横枝。",
                    "zhushu": "玉版：横板，竹笋也。○次公：禅宗謂之法嗣，而禅家旁岀，謂之横枝。傳燈録：黄梅謂道信師曰：“和尚化後，横岀一枝，佛法是也。”"
                },
                {
                    "paragraph": "不怕石頭路，",
                    "zhushu": "厚：鄧隱峯參石頭和尚，馬祖止之曰：“石頭路滑。”旣往，果爲石頭所困，無一語而還。"
                },
                {
                    "paragraph": "來參玉版師。聊慿柏樹子，",
                    "zhushu": "縯：傳燈録：僧問趙州：“如何是祖師西來意？”趙州云：“庭前柏樹子。”"
                },
                {
                    "paragraph": "與問籜龍兒。",
                    "zhushu": "子仁：盧仝詩：竹林吾最惜，新笋好看守。萬籜抱龍兒，奔迸溢林藪。"
                },
                {
                    "paragraph": "瓦礫猶能說，",
                    "zhushu": "次公：莊子：道在瓦礫□。又如傳灯録：有僧問：“如何是文殊？”荅云：“墻壁瓦礫，而猶能說之。”意則如清換師曰：“佛說，衆生說，大地山河一時說，無有間断也。”"
                },
                {
                    "paragraph": "此君那不知。",
                    "zhushu": "援：晉王子猷愛竹，嘗指竹曰：“何可一日無此君？”",
                    "type": 2
                },
                {
                    "paragraph": "過子忽岀新意，以山芋作玉糝羮，色香味竒絶，天竺酥酏則不可知，人間决無此味也",
                    "zhushu": "",
                    "type": 2
                },
                {
                    "paragraph": "香似龍涎仍釅白，味如牛乳更全清。莫将南海金虀膾，輕比東坡玉糝羮。",
                    "zhushu": "縯：大業拾遺云：松江鱸膾，肉白不腥，所謂金虀玉膾，東南之佳味也。",
                    "type": 2
                },
                {
                    "paragraph": "酒",
                    "zhushu": "",
                    "type": 2
                },
                {
                    "paragraph": "詩十二首",
                    "zhushu": "",
                    "type": 2
                },
                {
                    "paragraph": "送碧香酒與趙明叔教授",
                    "zhushu": "事見後篇。",
                    "type": 2
                },
                {
                    "paragraph": "聞君有婦賢且廉，勸君愼勿爲楚相。",
                    "zhushu": "縯：史記：楚王欲相優孟。優孟曰：“請帰與婦計之。”三日，孟復來，曰：“婦言愼無爲楚相。”"
                },
                {
                    "paragraph": "不羡紫駞分御食，",
                    "zhushu": "厚：杜詩：紫駝之峯岀翠釡。又云：御厨絡繹送八珍。"
                },
                {
                    "paragraph": "自遣赤脚沽村釀。",
                    "zhushu": "援：退之贈玉川子詩：一婢赤脚老無齒。"
                },
                {
                    "paragraph": "嗟君老狂不知愧，更吟醜婦惡嘲謗。諸生聞語定失𥬇，冬暖號寒卧無帳。",
                    "zhushu": "縯：進學解云：“冬暖而兒號寒，年登而妻啼飢。”"
                },
                {
                    "paragraph": "碧香近出帝子家，",
                    "zhushu": "次公謂王駙馬家造碧香酒也。"
                },
                {
                    "paragraph": "鵝兒破殻酥流盎。",
                    "zhushu": "厚：杜詩：鵝兒黄似酒。又：對酒愛新鵝。"
                },
                {
                    "paragraph": "不學劉伶獨自飲，",
                    "zhushu": "援：劉伶渇甚，求酒於其妻。妻捐酒毁器，涕泣諌之。伶祝曰：“婦兒之言，愼勿可聽。”仍引酒御肉，陶然復醉。"
                },
                {
                    "paragraph": "一壷徃助齊眉餉。",
                    "zhushu": "縯：梁鴻爲人賃舂，每歸，妻孟光爲具食，舉按齊眉。",
                    "type": 2
                },
                {
                    "paragraph": "趙旣見和復次韻荅之",
                    "zhushu": "新添：禁酒國，盧仝詩云：何時得出禁酒國。",
                    "type": 2
                },
                {
                    "paragraph": "長安小吏天所放，日夜歌呼和丞相。",
                    "zhushu": "縯：曹參爲丞相，遊後園，聞吏醉歌呼，從吏幸相國召按之。乃反取酒，張坐飲，大歌呼與相和。"
                },
                {
                    "paragraph": "豈知後丗有阿瞞，北海樽前捉私釀。",
                    "zhushu": "縯：曹孟徳小字阿瞞，自言參之後。時年飢兵興，公表置酒禁。孔融争之，因得罪。徐邈私飲，至於沉醉，公怒罰之。"
                },
                {
                    "paragraph": "先生未出禁酒國，詩語孤髙常近謗。幾回無酒欲沽君，却畏有司書簿帳。酸寒可𥬇分一斗，",
                    "zhushu": "援：王績待詔門下省。故事：官給酒日三升。或問：“待詔何樂？”荅曰：“美醖三升，差可戀耳。”侍中陳叔逹聞之，日給一斗，時號斗酒學士。"
                },
                {
                    "paragraph": "日飮無何足𡊮盎。",
                    "zhushu": "厚。袁盎爲呉相，兄子種謂盎曰：“呉王驕日乆，如今𢇁欲刻治，彼不上書吿君，則利剱刺若矣。能日飲無何，說王無反，如此幸得脫。”"
                },
                {
                    "paragraph": "更将嶮語壓衰翁，",
                    "zhushu": "厚：退之醉贈張籍：“險語破鬼膽。”"
                },
                {
                    "paragraph": "只恐自是臺無餉。",
                    "zhushu": "縯：魯穆公亟餽鼎肉。子思曰：“今而後知君之犬馬畜伋。”盖自是臺无餽也。",
                    "type": 2
                },
                {
                    "paragraph": "趙郎中往莒縣，逾月而歸，亦以一壷遺之，仍用前韻",
                    "zhushu": "",
                    "type": 2
                },
                {
                    "paragraph": "東鄰主人遊不歸，悲歌夜夜聞舂相。",
                    "zhushu": "縯：礼曰：“鄰有䘮，春不相。”○援：盖春者，歌以相杵聲也。"
                },
                {
                    "paragraph": "門前人閙馬嘶急，一家喜氣如春釀。王事何曽怨獨賢，",
                    "zhushu": "縯：詩：“大夫不均，我從事獨賢。”"
                },
                {
                    "paragraph": "室人豈忍交謫謗。",
                    "zhushu": "厚：詩：“我入自外，室人交編謫我。”"
                },
                {
                    "paragraph": "大兒踉蹡越門限，",
                    "zhushu": "縯：退之詩：“有兒雖甚憐，教示不免簡。君來好呼出，踉蹡越門限。”"
                },
                {
                    "paragraph": "小兒咿啞語繡帳。定教舞袖徹伊涼，",
                    "zhushu": "子仁：伊涼，曲名。盖唐時名曲，以州如伊、涼、甘、西也。"
                },
                {
                    "paragraph": "更想夜庖鳴甕盎。題詩送酒君勿誚，免使退之嘲一餉。",
                    "zhushu": "援：退之詩：“不解文字飲，惟能醉紅裙。”雖得一餉楽，有如聚飛蚊。",
                    "type": 2
                },
                {
                    "paragraph": "聞錢道士與越守錢穆父飲酒送二壷",
                    "zhushu": "",
                    "type": 2
                },
                {
                    "paragraph": "龍根爲脯玉爲漿，",
                    "zhushu": "師：幽怪録：有巴卭人，不知姓。甞入橘林，見一大橘，如三四斗盎。巴人異之，令攀橘割開，中有二老叟相對弈，身長尺餘。一叟曰：“橘中之樂，不减啇山，但服不得深根固蔕耳。”一叟曰：“僕飢虛矣，湏龍脯食之。”食訖，以水噀地，爲二白龍，乃去。又十洲記：瀛州有玉膏如酒，名曰玉酒，飲杯輒醉，令人長生。任：上元夫人謂漢武帝曰：鳴天皷，飲玉漿。"
                },
                {
                    "paragraph": "下界寒醅亦謾甞。一𥿄鵝經𨓜少醉，",
                    "zhushu": "縯：晋王羲之傳：山隂道士好飬鵝，羲之往觀焉，意甚恱，固求市之。道士云：“爲冩道徳經，當㪯群相贈。”羲之欣然冩畢，籠鵝而歸。"
                },
                {
                    "paragraph": "他年鵬賦謫仙狂。",
                    "zhushu": "縯：李白觀晋阮宣子大鵬賛，心陋之，遂作大鵬賦，以窮宏逹之𣅀。"
                },
                {
                    "paragraph": "金丹自足留衰𩯭，",
                    "zhushu": "子仁：抱朴子内篇曰：金丹燒之愈乆，變化愈妙，令人不老不死。"
                },
                {
                    "paragraph": "苦淚何湏㸃别腸。",
                    "zhushu": "次公：孟郊詩云：老人獨自歸，苦淚滿眼黑。"
                },
                {
                    "paragraph": "呉越舊邦遺澤在，定應符竹付諸郎。",
                    "zhushu": "援：漢文帝𥘉與郡守爲竹符，分爲二，以右留京師，以左與之。師穆父與錢道士皆呉越王錢鏐之後。",
                    "type": 2
                },
                {
                    "paragraph": "新釀桂酒",
                    "zhushu": "善權：先生有桂酒頌，其序曰：楚詞曰：“莫桂酒𠔃椒漿”，是桂可以爲酒也。有隱居者，以桂酒方教吾，釀成而玉色香味超然，非丗間物也。",
                    "type": 2
                },
                {
                    "paragraph": "搗香篩辣入缾盆，盎盎春溪帶雨渾。収拾小山藏社罋，",
                    "zhushu": "次公：小山則淮南王門下八公，又有大山、小山之徒。當時作招隱士一篇，小山之所作也。云：桂樹叢生𠔃山之幽，又云：攀桂枝𠔃聊淹留。"
                },
                {
                    "paragraph": "招呼明月到芳樽。酒材已遣門生致，",
                    "zhushu": "厚：周礼酒人篇：以式法授酒材。"
                },
                {
                    "paragraph": "菜把仍叨地主恩。",
                    "zhushu": "次公：杜詩：清晨蒙菜把，常苟地主恩。"
                },
                {
                    "paragraph": "爛煑葵羮斟桂醑，風流可惜在蠻村。",
                    "zhushu": "",
                    "type": 2
                },
                {
                    "paragraph": "惠守詹君見和復次韻",
                    "zhushu": "",
                    "type": 2
                },
                {
                    "paragraph": "已破誰能惜甑盆，",
                    "zhushu": "縯：後漢：孟敏荷甑堕地，不顧而去。郭林宗見而問之，對曰：“甑已破矣，視之何益？”"
                },
                {
                    "paragraph": "頽然醉裏得全渾。欲求公瑾一倉米，",
                    "zhushu": "厚：周瑜字公瑾。甞過魯肅求貨糧。肅家有兩囷米，囷各三千斛。肅乃指一倉與周瑜。"
                },
                {
                    "paragraph": "試满莊生五石樽。",
                    "zhushu": "援：莊子：惠子曰：“魏王貽我大瓠之種，我樹之成而實五石。”莊子曰：“子何不慮以爲大樽，而浮之江湖也？”"
                },
                {
                    "paragraph": "三杯卯困忘家事，萬户春濃感國恩。刺史不須邀半道，籃輿未暇走山村。",
                    "zhushu": "縯：晉書：刺史王弘每令人候陶潜，知其當往廬山，乃遣人賫酒於半道要之。至州，問其所乗，曰：“素有脚疾，向乘籃輿，亦足自反。”",
                    "type": 2
                },
                {
                    "paragraph": "薄薄酒二首",
                    "zhushu": "并引。",
                    "type": 2
                },
                {
                    "paragraph": "膠西先生趙明叔，家貧好飲，不擇酒而醉。常云：“薄薄酒，勝茶湯。醜醜婦，勝空房。”其言雖俚，而近乎逹。故推而廣之，以𥙷東州之樂府。復自和一篇，以發覧者之一噱",
                    "zhushu": "",
                    "type": 2
                },
                {
                    "paragraph": "薄薄酒，勝茶湯。麄麄布，勝無裳。醜妻惡妾勝空房。五更待漏靴滿霜，",
                    "zhushu": "縯：唐元和𥘉，始於建福門置百官待漏院。舊但於光德東方而已。"
                },
                {
                    "paragraph": "不如三伏日髙睡足北牎凉。",
                    "zhushu": "厚：陶潜：夏日虚閑，髙卧北牎之下。"
                },
                {
                    "paragraph": "珠襦玉柙，萬人祖送歸北邙，",
                    "zhushu": "次公：漢哀帝豫以東園祕器、珠𥜗玉柙賜董賢。顔師古注：其制甚詳。北邙山在河南偃師東北，王公多葬其地。唐人詩云：“孟郊死葬北邙山。”"
                },
                {
                    "paragraph": "不如懸鶉百結，獨坐負朝陽。",
                    "zhushu": "厚：子夏衣若懸鶉，董京衣百結。宋國有田夫，甞衣緼黂，自曝於日，頋其妻曰：“負日之暄，人莫知，欲献之於君。”"
                },
                {
                    "paragraph": "生前富貴，死後文章，百年瞬息萬丗忙。夷齊盗跖俱亡羊，",
                    "zhushu": "援：莊子减與榖。二人相與牧羊，而俱亡其羊。問臧奚事，則挾冊讀書；問榖奚事，則博塞以遊。二人者，事業不同，其於亡羊均也。伯夷死名於首陽之下，盗跖死利於東陵之上。二人所死不同，其於殘生傷性均也。"
                },
                {
                    "paragraph": "不如眼前一醉，是非憂樂兩都亡。",
                    "zhushu": "",
                    "type": 2
                },
                {
                    "paragraph": "面發紅",
                    "zhushu": "子功：古樂府云：“今日牛羊上丘隴，當時近前面發紅。”",
                    "type": 2
                },
                {
                    "paragraph": "薄薄酒，飲兩鍾。麄麄布，着兩重。美惡雖異醉暖同，醜妻惡妾夀乃公。",
                    "zhushu": "次公：乃公。如漢高云“㡬敗乃公事”，猶言此老也。"
                },
                {
                    "paragraph": "隠居求志義之從，",
                    "zhushu": "次公：“隠居求志”字岀論語意，言醜婦可與同隠，如梁鴻、孟光是也。"
                },
                {
                    "paragraph": "本不計較東華塵土北䆫風。",
                    "zhushu": "縯：前軰云：“西湖風月，不如東華門軟紅塵土。”次公：東華門，盖百官入朝所從岀入之門也。"
                },
                {
                    "paragraph": "百年雖長要有終，冨死未必輸生窮。但恐珠玉留君容，千載不朽遭樊崇。",
                    "zhushu": "厚：後漢赤眉賊帥樊崇䧟長安，發掘諸陵，取其宝貨。凡所發有玉柙殮者，率皆如生。故赤眉多得行滛穢。"
                },
                {
                    "paragraph": "文章自足欺盲聾，誰使一朝冨貴面發紅。逹人自逹酒何功，",
                    "zhushu": "白楽天嘗作酒功賛。"
                },
                {
                    "paragraph": "丗間是非憂樂本來空。",
                    "zhushu": "",
                    "type": 2
                },
                {
                    "paragraph": "眞一酒",
                    "zhushu": "并引。",
                    "type": 2
                },
                {
                    "paragraph": "米、麥、水，三一而已，此東坡先生真一酒也。",
                    "zhushu": "",
                    "type": 2
                },
                {
                    "paragraph": "撥雪披雲得乳泓，蜜蠭又欲醉先生。",
                    "zhushu": "真一色味，頗𩔖予在黄州日所醖蜜酒也。"
                },
                {
                    "paragraph": "稻垂麥仰隂陽足，",
                    "zhushu": "次公：談薮：王元景甞大醉，楊遵彦謂之曰：“何太低昻？”元景曰：“黍熟頭低，麥熟頭昻。黍麥俱有，所以低昻。”"
                },
                {
                    "paragraph": "器㓗泉新表裏清。暁日著顔紅有暈，春風入髓散無聲。人間真一東坡老，與作青州從事名。",
                    "zhushu": "",
                    "type": 2
                },
                {
                    "paragraph": "庚辰歳正月十二日，天門冬酒熟，予自漉之，且漉且甞，遂以大醉二首",
                    "zhushu": "祖司山居要録載天門冬酒法：醇酒一斗，六月六日麯末一升，好糯米五升作飯。天門冬煎五升，米湏淘訖㬠乾，取天門冬汁浸。先将酒浸麯如常法，𠉀炊飯適寒温，用煎和飯，令相入釀之。秋夏七月，勤看，勿令𤍠，秋冬十日熟。",
                    "type": 2
                },
                {
                    "paragraph": "自撥床頭一甕雲，",
                    "zhushu": "厚：白楽天詩：南山入舎下，酒甕在床頭。"
                },
                {
                    "paragraph": "幽人先已醉竒芬。天門冬熟新年喜，",
                    "zhushu": "厚：外臺秘要有天門冬酒法：𥘉熟味酸，久停則香美，餘酒皆不及。"
                },
                {
                    "paragraph": "麯米春香並舍聞。",
                    "zhushu": "杜子美詩云：聞道雲安麯米春。蓋酒名也。"
                },
                {
                    "paragraph": "菜圃漸踈雲漠漠，竹扉斜掩雨紛紛。擁裘睡覺知何處，吹面東風散纈紋。",
                    "zhushu": "",
                    "type": 2
                },
                {
                    "paragraph": "載酒無人過子雲，",
                    "zhushu": "縯：揚雄賛：“時有好事者，載酒肴從雄游學。”"
                },
                {
                    "paragraph": "年來家醖有奇芬。醉郷杳杳誰同夢，",
                    "zhushu": "厚：唐王績有醉郷記。"
                },
                {
                    "paragraph": "睡息𪖙𪖙得自聞。",
                    "zhushu": "任：集韻：𪖨，𪖙，𤾁，息也。音火侯反。"
                },
                {
                    "paragraph": "口業向時猶小小，",
                    "zhushu": "厚：白楽天詩：漸伏酒魔休放醉，猶殘口業未抛詩。"
                },
                {
                    "paragraph": "眼花因酒尚紛紛。",
                    "zhushu": "援：先生以詩爲口業，以酒生眼花。蓋甞有云：口業不停詩有債，眼花乱墜酒生風。"
                },
                {
                    "paragraph": "㸃燈更試淮南語，汎溢東風有縠紋。",
                    "zhushu": "淮南子云：東風至而酒汎溢。許愼注云：酒汎，清酒也。",
                    "type": 2
                },
                {
                    "paragraph": "竹葉酒",
                    "zhushu": "子仁：冝城丸醖酒，號竹葉酒。",
                    "type": 2
                },
                {
                    "paragraph": "楚人汲漢水，釀酒古宜城。春風吹酒熟，尤似漢江清。𦒿舊何人在，丘墳應已平。唯餘竹葉麴，留此千古情。",
                    "zhushu": "",
                    "type": 2
                },
                {
                    "paragraph": "茶",
                    "zhushu": "",
                    "type": 2
                },
                {
                    "paragraph": "詩十二首",
                    "zhushu": "",
                    "type": 2
                },
                {
                    "paragraph": "月兎茶",
                    "zhushu": "",
                    "type": 2
                },
                {
                    "paragraph": "環非環，玦非玦，中有迷離月兎兒，",
                    "zhushu": "縯：木蘭歌：雄兎脚樸朔，雌兎眼迷離。"
                },
                {
                    "paragraph": "一似佳人裙上月。月圎還缺缺還圎，",
                    "zhushu": "次公：記：夫月三五而盈，三五而缺。"
                },
                {
                    "paragraph": "此月一缺圎何年。君不見，𨷖茶公子不忍鬭小團，上有𩀱衘綬帶𩀱飛鸞。",
                    "zhushu": "次公：唐制：詔書有鶻御綬帶、鴈御威儀之別。",
                    "type": 2
                },
                {
                    "paragraph": "遊諸佛舍，一日飲釅茶，七盞戯書懃師壁",
                    "zhushu": "",
                    "type": 2
                },
                {
                    "paragraph": "示病維摩元不病，",
                    "zhushu": "任：維摩詰言：“從癡有愛，則我病生。以一切衆生病，是故我病。若一切衆生病㓕，則我病㓕。”"
                },
                {
                    "paragraph": "在家靈運已忘家。",
                    "zhushu": "縯：鳥窠禅師謂㑹通禅師曰：“汝若了净智妙圎，体自空寂，即真出家，何假外相。汝當爲在家菩薩，戒施俱修，如謝靈運之流也。”"
                },
                {
                    "paragraph": "何須魏帝一丸藥，",
                    "zhushu": "援：魏文帝詩：“與我一丸藥，光耀有五色。服之四五日，身躰生羽翼。”"
                },
                {
                    "paragraph": "且盡盧仝七椀茶。",
                    "zhushu": "厚：盧仝謝孟諌議寄新茶云：“一椀喉吻潤，二椀破孤悶；三椀搜枯腸，惟有文字五千卷；四椀發輕汗，平生不平事，尽向毛孔散；五椀肌骨清，六椀通仙靈；七椀喫不得也，惟覺兩腋習習清風生。”",
                    "type": 2
                },
                {
                    "paragraph": "和錢安道寄惠建茶",
                    "zhushu": "敬夫：遯齋閑覧云：“建安茶爲天下第一。”",
                    "type": 2
                },
                {
                    "paragraph": "我官于南今幾時，甞盡溪茶與山茗。胷中似記故人面，口不能言心自省。爲君細說我未暇，試評其略差可聽。建溪所産雖不同，一一天與君子性。森然可愛不可慢，骨清肉膩和且正。雪花雨脚何足道，啜過始知眞味永。縱復苦硬終可録，汲黯少戇寛饒猛。",
                    "zhushu": "縯：漢武帝曰：“吾欲云云。”伋黯對曰：“陛下内多欲而外施仁義。”上怒変色，退謂人曰：“甚矣，汲黯之戇也。”蓋寛饒爲司隷校尉，好言事，犯上意，終以自剄。○次公：鄭昌訟寛饒有曰：“山有猛獸，藜藿爲之不採。”○子仁：“雪花雨脚”，謂茶也。見絣珠集。"
                },
                {
                    "paragraph": "草茶無頼空有名，髙者妖邪次頑礦。體輕雖復強浮泛，性滯偏工嘔酸冷。其間絶品豈不佳，張禹縱賢非骨鯁。",
                    "zhushu": "厚：張禹罷相家居。永始、元延之間，日蝕地震尤數，吏民多上書言災異之應，譏王氏所致。成帝以示禹，禹曰：“春秋日蝕地震，或爲諸候相殺，或夷狄侵中國。新學小生，亂道誤人，宜無信用。”上由此不疑王氏。○子仁：張禹賛曰：“禹以儒宗居相位，其醖籍可也。然持禄保位，被阿䛕之䜛。”"
                },
                {
                    "paragraph": "葵花玉𩊓不易致，道路幽嶮隔雲嶺。誰知使者來自西，開緘磊落收百餅。",
                    "zhushu": "縯：盧仝謝孟諌議茶歌：“開緘宛見諌議面，手閱月團三百片。”"
                },
                {
                    "paragraph": "嗅香嚼味夲非别，透𥿄自覺光烱烱。粃糠團鳯友小龍，",
                    "zhushu": "縯：茶品莫貴於龍鳯，謂之“團茶”，凡八餠，重一斤。慶曆中，蔡君謨爲福建轉運使，始造小片龍茶以進。其品精絶，謂之小團，凡二十片，重一斤。"
                },
                {
                    "paragraph": "奴𨽻日注臣𩀱井。",
                    "zhushu": "厚：草茶盛於兩浙。兩浙之品，日注爲第一。自景祐以來，洪州双井白芽漸盛，近歳製作尤精，其品遠岀日注之上，遂爲草茶第一。"
                },
                {
                    "paragraph": "収藏愛惜待佳客，不敢包裹鑚權倖。",
                    "zhushu": "次公：漢書：“啇鞅挾三術以鑚孝公。”"
                },
                {
                    "paragraph": "此詩有味君勿傳，空使時人怒生癭。",
                    "zhushu": "援：三國志：“賈逵爲弘農太守，與典展校尉争公事，不得理，發憤生癭。”○次公：按詩案：言此詩皆以譏丗之小人乍得權用，不知上下之分。妖邪很劣躰輕性帶泥。新添曰：粃糠奴隷友臣者，以物髙下爲輕重。",
                    "type": 2
                },
                {
                    "paragraph": "惠山謁錢道人烹小龍團登絶頂望太湖",
                    "zhushu": "",
                    "type": 2
                },
                {
                    "paragraph": "踏遍江南南岸山，逢山未免更留連。獨𢹂天上小團月，",
                    "zhushu": "縯：盧仝詩：“手閱月團三百片。”"
                },
                {
                    "paragraph": "來試人間第二泉。",
                    "zhushu": "厚：陸羽品泉，以無錫惠山寺石泉爲第一。"
                },
                {
                    "paragraph": "石路縈回九龍脊，水光翻動五湖天。孫登無語空歸去，半嶺松聲萬壑傳。",
                    "zhushu": "縯：阮籍甞於蘇門山遇孫登，與啇畧終古及栖神導氣之術，登皆不應，因長嘯而退。至半嶺，有聲若鵉鳯之音，響乎岩谷，乃登之嘯也。",
                    "type": 2
                },
                {
                    "paragraph": "和蒋䕫寄茶",
                    "zhushu": "",
                    "type": 2
                },
                {
                    "paragraph": "我生百事常隨縁，四方水陸無不便。扁舟渡江適呉越，",
                    "zhushu": "子仁：范蠡乗扁舟遊五湖。"
                },
                {
                    "paragraph": "三年飲食窮芳鮮。金虀玉鱠飯炊雪，",
                    "zhushu": "次公：隋唐嘉話云：呉都献松江鱸魚鱠。焬帝曰：“所謂金虀玉鱠，東南之佳味也。”○師：南人鱠魚，以細縷金橙拌之，號爲金虀玉鱠。"
                },
                {
                    "paragraph": "海螯江柱𥘉脫泉。",
                    "zhushu": "厚：海螯，言蟹也。江柱，江瑶柱也。"
                },
                {
                    "paragraph": "臨風飽食甘寢罷，一甌花乳浮輕圎。自從捨舟入東武，",
                    "zhushu": "師：密州，即漢之琅邪東武也。"
                },
                {
                    "paragraph": "沃野便到桑麻川。",
                    "zhushu": "子仁：按先生超然臺記云：余自錢塘移守膠西，釋舟楫之安，而服車馬之劳；去雕墻之美，而蔽采椽之居；背湖州之觀，而行桑麻之野。即此詩中意也。蓋其知密州時。"
                },
                {
                    "paragraph": "剪毛胡羊大如馬，誰記鹿角腥盤筵。",
                    "zhushu": "子仁：鹿角，小魚也。先生詩甞云：“聊将充鹿角。”"
                },
                {
                    "paragraph": "厨中烝粟埋飯罋，",
                    "zhushu": "子仁：山東人，埋肉於飯下而食之，謂之飯罋。"
                },
                {
                    "paragraph": "大杓更取酸生涎。",
                    "zhushu": "更，音平声。○山東人喜食粟飯，飲酸漿。"
                },
                {
                    "paragraph": "拓羅銅碾弃不用，脂麻白土湏盆研。",
                    "zhushu": "師：蜀人以脂麻白士煎茶。"
                },
                {
                    "paragraph": "故人猶作舊眼㸔，",
                    "zhushu": "倬：呉志吕蒙傳云：“士别三日，即更刮目相待。"
                },
                {
                    "paragraph": "謂我好尚如當年。沙溪北菀強分别，",
                    "zhushu": "任：沙漢、北菀俱岀名茶。"
                },
                {
                    "paragraph": "水脚一線爭誰先。清詩兩幅寄千里，紫金百餅費萬錢。吟哦烹噍兩竒絶，",
                    "zhushu": "次公：李白詩：“新粧蕩新波，光景兩竒絶。”"
                },
                {
                    "paragraph": "只恐偷乞煩封𦆑。老妻稚子不知愛，",
                    "zhushu": "子仁：老妻、稚子字，老杜凡兩使。"
                },
                {
                    "paragraph": "一半已入薑鹽煎。",
                    "zhushu": "師：薑塩煎茶，亦蜀中風俗。"
                },
                {
                    "paragraph": "人生所遇無不可，南北嗜好知誰賢。死生禍福乆不擇，更論甘苦爭𧈪妍。知君窮旅不自釋，因詩寄謝聊相鐫。",
                    "zhushu": "",
                    "type": 2
                },
                {
                    "paragraph": "怡然以垂雲新茶見餉報以大龍團仍戲作小詩",
                    "zhushu": "祖謙：按圗經：寳巖院，天成二年錢氏建，舊額“垂雲”，治平二年改今額。元豊中，詩僧清順作垂雲亭，先生有贈清順新作垂雲亭詩。",
                    "type": 2
                },
                {
                    "paragraph": "妙供來香積，",
                    "zhushu": "援：言怡然之飯于僧厨也。香積事，見維摩經。"
                },
                {
                    "paragraph": "珍烹具太官。",
                    "zhushu": "厚，先生自言其饍于公厨也。○倬：敕厨所供曰太官食。"
                },
                {
                    "paragraph": "㨂芽分雀舌，",
                    "zhushu": "厚：言怡然之以新茶見餉也。㨂芽、雀舌，皆嫩茶名。"
                },
                {
                    "paragraph": "賜茗出龍團。",
                    "zhushu": "次公：先生自言其報以大龍團也。"
                },
                {
                    "paragraph": "曉日雲菴暖，",
                    "zhushu": "次公：言怡然飲茶之處也。"
                },
                {
                    "paragraph": "春風浴殿寒。",
                    "zhushu": "次公：浴殿，翰林學士事。唐德宗雅上文斈，注意是選，甞召對於浴堂門，移院於金銮殿。"
                },
                {
                    "paragraph": "聊将試道眼，莫作兩般看。",
                    "zhushu": "",
                    "type": 2
                },
                {
                    "paragraph": "新茶送簽判程朝奉，以餽其母，有詩相謝，韻荅之",
                    "zhushu": "",
                    "type": 2
                },
                {
                    "paragraph": "縫衣送與溧陽尉，",
                    "zhushu": "次公：孟郊爲溧陽尉，有游子吟云：慈母手中線，游子身上衣。臨行密宻縫，意恐遲遲歸。"
                },
                {
                    "paragraph": "捨肉懷歸頴谷封。",
                    "zhushu": "縯：左氏：鄭莊公寘母于城頴，而誓之曰：“不及黄泉，無相見也。”旣而悔之。頴谷封人聞之，有献于公，公賜之食，食舎肉。公問之，對曰：“小人有母，皆甞小人之食，未甞君之羹，請以遺之。”"
                },
                {
                    "paragraph": "聞道平反供一𥬇，",
                    "zhushu": "厚：雋不疑爲京兆尹，行縣録囚徒。其母問不疑：“有所平反，活幾何人？”不疑多有所平反，母喜笑飲食異於它時。或亡所出，母怒不食。不疑爲吏，嚴而不殘。"
                },
                {
                    "paragraph": "㑹湏難老待千鍾。",
                    "zhushu": "次公：詩：求錫難老待千鍾。則莊子載曾子之言曰：吾及親仕，三釡而心恱，後仕三千鍾，不泊吾心悲。"
                },
                {
                    "paragraph": "火前試焙分新𩊓，",
                    "zhushu": "師川：茶品要録云：茶事起於驚蛰前，其𥘉造曰試焙，又曰一火，其次曰二火。故市茶者唯伺出於三火之前者爲㝡佳。"
                },
                {
                    "paragraph": "雪裏頭綱輟賜龍。從此升堂是兄弟，",
                    "zhushu": "師：後漢范式與張劭爲友，式謂劭曰：“後二年當還，将過拜尊親。”劭具以白母，設酒饌待之。至期，式果到，升堂拜母。"
                },
                {
                    "paragraph": "一甌林下記相逢。",
                    "zhushu": "師：僧靈徹詩：相逢盡道休官去，林下可曽見一人。",
                    "type": 2
                },
                {
                    "paragraph": "次韻曹輔寄壑源試焙新芽",
                    "zhushu": "堯卿：輔，字子方，時爲福建路轉運使。“試焙”見前篇注。",
                    "type": 2
                },
                {
                    "paragraph": "仙山靈雨濕行雲，",
                    "zhushu": "子仁：宋玉神女賦：朝爲行雲，暮爲行雨。"
                },
                {
                    "paragraph": "洗遍香肌粉未匀。明月來投玉川子，",
                    "zhushu": "次公：韓退之李花詩：日光赤色照未好，明月暫入都交加。夜領張徹投盧仝，乗雲共至玉皇家。○子仁：盧仝謝孟諌議寄茶詩云：開緘一宛見諌議面，首閱月圑三百片。"
                },
                {
                    "paragraph": "清風吹破武陵春。",
                    "zhushu": "子仁：仝詩：七椀喫不得也，但斍兩腋習習清風生。武陵，杭州山名。"
                },
                {
                    "paragraph": "要知冰雪心腸好，不是膏油首面新。",
                    "zhushu": "援：南史：斉帝賜公主首靣者三十人，○堯卿：造柔者以膏油𡍼之，以欺不知茶者。○共父：茶品要録云：沙溪之園民，或雜以松黄飾其首面，試時雖鮮白而不能乆。子翬曰：“茶録云，茶色貴白，而餅茶多以𤤽膏油其面。善別茶者，以肉理實潤者爲上。”"
                },
                {
                    "paragraph": "戯作小詩君一𥬇，從來佳茗似佳人。",
                    "zhushu": "",
                    "type": 2
                },
                {
                    "paragraph": "種茶",
                    "zhushu": "",
                    "type": 2
                },
                {
                    "paragraph": "松間旅生茶，已與松俱瘦。茨𣗥尚未容，蒙翳争交構。天公所遺弃，百歳仍穉㓜。紫筍雖不長，",
                    "zhushu": "厚：陸羽茶經：紫者上，緑者次；笋者上，芹者次。又茶譜：𡊮州之界橋，其名甚著，不若湖州之研膏紫荀。"
                },
                {
                    "paragraph": "孤根乃獨壽。移㘽白鶴嶺，土軟春雨後。弥旬得連隂，似許晚遂茂。能忘流轉苦，",
                    "zhushu": "任：杜詩：“寄語風光共流轉，暫時相賞莫相違。”"
                },
                {
                    "paragraph": "戢戢出鳥咮。",
                    "zhushu": "厚：茶譜：蜀州雀舌、鳥觜、麥顆，盖取其嫰芹所造，以其芽似之也。"
                },
                {
                    "paragraph": "未任供臼磨，且可資摘嗅。千團輸太官，",
                    "zhushu": "次公：“太官，天子之官，主飲食。”"
                },
                {
                    "paragraph": "百餅衒私闘。",
                    "zhushu": "次公：南中以茶相勝，謂之闘茶。茶經云：“建人謂闘茶爲茗戰。”"
                },
                {
                    "paragraph": "何如此一啜，有味出吾囿。",
                    "zhushu": "",
                    "type": 2
                },
                {
                    "paragraph": "汲江煎茶",
                    "zhushu": "",
                    "type": 2
                },
                {
                    "paragraph": "活水仍湏活火烹，",
                    "zhushu": "縯：趙璘因話録云：“李錡嗜茶，能自煎。”謂人曰：“茶湏緩火炙，活火煎。”活火，謂炭之有熖者。"
                },
                {
                    "paragraph": "自臨釣石取深清。大瓢貯月歸春甕，小杓分江入夜缾。茶雨已翻煎處脚，",
                    "zhushu": "次公：曰：“湖州之研膏、紫笋，烹之有緑脚下垂也。”"
                },
                {
                    "paragraph": "松風忽作瀉時聲。枯腸未易禁三椀，",
                    "zhushu": "援盧仝茶歌：三椀搜枯腸。"
                },
                {
                    "paragraph": "坐數荒村長短更增刋。",
                    "zhushu": "次公：言其撾數之寡者爲短，多者爲長也。",
                    "type": 2
                },
                {
                    "paragraph": "送南屏謙師",
                    "zhushu": "并引。",
                    "type": 2
                },
                {
                    "paragraph": "南屏謙師，妙於茶事，自云得之於心，應之於手，非可以言傳學到者。十二月二十七日，聞軾遊落星，逺來設茶，作此詩贈之。",
                    "zhushu": "",
                    "type": 2
                },
                {
                    "paragraph": "道人暁出南屏山，來施㸃茶三昧手。忽驚午盞兎毛斑，打作春罋鵝兒酒。天台乳花丗不見，玉川風腋今安有。先生有意續茶經，㑹使老謙名不朽。",
                    "zhushu": "縯：玉川子茶歌：七椀喫不得也，惟斍兩腋清風生。陸羽作茶經。",
                    "type": 2
                },
                {
                    "paragraph": "又贈老謙",
                    "zhushu": "",
                    "type": 2
                },
                {
                    "paragraph": "㵼湯舊得茶三昧，覔句近窺詩一斑。",
                    "zhushu": "縯：王獻之云：管仲窺豹，時見一斑。"
                },
                {
                    "paragraph": "清夜漫漫困捜攪，齋腸那得許堅頑。",
                    "zhushu": "",
                    "type": 2
                },
                {
                    "paragraph": "禽鳥",
                    "zhushu": "",
                    "type": 2
                },
                {
                    "paragraph": "詩十三首",
                    "zhushu": "",
                    "type": 2
                },
                {
                    "paragraph": "僧爽白雞",
                    "zhushu": "養二十餘年，常立，坐則聽經。",
                    "type": 2
                },
                {
                    "paragraph": "斷尾雄雞本畏烹，",
                    "zhushu": "厚：左氏昭公二十二年：賔孟適郊，見雄雞自断其尾，問之侍者，曰：“憚其爲犠也。”"
                },
                {
                    "paragraph": "年來聽法伴修行。還湏却置蓮花漏，",
                    "zhushu": "援：逺法師在山中，置蓮花漏，眡其早晚，以爲行道之節。"
                },
                {
                    "paragraph": "老怯風霜恐不鳴。",
                    "zhushu": "",
                    "type": 2
                },
                {
                    "paragraph": "五禽言五首",
                    "zhushu": "并序。",
                    "type": 2
                },
                {
                    "paragraph": "梅聖俞作四禽言。余謫黄州，寓居定慧院，遶舍皆茂林脩竹，荒池蒲葦。春夏之交，鳥鳴百族，土人多以其聲之似者名之，遂用聖俞體作五禽言。",
                    "zhushu": "任：按梅聖俞詩集四禽言，其下注則竹雞也，婆餅焦也，提胡蘆也，杜䳌也。其詩一曰：“泥滑滑，苦竹岡。雨䔥蕭，馬上郞。馬蹄陵兢兩又急，此鳥爲君應断腸。”其二曰：“婆餅焦，兒不食。爾父向何之，爾母山頭化爲石。山頭化石可奈何，遂作微禽啼不息。”其三曰：“提胡蘆，估美酒。風爲賔，樹爲友。山花撩乱目前開，勸你今朝千万壽。”其四曰：“不如㷌夫，春山云暮。万木𠔃叅天，蜀天𠔃何処？人言有翼可㱕飛，安用空啼向髙樹。”",
                    "type": 2
                },
                {
                    "paragraph": "使君向蘄州，更唱蘄州鬼。我不識使君，寕知使君死。人生作鬼㑹不免，使君已老知何晚。",
                    "zhushu": "王元之自黄州移蘄州，聞啼鳥，問其名，或曰：“此名蘄州鬼。”元之大𢙣之，果卒於蘄。【新増】次公：知何晚，即所謂何見之晚也。",
                    "type": 2
                },
                {
                    "paragraph": "南山昨夜雨，西溪不可渡。溪邊布榖兒，勸我脫破袴。不辤脫袴溪水寒，水中照見催租瘢。",
                    "zhushu": "士人謂布榖爲脫却破袴。",
                    "type": 2
                },
                {
                    "paragraph": "去年麥不熟，挾彈規我肉。今年麥上場，處處有殘粟。豐年無象何處㝷，",
                    "zhushu": "縯：唐文宗延英對宰相曰：“天下何由太平乎？”僧孺曰：“太平亦元象。今雖未及至治，猶謂小康。”"
                },
                {
                    "paragraph": "聽取林間快活吟。",
                    "zhushu": "此鳥聲云：麥飯熟，即快活。",
                    "type": 2
                },
                {
                    "paragraph": "力作力作，蚕絲百箔。",
                    "zhushu": "任：秋胡之妻曰：“采桑力作，不頋受金。”"
                },
                {
                    "paragraph": "壠上麥頭昻，",
                    "zhushu": "次公：王元景談數：元景甞大醉，楊遵彦謂之曰：“何太低昻？”元景曰：“禾熟頭低，麥熟頭昻。黍麥俱有，所以低昻。”"
                },
                {
                    "paragraph": "林間桑子落。願儂一箔千两𢇁，繅𢇁得蛹飼尓雛。",
                    "zhushu": "鳥声云：蚕絲一百箔。",
                    "type": 2
                },
                {
                    "paragraph": "姑惡姑惡，姑不惡，妾命薄。",
                    "zhushu": "次公：古樂府有妾命薄詩。"
                },
                {
                    "paragraph": "君不見東海孝婦死作三年乾，",
                    "zhushu": "縯：東海有老婦，少寡亡子，飬姑甚謹。其後姑自經死。姑女告吏：“婦殺我母。”吏捕孝婦，驗以殺之。郡中枯旱三年。"
                },
                {
                    "paragraph": "不如廣漢龐姑去𨚫還。",
                    "zhushu": "姑𢙣，水鳥也。俗云：婦以姑虐死，故其声云。聲云，任廣漢，姜詩妻。龐詩事母至孝，妻奉順尤篤。後泝江水，值風，不時得還。母渴，詩責而遣之。妻乃寄上鄰舎，晝夜紡績，市玲羞，使鄰母以意自遺。姑乆，怪問鄰母，鄰母具對，姑感恩而呼還。【新增】援：“去却還”，又用前漢“東家棗完，去婦復還”之意。",
                    "type": 2
                },
                {
                    "paragraph": "異鵲",
                    "zhushu": "并序。",
                    "type": 2
                },
                {
                    "paragraph": "熈寜中，柯侯仲常通守漳州，以救饑得民，有二鵲栖其廳事，訖侯之去，鵲亦送之，漳人異焉，爲賦此詩。",
                    "zhushu": "",
                    "type": 2
                },
                {
                    "paragraph": "昔我先君子，仁孝行於家。家有五畒園，么鳯集桐花。",
                    "zhushu": "次公：有彩羽之細禽，人謂其如鳳，名之曰么鳳。蜀有禽，五色，桐花時來集於桐上，名曰桐花鳯。"
                },
                {
                    "paragraph": "是時烏與鵲，巢鷇可俯拏。",
                    "zhushu": "師：礼記：“鵲之巢，可俯而窺。”"
                },
                {
                    "paragraph": "憶我與諸兒，飼食觀群呀。里人驚瑞異，野老𥬇而嗟。云此方乳哺，甚畏鳶與虵。手足之所及，二物不敢加。主人若可信，衆鳥不我遐。",
                    "zhushu": "養源：志林云：吾皆所居書室前，有竹栢雜花叢生滿庭，衆鳥巢其上。武陽君𢙣殺生，兒童婢僕皆不得捕取鳥雀。数年間，皆巢於低枝，其𪅏可俯而窺也。又有桐花鳯，四五日翔集其間。此鳥毛羽至爲𤤽異，難見而能馴，殊不畏人。閭異見之，以爲異事。有野老言：“鳥雀去人太逺，則有蛇䑕狐狸之憂。人旣不殺，則自近人者，欲免此害也。”"
                },
                {
                    "paragraph": "故知中孚化，可及魚與鰕。",
                    "zhushu": "厚：易中孚卦：豚魚吉，信及豚魚也。"
                },
                {
                    "paragraph": "柯侯古循吏，悃愊真無華。",
                    "zhushu": "次公：後漢章帝詔語：“安静之吏，悃愊無華。”"
                },
                {
                    "paragraph": "臨漳所全活，數等江干沙。仁心格異族，两鵲栖其衙。但恨不能言，相對空楂楂。善惡以𩔖應，古語良非誇。君㸔彼酷吏，所至號鬼車。",
                    "zhushu": "縯：歐陽永叔有鬼車詩。○次公：鬼車，不祥之鳥也。一名車載板，二名九頭鳥。○邦衡嶺表録異云：“鴞夜飛晝伏，名鬼車。”",
                    "type": 2
                },
                {
                    "paragraph": "鶴歎",
                    "zhushu": "",
                    "type": 2
                },
                {
                    "paragraph": "園中有鶴馴可呼，我欲呼之立坐隅。",
                    "zhushu": "次公：賈𧨏鵩賦：鵩入余舎，止干坐隅。"
                },
                {
                    "paragraph": "鶴有難色側睨予，豈欲臆對如鵩乎？",
                    "zhushu": "縯：賈誼鵩賦：鵩乃歎息，㪯首奮翼。口不能言，請對以臆。"
                },
                {
                    "paragraph": "我生如寄良畸孤，",
                    "zhushu": "厚：魏文帝楽府曰：人生如寄。"
                },
                {
                    "paragraph": "三尺長脛閣瘦軀。",
                    "zhushu": "厚：莊子：鶴脛雖長，断之則悲。"
                },
                {
                    "paragraph": "俛啄少許便有餘，",
                    "zhushu": "援：前漢東方朔爲隱語曰：尻益髙者，鶴俛啄也。○子仁：陶詩：傾身營一飽，少許便有餘。"
                },
                {
                    "paragraph": "何至以身爲子娯。",
                    "zhushu": "次公：此暗使丗說：支遁好鶴，有遺以雙鶴者，遁曰：“旣有凌雲之姿，何肯爲人耳目翫乎？”遂放之。"
                },
                {
                    "paragraph": "驅之上堂立湏臾，投以餅餌視若無。戞然長鳴乃下趨，難進易退我不如。",
                    "zhushu": "縯：表記：公事君，難進而易退。",
                    "type": 2
                },
                {
                    "paragraph": "五色雀",
                    "zhushu": "并序。",
                    "type": 2
                },
                {
                    "paragraph": "海南有五色雀，常以兩絳者爲長，進止必隨焉，俗謂之鳯皇云。乆旱而見輙雨，潦則反是。吾卜居儋耳城南，甞一至庭下，今日又見之進士𥠖子雲及其弟威家。旣去，吾舉酒祝之曰：“若爲吾來者，當再集也。”已而果然，乃爲賦詩。",
                    "zhushu": "",
                    "type": 2
                },
                {
                    "paragraph": "粲粲五色羽，",
                    "zhushu": "援：退之詩：丹光五色羽，其名爲鳯凰。"
                },
                {
                    "paragraph": "炎方鳯之徒。青黄縞玄服，翼衞兩紱朱。",
                    "zhushu": "任：“两紱朱”，序所謂“两絳”者也。易曰：朱紱方來。"
                },
                {
                    "paragraph": "仁心知閔農，常告雨霽符。我窮惟四壁，",
                    "zhushu": "縯：司馬相如：家徒四壁立。"
                },
                {
                    "paragraph": "破屋無瞻烏。",
                    "zhushu": "厚：詩：“瞻烏爰止，于誰之屋？”"
                },
                {
                    "paragraph": "惠然此粲者，",
                    "zhushu": "援：詩曰：“惠然肯來。”又云：“如此粲者何？”"
                },
                {
                    "paragraph": "來集竹與梧。",
                    "zhushu": "次公：“鳯凰非梧桐不栖，非竹寔不食。”"
                },
                {
                    "paragraph": "鏘鳴如玉佩，",
                    "zhushu": "厚：左傳：“鳯凰于飛，和鳴鏘鏘。”"
                },
                {
                    "paragraph": "意欲相嬉娯。寂寞兩𥠖生，食菜眞臞儒。",
                    "zhushu": "縯：司馬相如言：“列仙之儒居山澤間，形容甚臞。”"
                },
                {
                    "paragraph": "小圃散春物，野桃陳雪膚。舉杯得一𥬇，見此紅鸞雛。髙情如飛仙，未昜握粟呼。",
                    "zhushu": "援：詩：“握粟岀卜。”"
                },
                {
                    "paragraph": "胡爲去復來，眷眷豈屬吾。回翔天壤間，何必懷此都。",
                    "zhushu": "縯：賈誼弔屈原賦：“歴九州而相其君𠔃，何必懷此都。”",
                    "type": 2
                },
                {
                    "paragraph": "巫山廟上下數十里，有烏鳶無數，取食於行舟之上。舟人以神之故，亦不敢害",
                    "zhushu": "",
                    "type": 2
                },
                {
                    "paragraph": "羣飛來去噪行人，得食無憂便可馴。江上飢烏無足怪，野鷹何事亦頻頻。",
                    "zhushu": "",
                    "type": 2
                },
                {
                    "paragraph": "野鷹來",
                    "zhushu": "子仁：水經注云：“沔水南有層䑓，號曰景升䑓，盖荆州牧劉表所築。表好鷹，常登此臺，歌野鷹來曲，其声似孟逹上渚呤云。”",
                    "type": 2
                },
                {
                    "paragraph": "野鷹來，萬山下。荒山無食鷹苦飢，飛來爲爾繫綵絲。北原有兎老且白，年年養子秋食菽。我欲擊之不可得，年深兎老鷹力弱。野鷹來，城東有臺髙崔嵬。臺中公子著皮䄂，東望萬里心悠哉。心悠哉，鷹何在？嗟尓公子歸無勞，使鷹可呼亦凡曹，天隂月黒狐夜嘷。",
                    "zhushu": "",
                    "type": 2
                },
                {
                    "paragraph": "食雉",
                    "zhushu": "",
                    "type": 2
                },
                {
                    "paragraph": "雄雉曵脩尾，驚飛向日斜。空中紛格𨷵，綵羽落如花。喧呼勇不顧，投網復誰嗟。百錢得一𩀱，新味時所佳。烹煎雜雞鶩，𤓰距漫槎牙。誰知化爲蜃，海上落飛鴉。",
                    "zhushu": "子仁：礼：“雉入海爲蜃，蜃吐氣成楼，所以吞飛鳥。”",
                    "type": 2
                },
                {
                    "paragraph": "獸",
                    "zhushu": "",
                    "type": 2
                },
                {
                    "paragraph": "詩四首",
                    "zhushu": "",
                    "type": 2
                },
                {
                    "paragraph": "竹𪕋",
                    "zhushu": "",
                    "type": 2
                },
                {
                    "paragraph": "野人獻竹𪕋，腰腹大如盎。",
                    "zhushu": "次公：竹𪕋，食竹根之䑕也。退之詩：“𦝫腹空大何能爲。”"
                },
                {
                    "paragraph": "自言道旁得，採不費𦊨網。鴟夷讓圎滑，",
                    "zhushu": "縯：揚雄酒箴：“鴟夷圓滑，腹大如壷。”"
                },
                {
                    "paragraph": "混沌慙瘦爽。",
                    "zhushu": "堯卿：神異經曰：“崑崙西有獸焉，其狀如犬，長毛，四足似熊，名曰“渾沌”。"
                },
                {
                    "paragraph": "兩牙雖有餘，四足僅能髣。逢人自驚蹶，悶若兒脫襁。念兹微陋質，刀几安足枉。就擒太倉卒，羞愧不能饗。南山有孤熊，擇獸行䑛掌。",
                    "zhushu": "厚：退之詩：“擇肉於熊羆。”肯視兎與狸。",
                    "type": 2
                },
                {
                    "paragraph": "予來儋耳，得吠狗，曰烏觜，甚猛而馴。隨予遷合浦，過澄邁，泅而濟，路人皆驚，戲爲作此詩",
                    "zhushu": "",
                    "type": 2
                },
                {
                    "paragraph": "烏喙本海獒，",
                    "zhushu": "援：尔雅釋虫篇：“狗四尺爲獒。”"
                },
                {
                    "paragraph": "幸我爲之主。食餘已瓠肥，",
                    "zhushu": "縯：史記：“張蒼身長大，肥白如瓠。”○次公：黄帝之犬名槃瓠。"
                },
                {
                    "paragraph": "終不憂鼎爼。晝馴識賔客，",
                    "zhushu": "子仁：魏賈岱宗犬狗賦：“敬主識主，晝則無窺窬之客，夜則無奸滛之賔。”○任：杜詩：“犬迎曽𪧐客。”"
                },
                {
                    "paragraph": "夜悍爲門户。知我當北還，掉尾喜欲舞。跳踉趂僮僕，吐舌喘汗雨。長橋不肯躡，徑渡清深浦。拍浮似鵝鴨，",
                    "zhushu": "次公：畢卓云：“拍浮酒舡中。”"
                },
                {
                    "paragraph": "登岸劇虓虎。",
                    "zhushu": "援：詩：“闞加虓虎。”"
                },
                {
                    "paragraph": "盗肉亦小疵，",
                    "zhushu": "子仁：蒯通傳：里婦云：“昨暮夜犬得肉。”"
                },
                {
                    "paragraph": "鞭箠當貰汝。再拜謝恩厚，天不遣言語。何當寄家書，黄耳定乃祖。",
                    "zhushu": "黄耳事見捕蝗至浮雲嶺懷子由詩注。",
                    "type": 2
                },
                {
                    "paragraph": "涪州得山胡次子由韻",
                    "zhushu": "山胡善鳴，出黔中。",
                    "type": 2
                },
                {
                    "paragraph": "終日鎖筠籠，回頭惜翠茸。誰知聲㗲㗲，亦自意重重。夜𪧐煙生浦，朝吟日上峯。故巢何足戀，鷹隼豈能容。",
                    "zhushu": "",
                    "type": 2
                },
                {
                    "paragraph": "仙都山鹿",
                    "zhushu": "老泉詩序云：豐都縣将逰仙都觀，見知縣李長官云：“固知君之将至也。此山有鹿甚老，而猛獸獵人終莫能害。將有客來遊，鹿輒夜鳴，故常以此候之，而未甞失。”予聞而異之，乃爲作詩，先生亦同賦。",
                    "type": 2
                },
                {
                    "paragraph": "日月何促促，塵丗苦𡱈束。仙子去無蹤，故山遺白鹿。仙人已去鹿無家，孤棲悵望層城霞。至今聞有游洞客，夜來江市呌平沙。長松千樹風蕭瑟，仙宫去人無咫尺。夜鳴白鹿安在哉，滿山秋草無行迹。",
                    "zhushu": "",
                    "type": 2
                },
                {
                    "paragraph": "蟲",
                    "zhushu": "",
                    "type": 2
                },
                {
                    "paragraph": "詩二首",
                    "zhushu": "",
                    "type": 2
                },
                {
                    "paragraph": "蠍虎",
                    "zhushu": "龜父：方言云：蠍虎，秦晋謂之守宫，又曰蝘蜓。其在澤中者曰蜴蜥，楚曰蛇醫。",
                    "type": 2
                },
                {
                    "paragraph": "黄雞啄蠍如啄黍，",
                    "zhushu": "師：李白詩：黄雞啄黍秋正肥。"
                },
                {
                    "paragraph": "䆫間守宫稱“蠍虎”。",
                    "zhushu": "厚。漢武帝以端午日取蜥蜴置之器，飼以丹砂，至明年端午擣之，以𡍼宫人之臂，有所犯，輒消没。以其驗於此，故得守宫之名。李賀所謂“王臼夜舂紅守宫”者是也。"
                },
                {
                    "paragraph": "闇中繳尾伺飛蟲，巧捷工夫在腰膂。跂跂脉脉善縁壁，",
                    "zhushu": "縯：東方朔傳：武帝置守宫盂下，東方朔别蓍布筭射之，曰：“以爲龍，又無角；以爲蛇，又有足。”跂跂脉脉善緣壁。是非守宫即蜥蜴。"
                },
                {
                    "paragraph": "陋質從來誰比數。今年嵗旱號𧋍蜴，狂走兒童閙欹舞。",
                    "zhushu": "援：関中僧善胡法者，置蜥蜴瓮中，使童男数千，衣青衣，同声呪曰：蜥蜴𧋍蜴，㒷雲吐霧，雨今滂𩃰。放汝歸去，歳旱爲之頗有應。"
                },
                {
                    "paragraph": "能㗸渠水作冰雹，便向蛟龍覔雲雨。守宫努力搏蒼蠅，明年歳旱當求汝。",
                    "zhushu": "",
                    "type": 2
                },
                {
                    "paragraph": "二蟲",
                    "zhushu": "",
                    "type": 2
                },
                {
                    "paragraph": "君不見，水馬兒，歩歩逆流水，大江東流日千里，此蟲趯趯長在此。",
                    "zhushu": "次公：詩云：趯趯阜螽。"
                },
                {
                    "paragraph": "君不見，鷃濫堆，",
                    "zhushu": "飬源：韻語陽秋云：阿滥堆，明皇御玉笛，採其聲，翻爲曲，左右皆能傳唱。張祐詩云：至今風俗驪山下，村笛猶吹阿濫堆。"
                },
                {
                    "paragraph": "决起隨衝風，隨風一去𪧐何許，逆風還落蓬蒿中。二蟲愚智俱莫測，",
                    "zhushu": "次公：莊周言之。二虫又何知。"
                },
                {
                    "paragraph": "江邊一𥬇無人識。",
                    "zhushu": "師：此與杜甫縛雞行未句云“雞虫得失無了時，注目寒江𠋣空閣”同意。",
                    "type": 2
                },
                {
                    "paragraph": "魚",
                    "zhushu": "",
                    "type": 2
                },
                {
                    "paragraph": "詩六首",
                    "zhushu": "",
                    "type": 2
                },
                {
                    "paragraph": "渼陂魚",
                    "zhushu": "陂在鄠縣。○次公：此杜甫詩有渼陂行者也。雖士大夫非西人者，往往讀爲蕩𣻌之“渼”。此字從水從美，以其陂中魚，故得名。",
                    "type": 2
                },
                {
                    "paragraph": "霜筠細破爲𩀱掩，中有長魚如卧劒。",
                    "zhushu": "沈：孟浩然詩：“遊魚擁劔來。”"
                },
                {
                    "paragraph": "紫荇穿顋氣慘悽，紅鱗照座光磨閃。𢹂來雖逺鬛尚動，烹不待熟指先染。",
                    "zhushu": "縯：左氏宣公四年：“鄭靈公烹黿，子公之食指動，公故弗與。子公怒，染指於鼎，甞之而出。”"
                },
                {
                    "paragraph": "坐客相㸔爲解顔，香粳飽送如填塹。",
                    "zhushu": "厚：退之詩：“匙抄爛飲穩送之。”曹植詩：“食若填巨塹。”○堯卿：杜詩：“半濕搗香粳。”退之詩：“浙玉炊香粳。”"
                },
                {
                    "paragraph": "早歳甞爲荆渚客，",
                    "zhushu": "次公：先生應制科時，同子由待父舟行適楚，是爲荆楚客。"
                },
                {
                    "paragraph": "黄魚屢食沙頭店。",
                    "zhushu": "子仁：杜詩：“頓頻食黄魚。”沙頭鎮属荊南府。"
                },
                {
                    "paragraph": "濵江易採不復珍，盈尺輒弃無乃僣。自從西征復何有，欲致南烹嗟乆欠。",
                    "zhushu": "次公：退之南食詩：“我來禦魑魅，自宜味南烹。”"
                },
                {
                    "paragraph": "游鯈𤨏細空自腥，亂骨縱横動遭砭。故人遠餽何以報，客爼乆空驚忽贍。東道無辝信使頻，西鄰幸有庖虀釅。",
                    "zhushu": "",
                    "type": 2
                },
                {
                    "paragraph": "次韻潜師放魚",
                    "zhushu": "子蒼：參寥子詩集載此詩，其序云：虚白齋與子瞻共座，有客饋魚於。子瞻，子瞻遣放之，遂命賦是詩。有“使君事道不事腹，𣏌菊終年食甘美”之句，子瞻遂次其韻。",
                    "type": 2
                },
                {
                    "paragraph": "法師說法臨泗水，無數天花隨麈尾。",
                    "zhushu": "堯卿：法雲母呉氏，𥘉生雲時，忽見雲氣滿室，光色瑩徹，因名法雲。出家之後，更不易之。時梁武方重佛法，尤敬於雲，與誌公相若。誌公亦重雲，號爲大林法師。雲長講次，有天花散墜，舉衆咸見，歎異非常。又維摩詰室有天女，見諸天人聞所說法，便現其身，即以天花散諸菩薩大弟子上，花至菩薩，即皆墜落，至大弟子，便著不墜。"
                },
                {
                    "paragraph": "勸将净業種西方，莫待夢中呼起起。",
                    "zhushu": "厚：鄭玄夢孔子告之曰：“起，起，今年歳在辰，明年歳在巳。”旣窹，以䜟合之曰：“辰爲龍，巳爲蛇，歳在龍蛇賢人嗟。”知命當終矣。"
                },
                {
                    "paragraph": "哀哉若魚竟坐口，逺愧知幾穆生醴。",
                    "zhushu": "援：前漢楚元王敬礼申公等。穆生不嗜酒，元王毎置酒，常爲穆生設醴。及王戊即位，常設，後忘設焉。穆生退曰：“可以逝矣。醴酒不設，王之意怠，不去，楚人将鉗我於市。”称疾卧。申公、白生強起之。穆生曰：“易称知幾其神乎？君子見幾而作，不俟終日。”"
                },
                {
                    "paragraph": "况逢孟簡對盧仝，",
                    "zhushu": "縯：孟簡爲常州刺史，與盧仝遊北湖，盡買漁人所獲魚放之。今作觀放魚歌。"
                },
                {
                    "paragraph": "不怕校人欺子美。",
                    "zhushu": "厚。子美，子産之别字也。見左氏。孟子云：“昔有饋生魚於子産，子産使校人畜之，他校人烹之云云。故君子可欺以其方，難罔以非其道。”"
                },
                {
                    "paragraph": "疲民尚作魚尾赤，",
                    "zhushu": "任：詩：“魴魚赬尾。”注云：“魚勞則尾赤。”○師：按公詩案言此詩譏朝廷行青苗、助役法。"
                },
                {
                    "paragraph": "數𦊙未除吾顙泚。",
                    "zhushu": "任：孟子：“數𦊙不入汙池。”又曰：“其顙有泚。”"
                },
                {
                    "paragraph": "法師自有衣中珠，不用辛苦泥沙底。",
                    "zhushu": "次公：三秦記：“漢武帝遊昆明池，見大魚，衘鈎而放之。間三日，帝復遊，池濵得明月珠一𩀱。帝曰：“豈魚之报邪？”○堯卿：曰：楽天放魚詩：“施恩若望报，吾非斯人徒。不湏泥沙底，辛苦覔明珠。”",
                    "type": 2
                },
                {
                    "paragraph": "戲作鮰魚",
                    "zhushu": "",
                    "type": 2
                },
                {
                    "paragraph": "粉紅石首仍無骨，",
                    "zhushu": "厚：石首，魚名，其頭骨乃石也。○彦章：蘇州圗經云：“養魚城下，水中有石首魚。”"
                },
                {
                    "paragraph": "雪白河豚不藥人。",
                    "zhushu": "縯：河豚有毒，治之不精則害人。梅垩俞詩云：“烹調苟失所，入喉爲鏌邪。”"
                },
                {
                    "paragraph": "寄語天公與河伯，",
                    "zhushu": "居仁酉陽𮦀爼云：天公姓張名堅，漁陽人，乗白龍，振䇿登天。○公衮抱朴子釋鬼篇曰：“馮夷以八月上庚日渡河溺死，天帝署爲河伯。”"
                },
                {
                    "paragraph": "何妨乞與水精鱗。",
                    "zhushu": "",
                    "type": 2
                },
                {
                    "paragraph": "西湖秋涸，東池魚窘甚，因㑹客呼網師遷之西池，爲一𥬇之樂。夜歸，被酒不能寢，戯作放魚",
                    "zhushu": "",
                    "type": 2
                },
                {
                    "paragraph": "東池浮萍半枯塊，裂碧跳青出魚背。西池秋水尚涵空，舞闊揺深吹荇帶。",
                    "zhushu": "縯：杜詩：“林花著雨燕脂濕，水荇牽風翠帶長。”"
                },
                {
                    "paragraph": "吾僚有意爲遷居，老守縱饞那忍膾。縱横爭㸔銀刀出，",
                    "zhushu": "次公：銀刀，白魚之狀。杜詩：“岀網銀刀亂。”"
                },
                {
                    "paragraph": "瀺灂𥘉驚玉花碎。",
                    "zhushu": "次公：瀺，音士咸反，灂，音士角反。韻書注云：“水聲也。”玉花，魚口所吐沫之狀。"
                },
                {
                    "paragraph": "但愁數𦊙損鱗鬛，",
                    "zhushu": "次公：孟子：“數𦊙不入洿池。”"
                },
                {
                    "paragraph": "未信長堤隔濤瀬。",
                    "zhushu": "厚：蜀都賦：“躍濤戯瀬，中流相忘。”又，呉都賦：“控清引濁，混濤并瀬。”"
                },
                {
                    "paragraph": "濊濊發發湏臾間，",
                    "zhushu": "次公：詩碩人篇：“施罛濊濊，鱣鮪發發。”"
                },
                {
                    "paragraph": "圉圉洋洋㝷丈外。",
                    "zhushu": "任：孟子：“始舎之圉圉焉，少則洋洋焉。”"
                },
                {
                    "paragraph": "安知中無蛟龍種，",
                    "zhushu": "邠老㐮沔記云：龐煥字丗文，晋太康中爲牂柯太守，去官還鄉里。里人語曰：“我家池裏，龍種來歸。”"
                },
                {
                    "paragraph": "尚恐或有風雲㑹。",
                    "zhushu": "縯：周瑜曰：“蛟龍得雲雨，終非池中物。”陸機江籬曰：“被䝉風雲㑹。”杜詩：“生當風雲㑹。”"
                },
                {
                    "paragraph": "明年春水漲西湖，好去相忘渺淮海。",
                    "zhushu": "厚：莊子：魚相忘於江湖。白樂天放魚詩：憐其不得所，移放於南湖。南湖連西江，好去勿踟蹰。",
                    "type": 2
                },
                {
                    "paragraph": "復次放魚前韻荅趙承議陳教授",
                    "zhushu": "趙景貺、陳履常。",
                    "type": 2
                },
                {
                    "paragraph": "擾擾万生同大塊，槍榆不羡培風背。",
                    "zhushu": "縯：莊子：大塊載我以生。又曰：鵬之飛九萬里而培風，背負青天而莫之夭閼。蜩與鴍鳩𥬇之曰：“我决起而飛，槍榆枋，奚以九萬里而南爲？”"
                },
                {
                    "paragraph": "青丘已吞雲夢芥，",
                    "zhushu": "援：子虚賦：齊王秋田乎青丘，彷徨乎海外，吞若雲夢者八九，於其胷中曽不芥蔕。"
                },
                {
                    "paragraph": "黄河復繞天門帶。",
                    "zhushu": "厚：漢官儀及㤗山記曰：㤗山盤道屈曲而上，凡五十餘盤，經小大天門，仰視天門，如從穴中視天䆫矣。又云：黄河去泰山三百餘里，於祠所膽黄河如帶。"
                },
                {
                    "paragraph": "甞譏韓子隘且陋，一飽鯨魚何足膾。",
                    "zhushu": "援：退之詩：巨緡東釣儻可期，與子共飽鯨魚膾。"
                },
                {
                    "paragraph": "東坡也是可憐人，",
                    "zhushu": "子仁：杜詩：蘇侯得数過，懽喜毎傾倒。也是可憐人，呼兒具梨棗。"
                },
                {
                    "paragraph": "披抉泥沙収細碎。",
                    "zhushu": "次公：齊己詩云：翻思易水土，細砕動離䰟。"
                },
                {
                    "paragraph": "誓将歸修八節灘，",
                    "zhushu": "縯：白樂天早年歸休於所居履道里，且築香山石樓，鑿龍門八莭灘，爲游賞之樂。"
                },
                {
                    "paragraph": "又欲往釣七里瀬。",
                    "zhushu": "援：七里頼即嚴子陵釣臺也。○厚：顧野王輿地志：七里瀬在東陽江下，與嚴陵瀬相接。唐駱賔王釣磯文：余晨行至七里瀬。"
                },
                {
                    "paragraph": "正似此魚逃網中，未與造物遊數外。且将新句調二子，湖上秋髙風月㑹。爲君更喚木腸兒，脚扣兩舷歌小海。",
                    "zhushu": "縯：晉書隱𨓜傳：賈充令夏統歌小海唱，統以足扣舷，引声清激，風起晝𡨋，恐懼。充令妓女盛服金翠，繞其舩三匝，統若無所聞。充曰：“此呉圮木人石心也。”○次公：退之荷花行云：脚扣兩舷唱呉敬。",
                    "type": 2
                },
                {
                    "paragraph": "鯿魚",
                    "zhushu": "",
                    "type": 2
                },
                {
                    "paragraph": "曉日照江水，遊魚似玉瓶。誰言解縮頸，貪餌毎遭烹。杜老當年意，臨流憶孟生。",
                    "zhushu": "縯：杜詩：“復憶㐮陽孟浩然，清詩句句盡堪傳。秖今𦒿舊無新語，謾釣槎頭縮頸鯿。"
                },
                {
                    "paragraph": "吾今又悲子，輟箸涕縱横。",
                    "zhushu": "",
                    "type": 2
                },
                {
                    "paragraph": "竹",
                    "zhushu": "",
                    "type": 2
                },
                {
                    "paragraph": "詩三首",
                    "zhushu": "",
                    "type": 2
                },
                {
                    "paragraph": "於潜僧緑筠軒",
                    "zhushu": "",
                    "type": 2
                },
                {
                    "paragraph": "可使食無肉，不可使居無竹。",
                    "zhushu": "縯：王徽之甞寄居空宅中，便令種竹，曰：“何可一日無此君耶？”"
                },
                {
                    "paragraph": "無肉令人瘦，無竹令人俗。人瘦尚可肥，俗士不可醫。傍人𥬇此言，似髙還似癡。若對此君仍大嚼，",
                    "zhushu": "援：曹子建與呉季重書曰：過屠門而大嚼，豈不快意？"
                },
                {
                    "paragraph": "丗間那有楊州鶴。",
                    "zhushu": "厚：有客相従，各言所志，或願爲楊州刺史，或願多貨財，或願騎鶴上昇。其一人曰：“腰纒十萬貫，騎鶴上楊州。”蓋欲兼三人者之所欲也。",
                    "type": 2
                },
                {
                    "paragraph": "次韻劉貢父西省種竹",
                    "zhushu": "",
                    "type": 2
                },
                {
                    "paragraph": "要知西掖承平事，記取劉郎種竹𥘉。",
                    "zhushu": "次公：劉禹錫玄都觀桃詩云：“尽是刘郎去後㘽。”"
                },
                {
                    "paragraph": "舊德終呼名字外，後生誰續𥬇談餘。",
                    "zhushu": "替李公擇種竹館中，戯語同舎：“後人指此竹，必云李文正手植。”貢父𥬇曰：“文正不獨繫筆，亦知種竹耶？”時有筆工李文政。"
                },
                {
                    "paragraph": "成隂障日行當見，取筍供庖計已踈。白首林間望天上，平安時報故人書。",
                    "zhushu": "李衛公北都童子寺竹寺僧日報平安。",
                    "type": 2
                },
                {
                    "paragraph": "此君軒",
                    "zhushu": "",
                    "type": 2
                },
                {
                    "paragraph": "雲幢煙節七洲人，犀甲檀槍百萬軍。翳薈叢生何足數，此君眞是此君君。",
                    "zhushu": "",
                    "type": 2
                },
                {
                    "paragraph": "木",
                    "zhushu": "",
                    "type": 2
                },
                {
                    "paragraph": "詩十一首",
                    "zhushu": "",
                    "type": 2
                },
                {
                    "paragraph": "塔前古檜",
                    "zhushu": "",
                    "type": 2
                },
                {
                    "paragraph": "當年𩀱檜是𩀱童，相對無言老更恭。庭雪到腰埋不死，",
                    "zhushu": "縯：二祖名惠可，以求佛法，夜立中庭，雪齊干腰。"
                },
                {
                    "paragraph": "如今化作兩蒼龍。",
                    "zhushu": "",
                    "type": 2
                },
                {
                    "paragraph": "王復秀才所居𩀱檜二首",
                    "zhushu": "",
                    "type": 2
                },
                {
                    "paragraph": "呉王池館遍重城，竒草幽花不記名。青蓋一歸無覔處，只留𩀱檜待昇平。",
                    "zhushu": "縯：晉書：孫皓時，錢塘湖開。或言天下當太平，青蓋入洛。時皓以問陳訓，訓曰：“臣止能望氣，不能逹湖之開塞。”退而告其友曰：“青蓋入洛，将有輿櫬御璧之事。”㝷而呉亡。",
                    "type": 2
                },
                {
                    "paragraph": "凛然相對敢相欺，直榦臨空未要竒。根到九泉無曲處，丗間唯有蟄龍知。",
                    "zhushu": "",
                    "type": 2
                },
                {
                    "paragraph": "種松得徠字",
                    "zhushu": "其四在懷古堂，其六在石經院。",
                    "type": 2
                },
                {
                    "paragraph": "春風吹榆林，亂莢飛作堆。荒園一雨過，戢戢千萬栽。青松種不生，百株望一枚。一枚已有餘，氣壓千畒槐。野人昜斗粟，云自魯徂徠。",
                    "zhushu": "厚：徂徠山，在兖州奉仙縣。○次公：詩：徂徠之松。"
                },
                {
                    "paragraph": "魯人不知貴，萬竈飛青煤。",
                    "zhushu": "師：兖州出佳墨，多用徂徠山松燒煤。"
                },
                {
                    "paragraph": "束縳同一車，胡爲乎來哉。",
                    "zhushu": "縯：西狩獲麟，孔子曰：“孰爲來哉？”○師：李太白詩全句。"
                },
                {
                    "paragraph": "泫然解其縳，",
                    "zhushu": "次公：許子面縳衘璧以見楚王，楚王命解其縳。又老杜縳雞行云：吾叱奴人解其縳。"
                },
                {
                    "paragraph": "清泉洗浮埃。枝傷葉尚困，生意未肯回。山僧老無子，養護如嬰孩。坐待走龍蛇，清隂滿南臺。孤根裂山石，直榦排風雷。",
                    "zhushu": "縯：杜詩：榦排雷雨尤力争，根断泉源豈天意。○師：退之南山詩：力雖能排斡，雷電怯訶詬。"
                },
                {
                    "paragraph": "我今百日客，養此千歳材。",
                    "zhushu": "時：去替不百日。"
                },
                {
                    "paragraph": "茯苓無消息，",
                    "zhushu": "縯：松脂入士千年，化爲茯苓。"
                },
                {
                    "paragraph": "𩀱𩯭日夜催。古今一俛仰，作詩寄餘哀。",
                    "zhushu": "",
                    "type": 2
                },
                {
                    "paragraph": "戲作種松",
                    "zhushu": "",
                    "type": 2
                },
                {
                    "paragraph": "我昔少年日，種松滿東岡。𥘉移一寸根，𤨏細如挿秧。二年黄茆下，一一攅麥芒。三年出蓬艾，滿山散牛羊。不見十年餘，想作龍蛇長。夜風波浪碎，朝露珠璣香。",
                    "zhushu": "次公：上六韻，言松之生長。"
                },
                {
                    "paragraph": "我欲食其膏，已伐百夲桑。",
                    "zhushu": "煮松脂法，用桑柴灰水。"
                },
                {
                    "paragraph": "人事多乖迕，",
                    "zhushu": "子仁：杜詩：人事多錯迕。"
                },
                {
                    "paragraph": "神物竟渺茫。朅來齊安野，夾路湏髯蒼。㑹開龜蛇窟，",
                    "zhushu": "縯：松脂入土千年爲茯苓，狀如龜蛇鳥獸者良。杜甫寄楊貟外云：天寒少茯苓。又云：翻動神仙窟，封題鳥獸形。"
                },
                {
                    "paragraph": "不惜斤斧創。縱未得茯苓，且當拾流肪。釡盎百出入，皎然散飛霜。",
                    "zhushu": "次公：此言煮松脂之法也。"
                },
                {
                    "paragraph": "槁死三彭仇，",
                    "zhushu": "厚：三彭，三尸姓也。柳子厚罵尸虫文云：人有尸虫三，處腹中，伺人隠微失誤，輙籍記。日庚申，幸其人之昏睡，岀讒于帝以求饗。以是人多謫過夭死。○次公：三彭，道書所謂彭質、彭蹻、彭居也。“仇”字，神仙傳：僧契虚造仙境，仙官謂之曰：“子能伐三彭之仇乎？”"
                },
                {
                    "paragraph": "澡換五榖腸。青骨凝緑髓，丹田發幽光。白髮何足道，要使𩀱瞳方。",
                    "zhushu": "見王頥求詩及草書詩注。"
                },
                {
                    "paragraph": "却後五百年，騎鶴還故郷。",
                    "zhushu": "次公：下十韻言其松脂之功效也。青骨緑髓，神仙之人如此。而凝緑髓與發光於内田，皆松脂之力。眼中瞳子方，亦神仙之人如此。不止変白髮爲黒，且使眼瞳之方，亦松脂之力也。師王子晉騎鶴還緱氏山頭，與丗人相别。",
                    "type": 2
                },
                {
                    "paragraph": "萬松亭",
                    "zhushu": "并序。",
                    "type": 2
                },
                {
                    "paragraph": "麻城縣令張毅，植萬松於道周，以芘行者，且以名其亭。去未十年，而松之存者十不及三四。傷來者不嗣其意，故作是詩。",
                    "zhushu": "",
                    "type": 2
                },
                {
                    "paragraph": "十年栽種百年規，好德無人助我儀。",
                    "zhushu": "古語云：一年之計，樹之以榖；十年之計，樹之以木；百年之計，來之以徳。○次公：詩云：我儀圗之，愛莫助之。"
                },
                {
                    "paragraph": "縣令若同倉庾氏，",
                    "zhushu": "縯：前漢書：孝文時，國家亡事，爲吏者長子孫，居官者爲姓，號倉氏、庾氏也。"
                },
                {
                    "paragraph": "亭松應長子孫枝。天公不救斧斤厄，野火解憐氷雪姿。爲問幾株能合抱，",
                    "zhushu": "次公：孝子。合抱之木，起於毫末。"
                },
                {
                    "paragraph": "殷勤記取角弓詩。",
                    "zhushu": "援：左傳昭二年：晉侯使韓宣子來聘，公享之。韓子賦角弓。旣享，宴于季氏，有嘉樹焉，宣子譽之。武子曰：“𪧐敢不封殖此樹，以無忘角弓之詩。”遂賦甘棠。○次公：老杜冬日有懐李白詩：更尋嘉樹傳，不忘角弓詩。",
                    "type": 2
                },
                {
                    "paragraph": "和趙景貺栽檜",
                    "zhushu": "",
                    "type": 2
                },
                {
                    "paragraph": "汝隂多老檜，處處屯蒼雲。地連丹砂井，",
                    "zhushu": "縯：抱朴子：葛稚川祖爲臨汜縣，有廖氏丗年百歳，云井水赤，葛疑有丹，濬井，果得丹砂數斛。○次公：汝隂，頴州也。頴州之東，與毫州接境。毫州老君觀有丹砂井，有檜，其文左紐，其枝枯而再生。"
                },
                {
                    "paragraph": "物化青牛君。",
                    "zhushu": "厚：玄中記曰：“千歳之樹精化爲青羊，萬𡻕之樹精化爲青牛。秦始皇使人伐大樹，有青羊躍岀，走入豊水。”又，嵩山記：“嵩山有大松樹千歳，其精化爲青牛，爲伏亀。”"
                },
                {
                    "paragraph": "時有再生枝，",
                    "zhushu": "頴之靈壇觀亦有再生檜。"
                },
                {
                    "paragraph": "還作左紐文。",
                    "zhushu": "厚：范文正公太清九詠序：“太清宫有左紐檜。”"
                },
                {
                    "paragraph": "王孫有古意，書室延清芬。應憐四孺子，",
                    "zhushu": "次公：四孺子，杜甫種四小松詩，而管子對齊公之問苗曰：“苗始其少也，㫬昫乎，何其孺子也。”今栽檜亦適有四，故言四孺子也。"
                },
                {
                    "paragraph": "不墯凡木羣。體備松栢姿，",
                    "zhushu": "厚：尔雅𥼶木篇：“栢葉松身曰檜。”"
                },
                {
                    "paragraph": "氣含芝木薰。𥘉扶鶴骨立，未出龍𦆑筋。巢根白蟻亂，網葉青蟲紛。乃知蔽芾𥘉，",
                    "zhushu": "援：詩：“蔽芾甘棠。”"
                },
                {
                    "paragraph": "甚要封植勤。",
                    "zhushu": "縯：左傳：韓宣子聘魯，宴于季氏，有嘉樹焉，宣子譽之。武子曰：“𪧐敢不封殖此樹，以無忘角弓。”"
                },
                {
                    "paragraph": "他年皮三寸，",
                    "zhushu": "厚：前漢：晁錯上書曰：“胡貉之地，積隂之處，木皮三寸，氷厚六尺。”"
                },
                {
                    "paragraph": "狐䑕了不聞。",
                    "zhushu": "",
                    "type": 2
                },
                {
                    "paragraph": "予少年頗知種松，手植數萬株，皆中梁柱矣。都梁山中見杜輿秀才，求學其法，戯贈二首",
                    "zhushu": "",
                    "type": 2
                },
                {
                    "paragraph": "露𪧐泥行草𣗥中，十年春雨養髯龍。",
                    "zhushu": "次公：都梁山，泗土之山也。髯龍，以言松。西京雜記載：“松有五鬣、七鬣之名。”"
                },
                {
                    "paragraph": "如今尺五城南杜，",
                    "zhushu": "縯：雞跖集：“韋曲杜鄠近長安。”諺云：“城南韋杜，去天尺五。”"
                },
                {
                    "paragraph": "欲問東坡學種松。",
                    "zhushu": "",
                    "type": 2
                },
                {
                    "paragraph": "君方掃雪収松子，我已開榛得茯苓。",
                    "zhushu": "厚：抱朴子：“松脂入地，千歲化爲茯苓。”"
                },
                {
                    "paragraph": "爲問何如挿楊栁，明年飛絮作浮萍。",
                    "zhushu": "次公：田言：楊花入水，經𪧐　爲浮萍。",
                    "type": 2
                },
                {
                    "paragraph": "王仲至侍郎見惠稺秳種，之禮曹北垣下，今百餘日矣，蔚然有生意，喜而作詩",
                    "zhushu": "少雲按年譜：先生以元祐七年壬申遷禮部。",
                    "type": 2
                },
                {
                    "paragraph": "翠栝東南美，",
                    "zhushu": "厚：爾雅：“東南之美者，有㑹稽之竹箭焉。”"
                },
                {
                    "paragraph": "近生神嶽隂。",
                    "zhushu": "援：伸岳，指言衡山也。禹貢云：荆及衡楊爲荆州，杶、榦、括、栢四物。荆州所生栝，乃今之所謂檜也。"
                },
                {
                    "paragraph": "惜哉不可致，霜根絡雲岑。仙風振髙標，香實隕平林。偶隨樗櫟生，",
                    "zhushu": "縯：莊子：惠子曰：“吾有大樹，人謂之樗。”又匠石之齊，至于曲轅，見檪社樹曰：“此散才也。”"
                },
                {
                    "paragraph": "不爲樵木侵。忽驚黄茆嶺，稍岀青玉鍼。好事雖力取，王城少知音。豈無換鵝手，",
                    "zhushu": "厚：王羲之性爱鵝，山隂道士好養鵝，羲之往觀焉，意甚恱，因求市之。道士云：“爲冩道德經，當㪯群相贈。”羲之欣然冩畢，籠鵝而歸。"
                },
                {
                    "paragraph": "但知覔來禽。",
                    "zhushu": "援：羲之有覔來禽帖云：青李來禽，日給藤子，皆囊盛爲佳，凾封多不生。其詳見法書要録。"
                },
                {
                    "paragraph": "髙懷獨夫子，一見捐橐金。",
                    "zhushu": "厚：前漢：陸賈岀所使越槖中金，分遺其子。"
                },
                {
                    "paragraph": "得之喜不寐，",
                    "zhushu": "縯：樂正子爲政，孟子聞之，喜而不寐。"
                },
                {
                    "paragraph": "贈我意殊深。公堂開後閤，凡木愧華簮。栽培一寸根，寄子百年心。常恐樊籠中，",
                    "zhushu": "厚：莊子：澤雉五歩一啄，十步一飲，不靳畜乎樊中。注：樊，所籠雉。"
                },
                {
                    "paragraph": "摧我鸞鶴衿。",
                    "zhushu": "希声：舒元輿録桃源𦘕記：有鵉青衿，有鶴王　羽。"
                },
                {
                    "paragraph": "誰知積雨後，寒芒暁森森。恨我迫歸老，不見汝十㝷。蒼皮護玉骨，",
                    "zhushu": "少儀：杜詩：蒼皮溜雨四十圍。又云：秋水爲神玉爲骨。"
                },
                {
                    "paragraph": "旦暮視古今。何人風雨夜，卧聽饑龍吟。",
                    "zhushu": "",
                    "type": 2
                },
                {
                    "paragraph": "宥老楮",
                    "zhushu": "宥之不伐也。",
                    "type": 2
                },
                {
                    "paragraph": "我墻東北隅，張王惟老榖。",
                    "zhushu": "次公：“張”“王”並去声。退之：筍竹得時𠔃張王。劉禹錫蒲桃歌：張王日日髙。"
                },
                {
                    "paragraph": "樹先樗櫟大，",
                    "zhushu": "次公：莊子：樗櫟，不材之木。"
                },
                {
                    "paragraph": "葉等桑柘沃。",
                    "zhushu": "厚：詩曰：桑之未落，其葉沃若。"
                },
                {
                    "paragraph": "流膏馬乳漲，墮子楊梅熟。",
                    "zhushu": "厚：張揖漢書注：楊梅，其實似榖子而有核。"
                },
                {
                    "paragraph": "胡爲㝷文地，養此不材木。",
                    "zhushu": "縯：莊子：行於山中，見大木枝葉盛荗，伐者止其旁而不取也。莊子曰：“此木以不材，故終天年。”"
                },
                {
                    "paragraph": "蹶之得輿薪，",
                    "zhushu": "援：孟子：明足以察秋毫之未，而不見輿薪。"
                },
                {
                    "paragraph": "規以種松菊。",
                    "zhushu": "次公：規，圖也。東方朔云：“鄠社之間，號爲‘土膏’，今規以爲苑。”"
                },
                {
                    "paragraph": "靖言求其用，略數得五六。膚爲蔡侯𥿄，",
                    "zhushu": "厚：後漢蔡倫造意，用樹膚、麻頭及敝魚網以爲𥿄。"
                },
                {
                    "paragraph": "子入桐君録。",
                    "zhushu": "次公：桐君有採薬録，說其花蘂形色。仙方：“楮實正赤時，收取其子，隂乾用之。”"
                },
                {
                    "paragraph": "黄繒練成素，黝面頮作玉。",
                    "zhushu": "次公：黄繒，黄絹也。丗蓋以楮實練絹矣。黝面黒色也。頮，洗也。顧命“佻頮水”是也。丗有楮實爲面藥矣。"
                },
                {
                    "paragraph": "灌洒蒸生菌，",
                    "zhushu": "次公：莊子：“蒸生菌。”菌，眯也。丗以米泔洒楮而生。"
                },
                {
                    "paragraph": "腐餘光吐燭。雖無傲霜節，幸免狂酲毒。",
                    "zhushu": "厚：莊子載：“啇丘大木，嗅之，使人狂酲，三日不已。”"
                },
                {
                    "paragraph": "孤根信㣲陋，生理有𠋣伏。",
                    "zhushu": "縯：老子：“禍𠔃福所倚，福𠔃禍所伏。”"
                },
                {
                    "paragraph": "投斧爲賦詩，德怨聊相贖。",
                    "zhushu": ""
                }
            ]
        },
        {
            "name": "増刋校正王狀元集注分𩔖東坡先生詩卷十四",
            "paragraphs": [
                {
                    "paragraph": "増刋校正王狀元集注分𩔖東坡先生詩卷十四",
                    "zhushu": "",
                    "type": 1
                },
                {
                    "paragraph": "花",
                    "zhushu": "",
                    "type": 2
                },
                {
                    "paragraph": "詩七十九首",
                    "zhushu": "",
                    "type": 2
                },
                {
                    "paragraph": "吉祥寺賞牡丹",
                    "zhushu": "任：熈寕五年壬子三月，先生在杭州作。",
                    "type": 2
                },
                {
                    "paragraph": "人老簮花不自羞，花應羞上老人頭。",
                    "zhushu": "次公：劉禹鍚看牡丹詩：“今日花前飲，甘心醉數柸。但愁花有語，不爲老人開。”"
                },
                {
                    "paragraph": "醉歸扶路人應𥬇，十里珠簾半上鈎。",
                    "zhushu": "援：杜牧之詩：“春風十里揚州過，卷上珠簾揔不如。”",
                    "type": 2
                },
                {
                    "paragraph": "和陳述古拒霜花",
                    "zhushu": "",
                    "type": 2
                },
                {
                    "paragraph": "千株掃作一畨黄，只有芙蓉獨自芳。唤作拒霜知未稱，細思却是最宜霜。",
                    "zhushu": "",
                    "type": 2
                },
                {
                    "paragraph": "吉祥寺花将落而述古不至",
                    "zhushu": "",
                    "type": 2
                },
                {
                    "paragraph": "今歳東風巧剪裁，含情只待使君來。",
                    "zhushu": "次公：張祐詩：“含芳只待舎人來。”"
                },
                {
                    "paragraph": "對花無信花應恨，直恐明年便不開。",
                    "zhushu": "",
                    "type": 2
                },
                {
                    "paragraph": "述古聞之，明日即來坐上復用前韻同賦",
                    "zhushu": "",
                    "type": 2
                },
                {
                    "paragraph": "仙衣不用剪刀裁，",
                    "zhushu": "次公：劉禹鍚詩：“仙人衣裳弃刀尺。”宋之問立春詠剪綵花應制詩：“今年春色好，應爲剪刀催。”"
                },
                {
                    "paragraph": "國色𥘉酣卯酒來。",
                    "zhushu": "縯：唐玄宗内殿賞牡丹，上頗好詩，謂穆倐己曰：“今京邑詩誰爲首岀？”倐己曰：“李正封詩：‘天香夜染衣，國色𥘉酣酒。’”時楊妃侍側，上曰：“粧臺前飲以一紫金醆酒，則正封之詩見矣。”事岀南部新書。"
                },
                {
                    "paragraph": "太守問花花有語，爲君零落爲君開。",
                    "zhushu": "厚：嚴憚詩：“酒尽花殘花不語，爲誰零落爲誰開？”○胡：才調集有無名氏絕句云：“春光冉冉歸何處？更向樽前把一盃。盡日問花花不語，爲誰零落為誰䦕？”",
                    "type": 2
                },
                {
                    "paragraph": "李鈐轄座上分題戴花",
                    "zhushu": "",
                    "type": 2
                },
                {
                    "paragraph": "二八佳人細馬䭾，",
                    "zhushu": "縯：李白詩：“蒲萄酒，金色羅，吳姫十五細馬䭾。”"
                },
                {
                    "paragraph": "十千美酒渭城歌。",
                    "zhushu": "厚：曹植詩名都篇云：“歸來宴平樂，美酒斗十千。”王維詩：“渭城朝雨裛輕塵，客舎青青柳色新。”"
                },
                {
                    "paragraph": "簾前柳絮驚春晚，頭上花枝奈老何。露濕醉巾香掩冉，月明歸路影婆娑。緑珠吹笛何時見，",
                    "zhushu": "縯：緑珠，石崇家妓也，善吹笛。"
                },
                {
                    "paragraph": "欲把斜紅挿皂羅。",
                    "zhushu": "",
                    "type": 2
                },
                {
                    "paragraph": "陌上花三首",
                    "zhushu": "并引。",
                    "type": 2
                },
                {
                    "paragraph": "游九仙山，聞里中兒歌陌上花。呉越王妃毎歳春必歸臨安，王以書遺妃曰：“陌上花開，可緩緩歸矣。”吴人用其語爲歌，含思宛轉，聽之凄然，而其詞鄙野，爲易之云。",
                    "zhushu": "",
                    "type": 2
                },
                {
                    "paragraph": "陌上花開胡蝶飛，江山猶是昔人非。",
                    "zhushu": "次公：丁令威得仙詩：“城郭如故人民非。”"
                },
                {
                    "paragraph": "遺民幾度垂垂老，",
                    "zhushu": "縯：渭貫休詩：“一瓶一鉢垂垂老，万水千山得得來。”"
                },
                {
                    "paragraph": "遊女長歌緩緩歸。",
                    "zhushu": "",
                    "type": 2
                },
                {
                    "paragraph": "陌上山花無數開，",
                    "zhushu": "次公：杜詩：“河陽縣裏雖無數。”"
                },
                {
                    "paragraph": "路人争㸔翠軿來。若爲留得堂堂去，",
                    "zhushu": "厚：古詩：“靑春背我堂堂去，白髪欺人故故生。”"
                },
                {
                    "paragraph": "且更從教緩緩廻。",
                    "zhushu": "",
                    "type": 2
                },
                {
                    "paragraph": "生前冨貴草頭露，",
                    "zhushu": "縯：杜詩：“惜君尺欲苦死留，冨貴何如草頭露。”"
                },
                {
                    "paragraph": "身後風流陌上花。且作遲遲君去魯，",
                    "zhushu": "厚：孟子曰：孔子去魯日遲，以吾行也，去父母國之道也。"
                },
                {
                    "paragraph": "獨歌緩緩妾回家。",
                    "zhushu": "",
                    "type": 2
                },
                {
                    "paragraph": "和述古冬日牡丹四首",
                    "zhushu": "",
                    "type": 2
                },
                {
                    "paragraph": "一朶妖紅翠欲流，春光回照雪霜羞。化工只欲呈新巧，不放閑花得少休。",
                    "zhushu": "次公：按公詩案云：“此譏諷執政之人，以化工比之也。”",
                    "type": 2
                },
                {
                    "paragraph": "花開時節雨連風，却向霜餘染爛紅。漏泄春光私一物，",
                    "zhushu": "師：杜詩：侵凌雪色還萱草，漏泄春光有柳條。"
                },
                {
                    "paragraph": "此心未信出天工。",
                    "zhushu": "",
                    "type": 2
                },
                {
                    "paragraph": "當時只道鶴林僊，能遣秋花發杜䳌。",
                    "zhushu": "任：鶴林，潤州寺名。有杜鵑，髙丈餘，毎春月爛熳。寺僧相傳言：貞元中，有僧自天合移㘽之。餘詳見後十日復至詩注。"
                },
                {
                    "paragraph": "誰信詩能回造化，直教霜枿放春妍。",
                    "zhushu": "",
                    "type": 2
                },
                {
                    "paragraph": "不分清霜入小園，故将詩律變寒暄。使君欲見藍関詠，更倩韓郎爲染根。",
                    "zhushu": "縯：韓湘，愈之姪孫也。自言“解造逡廵酒，能開頃刻花”。愈曰：“子豈能奪造化而開花乎？”湘乃聚土，以盆覆之。俄而舉盆，有碧牡丹二朶，葉有小金字云：“雲横秦嶺家何在，雪擁藍関馬不前。”愈後責潮州，至藍関偶雪，乃悟。今退之集中有示姪孫湘詩，第三聮即是。○師：韓湘，唐元和中，自言能染花，紅者可使碧，或一朶具五色。是年秋，與退之於後堂之前染白牡丹一聚，云：來春必作含稜碧色。内台有金含稜紅間暈者，四面各合，有一朶五色者。自斸其根，下置藥，而後㘽培之。明年花開，朶數一如其說。出太平廣記。",
                    "type": 2
                },
                {
                    "paragraph": "刀景純賞瑞香花憶先朝侍宴次韻",
                    "zhushu": "敬夫：廬山記云：瑞香花紫而香烈，非群芳之比。其始蓋岀此山。",
                    "type": 2
                },
                {
                    "paragraph": "上苑夭桃自作行，劉郎去後㡬回芳。",
                    "zhushu": "厚：劉禹鍚詩：玄都觀裏桃千樹，盡是劉郎去後㘽。"
                },
                {
                    "paragraph": "厭從年少追新賞，閑對宫花識舊香。欲贈佳人非泛洧，",
                    "zhushu": "縯：溱洧詩：伊其相謔，贈之以芍藥。"
                },
                {
                    "paragraph": "好紉幽佩弔沉湘。",
                    "zhushu": "援：離騷：紉秋蘭以爲佩。賈誼賦：側聞屈原𠔃自沉泪。羅造：託湘流𠔃敬弔先生。"
                },
                {
                    "paragraph": "鶴林神女無消息，爲問何年返帝郷？",
                    "zhushu": "“鶴林神女”見前冬日牡丹詩注。",
                    "type": 2
                },
                {
                    "paragraph": "八月十七日，天竺山送桂花分贈元素",
                    "zhushu": "堯卿：揚繪，字元素，皇祐五年及第。",
                    "type": 2
                },
                {
                    "paragraph": "月缺霜濃細蘂乾，此花元属桂堂僊。",
                    "zhushu": "縯：姮娥，羿妻也。羿得不死之藥於西王母，姮娥𥨸之奔月，遂託身月中，仙有蟾蜍之象焉。"
                },
                {
                    "paragraph": "鷲峰子落驚前夜，",
                    "zhushu": "厚：天竺山，昔有梵僧云：“此山自天竺鷲山飛來，八月十五夜，甞有桂子落。”"
                },
                {
                    "paragraph": "蟾窟枝空記昔年。",
                    "zhushu": "任：“蟾窟枝空”，言元素中甲科時也。"
                },
                {
                    "paragraph": "破祴髙僧怜耿介，練裙溪女闘清妍。願公採擷紉幽佩，",
                    "zhushu": "援：離騷：“紉幽蘭以爲佩。”"
                },
                {
                    "paragraph": "莫遣孤芳老澗邊。",
                    "zhushu": "",
                    "type": 2
                },
                {
                    "paragraph": "謝郡人田賀二生獻花",
                    "zhushu": "",
                    "type": 2
                },
                {
                    "paragraph": "城裏田貟外，城西賀秀才。不愁家四壁，",
                    "zhushu": "縯：司馬相如“家徒四壁立”。"
                },
                {
                    "paragraph": "自有錦千堆。",
                    "zhushu": "縯：謝庭皓以詞賦著名，時號“錦綉堆”。"
                },
                {
                    "paragraph": "珍重尤竒品，艱難最後開。芳心困落日，薄艶戰輕雷。",
                    "zhushu": "昨日雷雨。"
                },
                {
                    "paragraph": "老守仍多病，壯懷先已灰。殷勤此粲者，",
                    "zhushu": "賀獻魏花三朶。○縯：詩：“今夕何夕，見此粲者。”○次公：國語：“三女爲粲。”"
                },
                {
                    "paragraph": "攀折爲誰哉？玉腕揎紅䄂，",
                    "zhushu": "子仁：小說載詩云：“吹火紅唇動，揎薪玉腕斜。”"
                },
                {
                    "paragraph": "金樽瀉白醅。何當鑷霜𩯭，強挿滿頭廻。",
                    "zhushu": "子仁：杜牧詩：“菊花湏挿滿頭歸。”",
                    "type": 2
                },
                {
                    "paragraph": "惜花",
                    "zhushu": "",
                    "type": 2
                },
                {
                    "paragraph": "吉祥寺中錦千堆，",
                    "zhushu": "錢唐花最盛處。"
                },
                {
                    "paragraph": "前年賞花真盛哉！道人勸我清明來，腰鼔百面如春雷，打徹凉州花自開。",
                    "zhushu": "堯卿：按南京羯鼓錄云：明皇帝甞遇二月𥘉，詰旦，𪧐雨始晴，景色明䴡，小殿亭内，栁杏将吐，覩而嘆曰：“對此景，可不與他判斷之乎？”髙力士遣取羯鼓，上命臨軒縱擊一曲，名春光好。反頋柳杏，皆已發拆，指而𥬇之，謂𡣕嬙内官曰：“此事不喚我作天公可乎？”"
                },
                {
                    "paragraph": "沙河塘上戴花回，醉倒不覺呉兒咍，",
                    "zhushu": "次公：北人呼南人曰“呉兒”。晋書：賈充言夏統曰：“此呉兒木人石心。”"
                },
                {
                    "paragraph": "豈知如今𩀱𩯭摧。城西古寺没蒿萊，有僧閉門手自㘽，千枝萬葉巧剪裁。就中一叢何所似？馬腦盤盛金縷杯。",
                    "zhushu": "次公：唐裴行儉平都支遮匐，獲馬腦盤，廣二尺，文采粲然。杜詩：“内府殷紅馬腦盤。”先生特取此三字，以比牡丹之下層耳。"
                },
                {
                    "paragraph": "而我食菜方清齋，對花不飲花應猜。夜來雨雹如李梅，",
                    "zhushu": "次公：春秋：“李梅實。”"
                },
                {
                    "paragraph": "紅殘緑暗吁可哀。",
                    "zhushu": "",
                    "type": 2
                },
                {
                    "paragraph": "錢塘吉祥寺花爲第一。壬子清明，賞㑹最盛。金盤綵藍以獻于座者五十三人。夜歸，沙河塘上，觀者如山，爾後無復繼也。今年諸家園圃花亦極盛，而龍興僧房一叢亦竒，但衰病牢落，自無以發興耳。昨日雨雹如此，花之存者有幾？可爲歎惜也。",
                    "zhushu": "",
                    "type": 2
                },
                {
                    "paragraph": "玉盤盂二首",
                    "zhushu": "并序。",
                    "type": 2
                },
                {
                    "paragraph": "東武舊俗，",
                    "zhushu": "厚：密州所治城，即漢琅琊之東武。"
                },
                {
                    "paragraph": "毎歳四月大㑹於南禪、資福兩寺，芍藥供佛，而今歳最盛，凡七千餘朶，皆重跗累蕚，繁麗豐碩。中有白花，正圎如覆盂，其下十餘葉稍大，承之如盤，姿格絶異，獨出於七千朶之上。云得之於城北蘇氏園中，周宰相莒公之别業也。",
                    "zhushu": "厚：莒公，即蘇禹珪也，爲周相，廣順元年罷。"
                },
                {
                    "paragraph": "而其名俚甚，乃爲易之。",
                    "zhushu": "",
                    "type": 2
                },
                {
                    "paragraph": "𮦀花狼籍占春餘，芍藥開時掃地無。兩寺粧成寳瓔珞，一枝争看玉盤盂。佳名㑹作新翻曲，絶品難㝷舊畫圗。從此定知年榖熟，姑山親見雪肌膚。",
                    "zhushu": "縯：莊子：“藐姑射之山，有神人居焉。肌膚若氷雪，綽約若處子，使物不疵癘，而年榖熟。”",
                    "type": 2
                },
                {
                    "paragraph": "花不能言意可知，令君痛飲更無疑。",
                    "zhushu": "次公：杜詩：“痛飲真吾師。”"
                },
                {
                    "paragraph": "但持白酒勸佳客，直待瓊舟覆玉彛。",
                    "zhushu": "次公：李白詩：“白酒𥘉熟山中歸。”周礼有六彛，皆有舟。"
                },
                {
                    "paragraph": "負郭相君𥘉擇地，",
                    "zhushu": "縯：蘇秦旣約六國從親爲從長，相六國，曰：“使我有負郭田二頃，吾豈能佩六國相印乎？”"
                },
                {
                    "paragraph": "㸔羊属國首吟詩。",
                    "zhushu": "厚：蘇武使匈奴，欲降之，知武終不可屈，乃徙武北海上，使牧羝。武杖漢節牧羊，卧起所操持節旄盡落。後歸漢，拜典属國。"
                },
                {
                    "paragraph": "吾家豈與花相厚，更問殘芳有幾枝。",
                    "zhushu": "",
                    "type": 2
                },
                {
                    "paragraph": "留别釋迦院牡丹呈趙倅",
                    "zhushu": "",
                    "type": 2
                },
                {
                    "paragraph": "春風小院𥘉來時，壁間唯見使君詩。應問使君何處去，慿花說與春風知。",
                    "zhushu": "堯卿：杜詩：“傳語風光共流轉。”"
                },
                {
                    "paragraph": "年年歳歳何窮已，花似今年人老矣。",
                    "zhushu": "縯：劉希夷詩：“年年歳歳花相似，歳歳年年人不同。”○堯卿：唐人詩：“菊花一歳歳相似，人皃一年年不同。”"
                },
                {
                    "paragraph": "去年崔護若重來，",
                    "zhushu": "厚：麗倩集載：崔護清明獨遊都城南，得居人莊，叩門求飲，有女子開門，以盂水至。及來歳清明，䕶往咨之，則門已扄鎖，因題詩：去年今日此門中，人面桃花相映紅。人面不知何處去，桃花依舊𥬇春風。"
                },
                {
                    "paragraph": "前度劉郞在千里。",
                    "zhushu": "縯：劉禹錫自劍州貶帰京師，玄都觀有道士手植桃花，滿觀如紅霞。禹錫作詩云：玄都觀裏桃千樹，盡是劉郎去，後㘽坐此復謫播州。後十四年重逰玄都，蕩然無復一樹，惟兎葵、燕麥動摇春風耳。因再作詩云：“種桃道士歸何處，前度劉郎今獨來。”",
                    "type": 2
                },
                {
                    "paragraph": "次韻李公擇梅花",
                    "zhushu": "",
                    "type": 2
                },
                {
                    "paragraph": "詩人固長貧，",
                    "zhushu": "子仁：漢書：張負曰：“豈有美如陳平而長貧者乎？”"
                },
                {
                    "paragraph": "日午飢未動。偶然得一飽，萬象困嘲弄。",
                    "zhushu": "次公：退之詩：萬𩔖困陵暴。"
                },
                {
                    "paragraph": "追花不論命，",
                    "zhushu": "縯：韓詩：直把春償酒，都将命乞花。"
                },
                {
                    "paragraph": "愛雪長忍凍。天公非不憐，聽飽即喧閧。君爲三郡守，所至滿賔從。江湖常在眼，",
                    "zhushu": "次公：盖謂公擇甞爲湖守，毎懷江湖。謝靈運詩：想見山阿人，薜蘿如在眼。"
                },
                {
                    "paragraph": "詩酒事豪縱。奉使今折磨，清比於陵仲。",
                    "zhushu": "厚：孟子：陳仲子避兄離母，處於於陵。○次公：漢鄒陽陳言：於陵仲子辝三公，爲人灌園，故得其清。"
                },
                {
                    "paragraph": "永懷茶山下，携妓修春貢。",
                    "zhushu": "次公：茶山春貢，湖州事也。張君房脞說云：“湖州長城縣啄木嶺金沙泉，每歳造茶之所，出泉處沙中，居常無水。湖、常二郡守至于境㑹亭，具犧牲，拜勑𥙊泉，其夕清溢。造御茶畢，水即微减。供堂者畢，水已半之。太守造畢，即涸矣。守或還斾稽晚，則有風雷之變云。”"
                },
                {
                    "paragraph": "更憶檻泉亭，",
                    "zhushu": "次公：應是“檻泉”字。尓雅：檻泉正岀。正出者，湧岀也。"
                },
                {
                    "paragraph": "挿花雲䯻重。蕭然卧𤄵麓，愁聽春禽哢。忽見早梅花，不飲但孤諷。詩成獨寄我，字字愈頭痛。",
                    "zhushu": "縯：魏志：魏衣祖苦頭風，卧讀陳琳所作檄，翕然而起曰：“此愈我病。”"
                },
                {
                    "paragraph": "嗟君夲侍臣，筆橐從上雍。",
                    "zhushu": "次公：前趙充國傳：子卬言，張安丗持槖簮筆，事孝武皇帝數十年。注：槖，囊也。所以盛書。上雍，武帝所幸之地。司馬遷書云：“僕又薄從上上雍。”"
                },
                {
                    "paragraph": "脫靴吟芍藥，",
                    "zhushu": "任：開元中，禁中種芍藥，即今牡丹。㑹花方繁開，上曰：“賞名花，對妃子，焉用舊樂？”命李龜年持金花牋，宣賜翰林供奉李白，立進清平調詞。召入而白已醉。上命宫人以水灑靣。良乆，白謂髙力士曰：“爲吾脫靴。”力士素貴，遂衘之。餘見續麗人行注。"
                },
                {
                    "paragraph": "給札賦雲夢。",
                    "zhushu": "厚：漢武帝命尚書給筆札，令司馬相如賦子虚，盛推雲夢之事。"
                },
                {
                    "paragraph": "何人尉流落，嘉蘤天爲種。杯傾笛中吟，",
                    "zhushu": "縯：笛有落梅之曲。"
                },
                {
                    "paragraph": "帽拂果下鞚。",
                    "zhushu": "厚：後漢時，濊貃献果下馬，髙三尺，乗之可於果樹下行。"
                },
                {
                    "paragraph": "感時念羈旅，此意吾儕共。故山亦何有，桐花集么鳯。",
                    "zhushu": "次公：西蜀有桐花鳥，似鳯而小。先生眉人，故稱故山也。○師：人謂之倒掛子。公梅詞所謂“倒掛緑毛么鳯”是也。"
                },
                {
                    "paragraph": "君亦憶匡廬，",
                    "zhushu": "次公：匡廬，山名。江州寰宇記：廬山，其山九疊，山海經所謂三天子障也。周武王時，匡俗所廬，故名盧山，亦曰匡廬。"
                },
                {
                    "paragraph": "歸掃藏書洞。",
                    "zhushu": "子仁：蓋謂李公擇甞讀書廬山五老峯山白石僧舎故也。事見先生李氏山房藏書記。"
                },
                {
                    "paragraph": "何當種此花，各抱漢隂甕。",
                    "zhushu": "縯：莊子：漢隂丈人方将爲圃畦，鑿隧而入井，抱甕而出灌。",
                    "type": 2
                },
                {
                    "paragraph": "梅花二首",
                    "zhushu": "",
                    "type": 2
                },
                {
                    "paragraph": "春來幽谷水潺潺，的皪梅花草𣗥間。一夜東風吹石裂，半隨飛雪度關山。",
                    "zhushu": "次公：関山，徃黄州之路。先生詩：去年今日関山路，細雨梅花正断䰟。"
                },
                {
                    "paragraph": "何人把酒慰深幽，開自無聊落更愁。幸有清溪三百曲，不辭相送到黄州。",
                    "zhushu": "新𣸸：次公：前篇人爲花而賦者，後篇花自言而属於人者，皆詩人之風致也。“何人把酒慰深幽”，花自言也。以無人慰之，故開自無聊落更愁也。清溪所以浮其落蘂，能相送先生到黄州矣。",
                    "type": 2
                },
                {
                    "paragraph": "寓居定惠院之東，雜花滿山，有海棠一株，土人不知貴也",
                    "zhushu": "",
                    "type": 2
                },
                {
                    "paragraph": "江城地瘴蕃草木，只有名花苦幽獨。嫣然一𥬇竹籬間，",
                    "zhushu": "厚：文選：登徒子短宋玉賦：“嫣然一𥬇，惑陽城，迷下蔡。”"
                },
                {
                    "paragraph": "桃李漫山緫麄俗。也知造物有深意，故遣佳人在空谷。",
                    "zhushu": "縯：杜詩：“絶代有佳人，幽居在空谷。”"
                },
                {
                    "paragraph": "自然富貴出天姿，",
                    "zhushu": "次公：嵇康傳：“龍章鳯姿，天質自然也。”"
                },
                {
                    "paragraph": "不待金盤薦華屋。",
                    "zhushu": "次公：海棠嬌麗，自有富貴之姿，固不藉此。"
                },
                {
                    "paragraph": "朱唇得酒暈生臉，翠䄂卷紗紅映肉。",
                    "zhushu": "次公：杜詩：“憶子𥘉尉永嘉時，紅顔白面花映肉。”"
                },
                {
                    "paragraph": "林深霧暗曉光遲，日暖風輕春睡足。",
                    "zhushu": "次公：楊妃傳：妃方醉而起，帝曰：“乃海棠睡未足。”胡鄭谷詩：“穠麗最冝新着雨，妖嬈全在欲開時。”前輩謂此說盡海棠好處。韓持國詩：“長條無風亦自動，柔艶着雨更相宜。”乃用鄭語。先生此詩，詞格超𨓜，不復蹈襲前人。"
                },
                {
                    "paragraph": "雨中有涙亦悽慘，月下無人更清淑。先生食飽無一事，",
                    "zhushu": "帥：永叔詩：“飽食杜門無一事。”"
                },
                {
                    "paragraph": "散歩逍遥自捫腹。不問人家與僧舍，柱杖㪣門看脩竹。",
                    "zhushu": "次公：韓𨓆之詩：“誰家多竹門可欵。”"
                },
                {
                    "paragraph": "忽逢絶艶照衰朽，歎息無言揩病目。陋邦何處得此花，無乃好事移西蜀。寸根千里不易到，㗸子飛來定鴻鵠。天涯流落俱可念，",
                    "zhushu": "縯：白樂天琵琶行：“同是天涯淪落人。”○次公：妬記云：玉雪可念。"
                },
                {
                    "paragraph": "爲飲一樽歌此曲。明朝酒醒還獨來，雪落紛紛那忍觸。○",
                    "zhushu": "看竹倬南史：𡊮粲郡南一家有竹，粲不遍主人，直造竹所嘯詠。",
                    "type": 2
                },
                {
                    "paragraph": "雨中看牡丹三首",
                    "zhushu": "",
                    "type": 2
                },
                {
                    "paragraph": "霧雨不成㸃，",
                    "zhushu": "次公：古列女傳：陶荅子妻云：“豹藏霧雨也。”"
                },
                {
                    "paragraph": "映空疑有無。時於花上見，的皪走明珠。秀色洗紅粉，暗香生雪膚。",
                    "zhushu": "次公：莊子云：藐姑射之神人，肌膚若水雪。"
                },
                {
                    "paragraph": "黄昏更蕭瑟，頭重欲相扶。",
                    "zhushu": "",
                    "type": 2
                },
                {
                    "paragraph": "明日雨當止，晨光在松枝。清寒入花骨，",
                    "zhushu": "邦衡：李賀詩：“天遣裁詩作花骨。”"
                },
                {
                    "paragraph": "肅肅𥘉自持。午景發濃艶，一𥬇當及時。",
                    "zhushu": "次公：古詩云：行樂當及時。"
                },
                {
                    "paragraph": "依然暮還歛，亦似惜幽姿。",
                    "zhushu": "",
                    "type": 2
                },
                {
                    "paragraph": "幽姿不可惜，後日東風起。酒醒何所見，金粉抱青子。千花與百草，",
                    "zhushu": "次公：杜詩：萬草千花動疑碧。"
                },
                {
                    "paragraph": "共盡無妍鄙。未忍汙泥沙，牛酥煎落蘂。",
                    "zhushu": "",
                    "type": 2
                },
                {
                    "paragraph": "岐亭道上見梅花戲贈季常",
                    "zhushu": "陳慥字季常，任：元豐四年辛酉，公在黄州往𡵨亭作。",
                    "type": 2
                },
                {
                    "paragraph": "蕙死蘭枯菊亦摧，返䰟香入嶺頭梅。",
                    "zhushu": "縯：李夫人死，漢武帝念之不已，乃令方士作返䰟香燒之，夫人乃降。次公：十洲記：聚窟洲有大樹如楓，而葉香聞數百里，名曰返䰟樹。死尸在地，聞之而即生。"
                },
                {
                    "paragraph": "數枝殘緑風吹盡，一㸃芳心雀啅開。野店𥘉甞竹葉酒，",
                    "zhushu": "次公：張華輕薄篇曰：“蒼梧竹葉青。”張景陽七命曰：“豫北竹葉。”注云：“竹葉，酒名。”"
                },
                {
                    "paragraph": "江雲欲落豆稭灰。",
                    "zhushu": "次公：文酒清話載：王勉甞作雪詩，上吉陽縣令云：“上天燒下豆稭灰。”烏李從教変白梅。"
                },
                {
                    "paragraph": "行當更向釵頭見，病起烏雲正作堆。",
                    "zhushu": "子仁：詩云：“鬒髮如雲鳥。”雲謂𩯭也。",
                    "type": 2
                },
                {
                    "paragraph": "紅梅三首",
                    "zhushu": "",
                    "type": 2
                },
                {
                    "paragraph": "怕愁貪睡獨開遲，自恐冰容不入時。故作小紅桃杏色，",
                    "zhushu": "次公：杜詩：“㸃綴桃花舒小紅。”"
                },
                {
                    "paragraph": "尚餘孤痩雪霜姿。寒心未肯隨春態，酒暈無端上玉肌。詩老不知梅格在，更看緑葉與青枝。",
                    "zhushu": "石曼卿紅梅詩：“認桃無緑葉，辨杏有青枝。”任：先生詩文發源載石曼卿詩，嘗云：“此至陋語，村學堂中体也。”"
                },
                {
                    "paragraph": "雪裏開花𨚫是遟，",
                    "zhushu": "子仁：古詩：“前村深雪裏，昨夜一枝開。”謂梅也。"
                },
                {
                    "paragraph": "何如獨占上春時。也知造物含深意，故與施朱發妙姿。",
                    "zhushu": "次公：宋玉云：“施朱大赤。”"
                },
                {
                    "paragraph": "細雨裛殘千顆淚，輕寒瘦損一分肌。不應便雜夭桃杏，半㸃微酸已著枝。",
                    "zhushu": "",
                    "type": 2
                },
                {
                    "paragraph": "幽人自恨探春遟，",
                    "zhushu": "子仁：杜牧之詩：“自是㝷春去較遲。”不須惆悵怨芳時。"
                },
                {
                    "paragraph": "不見檀心未吐時。丹鼎奪胎那是寳，",
                    "zhushu": "朱砂紅銀，謂之不奪胎色。"
                },
                {
                    "paragraph": "玉人頩頰更多姿。",
                    "zhushu": "次公：頩，普經切。楚辝逺遊云：“玉色頩以艶顔𠔃，精神粹。”頩，怒色也。玉人怒則頰紅，故以比紅梅也。"
                },
                {
                    "paragraph": "抱叢暗蘂𥘉含子，落盞穠香已透肌。乞與徐熈畫新様，",
                    "zhushu": "飬直：圗畫見聞志云：“徐熈，鍾陵人，丗爲江南士族，善𦘕花木。”"
                },
                {
                    "paragraph": "竹間璀璨出斜枝。",
                    "zhushu": "",
                    "type": 2
                },
                {
                    "paragraph": "問大冶長老乞桃花茶栽東坡",
                    "zhushu": "堯祖：大冶縣属興國軍。",
                    "type": 2
                },
                {
                    "paragraph": "周詩記苦荼，",
                    "zhushu": "縯：詩：“誰謂茶苦，其甘如萕。”又：“周原膴膴，堇荼如飴。”"
                },
                {
                    "paragraph": "茗飲出近丗。",
                    "zhushu": "次公：晋宋喫茶謂之“茗飲”。○仔：尓雅云：“檟，苦荼。”注：“樹似梔子，今呼早采者爲荼，晚采者爲茗，一名荈，蜀人名之苦荼。”○子仁：杜詩：“茗飲蔗漿携所有。”"
                },
                {
                    "paragraph": "𥘉縁厭粱肉，",
                    "zhushu": "縯：杜詩：“甲第紛紛厭粱肉。”"
                },
                {
                    "paragraph": "假此雪昏滯。嗟我五畒園，桑麥苦䝉翳。不令寸地閑，",
                    "zhushu": "次公：杜詩：“寸地尺天俱入貢。”"
                },
                {
                    "paragraph": "更乞茶子蓺。飢寒未知免，已作太飽計。庶将通有無，農末不相戾。春來凍地裂，紫筍森已銳。",
                    "zhushu": "次公：紫筍，茶名。○性之：唐國史捕云：“湖州有顧渚之紫筍，常州有義興之紫笋，皆茶也。”"
                },
                {
                    "paragraph": "牛羊煩訶叱，筐筥未敢睨。江南老道人，齒髮日夜逝。他年雪堂品，尚記桃花裔。",
                    "zhushu": "",
                    "type": 2
                },
                {
                    "paragraph": "和秦太虚梅花",
                    "zhushu": "",
                    "type": 2
                },
                {
                    "paragraph": "西湖處士骨應槁，",
                    "zhushu": "縯：西湖処士，指言林逋和靖也。有梅花詩最知名。其一云：“踈影横斜水清淺，暗香浮動月黄昏。”評詩者以爲絶唱云。○子仁：先生詩話云：詩人有冩物之功，“桑之未落，其葉沃若”，它木殆不可以當此。至林逋梅花詩云云，决非桃李詩也。"
                },
                {
                    "paragraph": "只有此詩君壓倒。",
                    "zhushu": "子仁：楊汝士於裴晋公座上聮句，壓倒元白。"
                },
                {
                    "paragraph": "東坡先生心已灰，爲愛君詩被花惱。",
                    "zhushu": "厚：杜詩：“江上被花惱不徹。”"
                },
                {
                    "paragraph": "多情立馬待黄昏，殘雪消遟月出早。江頭千樹春欲暗，竹外一枝斜更好。",
                    "zhushu": "次公：林和靖詩又云：“屋簷斜入一枝低。”"
                },
                {
                    "paragraph": "孤山山下醉眠處，㸃綴裠腰紛不掃。萬里春隨逐客來，十年花送佳人老。去年花開我已病，今年對花還草草。不知風雨卷春歸，収拾餘香還𢌿昊。",
                    "zhushu": "次公：詩云：“投𢌿有昊。”",
                    "type": 2
                },
                {
                    "paragraph": "再和潜師",
                    "zhushu": "",
                    "type": 2
                },
                {
                    "paragraph": "化工未議蘇群槁，先向寒梅一傾倒。江南無雪春瘴生，爲散冰花除𤍠惱。",
                    "zhushu": "師：華嚴經云：“以白旃檀塗身，能除一切𤍠惱，而得清凉也。”"
                },
                {
                    "paragraph": "風清月落無人見，",
                    "zhushu": "子仁：唐皮日休白蓮詩云：“無情有恨何人見，月曉風清欲墜時。”"
                },
                {
                    "paragraph": "洗粧自趂霜鍾早。",
                    "zhushu": "次公：栁子厚云：“豊山上有鍾焉，霜降則鳴。”○師：宋武帝宫人早朝，聞景陽楼鍾聲，即起粧洗。○任：杜詩：“金吼霜鍾徹。”"
                },
                {
                    "paragraph": "惟有飛來𩀱白鷺，玉羽瓊枝鬬清好。呉山道人心似水，",
                    "zhushu": "子仁：漢書：“鄭崇曰：‘臣門如市，臣心如水。’”"
                },
                {
                    "paragraph": "眼净塵空無可掃。故将妙語寄多情，横機欲試東坡老。",
                    "zhushu": "子仁：列子：“是殆見吾衡氣機也。”"
                },
                {
                    "paragraph": "東坡習氣除未盡，時復長篇書小草。且撼長條飱落英，",
                    "zhushu": "縯：離騷云：“朝飲木蘭之墜露𠔃，久飱秋菊之落英。”"
                },
                {
                    "paragraph": "忍饑未忍窮呼昊。",
                    "zhushu": "厚：史記屈原傳：“太史公言：‘人窮則反夲，故勞苦倦極，未甞不呼天也。’”",
                    "type": 2
                },
                {
                    "paragraph": "海棠",
                    "zhushu": "",
                    "type": 2
                },
                {
                    "paragraph": "東方嫋嫋泛崇光，",
                    "zhushu": "次公：楚辭：“光風轉蕙泛崇蘭。”"
                },
                {
                    "paragraph": "香霧霏霏月轉廊。只恐夜深花睡去，",
                    "zhushu": "次公：明皇當召太真妃，妃被酒新起。帝曰：“此乃海棠花睡未足耳。”"
                },
                {
                    "paragraph": "高燒銀燭照紅粧。",
                    "zhushu": "",
                    "type": 2
                },
                {
                    "paragraph": "玉堂㘽花周正孺有詩次其韻",
                    "zhushu": "",
                    "type": 2
                },
                {
                    "paragraph": "故山桃李半荒榛，粗報君恩便乞身。竹簟暑風招我老，",
                    "zhushu": "縯：歐陽文忠公内制集序云：“凉竹簟之暑風，曝茆簷之冬日。”"
                },
                {
                    "paragraph": "玉堂花蘂爲誰春。纎纎翠蔓詩催發，皎皎霜葩髪鬬新。只有來禽青李帖，",
                    "zhushu": "厚：王羲之有問：“人覔來禽青李帖。”"
                },
                {
                    "paragraph": "他年留與學書人。",
                    "zhushu": "",
                    "type": 2
                },
                {
                    "paragraph": "和王晉卿送梅花次韻",
                    "zhushu": "",
                    "type": 2
                },
                {
                    "paragraph": "東坡先生未歸時，自種來禽與青李。",
                    "zhushu": "次公：言在黄州時也。○伯恭：詩文發源云：“來禽，以味甘來衆禽也。”餘見前篇注。"
                },
                {
                    "paragraph": "五年不踏江頭路，",
                    "zhushu": "次公：言離黄州五年矣。"
                },
                {
                    "paragraph": "夢逐東風泛蘋芷。江梅山杏爲誰容，獨𥬇依依臨野水。此間風物君未識，花浪飜天雪相激。明年我復在江湖，知君對花三歎息。",
                    "zhushu": "",
                    "type": 2
                },
                {
                    "paragraph": "卧病彌月，聞垂雲花開，順闍梨以詩見招，次韻荅之",
                    "zhushu": "",
                    "type": 2
                },
                {
                    "paragraph": "道人心似水，不礙照花妍。燕坐春強半，清隂月屢遷。平生無起㓕，",
                    "zhushu": "師：釋迦渇：“諸行無常，是生㓕法。生㓕㓕已，寂㓕爲樂。”"
                },
                {
                    "paragraph": "一念有陳鮮。嫋嫋風枝舉，離離日蕚蔫。病吟終少味，老醉不成㒹。何必遨頭出，",
                    "zhushu": "師：世俗以太守爲遨頭。"
                },
                {
                    "paragraph": "湖中有散仙。",
                    "zhushu": "次公：韓退之云：“上界真人足官府，豈如散仙鞭新。”次公：先生自言：是道人心固似水，不礙花枝之照，卧笞鵉鳯，終日相追陪。添病燕坐，不斍月屢遷，而心無起㓕，病老鮮歡，何必出也。",
                    "type": 2
                },
                {
                    "paragraph": "菩薩南漪堂杜鵑花",
                    "zhushu": "",
                    "type": 2
                },
                {
                    "paragraph": "南漪杜鵑天下無，披香殿上紅氍毹。",
                    "zhushu": "次公：白樂天紅線毯篇：“紅線毯，擇蠒𢇁𢇁清水煑，老𢇁練線紅藍染。染爲紅線紅於藍，織作披香殿上毯。是已。”"
                },
                {
                    "paragraph": "鶴林兵火真一夢，不歸閬苑歸西湖。",
                    "zhushu": "鶴林事，見本卷冬日牡丹詩注。",
                    "type": 2
                },
                {
                    "paragraph": "題楊次公春蘭",
                    "zhushu": "任：元祐五年庚午，先生在杭州作。",
                    "type": 2
                },
                {
                    "paragraph": "春蘭如美人，不採羞自獻。時聞風露香，蓬艾深不見。丹青冩真色，欲𥙷離騷傳。",
                    "zhushu": "次公：漢武帝使劉安作离騷傳，以其經如春秋，復傳其事云。"
                },
                {
                    "paragraph": "對之如靈均，冠佩不敢燕。",
                    "zhushu": "援：屈原離騷經：名予曰正則𠔃，字予曰靈均。",
                    "type": 2
                },
                {
                    "paragraph": "題楊次公蕙",
                    "zhushu": "",
                    "type": 2
                },
                {
                    "paragraph": "蕙夲蘭之族，依然臭味同。",
                    "zhushu": "厚：左氐：譬諸草木，吾臭味也。"
                },
                {
                    "paragraph": "曽爲水仙佩，",
                    "zhushu": "次公：老杜詩：江妃水仙惜不得。又，楚詞：紉秋蘭以爲佩。"
                },
                {
                    "paragraph": "相識楚詞中。",
                    "zhushu": "縯：楚詞：余旣滋蘭之九畹𠔃，又樹蕙之百畒。"
                },
                {
                    "paragraph": "幻色雖非實，眞香亦竟空。云何起微馥，鼻觀已先通。",
                    "zhushu": "次公：佛家言：觀鼻端白，謂之鼻觀。",
                    "type": 2
                },
                {
                    "paragraph": "次韻錢穆父紫薇花二首",
                    "zhushu": "",
                    "type": 2
                },
                {
                    "paragraph": "虚白堂前合抱花，",
                    "zhushu": "縯：老子：合抱之木，生於毫末。○啇老杭州圖經云：虚白堂在舊治。"
                },
                {
                    "paragraph": "秋風落日照横斜。閱人此地知多少，",
                    "zhushu": "厚：漢：盖寛饒。視屋而嘆曰：“如此傳舎，閲人多矣。”"
                },
                {
                    "paragraph": "物化無涯生有涯。",
                    "zhushu": "虚白堂前紫薇兩株，俗云楽天所種。○縯：莊子：此之謂物化。又曰：吾生也有涯，而知也無涯。",
                    "type": 2
                },
                {
                    "paragraph": "折得芳㽔兩眼花，題詩相報字傾斜。篋中尚有絲綸句，坐覺天光照海涯。",
                    "zhushu": "楽天詩云：絲綸閣下文書静，鍾鼓楼前刻漏長。獨坐黄昏誰是伴，紫微花對紫微郎。上嘗書此詩賜。",
                    "type": 2
                },
                {
                    "paragraph": "次韻楊公濟奉議梅花十首",
                    "zhushu": "堯卿：楊蟠，字公済，建州人，嘉祐時詩人也。求叔詩云：卧讀楊蟠一千首，乞渠秋月與春光。",
                    "type": 2
                },
                {
                    "paragraph": "梅梢春色弄微和，作意南枝剪刻多。",
                    "zhushu": "次公：紅梅詩：“南枝向暖北枝寒。”又退之李花詩：“誰将平地万堆雪，剪刻作此連天花。”"
                },
                {
                    "paragraph": "月黒林間逢縞袂，霸陵醉尉誤誰何。",
                    "zhushu": "霸陵事，見鐵溝行注。",
                    "type": 2
                },
                {
                    "paragraph": "相逢月下是瑶臺，",
                    "zhushu": "次公：李白木芍藥詩：“若非群玉山頭見，㑹向瑶臺月下逢。”"
                },
                {
                    "paragraph": "藉草淸樽連夜開。明日酒醒應滿地，空令飢鶴啄莓苔。",
                    "zhushu": "",
                    "type": 2
                },
                {
                    "paragraph": "緑髮㝷春湖畔回，萬松嶺上一枝開。",
                    "zhushu": "次公：言其昔爲倅時。"
                },
                {
                    "paragraph": "而今縱老霜根在，得見劉郎又獨來。",
                    "zhushu": "援：劉禹錫詩：“種桃道士歸何處，前度劉郞今獨來。”"
                },
                {
                    "paragraph": "月地雲堦漫一樽，",
                    "zhushu": "縯：古詩：“月地雲堦拜洞仙。”"
                },
                {
                    "paragraph": "玉奴終不負東昏。",
                    "zhushu": "堯卿：南齊東昏侯妃潘氏，小字玉兒，有國色。帝将留之，以問王茂仁，曰：“亡齊者此物，留之恐貽外議。”帝乃出之。軍主田安啓求爲婦，玉兒泣曰：“昔者見遇時主，今豈下匹非𩔖。死而後已，義不受辱。”乃自縊，㓗白如玉。"
                },
                {
                    "paragraph": "臨春結綺荒荆𣗥，誰信幽香是返魂。",
                    "zhushu": "次公：报國陳後主張貴妃，名䴡華。後主爲建光照殿，前起臨春、結綺、望仙三閤，以檀沉香爲之。微風暫至，香聞數里。○師：漢武帝令方士燒返䰟香，以降李夫人之魂。又見前歧亭道上梅花詩注。",
                    "type": 2
                },
                {
                    "paragraph": "日出冰壷散水花，",
                    "zhushu": "縯：杜詩：“水花晚色靜。”"
                },
                {
                    "paragraph": "野梅官柳漸欹斜。",
                    "zhushu": "援：老杜詩：“市橋官栁細，江路野梅香。”"
                },
                {
                    "paragraph": "西郊欲就詩人飲，黄四娘家子羙家。",
                    "zhushu": "次公：詩人指言子美也。子美詩：“黄四娘家花滿蹊，千朶萬朶壓枝低。”",
                    "type": 2
                },
                {
                    "paragraph": "君知早落坐先開，莫着新詩四句催。嶺北霜枝最多思，",
                    "zhushu": "師：“大庾嶺上梅花，南枝已落，北枝方開，寒暖之候異也。”"
                },
                {
                    "paragraph": "忍寒留待使君來。",
                    "zhushu": "",
                    "type": 2
                },
                {
                    "paragraph": "冰盤未薦含酸子，",
                    "zhushu": "次公：韓退之李花詩：“冰盤夏薦碧寔脆。”"
                },
                {
                    "paragraph": "雪嶺先㸔耐凍枝。應𥬇春風木芍藥，",
                    "zhushu": "木芍藥即牡丹。"
                },
                {
                    "paragraph": "豊肌弱骨要人醫。",
                    "zhushu": "",
                    "type": 2
                },
                {
                    "paragraph": "寒雀喧喧凍不飛，遶林空啅未開枝。多情好與風流伴，不到𩀱流燕語時。",
                    "zhushu": "",
                    "type": 2
                },
                {
                    "paragraph": "蛟綃剪碎玉簮輕，",
                    "zhushu": "次公：左思呉都賦云：“泉室潜織而卷綃。”注云：“泉室則水居者。俗傳鮫人自水中出，於人間賣綃。綃，絹也。”○子仁：林和靖梅詩：“蘃訝粉綃裁太碎，蔕疑紅蠟綴𥘉乾。”"
                },
                {
                    "paragraph": "檀暈粧成雪月明。",
                    "zhushu": "援：李啇隱詩：“如何雲月交光夜。”"
                },
                {
                    "paragraph": "肯伴老人春一醉，懸知欲落更多情。",
                    "zhushu": ""
                },
                {
                    "paragraph": "縞裙練帨玉川家，肝膽清新冷不邪。",
                    "zhushu": "次公：退之李花詩：“夜領張徹投盧仝，乗雪共至玉皇家。長姬香御四羅列，縞裙練帨無等差。静濯明粧有所奉，顧我未肯置齒牙。清寒瑩骨肝膽醒，一生思慮無由邪。”"
                },
                {
                    "paragraph": "穠李争春猶辨此，更教踏雪㸔梅花。",
                    "zhushu": "",
                    "type": 2
                },
                {
                    "paragraph": "再和楊公濟梅花十絶",
                    "zhushu": "",
                    "type": 2
                },
                {
                    "paragraph": "一枝風物便清和，看盡千林未覺多。結習已空從着袂，不湏天女問如何。",
                    "zhushu": "天女事，見第十卷座上賦戴花得天字詩。",
                    "type": 2
                },
                {
                    "paragraph": "天教桃李作輿臺，",
                    "zhushu": "縯：左氏：輿臣𨽻，隷臣僚，僚臣僕，僕臣臺。○次公：張平子東京賦：“發京倉，散禁財，賚皁僚，逮輿臺。”"
                },
                {
                    "paragraph": "故遣寒梅第一開。慿仗幽人収艾蒳，",
                    "zhushu": "次公：廣志云：“艾蒳，松皮上蘚衣。出本草注。”合和諸香燒之，其煙團聚，清白可爱。○十朋：香譜云：“艾蒳出西國，似文。”"
                },
                {
                    "paragraph": "國香和雨入青苔。",
                    "zhushu": "援：左氏：“蘭有國香。”",
                    "type": 2
                },
                {
                    "paragraph": "白髮思家萬里回，小軒臨水爲花開。故應剰作詩千首，知是多情得得來。",
                    "zhushu": "縯：僧貫休詩：“一缾一鉢垂垂老，万水千山得得來。”",
                    "type": 2
                },
                {
                    "paragraph": "人去殘英滿酒樽，不堪細雨濕黄昏。夜寒那得穿花蝶，知是風流楚客魂。",
                    "zhushu": "縯：昔者莊周夢爲胡蝶，栩栩然胡蝶也。次公：宋玉有招䰟，以招屈原之䰟，則可謂楚客魄。"
                },
                {
                    "paragraph": "春入西湖到處花，裙腰芳草抱山斜。",
                    "zhushu": "次公曰：樂天杭州春望云：“誰開湖寺西南路，草緑裙腰一道斜。”𦣻注云：“孤山寺在湖洲中，草緑時望如裙腰。”"
                },
                {
                    "paragraph": "盈盈解佩臨煙浦，",
                    "zhushu": "次公：列仙傳：鄭交甫游漢江，見二女，請其佩，一女解佩與之。旣而視之，空懷二女，忽不見。"
                },
                {
                    "paragraph": "脉脉當壚傍酒家。",
                    "zhushu": "援：漢司馬相如賣酒臨卭，每自滌器，文君當壚。",
                    "type": 2
                },
                {
                    "paragraph": "莫向霜晨怨未開，白頭朝夕自相催。",
                    "zhushu": "厚：老杜詩：朝夕催人自白頭。"
                },
                {
                    "paragraph": "斬新一朶含風露，",
                    "zhushu": "縯：老杜詩：斬新花蘃未應飛。○師：抒情詩：盧儲止官舎，迎内子，有庭花開，乃題曰：“芍藥斬新栽，當庭數朶開。東風與拘束，留待細君來。”"
                },
                {
                    "paragraph": "恰似西廂待月來。",
                    "zhushu": "次公：䴡情集鸎鸎詩：待月西廂下，迎風戸半開。拂墻花樹動，疑是玉人來。鶯鶯，即崔氏婦。",
                    "type": 2
                },
                {
                    "paragraph": "洗盡鈆華見雪肌，",
                    "zhushu": "倬：曹子建洛神賦云：芳澤無加，鈆華不御。注：芳澤，香油也。鈆華，乃粉也。"
                },
                {
                    "paragraph": "要将真色闘生枝。檀心已作龍涎吐，",
                    "zhushu": "次公：“龍涎”，香名。○邦衡：香譜云：龍涎出大食國，其龍多蟠於澤中之大石，卧而吐涎。然龍涎無香，能發衆香，故人用以和香。"
                },
                {
                    "paragraph": "玉頰何勞獺髓毉。",
                    "zhushu": "次公：酉陽雜爼：呉孫和恱鄧夫人，常置膝上。和弄水精如意，誤傷其頓，血汚袴帶，令毉合藥，云：“得白獺髓、𮦀玉琥珀屑，當𥙷滅此痕。”",
                    "type": 2
                },
                {
                    "paragraph": "湖面𥘉驚片片飛，樽前吹折最繁枝。",
                    "zhushu": "師：退之風折花枝詩：“春風也是多情思，故揀繁枝折贈君。”"
                },
                {
                    "paragraph": "何人㑹得春風意，怕見梅黄雨細時。",
                    "zhushu": "次公：老杜詩云：南京西浦道，四月熟黄梅。湛湛長江去，冝冥細雨來。",
                    "type": 2
                },
                {
                    "paragraph": "長恨漫天栁絮輕，",
                    "zhushu": "子仁：韓退之詩：“楊花榆莢無木思，惟解漫天作雪飛。”"
                },
                {
                    "paragraph": "只将飛舞占清明。寒梅似與春相避，未解無私造物情。",
                    "zhushu": ""
                },
                {
                    "paragraph": "比客南來豈是家，醉看參月半横斜。他年欲識呉姫面，秉燭三更對此花。",
                    "zhushu": "",
                    "type": 2
                },
                {
                    "paragraph": "㯶筍",
                    "zhushu": "并序○任：元祐六年辛未作。",
                    "type": 2
                },
                {
                    "paragraph": "㯶筍狀如魚，剖之得魚子，味如苦筍而加甘芳。蜀人以饌佛，僧甚貴之，而南方不知也。筍生膚毳中，盖花之方孕者。正二月間可剥取，過此苦澁不可食矣。取之無害於於木，而宜於飲食。法當蒸熟，所施略與笋同，蜜煑酢浸，可致千里外。今以餉殊長老。",
                    "zhushu": "",
                    "type": 2
                },
                {
                    "paragraph": "贈君木魚三百尾，中有鵝黄子魚子。夜义剖癭欲分甘，",
                    "zhushu": "次公：李群玉與王璘聮句，群玉破題云：“芍藥花開菩薩面。”王璘略不佇思，曰：“㯶櫚葉散夜义頭。"
                },
                {
                    "paragraph": "籜龍藏頭敢言美。",
                    "zhushu": "次公：盧仝詩：“竹林吾所惜，新筍好看守。万籜抱龍児，攅迸溢林薮。”○師：後漢費長房投竹杖於葛陂，化爲龍。故後世謂笋爲籜龍。"
                },
                {
                    "paragraph": "願隨蔬果得自用，勿使山林空老死。問君何事食木魚，烹不能鳴固其理。",
                    "zhushu": "縯：莊子：𪧐於故人之家，故人命豎子殺鴈而烹之。豎子謂曰：“其一能鳴，其一不能鳴，請奚殺？”主人曰：“殺不能鳴者。”",
                    "type": 2
                },
                {
                    "paragraph": "次韻曹子方龍山真覺院瑞香花",
                    "zhushu": "",
                    "type": 2
                },
                {
                    "paragraph": "幽香結淺紫，來自孤雲岑。骨香不自知，色淺意殊深。移栽青蓮宇，",
                    "zhushu": "次公：“青蓮宇，佛宫也。”"
                },
                {
                    "paragraph": "遂冠薝蔔林。",
                    "zhushu": "次公：維摩經：“如入薝蔔林，惟聞薝蔔香，不聞它香。”"
                },
                {
                    "paragraph": "結爲楚臣佩，",
                    "zhushu": "縯：屈原离騷經：“紐秋蘭以爲佩。”"
                },
                {
                    "paragraph": "散落天女襟。",
                    "zhushu": "次公：“天女散花於菩薩大弟子之衣，詳見上注。”"
                },
                {
                    "paragraph": "君持風霜節，耳冷欹𥬇音。",
                    "zhushu": "次公：“子方爲使，故云風霜節。唐宣宗曰：‘朕耳冷，不知有卿也。’”"
                },
                {
                    "paragraph": "一逢蘭蕙質，稍回鐡石心。",
                    "zhushu": "縯：皮日休桃花賦序：“余甞慕宋廣平之爲相，貞資勁貲，剛態毅狀，疑其鐡心石腸，不解婉媚之文。”"
                },
                {
                    "paragraph": "置酒要妍暖，養花須晏隂。及此隂晴間，恐致慳嗇霖。",
                    "zhushu": "師：俗諺有“慳值風，嗇值雨”之語。"
                },
                {
                    "paragraph": "綵雲知易散，",
                    "zhushu": "次公：白樂天詩：“綵雲易散琉璃脆。”"
                },
                {
                    "paragraph": "鷤鴂憂先吟。",
                    "zhushu": "縯：楚詞：“恐鷤鴂之先鳴𠔃，百草爲之不芳。”"
                },
                {
                    "paragraph": "明朝便陳迹，試着丹青臨。",
                    "zhushu": "師：臨，摹也。古人謂林書爲臨書。",
                    "type": 2
                },
                {
                    "paragraph": "蠟梅一首贈趙景貺",
                    "zhushu": "",
                    "type": 2
                },
                {
                    "paragraph": "天公㸃酥作梅花，此有蠟梅禪老家。蜜蜂採花作黄蠟，取蠟爲花亦其物。天工變化誰得知，",
                    "zhushu": "子仁：杜詩：“蒼天變化誰料得。”"
                },
                {
                    "paragraph": "我亦兒嬉作小詩。",
                    "zhushu": "厚：退之詩：“又不媚𥬇語，不能伴児嬉。”"
                },
                {
                    "paragraph": "君不見萬松嶺上黄千葉，",
                    "zhushu": "次公：弟七卷先生留劉景文詩亦云。○德操：按杭州圗經：万松嶺在錢塘舊治正南，到縣一十里。"
                },
                {
                    "paragraph": "玉蘂檀心兩竒絶。",
                    "zhushu": "次公：李白詩：光景兩竒絶。"
                },
                {
                    "paragraph": "醉中不覺渡千山，夜聞梅香失醉眠。歸來却夢追花去，夢裏花僊覔竒句。此間風物屬詩人，我老不飲當付君。君行適呉我適越，",
                    "zhushu": "次公：先生将有㑹稽之請故也。"
                },
                {
                    "paragraph": "𥬇指西湖作衣鉢。",
                    "zhushu": "子仁：唐摭言：狀元以下到主司，主事請謝衣鉢。謂與主司名第同者。○任：禪家謂傳法爲傳衣鉢。",
                    "type": 2
                },
                {
                    "paragraph": "贈朱遜之",
                    "zhushu": "并引。",
                    "type": 2
                },
                {
                    "paragraph": "元祐六年九月，與朱遜之㑹議于潁。或言洛人善接花，𡻕出新枝，而菊品尤多。遜之曰：“菊當以黄爲正，餘可鄙也。”昔叔向聞鬷蔑一言，知其爲人。予於遜之亦云。",
                    "zhushu": "",
                    "type": 2
                },
                {
                    "paragraph": "黄花𠉀秋節，",
                    "zhushu": "縯：月令：季秋之月，菊有黄花。"
                },
                {
                    "paragraph": "逺自夏小正。",
                    "zhushu": "次公：夏小正，大戴禮之篇名。以蟲魚草木正十二月之節候，起於夏后氏，故曰夏小正。"
                },
                {
                    "paragraph": "坤裳有正色，",
                    "zhushu": "援：周易：“坤六五，黄裳元吉。”"
                },
                {
                    "paragraph": "鞠衣亦令名。",
                    "zhushu": "縯：周官：后妃之服有鞠衣。鞠之花黄，黄，隂中之色。后蚕服鞠衣，隂事也。"
                },
                {
                    "paragraph": "一從人僞勝，遂與天力爭。易性寓非族，改顔隨所令。新竒旣易售，粹駮定相傾。疾惡逢伯厚，",
                    "zhushu": "厚：後漢朱震，字伯厚。初爲州從事，奏済隂太守單匡𧷢罪，并連臣兄中常侍超。故三府諺云：“車如雞棲馬如狗，疾惡如風朱伯厚。”"
                },
                {
                    "paragraph": "識眞似淵明。",
                    "zhushu": "援：淵明詩：“秋菊有佳色，裛露撥其英。玩此忘憂物，逺我違丗情。”"
                },
                {
                    "paragraph": "君言我所印，",
                    "zhushu": "次公：維摩經言：“佛所印可。”"
                },
                {
                    "paragraph": "丗論誰敢評。願君爲霜風，一掃紫與頳。",
                    "zhushu": "王父寳瀆記云：“宣帝異國貢紫菊一莖，立曼延數畒。味甘，食者至死不飢渴。”",
                    "type": 2
                },
                {
                    "paragraph": "次韻錢穆父王仲至同賞田曹梅花",
                    "zhushu": "",
                    "type": 2
                },
                {
                    "paragraph": "寒㕔不知春，",
                    "zhushu": "厚：退之荅張徹云：“勤來得晤語，勿惮𪧐寒𠫇。”"
                },
                {
                    "paragraph": "獨立耿玉雪。閉門愁永夜，置酒及明發。",
                    "zhushu": "縯：詩小宛：“明發不寐。”"
                },
                {
                    "paragraph": "忽驚庭戸暁，未受煙雨没。浮光風宛轉，照影水方折。",
                    "zhushu": "厚：尸子曰：“水圎折者有珠，石方折者有玉。”"
                },
                {
                    "paragraph": "𩯭霜未易掃，",
                    "zhushu": "厚：樂天啄木曲：“我有兩𩯭霜，知君銷不得。”"
                },
                {
                    "paragraph": "眉斧親自伐。",
                    "zhushu": "援：文選放乘七發云：“皓齒蛾眉，命曰伐性之斧。”"
                },
                {
                    "paragraph": "惟當此花前，醉卧黄昏月。",
                    "zhushu": "次公：李賀泰宫詩：“醉卧氍毹滿牀月。”縯：林逋梅詩：“踈影横斜水清淺，暗香浮動月黄昏。”",
                    "type": 2
                },
                {
                    "paragraph": "三月二十日多葉杏開",
                    "zhushu": "",
                    "type": 2
                },
                {
                    "paragraph": "零露泫月蘂，",
                    "zhushu": "厚：謝靈運詩：“嵓下雲方合，花上露猶泫。”"
                },
                {
                    "paragraph": "温風散晴葩。天公了不睡，連夜開此花。",
                    "zhushu": "縯：武后詔曰：“明朝遊後苑，火急報君知。”直湏連夜發，莫待曉風吹。○無己南卓羯鼓録云：元宗甞遇二月𥘉柳杏将吐，命取羯鼓緃擊。及回顧柳杏，皆已微析吐，𥬇曰：“此一事不喚我作天公乎？”"
                },
                {
                    "paragraph": "芳心誰剪刻，",
                    "zhushu": "厚：退之李花詩：“誰将平地萬堆雪，剪刻作此連天花。”"
                },
                {
                    "paragraph": "天質自清華。惱客香無有，弄粧影横斜。",
                    "zhushu": "子仁：林逋梅詩：“踈影横斜水清淺。”"
                },
                {
                    "paragraph": "中山古戰國，",
                    "zhushu": "次公：中山本晉地，智伯分爲中山君也。叢臺易水，皆是一帶之地。"
                },
                {
                    "paragraph": "殺氣浮髙牙。",
                    "zhushu": "厚：岑參北庭詩：“日暮上北樓，殺氣凝不開。”"
                },
                {
                    "paragraph": "叢臺餘𥙆服，",
                    "zhushu": "縯：前漢：鄒陽上書曰：“全趙之時，武力鼎士，𥙆服於叢臺之下。”注云：𥙆服，盛服也。"
                },
                {
                    "paragraph": "易水雄悲笳。",
                    "zhushu": "援：史記：燕丹令荆軻刺秦王，賔客送之易水之上。髙漸離擊筑，荆軻和而歌曰：“風蕭蕭𠔃易水寒，壯士一去𠔃不復還。”"
                },
                {
                    "paragraph": "自從此花開，玉肌洗塵沙。坐令游俠窟，",
                    "zhushu": "厚：文選郭景純詩：京華游俠窟。"
                },
                {
                    "paragraph": "化作温柔家。",
                    "zhushu": "次公：中庸言：寛裕温柔足有容。"
                },
                {
                    "paragraph": "我老念江海，不飲空咨嗟。劉郎歸何日，紅桃爍殘霞。明年花開時，舉酒望三巴。",
                    "zhushu": "盖欲請梓州而歸也。",
                    "type": 2
                },
                {
                    "paragraph": "十一月二十六日松風亭下梅花盛開",
                    "zhushu": "共父：按年譜：先生以紹聖元年十月三日至惠州，寓居嘉祐寺松風亭。",
                    "type": 2
                },
                {
                    "paragraph": "春風嶺上淮南村，昔年梅花曽斷魂。",
                    "zhushu": "坡：予昔赴黄州，春風嶺上見梅花，有两絶句。明年正月，往歧亭道上賦詩云：“去年今日関山路，細雨梅花正断䰟。”"
                },
                {
                    "paragraph": "豈知流落復相見，蠻風蜑雨愁黄昏。",
                    "zhushu": "次公：惠州有蜑子，獠𩔖也。"
                },
                {
                    "paragraph": "長條半落荔枝浦，卧樹獨秀桄榔園。豈惟幽光留夜色，直恐冷艶排冬温。松風亭下荊𣗥裏，兩株玉蘂明朝𥋆。",
                    "zhushu": "厚：李白鵬賦：“晞扶桑之朝暾。”"
                },
                {
                    "paragraph": "海南仙雲嬌墯砌，",
                    "zhushu": "厚：詩話載徐錯秋声詩：“井梧紛墯砌。”○次公：杜牧云：“雲嬌惹粉囊。”"
                },
                {
                    "paragraph": "月下縞衣來扣門。",
                    "zhushu": "子翬：詩：“縞衣綦巾。”"
                },
                {
                    "paragraph": "酒醒夢斍起繞樹，妙意有在終無言。先生獨飲勿歎息，幸有落月窺清樽。",
                    "zhushu": "",
                    "type": 2
                },
                {
                    "paragraph": "再用前韻",
                    "zhushu": "",
                    "type": 2
                },
                {
                    "paragraph": "羅浮山下梅花村，玉雪爲骨冰爲䰟。",
                    "zhushu": "厚：唐摭言：僧栖白弔劉德仁詩曰：“忍苦爲詩身到此，氷䰟雪𩲸已難招。”駒父：杜徐卿二子歌：“秋水爲神玉爲骨。”"
                },
                {
                    "paragraph": "紛紛𥘉疑月挂樹，",
                    "zhushu": "次公：杜詩：“凉月已紛紛。”"
                },
                {
                    "paragraph": "耿耿獨與參横昏。",
                    "zhushu": "次公：龍城録載：隋開皇中，趙師雄遷羅浮。一日天寒日暮，於梅林間酒肆旁舎見美人，淡粧素服出迎。時已昏黑，殘雪未消，月色微明。師雄與語，言極清麗，芳香襲人。因與之扣酒家門共飲。少頃，一緑衣童子𥬇歌戯舞，師雄醉寢，但覺風寒相襲。乆之，東方已白，起視在大梅花樹下，上有翠羽啾嘈相頋，月落參横，但惆悵而已。"
                },
                {
                    "paragraph": "先生索居江海上，",
                    "zhushu": "縯：禮記：“子夏曰：‘吾離群而索居，亦已乆矣。’”"
                },
                {
                    "paragraph": "悄如病鶴栖荒園。天香國艶肯相顧，",
                    "zhushu": "厚：南部新書：“李正封詩：‘天香夜染衣，國色朝酣酒。’”"
                },
                {
                    "paragraph": "知我酒熟詩清温。蓬萊宫中花鳥使，",
                    "zhushu": "援：唐明皇天寳末，遣使採民間美女，納之宫中，號“花鳥使”。"
                },
                {
                    "paragraph": "緑衣倒挂扶桑暾。",
                    "zhushu": "縯：“嶺南珍禽有倒挂子，緑衣紅啄，如鷜鵡而小。”李白鵬賦：“晞扶桑之朝暾。”"
                },
                {
                    "paragraph": "抱叢窺我方醉卧，故遣啄木先㪣門。",
                    "zhushu": "厚：退之詩：“洛陽窮秋厭窮獨，丁丁啄門疑啄木。”"
                },
                {
                    "paragraph": "麻姑過君急掃洒，",
                    "zhushu": "次公：國史𥙷：李泌以虚誕自任，甞對客曰：令家人速掃洒，今夜洪崖先生來，有人遺美酒，㑹有客至，乃曰：“麻姑送酒來，與君同傾。”未畢，門者曰：“某侍郞取榼子。”泌命倒還，略無怍色。"
                },
                {
                    "paragraph": "鳥能歌舞花能言。酒醒人散山寂寂，惟有落蘂粘空樽。",
                    "zhushu": "",
                    "type": 2
                },
                {
                    "paragraph": "花落復次韻",
                    "zhushu": "",
                    "type": 2
                },
                {
                    "paragraph": "玉妃謫墮煙雨村，",
                    "zhushu": "次公：“玉妃”，指言太真妃也。"
                },
                {
                    "paragraph": "先生作詩與招魂。",
                    "zhushu": "縯：楚詞：“宋玉哀屈原憂愁山澤，魂魄飛散，其命将落，故作招䰟，欲以復其精神，延其年夀。”"
                },
                {
                    "paragraph": "人間草木非我對，奔月偶桂成幽昏。",
                    "zhushu": "厚：王充論衡：𢌿得不死之薬於西王母，羿妻𢘆娥窃之以奔月中。"
                },
                {
                    "paragraph": "暗香入户㝷短夢，青子綴枝留小園。披衣連夜喚客飲，雪膚滿地聊相温。",
                    "zhushu": "次公：莊子：姑射神人肌膚若氷雪。"
                },
                {
                    "paragraph": "松明照坐愁不睡，井花入腹清而暾。",
                    "zhushu": "厚：杜詩：兒童汲井花，慣捷瓶上手。○子仁：夲草：井花水令人好顔色，與諸水有異，井中平旦第一汲者。"
                },
                {
                    "paragraph": "先生來年六十化，",
                    "zhushu": "縯：莊子：籧伯玉行年六十而六十化。"
                },
                {
                    "paragraph": "道眼已入不二門。",
                    "zhushu": "援：維摩詰問文殊：如何是不二法門。"
                },
                {
                    "paragraph": "多情好事餘習氣，惜花未忍都無言。留連一物吾過矣，",
                    "zhushu": "次公：北史：王晞謂盧思道曰：“卿輩亦是留連之一物，豈真在魚鳥而已。”○子仁：記檀弓：子夏曰：“吾過矣。”"
                },
                {
                    "paragraph": "𥬇領百罰空罍樽。",
                    "zhushu": "厚：杜詩云：数莖白髮那抛得，百罰深杯亦不辤。",
                    "type": 2
                },
                {
                    "paragraph": "次韻表兄程正輔江行見桃花",
                    "zhushu": "",
                    "type": 2
                },
                {
                    "paragraph": "曲士賦懷沙，草木傷莽莽。",
                    "zhushu": "縯：史記：屈平旣絀，乃作懷沙之賦，其詞有云：“陶陶孟夏𠔃，草木莽莽。傷懷永哀𠔃，汨徂南土。”"
                },
                {
                    "paragraph": "德人無荆𣗥，坐失嶺嶠阻。我兄瑚璉姿，流落瘴江浦。净眼見桃花，",
                    "zhushu": "厚：維摩詰經云：逺塵離垢，得法眼净。"
                },
                {
                    "paragraph": "紛紛堕紅雨。",
                    "zhushu": "次公：李賀将進酒歌：况是青春将欲暮，桃花亂落如紅雨。"
                },
                {
                    "paragraph": "蕭然振衣祴，𥬇問散花女。",
                    "zhushu": "次公：維摩經云：㑹中有一天女，以天花散諸菩薩大弟子上。花全，諸菩薩悉皆墮落，至大弟子便着不墮。於是一切弟子皆以神力去花，終不能去。"
                },
                {
                    "paragraph": "我觀解語花，",
                    "zhushu": "援：天寳遺事：太液池千葉白蓮開，帝與貴妃宴賞，指妃謂左右曰：“何如此解語花也？”"
                },
                {
                    "paragraph": "粉色如黄土。",
                    "zhushu": "厚：長恨歌傳：玄宗駕幸華清宫，内外命婦熠燿景從。上心泊然，若有頋遇，左右前後，粉色如土。詔髙力士潜搜外宫，得楊玄琰女壽邸。○次公：杜詩：“美人爲黄土，况乃粉黛假。”"
                },
                {
                    "paragraph": "一言破千偈，况爾𥘉不語。",
                    "zhushu": "次公：謂一言尚可以破千偈，而况如維摩之默乎？"
                },
                {
                    "paragraph": "可憐一轉話，他日如何舉。",
                    "zhushu": "次公：禪家以一叚話爲一轉語。"
                },
                {
                    "paragraph": "故復此微吟，",
                    "zhushu": "次公：漢中山靖王云：雍門子一徹吟，而孟甞於邑。"
                },
                {
                    "paragraph": "聊和鷗鴉櫓。江邊閑草木，閑客當爲主。邇來子美瘦，正坐作詩苦。",
                    "zhushu": "縯：李白與杜甫詩云：“試問因何太瘦生，緫爲從前作詩苦。”"
                },
                {
                    "paragraph": "䄂手焚筆研，",
                    "zhushu": "厚：退之𥙊栁子厚文：巧匠旁觀，束手袖間。又陸雲與兄機書云：君苗能文，每見兄文，輒欲焚其筆研。"
                },
                {
                    "paragraph": "清篇真謾與。",
                    "zhushu": "次公：杜甫集中詩有漫與九篇，大率言對花枊之興也。"
                },
                {
                    "paragraph": "願君理北轅，",
                    "zhushu": "厚：左傳載：“楚令尹改乗轅而北之。”"
                },
                {
                    "paragraph": "六轡去如組。",
                    "zhushu": "緩：詩：“執轡如組。”"
                },
                {
                    "paragraph": "上林桃花開，水暖鴻北翥。",
                    "zhushu": "",
                    "type": 2
                },
                {
                    "paragraph": "和子由盆中石菖蒲忽生九花",
                    "zhushu": "",
                    "type": 2
                },
                {
                    "paragraph": "春荑秋莢兩湏臾，神藥人間果有無。無鼻何由識薝蔔，",
                    "zhushu": "次公：薝蔔，梔子花也。其色白，六出而極香，佛家以比僧之清行。維摩經云：“如入薝蔔林中，唯聞薝蔔香，不聞餘香也。”"
                },
                {
                    "paragraph": "有花今始信菖蒲。",
                    "zhushu": "次公：葛蒲最難得花。南史：梁武帝母張皇后見之，曰：“見菖蒲花者當冨貴。”因取吞之，生武帝，衆人不見也。"
                },
                {
                    "paragraph": "芳心未飽兩蛺蝶，寒意知鳴幾蟪蛄。",
                    "zhushu": "次公：山蝉也。孔子曰：“連山十里，蟪蛄之聲猶在於耳。”又莊子：“蟪蛄不知春秋。”注云：“秋鳴者不及春，春鳴不及秋。”"
                },
                {
                    "paragraph": "記取明年十二節，",
                    "zhushu": "厚：本草圗經：“菖蒲亦有一寸十二節者。”"
                },
                {
                    "paragraph": "小兒休更籋霜鬚。",
                    "zhushu": "次公：以菖蒲能烏髭鬚故也。",
                    "type": 2
                },
                {
                    "paragraph": "次韻子由月季花再生",
                    "zhushu": "",
                    "type": 2
                },
                {
                    "paragraph": "幽芳夲長春，暫瘁如蝕月。且将付造物，未易料枯枿。也知𪧐　根深，便作紫筍茁。乗時出婉娩，爲我暖栗洌。先生早貴重，廟論推英拔。而今城東𤓰，",
                    "zhushu": "縯：漢書載：“秦故東陵侯召平種𤓰於長安城東門外。”"
                },
                {
                    "paragraph": "不記召南茇。",
                    "zhushu": "援：詩甘棠，美召伯也。召伯之教，明於南囯。其辝云：“蔽芾甘棠，勿剪勿伐，召伯所茇。”"
                },
                {
                    "paragraph": "陋居有逺寄，小圃無闊躡。還爲乆處計，坐待行年匝。",
                    "zhushu": "子由明年六十。"
                },
                {
                    "paragraph": "臘果綴梅枝，春杯浮竹葉。",
                    "zhushu": "厚：竹葉，酒名也。○任：便信詩云：“三春竹葉酒，一曲鵾雞絃。”"
                },
                {
                    "paragraph": "誰言一萌動，已覺萬木活。聊将玉蘂新，",
                    "zhushu": "出謂此攻瑰花。"
                },
                {
                    "paragraph": "挿向綸巾折。",
                    "zhushu": "次公：綸巾，晋人之巾，盖有白綸巾矣。折，則折巾處也。",
                    "type": 2
                },
                {
                    "paragraph": "贈嶺上梅",
                    "zhushu": "",
                    "type": 2
                },
                {
                    "paragraph": "梅花開盡百花開，過盡行人君不來。",
                    "zhushu": "次公：盧仝詩：“鸎花爛熳君不來，及至君來花已老。”"
                },
                {
                    "paragraph": "不趂青梅甞煑酒，要看細雨熟黄梅。",
                    "zhushu": "次公：杜詩：“南京犀浦道，四月熟黄梅。”",
                    "type": 2
                },
                {
                    "paragraph": "游太平寺净土院觀牡丹中有澹黄一朶特竒異，爲作一小詩",
                    "zhushu": "",
                    "type": 2
                },
                {
                    "paragraph": "醉中眼纈自斕斑，夭雨曼陀照玉槃。",
                    "zhushu": "縯：法華經：佛說法已入於無罣礙二昧，是時天雨曼陀羅花。"
                },
                {
                    "paragraph": "一朶官黄微拂掠，鞓紅魏紫不湏㸔。",
                    "zhushu": "子仁：鞓紅、魏紫，牡丹别名，見花譜。",
                    "type": 2
                },
                {
                    "paragraph": "三蕚牡丹",
                    "zhushu": "",
                    "type": 2
                },
                {
                    "paragraph": "風雨何年别，留真向此邦。至今遺恨在，巧過不成𩀱。",
                    "zhushu": "",
                    "type": 2
                },
                {
                    "paragraph": "雨中賞牡丹",
                    "zhushu": "",
                    "type": 2
                },
                {
                    "paragraph": "霏霏雨露作清妍，爍爍明燈照欲燃。明日春隂花未老，故應未忍着酥煎。",
                    "zhushu": "",
                    "type": 2
                },
                {
                    "paragraph": "山茶",
                    "zhushu": "",
                    "type": 2
                },
                {
                    "paragraph": "山茶相對本誰栽，細雨無人我獨來。說似與君君不見，爛紅如火雪中開。",
                    "zhushu": "",
                    "type": 2
                },
                {
                    "paragraph": "菜",
                    "zhushu": "",
                    "type": 2
                },
                {
                    "paragraph": "詩五首",
                    "zhushu": "",
                    "type": 2
                },
                {
                    "paragraph": "春菜",
                    "zhushu": "",
                    "type": 2
                },
                {
                    "paragraph": "蔓菁𪧐根已生菜，",
                    "zhushu": "次公：禮坊記注云：“葑，蔓菁也。陳宋之間謂之葑。”陸機云：“葑，蕪菁。幽州人謂之芥。”方言云：“蘴，蕪菁也。陳楚謂之豐，齊魯謂之蕘，関西謂之蕪菁，趙魏謂之大芥，其實一物也。”○子仁：唐夲注本草：“蕪菁，一名蔓菁，乃是崧𩔖。”劉夢得嘉話録云：“諸葛亮所止，令兵士獨種蔓菁者，取其才岀甲生啖，一也。葉舒可煑食，二也。乆居隨以滋長，三也。弃去不惜，四也。回則易㝷而採之，五也。冬有根可𣃁食，六也。比諸蔬属，其利不亦愽乎？三蜀之人，今呼蔓菁爲諸葛菜。”"
                },
                {
                    "paragraph": "韮牙戴土拳如蕨。",
                    "zhushu": "堯卿：南史周顒傳：文恵太子問顒：“菜食何味最勝？”顒曰：“春𥘉早韮，秋末晚菘。”又魯直詩云：“蕨芽已作小児拳。”○子仁：李白詩：“不知舊行徑，𥘉拳幾枝蕨。”"
                },
                {
                    "paragraph": "爛蒸香薺白魚肥，碎㸃青蒿凉餅滑。𪧐酒𥘉消春睡起，細履幽畦掇芳辣。",
                    "zhushu": "次公：杜牧晚晴賦：“雨晴秋容新沐𠔃，忻遶園而細履。”"
                },
                {
                    "paragraph": "茵陳甘菊不負渠，",
                    "zhushu": "次公：杜牧詩：“十載青春不負公。”"
                },
                {
                    "paragraph": "鱠縷堆盤纎手抹。",
                    "zhushu": "次公：自首句至此，言徐州所有之春菜也。"
                },
                {
                    "paragraph": "北方苦寒今未已，雪底波稜如鐡甲。豈知吾蜀冨冬蔬，霜葉露芽寒更茁。乆抛松菊猶細事，",
                    "zhushu": "次公：魏武謂荀或曰：“此豈細事，而吾忘之。”"
                },
                {
                    "paragraph": "苦筍江豚那忍說。明年投劾徑湏歸，莫待齒揺并髮脫。",
                    "zhushu": "次公：自北方苦寒至終篇，懷郷里之物也。魯直和云：“比方春蔬嚼氷雪，妍暖思采南山簾。韭苗水䬫姑置之，苦菜黃雞羮穇滑。蓴絲色紫菰首白，蔞蒿味甜蔊頭辣。生𦵔入湯翻手成，芼以薑橙誇縷抺。驚雷菌子出萬釘，白鵝截掌鼈解甲。琅玕森深未飄蘀，軟炊香秔煨短茁。萬錢自是宰相事，一飯且從吾黨說。公如端爲苦笋歸，明日青衫誠可脫。”",
                    "type": 2
                },
                {
                    "paragraph": "元脩菜",
                    "zhushu": "并序。",
                    "type": 2
                },
                {
                    "paragraph": "菜美者，吾郷之巢巢。元脩嗜之，余亦嗜之。元脩云：“使孔北海見，當復云吾家菜耶？”因謂之元脩菜。余去十有五年，思而不可得。元脩適自蜀來，見余於黄，乃作是詩，使歸致其子，而種之東坡之下云。",
                    "zhushu": "次公：丗說言語門載：梁囯楊氏子九歳。注云：楊脩也。甚聦惠。孔君平詣其父，父不在，乃呼兒出，爲設果，果有楊梅，孔指曰：“此是爾家果。”兒荅日：“未聞孔雀是孔子家禽。”",
                    "type": 2
                },
                {
                    "paragraph": "彼美君家菜，鋪田緑茸茸。豆莢圎且小，槐芽細而豊。種之秋雨餘，擢秀繁霜中。欲花而未蕚，一一如青蟲。",
                    "zhushu": "次公：此篇紀叙爲詳，頗爲形容之工。巢菜，蜀人皆識之，内地人非親見巢菜者，不知其工也。"
                },
                {
                    "paragraph": "是時青裠女，採擷何怱怱。烝之復湘之，",
                    "zhushu": "次公：詩：“于以湘之。”注：烹也。"
                },
                {
                    "paragraph": "香色蔚其饛。",
                    "zhushu": "次公：饛字，盛器滿貌。詩云：“有饛簋飱。”"
                },
                {
                    "paragraph": "㸃酒下塩䜴，",
                    "zhushu": "次公：陸機云：“千里蓴羮，未下塩豉。”"
                },
                {
                    "paragraph": "縷橙芼薑葱。",
                    "zhushu": "次公：芼，擇也。詩云：“左右芼之。”○祖可：退之詩：“芼以椒與橙。”"
                },
                {
                    "paragraph": "那知雞與豚，但恐放筯空。",
                    "zhushu": "子仁：杜詩言魚鱠曰：“落碪何曾白𥿄濕，放筯未斍金盤空。”"
                },
                {
                    "paragraph": "春盡苗葉老，耕飜煙雨叢。潤隨甘澤化，暖作青泥融。始終不我負，力與糞壌同。我老忘家舎，楚音變兒童。此物獨嫵媚，",
                    "zhushu": "次公：唐太宗曰：“我但見魏徴嫵媚耳。”"
                },
                {
                    "paragraph": "終年繫余胷。君歸致其子，囊盛勿函封。",
                    "zhushu": "子仁：王羲之青李來禽帖云：青李來禽、櫻桃日給、藤子，皆囊盛爲佳，凾封多衣生足下所䟽云：“此果佳，可爲致子，當種之。”吾篤喜果，今在田里，惟以此爲事，故逹爲足。致此子者，則大惠也。"
                },
                {
                    "paragraph": "張騫移首蓿，",
                    "zhushu": "縯：漢書：“大宛馬嗜苜蓿，張騫始爲武帝言之，遣使持千金，請宛善馬，采苜蓿種歸，種之離宫館旁云。”"
                },
                {
                    "paragraph": "適用如葵菘。",
                    "zhushu": "次公：苜蓿亦可爲菜茹，故云如葵菘。"
                },
                {
                    "paragraph": "馬援載薏苡，",
                    "zhushu": "厚：後漢馬援傳：𥘉，援在交趾，常餌薏苡實，用能輕身省慾，以勝瘴氣。及軍還，載之一車，欲以爲種。後人有譛之者，以爲前所載還，皆明珠文犀。"
                },
                {
                    "paragraph": "羅生等蒿蓬。懸知東坡下，　鹵化千鍾。長使齊安人，",
                    "zhushu": "堯祖：黄州舊名斉安。"
                },
                {
                    "paragraph": "指此說兩翁。",
                    "zhushu": "",
                    "type": 2
                },
                {
                    "paragraph": "雨後行菜",
                    "zhushu": "",
                    "type": 2
                },
                {
                    "paragraph": "夢回聞雨聲，喜我菜甲長。平明江路濕，並岸飛兩槳。天公真富有，乳膏瀉黄壌。霜根一畨滋，風葉漸俯仰。未任筐筥載，已作杯盤想。艱難生理窄，",
                    "zhushu": "厚：杜詩：“人生留滯生理難，斗水何直百憂寛。”"
                },
                {
                    "paragraph": "一味敢專饗。",
                    "zhushu": "次公：王羲之云：“有一味之甘，割而分之也。”"
                },
                {
                    "paragraph": "小摘飯山僧，",
                    "zhushu": "厚：杜詩：“自鋤稀菜中。”小摘爲情親。"
                },
                {
                    "paragraph": "清安寄真賞。芥藍如菌蕈，脆美牙頰響。白菘𩔖羔豚，冒土丗蹯掌。",
                    "zhushu": "厚：說文：“獸足謂之番”，通作“蹯”。左傳：“宰夫胹熊蹯不熟。”"
                },
                {
                    "paragraph": "誰能視火𠉀，小竈當自養。",
                    "zhushu": "",
                    "type": 2
                },
                {
                    "paragraph": "和子由種菜乆旱不生",
                    "zhushu": "",
                    "type": 2
                },
                {
                    "paragraph": "新春階下笋芽生，厨裏霜韲倒舊甖。時遶麥田求野薺，強爲僧舎煑山羮。園無雨潤何須歎，身與時違合退耕。欲看年華自有處，𩯭間秋色兩三莖。",
                    "zhushu": "子仁：子由詩云：“家居閑暇厭長日，欲看年華上菜莖。”",
                    "type": 2
                },
                {
                    "paragraph": "煑菜",
                    "zhushu": "并序。",
                    "type": 2
                },
                {
                    "paragraph": "吾借王參軍地，種菜不及半畒，而吾與過子",
                    "zhushu": "終年飽菜。夜半飲醉。"
                },
                {
                    "paragraph": "無以解酒，輙擷菜煑之，味含土膏，氣飽風露，雖粱肉不能及也。人生湏底物，而更貪耶！乃作四句。",
                    "zhushu": "",
                    "type": 2
                },
                {
                    "paragraph": "秋來霜露滿東園，蘆菔生兒芥有孫。我與何曽同一飽，不知何苦食雞豚。",
                    "zhushu": "縯：何曽性大奢侈，一食萬錢，猶云無下箸処耳。",
                    "type": 2
                },
                {
                    "paragraph": "菌蕈",
                    "zhushu": "",
                    "type": 2
                },
                {
                    "paragraph": "詩一首",
                    "zhushu": "",
                    "type": 2
                },
                {
                    "paragraph": "與參寥師行園中得黄耳簟",
                    "zhushu": "",
                    "type": 2
                },
                {
                    "paragraph": "遣化何時取衆香，",
                    "zhushu": "縯：“維摩詰遣化菩薩往衆香國礼彼佛足，言頋得世尊所食之餘，欲於娑婆丗界施作佛事。於是香積如來以衆香鉢盛滿香飯，與化菩薩悉飽衆㑹。”"
                },
                {
                    "paragraph": "法筵齋鉢乆凄凉。寒蔬病甲誰能採，落蘂空畦半已荒。老楮忽生黄耳菌，故人兼致白牙薑。蕭然放筯東南去，又入春山筍蕨郷。",
                    "zhushu": "族筯，見前註。"
                }
            ]
        },
        {
            "name": "增刋校正王狀元集注分𩔖東坡先生詩卷之十五",
            "paragraphs": [
                {
                    "paragraph": "增刋校正王狀元集注分𩔖東坡先生詩卷之十五",
                    "zhushu": "",
                    "type": 1
                },
                {
                    "paragraph": "投贈",
                    "zhushu": "",
                    "type": 2
                },
                {
                    "paragraph": "詩二十七首",
                    "zhushu": "",
                    "type": 2
                },
                {
                    "paragraph": "贈孫莘老七絶",
                    "zhushu": "趙詩案云：熈寜五年，作詩與孫覺，言時事多不便，更不得說，說亦不盡也。",
                    "type": 2
                },
                {
                    "paragraph": "嗟予與子乆離羣，",
                    "zhushu": "縯曰：礼記：子夏曰：“吾過矣，吾離羣而索居，亦已乆矣。”"
                },
                {
                    "paragraph": "耳冷心灰百不聞。",
                    "zhushu": "厚曰：耳冷，見前注。又莊子：心固可使如死灰乎？"
                },
                {
                    "paragraph": "若對青山談丗事，當須舉白便浮君。",
                    "zhushu": "厚曰：劉向說苑：魏文侯與大夫飲酒，使公乗不仁爲觴政，曰：“飲不釂者，浮以大白。”呉都賦：出躡珠履，動以千百。里讌巷飲，飛觴舉白。注：行觴如飛。大白，杯名。有犯令者，舉而罰之。【新刋】禮記投壷：若是者浮。爾雅云：浮，罰也。"
                },
                {
                    "paragraph": "天目山前渌浸𥚑，",
                    "zhushu": "次公曰：天目山在湖州。按樂史寰宇記：“湖州安吉縣天目山，三萬六千尺。父老云：欲渡難及避水災，天目海陵山爲第一。”而水經：“浙江水出呉興郡於潜縣北天目山。山極髙峻，崖嶺竦疊，西臨後澗。山上有霜木，皆是數百年樹，謂之雙鳯林。”按王存九域志：“湖州南至杭州界首十五里。”故天目山於寰宇記則係之湖州，於水經則係之於潜，而於潜雖属杭州，盖與湖州接境也。"
                },
                {
                    "paragraph": "碧瀾堂下看衘艫。",
                    "zhushu": "次公曰：舳艫相衘。"
                },
                {
                    "paragraph": "作堤捍水非吾事，閑送苕溪入太湖。",
                    "zhushu": "次公曰：先生倅杭，以開運塩河至湖。其言“作堤捍水非吾事”，意謂於此可以爲堤，而事不在己。按寰宇記云：“苕水出自浮玉山。”又云：“霅水，苕水之别名，深不可測，中多鮆魚。”而太湖載在常州，云：“禹貢謂之震澤，周官謂之具區，史記謂之五湖。從湖州長興縣界北入常州晋陵界，又入無錫縣界。晋陵之東入蘇州呉縣界，周回六百五十里。”而九域志於潤州云：“西北至本州界一百四十里，自界首至常州七十四里。”此所謂苕溪之入太湖，冝矣。",
                    "type": 2
                },
                {
                    "paragraph": "夜來雨洗碧㠝岏，浪湧雲屯遶郭寒。",
                    "zhushu": "次公曰：選詩：“兹嶺復㠝岏。”又云：“岩髙白雲屯。”"
                },
                {
                    "paragraph": "閒有弁山何處是，爲君四靣竟求看。",
                    "zhushu": "次公曰：弁山，按寰宇記載在烏程縣。【新添】次公：郡國志言：卞和採玉處，非也。周處云：“今作皮弁之弁。”",
                    "type": 2
                },
                {
                    "paragraph": "夜橋燈火照溪明，欲放扁舟取次行。暫借官奴遣吹笛，明朝新月到三更。",
                    "zhushu": "次公曰：溪，應是前篇所謂苕溪也。寰宇記又載在烏程縣水霅傒條下云：“霅者，四水激射之聲。盖四水合爲一溪也，曰若溪，曰前溪，曰餘不溪，曰霅溪也。”",
                    "type": 2
                },
                {
                    "paragraph": "三年京國厭藜蒿，長羡淮魚壓楚糟。",
                    "zhushu": "師川曰：“書禹貢：‘淮夷蠙珠曁魚。’”"
                },
                {
                    "paragraph": "今日駱駝橋下泊，恣看脩網出銀刀。",
                    "zhushu": "次公曰：駱駝橋，唐垂拱元年造，以形似駱駝背名之。劉禹錫詩曰：駱駝橋上蘋風起，鸚鵡杯中若下春。杜詩：出網銀刀亂。【增刋】銀刀，魚名。",
                    "type": 2
                },
                {
                    "paragraph": "烏程霜稻襲人香，",
                    "zhushu": "次公曰：烏程，是湖州縣名。寰宇記曰：古烏程能醖酒，故以名縣，而又指酒爲烏程。按張景陽七命之言酒曰：乃有荆南烏程，豫北竹葉。而李善引盛弘之荆州記曰：渌水出豫州康樂縣，其間烏程郷有酒官，取水爲酒，極甘美。與湘東酃湖酒年甞献之。"
                },
                {
                    "paragraph": "釀作春風霅水光。",
                    "zhushu": "次公曰：霅水，已具前注。按寰宇記，此專在長興縣之霅水條中，而苕水在安吉縣。大率一水二名之所經歴，而皆是湖州耳。"
                },
                {
                    "paragraph": "時復中之徐邈聖，",
                    "zhushu": "縯曰：魏志：徐邈爲尚書郎，時科酒禁，而邈私飲至於沉醉。校尉趙逹問以曹事，邈曰：“中聖人。”達白太祖，太祖甚怒。鮮于輔進曰：“平日醉客謂酒淸者爲聖人，濁者爲賢人耳。”竟得免。後文帝見邈，問曰：“頗復中聖人不？”對曰：“昔子反斃於陽榖，御叔罰於飲酒。臣嗜同二子，不能自懲，時復中之。”"
                },
                {
                    "paragraph": "母多酌我次公狂。",
                    "zhushu": "厚曰：西漢蓋寛饒，字次公，爲司𨽻。平恩侯許伯入第，丞相已下皆賀。寛饒東郷特坐。許伯自酌曰：“蓋君後至。”寛饒日：“無多酌我，我乃酒狂。”丞相魏侯笑旦：“次公醒而狂，何必酒也。”",
                    "type": 2
                },
                {
                    "paragraph": "去年臘日訪孤山，曽借僧䆫半日間。",
                    "zhushu": "次公：孤山在杭州，見前卷先生臘日遊孤山訪勤思二僧詩注。"
                },
                {
                    "paragraph": "不爲思歸對妻子，道人有約徑須還。",
                    "zhushu": "",
                    "type": 2
                },
                {
                    "paragraph": "至秀州贈錢端公安道并寄其弟惠山老",
                    "zhushu": "",
                    "type": 2
                },
                {
                    "paragraph": "鴛鴦湖邊月如水，孤舟夜傍鴛鴦起。平明繫䌫石橋亭，慚愧冒寒髯御史。",
                    "zhushu": "次公曰：指言錢安道也。安道髯而爲御史故耳。"
                },
                {
                    "paragraph": "結交最晚情獨厚，論心無數今有幾。寂寞抱𨵿歎蕭生，",
                    "zhushu": "縯曰：前漢蕭望之傳：霍光秉政，王仲翁與蕭望之等數人皆召見。先是上官桀等謀殺光後，出入自備。吏民當見者，先露索，去刀兵，两吏挾持。望之獨不肯聽，自引出曰：“不願見。”於是光不用望之，而仲翁至光禄大夫。望之署小苑東門候。仲翁出入，傳呼甚寵，頋謂曰：“不肯碌碌，反抱関爲？”望之曰：“各從其志。”"
                },
                {
                    "paragraph": "耆老執㦸哀揚子。",
                    "zhushu": "厚曰：前漢楊雄傳賛云：“爲郎，給事黄門，與王莽、劉歆並。哀帝之𥘉，又與董賢同官。當成、哀、平間，莽、賢皆爲三公，權傾人主，而雄三丗不徙官。及莽時，以耆老乆，轉爲大夫。”蓋黄門郎掌守門户，故執戟。潘岳詩云：執㦸疲場，長沙投賈。"
                },
                {
                    "paragraph": "怪君顔采却秀發，",
                    "zhushu": "次公曰：楚詞逺遊章句序：“文采秀發。”"
                },
                {
                    "paragraph": "無乃遷謫反便美。天公欲困無奈何，丗人共抑真踈矣。毗陵髙山錫爲骨，陸子遺味泉冰齒。",
                    "zhushu": "次公曰：毗陵，常州也。髙山，即惠山也。陸子，陸羽也。羽善煎茶，次弟水品，以無錫惠山寺石泉爲第二。包吉贈劉尊師詩：暁漱瓊膏冰齒寒。○祖謙曰：韻語陽秋云：“汝州之治諸井，皆以夾錫錢鎮之，毎井率数十千。”問其故，一老兵曰：“此邦饒風沙，沙入井中，人飲之則成癭。夾錫錢，所以制沙土也。”因思無錫惠山泉，清甘中於二浙者，以有錫也。"
                },
                {
                    "paragraph": "賢哉仲氏早拂衣，占斷此山長洗耳。",
                    "zhushu": "厚曰：“晋孫楚曰：‘所以抌流，欲洗其耳。’”○次公：許由洗耳。"
                },
                {
                    "paragraph": "山頭望湖光潑眼，山下濯足波生指。儻容𨓜少問金堂，",
                    "zhushu": "縯曰：“許邁常遺羲之書云：‘自山之南至臨安，多有金堂玉室、仙人芝草，左元放之徒在焉。’羲之自爲之傳。”"
                },
                {
                    "paragraph": "記與嵆康留石髓。",
                    "zhushu": "援曰：“嵆康遇王烈，共入山。烈甞得石髄如飴，即自服半，餘半與康。康疑而爲石。烈歎曰：‘叔夜志𧼈非常而不遇，命也。’”",
                    "type": 2
                },
                {
                    "paragraph": "贈治昜僧智周",
                    "zhushu": "",
                    "type": 2
                },
                {
                    "paragraph": "寒牎孤坐凍生缾，",
                    "zhushu": "沈曰：“唐鄭棨詩：凍缾䊀柱礎。”"
                },
                {
                    "paragraph": "尚把遺編照露螢。",
                    "zhushu": "縯曰：“車胤以練囊盛螢火照書讀。”"
                },
                {
                    "paragraph": "閣束九師新得妙，",
                    "zhushu": "厚曰：淮南王安聘明易者九人，號“九師”。文中子云：“九師興而昜道微。”○次公曰：晉庾翼傳：“京北杜乂、陳郡殷浩，並才名冠岀，而翼弗之重也。毎語人曰：‘此軰冝束之髙閣，侯天下大平，然後議其任耳。’”退之詩：“春秋五傳束髙閣。”"
                },
                {
                    "paragraph": "夢吞三畫舊通靈。",
                    "zhushu": "援曰：呉虞翻立易主，奏上曰：“臣郡吏陳桃夢臣與道士相遇，布易六爻，撓其三以飲臣，臣乞盡吞之。道士言昜道在天，三爻足矣。”"
                },
                {
                    "paragraph": "斷絃掛壁知音䘮，",
                    "zhushu": "師與契嵩深相知，時已逝矣。○縯曰：伯牙鼓琴，志在㤗山，鍾子期曰：“巍巍乎！”志在流水，曰：“湯湯乎！”鍾子期死，伯牙絶絃破琴，終身不復鼔。"
                },
                {
                    "paragraph": "揮麈空山亂石聽。",
                    "zhushu": "厚曰：“生法師講經，人無信者，乃聚石爲徒，與談至理，石皆若點頭。”"
                },
                {
                    "paragraph": "齋罷何湏更臨水，",
                    "zhushu": "援曰：晉書佛圖澄甞齋時至流水，則從腹旁孔子引出五臟六腑洗之訖，還納腹中。"
                },
                {
                    "paragraph": "胷中自有洗心經。",
                    "zhushu": "縯曰：易曰：“聖人以此洗心，退藏於宻。”",
                    "type": 2
                },
                {
                    "paragraph": "除夜病中贈叚屯田",
                    "zhushu": "堯卿：叚，釋之也。",
                    "type": 2
                },
                {
                    "paragraph": "龍鍾三十九，勞生已強半。𡻕暮日斜時，還爲昔人歎。",
                    "zhushu": "樂天詩云：行年三十九，歳暮日斜時。○龜父曰：蘇氏縯義云：“龍鍾，不昌熾，不翹舉之皃。”"
                },
                {
                    "paragraph": "今年一線在，那復堪把玩。",
                    "zhushu": "厚：杜詩：“何人錯憶窮愁日，愁日愁隨一線長。”歳時記：“宫中以細線量日影，至日，日影添一線。”○堯卿：栁子厚書曰：“悠悠人丗，越不過三十年客耳。前過三十七年，與瞬息無異，後所得者，其不足把玩，亦已審矣。”"
                },
                {
                    "paragraph": "欲起強持酒，故交雲雨散。",
                    "zhushu": "次公曰：劉禹錫詩云：“故人雲雨散。”"
                },
                {
                    "paragraph": "惟有病相㝷，空齋爲老伴。",
                    "zhushu": "縯曰：白居易詩：“病與樂天相伴住，春隨樊子一時歸。”"
                },
                {
                    "paragraph": "蕭條燈火冷，寒夜何時旦。",
                    "zhushu": "厚曰：寗戚扣牛角歌曰：“長夜漫漫何時旦。”"
                },
                {
                    "paragraph": "倦僕觸屏風，",
                    "zhushu": "縯曰：“陳萬年病，召其子咸敎戒於牀下，語至夜半，咸睡，頭觸屏風。”"
                },
                {
                    "paragraph": "饑鼯嗅空案。數朝閉閤卧，霜髪秋蓬亂。",
                    "zhushu": "韓曰：詩：“首如飛蓬。”"
                },
                {
                    "paragraph": "傳聞使者來，䇿杖就梳盥。書來苦安慰，不怪造請緩。大夫忠烈後，",
                    "zhushu": "縯曰：叚大尉，謚曰“忠烈”。朱泚反，召叚秀實議事。秀實戎服與源休並膝，語至僣位，秀實勃然而起，執源腕，奪其象笏，奮躍而前，唾泚靣大罵曰：“狂賊，吾恨不斬汝頭爾，我豈逐汝反耶！”遂擊之。泚舉臂自捍，才中其顙，血流匍匐而走。"
                },
                {
                    "paragraph": "髙義金石貫。要當擊權豪，未肯覷衰懦。此生何所似，暗盡灰中炭。歸田計已决，此邦聊假館。三徑粗成資，",
                    "zhushu": "縯曰：三輔决錄曰：“蔣詡，字元卿，舎中三逕，惟羊仲、求仲從之遊，皆挫廉逃名不岀。”○師曰：陶潜傳：“聊欲弦歌，以爲三徑之資，可乎？”"
                },
                {
                    "paragraph": "一枝有餘煖。",
                    "zhushu": "援曰：莊子：“鷦鷯巢於深林，不過一枝。”"
                },
                {
                    "paragraph": "願君更信𪧐，",
                    "zhushu": "縯曰：“凡師一𪧐爲舎，再𪧐爲信。”"
                },
                {
                    "paragraph": "庶奉一𥬇粲。",
                    "zhushu": "次公曰：公羊曰：“軍人粲然皆𥬇。”",
                    "type": 2
                },
                {
                    "paragraph": "喬太愽見和復次韻荅之",
                    "zhushu": "",
                    "type": 2
                },
                {
                    "paragraph": "百年三萬日，老病常居半。",
                    "zhushu": "任曰：太白詩：“百年三萬六千日。”○子仁：列子：楊朱曰：“百年，夀之大齊。得百年者，千無一焉。設有一者，孩抱以逮昏老，幾居其半矣。夜眠之所弭，晝覺之所遺，又幾居其半矣。痛疾哀苦，亡失憂懼，又幾居其半矣。”"
                },
                {
                    "paragraph": "其間迕憂樂，歌𥬇雜悲歎。顚倒不自知，直爲神所玩。湏臾便堪𥬇，萬事風雨散。自從識此理，乆謝少年伴。逝將遊無何，",
                    "zhushu": "厚曰：莊子：“遊於無何有之郷。”"
                },
                {
                    "paragraph": "豈暇讀城旦。",
                    "zhushu": "縯曰：西漢竇大后好老子書，召問轅固。固曰：“此家人言耳。”大后怒曰：“安得司空城旦書乎？”乃使固入圈擊彘。"
                },
                {
                    "paragraph": "非才更多病，二事可并案。",
                    "zhushu": "堯卿：曹操討烏桓，孔融嘲之曰：“大將軍逺征，蕭條海外。昔肅慎不貢楉矢，丁零盗蘇武午羊，可并案也。”○子仁：孟浩然詩：“不才明主棄，多病故人踈。”"
                },
                {
                    "paragraph": "愧煩賢使者，弭節整紛亂。",
                    "zhushu": "子仁：離騷：“吾令羲和弭節𠔃，望崦嵫而勿廹。”又枚乗七發曰：“弭節乎江潯。”"
                },
                {
                    "paragraph": "喬侯瑚璉質，",
                    "zhushu": "厚：孔子謂子貢曰：“汝器也。”曰：“何器也？”曰：“瑚璉也。”"
                },
                {
                    "paragraph": "清廟甞薦盥。",
                    "zhushu": "厚：清廟，祀文王也。易曰：“觀，盥而不薦。”"
                },
                {
                    "paragraph": "奮髯百吏走，坐變齊俗緩。",
                    "zhushu": "縯曰：朱博爲琅瑘太守，齊部舒緩養名。愽新視事，右曹掾吏皆移病卧。博奮髯抵几曰：“觀齊兒欲以此爲俗耶？”皆斥罷諸病吏，白巾走出府門。又敕功曹，官屬多襃衣大祒，不中莭度，自今掾吏衣皆令去地三寸。數年大改其俗。祒。"
                },
                {
                    "paragraph": "未遭甘鷁退，",
                    "zhushu": "援曰：左傳：“六鷁退飛過宋都，風也。”"
                },
                {
                    "paragraph": "並進恥魚貫。",
                    "zhushu": "厚曰：“昜魚貫以宫人寵。”○次公曰：“並衆而進，則恥如魚之貫。○堯卿：鄧艾下蜀，道由隂平，魚貫而進。"
                },
                {
                    "paragraph": "毎聞議論餘，凛凛激貪懦。",
                    "zhushu": "厚曰：孟子：“聞伯夷之風者，頑夫廉，懦夫有立志。”"
                },
                {
                    "paragraph": "莫耶當自躍，",
                    "zhushu": "援曰：莊子曰：“大冶鑄金，金踴躍曰：‘我必爲莫耶。’大冶必以爲不祥之金。”"
                },
                {
                    "paragraph": "豈復煩爐炭。便應朝秣越，未暮刷燕館。",
                    "zhushu": "縯曰：顔延年天馬賦：“旦刷幽燕，晝秣荆越。”○師：李白詩：“鷄鳴刷幽晡秣越。”"
                },
                {
                    "paragraph": "胡爲守故丘，眷恋桑榆暖。",
                    "zhushu": "次公曰：唐明皇續薛令之詩曰：“任逐桑榆援。”"
                },
                {
                    "paragraph": "爲君叩牛角，一詠南山粲。",
                    "zhushu": "縯曰：寗戚候齊桓公岀，扣牛角而歌曰：“南山粲粲白石爛，生不逢堯與舜禪，短布單衣才至骭，從昏飯牛至夜半，長夜漫漫何時旦。”",
                    "type": 2
                },
                {
                    "paragraph": "二公再和亦再荅之",
                    "zhushu": "",
                    "type": 2
                },
                {
                    "paragraph": "寒雞知将晨，饑鸖知夜半。",
                    "zhushu": "次公曰：“雞知將晨，鸖知夜半，出淮南子。”"
                },
                {
                    "paragraph": "亦如老病客，遇節甞感歎。光隂等敲石，",
                    "zhushu": "任曰：白居易詩：“蝸牛角上爭何事，石火光中寄此身。”"
                },
                {
                    "paragraph": "過眼不容玩。親友如摶沙，放手還復散。羇孤毎自𥬇，寂寞誰肯伴。元逹號神君，",
                    "zhushu": "晋循吏喬智明，字元逹。○縯曰：元逹爲隆慮、共，二縣愛之，號爲“神君”。"
                },
                {
                    "paragraph": "髙論森月旦。",
                    "zhushu": "縯曰：許劭與從兄靖俱有髙名，好共覈論郷黨人物，毎月輒更品題，故汝南俗有“月旦評”焉。"
                },
                {
                    "paragraph": "紀明本賢將，",
                    "zhushu": "叚釋之本將家。○縯曰：“叚頴，字紀明，爲護羌校尉，窮討西𦍑，甚有威名。在邊十餘年，未甞一日蓐寢，與將士同苦，故人皆樂爲死戰。”"
                },
                {
                    "paragraph": "汨没事堆桉。",
                    "zhushu": "次公曰：嵆康書：“堆桉滿前。”"
                },
                {
                    "paragraph": "欣然肯相顧，夜閣燈火亂。盤空愧不飽，酒薄僅堪盥。雍容許着帽，不怪安石緩。",
                    "zhushu": "縯曰：桓温請謝安爲司馬。温詣安，值其理髮。安性遟緩，乆而方罷，使取幘。温見，留之曰：“令司馬着帽進。”其見重安者如此。"
                },
                {
                    "paragraph": "雖無窈窕人，清唱弄珠貫。",
                    "zhushu": "縯曰：禮記：“纍纍然端如貫珠。”"
                },
                {
                    "paragraph": "幸有縱横舌，",
                    "zhushu": "縯曰：“戰國時，從人、横人俱以三寸舌說萬乗以取名。”"
                },
                {
                    "paragraph": "說劔起慵懦。",
                    "zhushu": "縯曰：莊子有說劔篇。"
                },
                {
                    "paragraph": "二豪沉下位，",
                    "zhushu": "厚曰：劉伶酒徳頌：“二豪侍側焉，如蜾臝之與螟蛉。”"
                },
                {
                    "paragraph": "暗火埋濕炭。豈似草玄人，",
                    "zhushu": "援曰：楊雄草大玄，有以自守。洎，如也。"
                },
                {
                    "paragraph": "嘿嘿老儒館。行看冨貴逼，",
                    "zhushu": "縯曰：周武帝謂楊素曰：“善自勉，勿憂不冨貴。”素曰：“臣恐冨貴來逼人，臣無心於冨貴。”"
                },
                {
                    "paragraph": "炙手借餘煖。",
                    "zhushu": "厚曰：唐元載爲相，有用事者四人，熏灼中外。人爲之語曰：“皁李鄭薛，炙手可𤍠。”○次公曰：杜詩：“炙手可𤍠勢絶倫。”而杜田𥙷遺引唐史遺事：安樂公主，玄宗之季妹，附㑹韋氏，炙手可𤍠，人咸畏之。"
                },
                {
                    "paragraph": "應念苦思歸，登樓賦王粲。",
                    "zhushu": "次公：王粲以西京擾亂，乃避地荆州依劉表。因登江陵城樓懷歸而作登樓賦。",
                    "type": 2
                },
                {
                    "paragraph": "贈王仲素寺丞",
                    "zhushu": "名景純。",
                    "type": 2
                },
                {
                    "paragraph": "養氣如養兒，",
                    "zhushu": "縯曰：老子：“專氣致柔，能如嬰兒乎？”次公曰：醫經云：“欲養兒，慎風池。”"
                },
                {
                    "paragraph": "弃官如弃泥。",
                    "zhushu": "厚曰：莊子：“弃隷者如弃泥塗。”"
                },
                {
                    "paragraph": "人皆𥬇予拙，事定竟難迷。歸耕獨患貧，問予何所齎。尺宅自足芘，寸田有餘畦。",
                    "zhushu": "厚日：黄庭經：“寸田尺宅以治生。”兩眉間爲上丹田，心爲絳宫田，臍下三寸爲下丹田。"
                },
                {
                    "paragraph": "明珠照短褐，",
                    "zhushu": "子仁曰：選詩：“被褐懷珠玉。”"
                },
                {
                    "paragraph": "陋室生虹蜺。雖無孔方兄，",
                    "zhushu": "縯曰：魯褒著錢神論云：“親之如兄，字曰孔方。”"
                },
                {
                    "paragraph": "顧有法喜妻。",
                    "zhushu": "援曰：“維摩詰言法喜以爲妻。”"
                },
                {
                    "paragraph": "彈琴一長嘯，不荅阮與嵆。",
                    "zhushu": "援曰：“孫登好讀，昜撫一絃琴，住冝陽山。文帝聞之，使阮籍往觀。旣見，與語，亦不應。嵇康又從之㳺三年，問其所圖，終不荅。”○縯曰：“阮籍甞於蘇門山遇孫登，與啇略棲神導氣之術，登不應，籍因長嘯而退。”"
                },
                {
                    "paragraph": "曹南劉夫子，",
                    "zhushu": "次公曰：劉夫子，豈劉冝翁乎？先生在恵州時，有書與冝翁，咨問道要。自以爲杜門屏居，胷中廓然，實無荆𣗥，有受道之質，可以付授。且曰：“或有外丹已成，可助梨棗者，望不惜分恵。”其書具在毗陵後集。○堯卿曰：劉安丗待制，字器之，曹南人，得養生煉丹術，公甞師之。"
                },
                {
                    "paragraph": "名與子政齊。家有鴻寳書，",
                    "zhushu": "縯曰：“劉向，字子政，父徳，治淮南玉獄，得枕中鴻宝苑袐書，言神仙使鬼物爲金之術。向㓜而讀誦，以爲竒，献之。”"
                },
                {
                    "paragraph": "不鑄金䮍蹄。",
                    "zhushu": "厚：武帝紀：大始二年三月，詔曰：有司議曰：“朕郊見上帝，西登龍首，獲白麟以饋宗廟，渥洼水出天馬，泰山見黄金，冝改故名。”今更黄金爲麟趾䮍蹄，以協瑞焉。"
                },
                {
                    "paragraph": "促𦡀問道要，遂蒙分刀圭。",
                    "zhushu": "縯曰：退之詩：“金丹别後知傳得，乞取刀圭救病身。”○孫：本草九散藥有云：刀圭者，十分方寸匕之一，堆如梧桐子大。"
                },
                {
                    "paragraph": "不忍獨不死，尺書肯見梯。",
                    "zhushu": "次公曰：孟簡告韓退之曰：“我得祕藥，不可獨不死，今遺子一器。”"
                },
                {
                    "paragraph": "我生本彊鄙，少以氣自擠。孤舟倒江河，赤手攬象犀。",
                    "zhushu": "次公曰：退之送無本師詩云：“蛟龍弄牙角，造次欲手攬。”"
                },
                {
                    "paragraph": "年來稍自𥬇，留氣下暖臍。苦恨聞道晚，意象颯以凄。空見孫思邈，區區賦病𥠖。",
                    "zhushu": "縯曰：盧照鄰得惡疾，從孫思邈問養生之道，作病棃賦以自悲。",
                    "type": 2
                },
                {
                    "paragraph": "余去金山五年而復至，次舊詩韻贈寳覺長老",
                    "zhushu": "曹曰：按年譜，先生熈寕七年自杭移宻，至元豐二年已未自徐移湖，首尾凡五年。",
                    "type": 2
                },
                {
                    "paragraph": "誰能斗酒愽西凉，",
                    "zhushu": "厚曰：後漢：孟佗，字伯郎，以蒲萄酒一斛遺張遜，即拜佗凉州刺史。"
                },
                {
                    "paragraph": "但愛齋厨法䜴香。舊事眞成一夢過，髙談爲洗五年忙。清風偶與山阿曲，明月聊随屋角方。稽首願師憐乆客，直將歸路指茫茫。",
                    "zhushu": "師曰：淮山警䇿云：“一朝卧疾在牀，衆苦縈𦆑，前路茫茫，未知何往。”",
                    "type": 2
                },
                {
                    "paragraph": "贈惠山僧惠表",
                    "zhushu": "",
                    "type": 2
                },
                {
                    "paragraph": "行遍天涯意未䦨，",
                    "zhushu": "洪父曰：成都古今記：“天涯石在大東門内昭覺寺，相對髙六七尺。”"
                },
                {
                    "paragraph": "将心到處遣人安。",
                    "zhushu": "次公曰：傳燈録：惠可謂逹磨曰：“我心未寕，乞師與安。”曰：“將心來，與汝安。”曰：“覔心了不可得。”師曰：“我與汝安心竟。”"
                },
                {
                    "paragraph": "山中老𪧐依然在，案上楞嚴已不看。",
                    "zhushu": "次公曰：“案上惟有楞嚴經事，亦見傳燈録。”"
                },
                {
                    "paragraph": "歌枕落花餘幾片，閉門新竹自千竿。客來茶罷空無有，盧橘楊梅尚帶酸。",
                    "zhushu": "次公曰：盧橘、楊梅，二果名。上林賦曰：“盧橘夏熟，黄柑撜榛，枇杷燃柿。”唐子西作李氏山園記，言園中盧橘爲待盛。丗說：孔融指楊梅戯謂楊脩曰：“此君家果邪？”",
                    "type": 2
                },
                {
                    "paragraph": "贈錢道人",
                    "zhushu": "",
                    "type": 2
                },
                {
                    "paragraph": "書生苦信書，",
                    "zhushu": "彦章曰：孟子曰：“盡信書則不如無書。”"
                },
                {
                    "paragraph": "世事仍臆度。不量力所負，輕出千鈞諾。當時一快意，事過有餘作。不知幾州鐡，鑄此一大錯。",
                    "zhushu": "縯曰：北夢𤨏言：“羅紹威以魏博牙兵驕甚，盡殺之，遂爲梁朱温所制。乃謂親吏曰：‘聚六州四十三縣鐡，鑄一个錯不成。’”"
                },
                {
                    "paragraph": "我生渉憂患，常恐長罪惡。净觀殊可喜，脚淺猶容却。而况錢夫子，萬事𥘉不作。相逢更何言，無病亦無藥。",
                    "zhushu": "厚曰：傳燈録一鉢歌：“亦無藥，亦無病，正是真如靈覺性。”",
                    "type": 2
                },
                {
                    "paragraph": "贈黃山人",
                    "zhushu": "",
                    "type": 2
                },
                {
                    "paragraph": "靣頰照人元自赤，眉毛覆眼見來烏。",
                    "zhushu": "次公曰：杜詩：“𤨏石藤捎元自落，𠋣天枯骨見來枯。”"
                },
                {
                    "paragraph": "倦遊不擬談玄牝，",
                    "zhushu": "縯曰：老子：“谷神不死，是謂玄牝。玄牝之門，是謂天地根。”"
                },
                {
                    "paragraph": "示病何妨出白鬚。",
                    "zhushu": "次公曰：“維縻詰以方便，示病而說法。”"
                },
                {
                    "paragraph": "絶學已生真定惠，",
                    "zhushu": "次公曰：老子：“絶學無憂。”佛書有：“戒定惠。”"
                },
                {
                    "paragraph": "說禪長𥬇老浮屠。",
                    "zhushu": "次公曰：“浮屠，學佛之人也。”"
                },
                {
                    "paragraph": "東坡若肯三年住，親與先生看藥爐。",
                    "zhushu": "",
                    "type": 2
                },
                {
                    "paragraph": "贈𡊮陟",
                    "zhushu": "堯卿曰：“字丗弼，豫章人，自號遯翁，有集十卷。嘉祐間終祕書丞。”",
                    "type": 2
                },
                {
                    "paragraph": "是身如虚空，",
                    "zhushu": "次公曰：維摩經云：“是身如聚沬，不可撮摩。”又云：“平等如虚空。”"
                },
                {
                    "paragraph": "萬物皆我儲。胡爲強分別，",
                    "zhushu": "次公曰：維摩經又言：“仁者強生分別。”"
                },
                {
                    "paragraph": "百金買田廬。不見𡊮夫子，神馬載尻輿。",
                    "zhushu": "縯曰：莊子：“假使化予之尻以爲輪，以神爲馬，予因以乗之，豈更駕哉！”"
                },
                {
                    "paragraph": "游乎無何有，",
                    "zhushu": "厚曰：莊子：“游於無何有之郷。”"
                },
                {
                    "paragraph": "一飯不願餘。",
                    "zhushu": "次公曰：栁子厚贈江華長老詩云：“一飯不願餘，跏趺便終夕。”"
                },
                {
                    "paragraph": "官湖爲我池，學舎爲我居。何以遺子孫，",
                    "zhushu": "子仁曰：後漢𨓜民傳劉表謂龐公曰：“先生若居畎畒而不肯官禄，後丗何以遺子孫乎？”"
                },
                {
                    "paragraph": "此身自籧篨。",
                    "zhushu": "次公曰：“籧篨之義有二：有言曰柔者，又云能仰而不能俯，則囯語‘籧篨蒙繆’是己；有云麄竹席，則詩云‘籧篨不鮮’是已。今義未審。”"
                },
                {
                    "paragraph": "薫風暗楊柳，秋水静芙蕖。應觀我知子，不怪子知魚。",
                    "zhushu": "援曰：莊子與惠子觀魚於濠梁之上。莊子曰：“從容是魚樂也。”惠子曰：“子非魚，安知魚之樂？”莊子曰：“子非我，安知我不知魚之樂？”",
                    "type": 2
                },
                {
                    "paragraph": "贈章黙",
                    "zhushu": "井叙。",
                    "type": 2
                },
                {
                    "paragraph": "章黙居士，字志明，生公侯家，才性髙爽，弃家求道，不蓄妻子，與丗無累。而父母與兄之䘮，貧不能舉。以是眷眷丗間，不能無求於人。余深哀其志，旣有以少助之，又取其言爲詩，以贈其行，庻幾有哀之者。",
                    "zhushu": "",
                    "type": 2
                },
                {
                    "paragraph": "章子親未葬，餘生抱羸疾。",
                    "zhushu": "厚曰：陶潜召主簿，不就，躬耕自資，遂抱羸疾。"
                },
                {
                    "paragraph": "朝吟噎鄰里，夜淚腐茵席。前年黒花生，今嵗白髮出。",
                    "zhushu": "厚曰：本朝王禹偁表云：“蚤年多病，眼有黑花；晚𡻕多憂，頭生白髪。”"
                },
                {
                    "paragraph": "身隨日月逝，",
                    "zhushu": "援曰：論語：“日月逝矣，𡻕不我與。”"
                },
                {
                    "paragraph": "恨與天地畢。",
                    "zhushu": "任曰：恨與天地畢，則其恨之無窮也。"
                },
                {
                    "paragraph": "願求不毛田，",
                    "zhushu": "次公曰：不可耕種之田也。傳云“錫之不毛”是已。"
                },
                {
                    "paragraph": "親築長夜室。",
                    "zhushu": "縯曰：古詩“送子長夜臺”，言墓也。"
                },
                {
                    "paragraph": "難從王孫祼，",
                    "zhushu": "厚曰：前漢：“楊王孫病且死，令其子曰：‘吾欲祼葬，以反吾真。’”"
                },
                {
                    "paragraph": "未忍夏后堲。",
                    "zhushu": "援曰：礼記：“有虞氏瓦棺，夏后氏堲。”注云：“堲，燒土葬也。”"
                },
                {
                    "paragraph": "五陵多豪士，",
                    "zhushu": "縯曰：“髙帝葬長陵，惠帝安陵，景帝陽陵，武帝茂陵，昭帝平陵。五陵皆在長安北，徙天下豪傑之家以實之。”"
                },
                {
                    "paragraph": "百萬付一擲。",
                    "zhushu": "厚曰：“晉劉毅家無擔石之諸，樗蒲一擲百萬。”"
                },
                {
                    "paragraph": "心知義財難，甘就貧友乞。不辭毛粟施，行自丘山積。此志苟朝遂，夕死真不戚。誓求無生理，",
                    "zhushu": "次公曰：“無生者，佛氏之說也。”"
                },
                {
                    "paragraph": "不踐有爲迹。弃身尸陀林，",
                    "zhushu": "次公曰：按唐僧玄應一切經音義曰：“尸陀林，此言寒林。其林幽邃而寒，因以名也。在王舎城側，死人多送其中。”○師曰：通明七賢女經云：“七賢女者，並是諸大國王之女。遇賞花之節，百千人衆各各奔趍所遊之處，以爲取樂。七賢女中有一女曰：‘諸姊妹，我與汝等不可亦同衆人遊賞塵寰，取其丗樂也。’却同諸姊遊尸陀林。諸姊曰：‘彼處盡是死屍汙穢，有何好事？’女曰：‘諸姊但去，甚有好事。’旣到林中，遂指死屍謂諸姊曰：‘屍在這裏，人向什麽處去？’諸姊諦觀，於是悟道。”又西域記言：“如來在日，葬諸比丘於尸陀林。”又三水小牘云：“僧從諫卒，上言送尸於建春門外尸陀林，施與鳥獸爲食。三日後，人往視之，体貌如生。”"
                },
                {
                    "paragraph": "烏鳶任狼籍。",
                    "zhushu": "次公曰：莊子：“上爲烏鳶食，下爲螻蟻食。”",
                    "type": 2
                },
                {
                    "paragraph": "贈葛葦",
                    "zhushu": "",
                    "type": 2
                },
                {
                    "paragraph": "竹椽茆屋半摧傾，肯向蜂窠寄此生。",
                    "zhushu": "縯曰：“有學逃死生法者，乃詐死，寄䰟𩲸于蜂窠中。鬼卒㝷之，了不可得。”○次公曰：“蜂窠寄此生，不過言其所居窄小而懸露耳。”先生又有詩曰：“舉族長懸似細腰，舊注所引與詩意不相干，非是。”"
                },
                {
                    "paragraph": "長恐波頭卷室去，欲將船尾載君行。小詩試擬孟東野，",
                    "zhushu": "縯曰：“孟郊，字東野。”"
                },
                {
                    "paragraph": "大草閑臨張伯英。",
                    "zhushu": "厚曰：“張芝，字伯英，善草書。其後晋人衛瓘、索靖，亦俱善草書。論者謂瓘得伯英筋，靖得伯英肉。”"
                },
                {
                    "paragraph": "消遣百年湏底物，故應憐我不歸耕。",
                    "zhushu": "",
                    "type": 2
                },
                {
                    "paragraph": "贈王寂",
                    "zhushu": "增刋：次公：詳此詩意，王寂必有所往而别，故云其歸只以俯仰之間而已，且未便壯往而老歸也。",
                    "type": 2
                },
                {
                    "paragraph": "與君暫別不湏嗟，俯仰歸來𩯭未華。記取江南煙雨裏，靑山斷處是君家。",
                    "zhushu": "後两句則先生言它日江南煙雨中，我亦憶君所在家之地，在青山断處也。",
                    "type": 2
                },
                {
                    "paragraph": "贈杜介",
                    "zhushu": "并引。",
                    "type": 2
                },
                {
                    "paragraph": "元豊八年七月二十五日，杜幾先自浙東還，與余相遇於金山，話天台之異，以詩贈之。",
                    "zhushu": "",
                    "type": 2
                },
                {
                    "paragraph": "我夢遊天台，横空石橋小。",
                    "zhushu": "縯曰：天台山記云：“石撟路不盈尺，長數十丈，下臨萬丈深澗，惟忘其身，然後能濟，度得平路，始見所謂天台山者。”"
                },
                {
                    "paragraph": "秋風吹菵露，",
                    "zhushu": "次公曰：菵，草上之露也。宋永𥘉山川記曰：“寕州瘴氣菵露，四時不絶。菵者，草名，其上露觸之，肉即潰爛。”故鮑昭有苦𤍠行云：“瘴氣書薫体，菵露夜霑衣。”"
                },
                {
                    "paragraph": "翠濕香嫋嫋。應真飛錫過，",
                    "zhushu": "厚曰：孫綽遊天台付云：“王喬控鸖以冲天，應真飛錫以躡虚。”○倬曰：釋氏要覧云：“昔髙僧隱峯遊五臺，出淮西，擲錫飛空而往西天。比丘持錫有二十五威儀，凡至室中，不得著地，必掛於壁牙。故釋子稱遊行僧爲飛錫，安住僧爲掛錫。”"
                },
                {
                    "paragraph": "絶澗度雲鳥。舉意欲從之，翛然已松杪。微言粲珠玉，未說意先了。覺來如堕空，耿耿牎户曉。羣生䧟迷網，獨逹從古少。杜叟子何人，長嘯萬物表。妻孥空四壁，",
                    "zhushu": "次公曰：司馬相如家徒四壁立。"
                },
                {
                    "paragraph": "振策念輕矯。",
                    "zhushu": "厚曰：孫綽賦云：“被毛褐之森森，振金策之鈴鈴。”注曰：“金策，錫杖也。”又云：“西夏虫之疑冰，整輕翮而思矯。”"
                },
                {
                    "paragraph": "遂爲赤城遊，",
                    "zhushu": "次公曰：支遁天台山銘序云：“往天台當由赤城山爲道徑。”孔靈符會稽記曰：赤城，山名，色皆赤，狀似雲霞。故孫綽賦云：“赤城霞起而建標，瀑布飛流以界道。”"
                },
                {
                    "paragraph": "飛歩凌縹緲。問禪不歸舎，屢爲瓠壷繞。",
                    "zhushu": "縯曰：倦遊録：金銮長老問歐陽景取書，索米于玉泉長老。景授一緘及詩一絶云：“金銮來覔玉泉書，金玉相逢價倍珠。到了不干藤蔓事，壷蘆自去𦆑壷蘆。”"
                },
                {
                    "paragraph": "何人識此志，佛眼自照瞭。我夢君見之，卓爾非魔嬈。仙葩發茗椀，剪刻分葵蓼。",
                    "zhushu": "次公曰：“此言其所㸃茶之祥也。”先生十八羅漢頌後跋云：“佛㓕度後，閻浮提衆生剛很自用，莫肯信入，故諸聖賢皆隠不見，獨以像設遺言，提引未悟。而峩眉、五臺、廬山、天台獨岀，光景変異，使人了然見之。軾家藏十六羅漢像，毎設茶供，則化爲白乳，或凝爲花木、桃李、芍藥，僅可指名。”"
                },
                {
                    "paragraph": "從今更不出，閉户閑騕䮍。",
                    "zhushu": "次公曰：“腰䮍，駿馬名。”"
                },
                {
                    "paragraph": "時從佛頂巖，馳下𩀱蓮沼。",
                    "zhushu": "",
                    "type": 2
                },
                {
                    "paragraph": "慶源宣義王丈人，以累舉得官，爲洪雅主簿、雅州户掾，遇吏如家人，人安樂之。旣謝事，居眉之青神瑞草橋，放懷自得。有書來求紅帶，旣以遺之，且作詩爲戲。黃魯直學士、秦少游“賢良”各賦一首，爲老人光華",
                    "zhushu": "",
                    "type": 2
                },
                {
                    "paragraph": "青衫半作霜葉枯，遇民如兒吏如奴。吏民莫作官長看，我是識字耕田夫。妻啼兒號刺史怒，",
                    "zhushu": "縯曰：韓退之進斈解云：“冬暖而兒號寒，年登而妻啼飢。”○子仁：謹按：蘇叔黨所作王元直墓表云：“𥘉，季父慶源官於雅州，以論事不合，取官長怒，即謝病去。”"
                },
                {
                    "paragraph": "時有野人來挽鬚。拂衣自注下下考，",
                    "zhushu": "師曰：唐陽城爲道州刺史，觀察使消譲上考功第，城自署曰：“撫字心勞，徵科政拙，冝考下下。”"
                },
                {
                    "paragraph": "芋魁飯豆吾豈無。",
                    "zhushu": "援曰：翟方進傳童謡曰：“飯我豆食羮芋魁。”"
                },
                {
                    "paragraph": "歸來瑞草橋邊路，獨遊還佩平生壷。",
                    "zhushu": "援曰：杜牧之獨酌詩云：“獨佩一壷遊，秋毫太山小。”"
                },
                {
                    "paragraph": "慈姥巖前自喚度，青衣江畔人爭扶。",
                    "zhushu": "子仁曰：“慈姥岩、青衣江皆在青神縣。”"
                },
                {
                    "paragraph": "今年蠶市數州集，",
                    "zhushu": "“蚕市”見前和子由蚕市詩注。"
                },
                {
                    "paragraph": "中有遺民懷袴𥜗。",
                    "zhushu": "任曰：後漢：“廉范爲蜀郡太守，民歌之曰：‘廉叔度，來何暮？昔無一襦今五袴。’”"
                },
                {
                    "paragraph": "邑中之黔相指似，白髯紅帶老不癯。",
                    "zhushu": "援曰：左傳：“澤中之晢，實興我役；邑中之黔，實慰我心。”"
                },
                {
                    "paragraph": "我欲西歸卜鄰舎，隔牆撫掌容歌呼。",
                    "zhushu": "任曰：前漢曹參傳：“相舎後園近吏舎，吏日飲醉歌呼。參遊後園，聞吏醉，從吏幸按之。參乃反取酒，張坐飲，大歌呼與相和。”○胡曰：退之詩：“隔墻聞歡呼。”"
                },
                {
                    "paragraph": "不覺王山乗駟馬，回頭空指黄公壚。",
                    "zhushu": "次公曰：“山，山濤也；王，王戎也。顔延年作五君詠，述竹林七賢，山濤、王戎以貴顯被黜也。”○任曰：“黄公壚事，見荅錢穆父詩注。”",
                    "type": 2
                },
                {
                    "paragraph": "贈王子直秀才",
                    "zhushu": "",
                    "type": 2
                },
                {
                    "paragraph": "萬里雲山一破裘，杖端閑挂百錢游。",
                    "zhushu": "縯曰：“晋阮脩，字宣子，常歩行，白錢挂杖頭，至酒店，便獨酣暢而飲。”"
                },
                {
                    "paragraph": "五車書已留兒讀，",
                    "zhushu": "厚曰：莊子：“惠施多方，其書五車。”"
                },
                {
                    "paragraph": "二頃田應爲鶴謀。",
                    "zhushu": "援曰：史記：蘇秦曰：“使我有負郭田二頃，豈能佩六囯相印乎？”○次公曰：“子直住鶴田山。”"
                },
                {
                    "paragraph": "水底笙歌蛙兩部，",
                    "zhushu": "縯曰：南史：“孔稚圭門庭之内，草萊不剪，中有蛙鳴。或問之曰：‘欲爲陳蕃乎？’稚圭曰：‘我以此當两部鼓吹，何必效蕃。’”"
                },
                {
                    "paragraph": "山中奴婢橘千頭。",
                    "zhushu": "厚曰：盛引之荆州記：“李衡，字叔平，仕吴爲丹陽太守，遣客於武陵龍縣汎洲種柑橘千株。臨死，語其子曰：‘吾有千頭木奴，不責汝衣食，歳得千疋絹，亦足用耳。’”"
                },
                {
                    "paragraph": "幅巾我欲相隨去，海上何人識故侯？",
                    "zhushu": "援曰：“漢邵平，故秦東陵侯也。秦破，爲布衣，種𤓰長安城東。”",
                    "type": 2
                },
                {
                    "paragraph": "贈鄭清叟秀才",
                    "zhushu": "",
                    "type": 2
                },
                {
                    "paragraph": "風濤戰扶胥，海賊横泥子。",
                    "zhushu": "次公曰：“扶胥、泥子，皆經海之處也。”"
                },
                {
                    "paragraph": "胡爲犯二怖，愽此一𥬇喜。問君奚所欲，欲談仁義耳。我才不逮人，所有聊足己。安得相付予，過聽君誤矣。霜風掃瘴毒，冬日稍清美。年來萬事足，所欠惟一死。",
                    "zhushu": "縯曰：“冷齋夜話：摩訶衍對梁丗祖云：貧道客食陛下三十年，㤙徳厚矣，無所欠，所欠者只一死耳。”○次公曰：“宗預曰：吾等年踰七十，所竊已過，但少一死耳。”"
                },
                {
                    "paragraph": "澹然兩無求，滑淨空棐几。",
                    "zhushu": "援曰：“王羲之甞詣門生家，見棐几滑淨，因書之，真草相半。後其父誤刮去之，門生驚愕者累日。”",
                    "type": 2
                },
                {
                    "paragraph": "贈嶺上老人",
                    "zhushu": "",
                    "type": 2
                },
                {
                    "paragraph": "鶴骨霜髯心已灰，",
                    "zhushu": "縯曰：莊子：“身若槁木，心若死灰。”"
                },
                {
                    "paragraph": "青松合抱手親栽。",
                    "zhushu": "援曰：“老子：合抱之木。”"
                },
                {
                    "paragraph": "問翁大庾嶺頭住，曽見南遷幾箇回？",
                    "zhushu": "",
                    "type": 2
                },
                {
                    "paragraph": "贈楊𦒿",
                    "zhushu": "并引。",
                    "type": 2
                },
                {
                    "paragraph": "西蜀楊𦒿，二十年前見之甚貧，今復見之益貧，所異於昔者，蒼顔白髮耳。女無美惡，冨者妍；士無賢不肖，窮者鄙。使𦒿逢時遇合，豈必减當丗之士哉！頃𪧐　扶風驛舎，夜半逆旅有歌者，其聲悲甚，起問之，蓋昔冨今貧者。余亦爲悽然，因飲之以酒，而作此詩。今日寒雨不止，忽憶其事，且念楊君之栖遲，與逆旅者何異？故出以與之。",
                    "zhushu": "",
                    "type": 2
                },
                {
                    "paragraph": "孤村微雨送秋凉，逆旅愁人怨夜長。不寐相看惟櫪馬，悲歌互荅有寒螿。天寒滯穗猶横畒，嵗晩空機尚𠋣墻。勸爾一杯聊復睡，人間貧冨海茫茫。",
                    "zhushu": "",
                    "type": 2
                },
                {
                    "paragraph": "戯贈",
                    "zhushu": "",
                    "type": 2
                },
                {
                    "paragraph": "詩三十二首",
                    "zhushu": "",
                    "type": 2
                },
                {
                    "paragraph": "戯子由",
                    "zhushu": "",
                    "type": 2
                },
                {
                    "paragraph": "宛丘先生長如丘，宛丘學舎小如舟。",
                    "zhushu": "次公曰：宛丘，陳州也。時子由爲學官。"
                },
                {
                    "paragraph": "常時低頭誦經史，忽然欠伸屋打頭。",
                    "zhushu": "次公曰：唐進士張彖，志氣髙大，未甞低折於人。甞曰：“大丈夫有蓋丗之志，而拘於下位，若立身於矮屋中，使人擡頭不得。”遂拂衣遯於嵩山。"
                },
                {
                    "paragraph": "斜風吹帷雨注靣，先生不愧傍人羞。任從飽死𥬇方朔，",
                    "zhushu": "厚曰：東方朔言：“侏儒飽欲死，臣朔飢欲死。”"
                },
                {
                    "paragraph": "肯爲雨立求秦優。",
                    "zhushu": "援曰：“秦始皇置酒而天雨。優𣃼謂陛楯郎曰：‘汝雖長，雨中立；我雖短，幸休居。’始皇乃令陛揗者得半相代。”次公：詩案：意言弟轍比朔爲郎，以當今進用之人比侏懦。"
                },
                {
                    "paragraph": "眼前勃磎何足道，處置六鑿湏天遊。",
                    "zhushu": "見莊子。"
                },
                {
                    "paragraph": "讀書萬卷不讀律，",
                    "zhushu": "次公曰：梁元帝之敗，盡焚圗書，曰：“讀書萬卷，猶有今日。”杜詩：讀書破萬卷，下筆如有神。文唐沈全交作嘲誚之，訶曰：“評事不讀律，博士不㝷章。”"
                },
                {
                    "paragraph": "致君堯舜知無術。",
                    "zhushu": "次公：韓：“致君豈無術？”按詩案云：是時新興律學，軾意非之。"
                },
                {
                    "paragraph": "勸農冠蓋閙如雲，",
                    "zhushu": "次公曰：班固賦：“冠盖如雲，七相五公。”"
                },
                {
                    "paragraph": "送老韲塩甘似蜜。",
                    "zhushu": "縯曰：“韓朝虀暮塩。”按詩案以譏提㪯苛碎，惟學官無責。"
                },
                {
                    "paragraph": "門前萬事不挂眼，",
                    "zhushu": "次公曰：韓退之詩：吾老嗜讀書，餘事不挂眼。"
                },
                {
                    "paragraph": "頭雖長低氣不屈。餘杭别駕無功勞，",
                    "zhushu": "次公曰：“杭州别駕，先生自言也。治中别駕，古通判之任。"
                },
                {
                    "paragraph": "𦘕堂五丈容旗旄。",
                    "zhushu": "厚曰：秦作阿房宫，上可以坐萬人，下可以建五丈旗。"
                },
                {
                    "paragraph": "重樓跨空雨聲逺，屋多人少風騷騷。平生所慙今不恥，坐對疲氓更鞭箠。",
                    "zhushu": "次公曰：“按先生詩案云：是時多流配犯塩之人，例皆飢貧，言鞭箠貧民也。某平生所慙，今不復恥矣。以譏諷塩法大急也。”"
                },
                {
                    "paragraph": "道逢陽虎呼與言，心知其非口諾唯。",
                    "zhushu": "次公曰：“陽虎事，見論語陽貨篇。又潘正叔迎大駕詩：道逢深識士，舉手對吾揖。按先生詩按云：是時張靚、俞希旦作監司，某不喜其人，然不敢與之争議，故比之以爲陽虎也。"
                },
                {
                    "paragraph": "居髙志下眞何益，氣節消縮今無幾。文章小技安足程，",
                    "zhushu": "厚曰：杜詩：文章真小技，於道未爲尊。"
                },
                {
                    "paragraph": "先生别駕舊齊名。如今衰老俱無用，付與時人分重輕。",
                    "zhushu": "",
                    "type": 2
                },
                {
                    "paragraph": "塩官部役戯呈同事兼寄述古",
                    "zhushu": "子𨏐：按塩官縣圖經云：“縣管六卿。隋開皇九年置杭州，塩官縣属之。有塩場十所。”",
                    "type": 2
                },
                {
                    "paragraph": "新月照水水欲冰，夜霜穿屋衣生稜。野廬半與牛羊共，曉鼔却隨鴉鵲興。夜來履破裘穿縫，紅頰曲眉應入夢。千夫在野口如林，豈不懷歸畏嘲弄。",
                    "zhushu": "次公曰：“詩：豈不懷歸，畏此簡書。”"
                },
                {
                    "paragraph": "我州賢將知人勞，已釀白酒買豚羔。耐寒努力歸不逺，兩脚凍硬公湏軟。",
                    "zhushu": "縯曰：“明皇歳幸温湯，諸楊館在宫東。帝臨幸，賞賚不貲。計岀有賜曰‘餞路’，返有勞曰‘軟脚’。”○援曰：大唐稽疑：“子儀自同州歸，代宗詔大臣就宅作軟脚局，人岀錢三百千。”",
                    "type": 2
                },
                {
                    "paragraph": "將之湖州戯贈莘老",
                    "zhushu": "",
                    "type": 2
                },
                {
                    "paragraph": "餘杭自是山水窟，側聞呉興更清絶。湖中橘林新着霜，溪上苕花正浮雪。",
                    "zhushu": "苕溪，詳見𪧐餘杭法臺寺詩中注。"
                },
                {
                    "paragraph": "顧渚茶芽白於齒，梅溪木𤓰紅勝頰。",
                    "zhushu": "次公曰：“杜詩：色好棃勝頰。”○敬夫曰：“呉興，統地云：梅溪，一名東海堰，在烏程縣西南六十里。”又曰：“顧渚泉上有木𤓰堂，其庭除别植木𤓰引泉。”"
                },
                {
                    "paragraph": "呉兒膾縷薄欲飛，",
                    "zhushu": "次公曰：晉賈充謂夏統曰：“此呉兒是木之人，石心也。”老杜詩：刀鳴膾縷飛。"
                },
                {
                    "paragraph": "未去先說饞涎垂。亦知謝公到郡乆，",
                    "zhushu": "縯曰：“謝安甞爲呉興太守。”"
                },
                {
                    "paragraph": "應怪杜牧㝷春遟。",
                    "zhushu": "厚曰：杜牧佐宣城幕，聞湖州多竒麗，往遊之。刺史崔君張水嬉，使州人畢觀，令杜牧閲之。因見一女妹，期之曰：“吾不十年來守此郡；不來，從所適。”洎牧守湖州，女已從人三載矣。牧因賦詩曰：“自是㝷春去較遟，不湏惆悵怨芳時。”"
                },
                {
                    "paragraph": "𩯭絲只好對禪榻，",
                    "zhushu": "援曰：杜牧詩：“今日𩯭絲禪榻畔，茶煙䡖颺落花風。”"
                },
                {
                    "paragraph": "湖亭不用張水嬉。",
                    "zhushu": "見上注。",
                    "type": 2
                },
                {
                    "paragraph": "戯贈",
                    "zhushu": "",
                    "type": 2
                },
                {
                    "paragraph": "惆悵沙河十里春，",
                    "zhushu": "堯卿曰：“沙河塘，見前望海樓晚景五絶注中。”"
                },
                {
                    "paragraph": "一番花老一番新。小樓依舊斜陽裏，不見樓中垂手人。",
                    "zhushu": "次公曰：“舞有大垂手、小垂手。垂手人，言解舞之人。”",
                    "type": 2
                },
                {
                    "paragraph": "和邵同年戯贈賈牧秀才三首",
                    "zhushu": "",
                    "type": 2
                },
                {
                    "paragraph": "傾蓋相歡一𥬇中，",
                    "zhushu": "任曰：“孔子之郯，遭程子於𡍼，傾盖而語終日，甚相親。”○援曰：前漢鄒陽上梁孝王書曰：“白頭如新，傾盖如故。”"
                },
                {
                    "paragraph": "從來未省馬牛風。",
                    "zhushu": "次公曰：左傳僖四年：齊侯伐楚，楚子使與師言曰：“君處北海，寡人處南海，惟是風馬牛不相及也。”䟽云：“馬逐上風而去，牛逐下風而來，故云不相及也。”杜詩“去馬牛來不復辨”，正用此矣。又書曰：“馬牛之風。”"
                },
                {
                    "paragraph": "卜鄰尚可容三徑，",
                    "zhushu": "縯曰：蔣詡歸杜陵，舍中竹下開三徑，唯羊仲來仲從與之游。白居易與元八卜鄰詩：“明月好從三徑夜，緑楊冝作兩家春。”○次公曰：杜詩：“王翰願卜鄰。”左傳：“非宅是卜，維鄰是卜。”"
                },
                {
                    "paragraph": "投社終當作兩翁。古意已將蘭緝佩，",
                    "zhushu": "縯曰：離騷：“紉秋蘭以爲佩。”"
                },
                {
                    "paragraph": "招詞閑詠桂生叢。",
                    "zhushu": "援曰：劉安招隠士章句云：“桂叢生𠔃山之幽。”"
                },
                {
                    "paragraph": "此身自斷天休問，",
                    "zhushu": "厚曰：杜詩：“自斷此生休問天。”"
                },
                {
                    "paragraph": "白髮年來漸不公。",
                    "zhushu": "縯曰：杜牧詩：“公道丗間惟白髮。”",
                    "type": 2
                },
                {
                    "paragraph": "朝見新荑出舊槎，",
                    "zhushu": "次公曰：此篇先生本注云：“時賈欲再娶。”則詩意皆渉夫婦事也。“新荑岀舊槎”，使“枯楊生荑”之義。舊注乃引甘泉賦：“列辛夷於林薄。”又老杜詩：“辛夷始花亦已落。”以“新”爲“辛”，以“荑”爲“夷”，非是。"
                },
                {
                    "paragraph": "騷人孤憤苦思家。",
                    "zhushu": "次公曰：韓非有孤憤篇，言孤獨而憤悶也。惟孤憤，故思家爾。舊注乃引冒頓慢書云：“孤憤獨居。”按西漢書，乃是“孤憤”字。"
                },
                {
                    "paragraph": "五噫處士太窮約，",
                    "zhushu": "厚曰：後漢梁鴻傳：“鴻過京師，作五噫之歌曰：‘陟彼北芒𠔃，噫！顧覧帝京𠔃，噫！宫室崔嵬𠔃，噫！人之劬勞𠔃，噫！遼遼未央𠔃，噫！’肅宗聞而悲之，求鴻不得。”"
                },
                {
                    "paragraph": "三賦先生多誕誇。",
                    "zhushu": "援曰：“相如奏子虚、上林、大人三賦。先是文君新寡，相如繆與臨印令相重，而以琴心挑之。相如從車騎，雍容閑雅甚都。”"
                },
                {
                    "paragraph": "帳外鶴鳴奩有鏡，",
                    "zhushu": "援曰：孔德璋北山移文云：“蕙帳空𠔃夜鶴怨。”"
                },
                {
                    "paragraph": "筒中錢盡按無鮭。",
                    "zhushu": "安國曰：先生荅秦大虛書曰：“𥘉到黄，痛自莭儉，日用不得過百五十，仍以大竹筒貯用不盡者，以待賔客。”厚曰：南史：“庾杲之清貧自楽，食惟有韮𦵔、㒢韮、生韮𮦀菜。任眆常戯之曰：‘誰謂庾郎貧，食鮭嘗有二十七種菜。’謂三韮也。”"
                },
                {
                    "paragraph": "玉川何日朝金闕，白晝𨵿門守夜义。",
                    "zhushu": "時賈欲再娶。縯曰：盧仝詩：“夜义當晝不肯啓，夜半醮𥙊夜半開。”",
                    "type": 2
                },
                {
                    "paragraph": "生涯到處似檣烏，",
                    "zhushu": "次公曰：杜詩曰“檣烏相背發”，又曰“危檣逐夜烏”，又曰“舊烏𪧐處非”，又曰“檣烏終歳飛”。此特檣竿上刻爲烏形，以占風爾。晉令：“車駕岀入，相風在前。”相風正是刻烏於竿上，名之曰相風。晉傳玄相風賦云“棲神烏於竿首，俟祥風之來征”是已。"
                },
                {
                    "paragraph": "科第無心摘頷鬚。",
                    "zhushu": "縯曰：韓詩：“連年収科第，如摘頷厎髭。”"
                },
                {
                    "paragraph": "黄帽刺船忘歳月，",
                    "zhushu": "厚曰：前漢：“鄧通以櫂船爲黄頭郎。”注云：“土勝水，其色黄，故刺船之郎皆看黄㡌。”"
                },
                {
                    "paragraph": "白衣擔酒慰鰥孤。",
                    "zhushu": "厚曰：晉陽春秋云：“陶潜九月九日無酒，岀宅邊菊叢中坐，摘菊花盈把。乆之，望見白衣人至，乃江州刺史王弘送酒，即便獨酌，醉而後歸。”"
                },
                {
                    "paragraph": "徂公欺病來分栗，",
                    "zhushu": "援曰：莊子：“狙公賦芧，曰：朝三而暮四，衆狙皆怒。然則朝四而暮三，衆徂皆恱。”䟽云：“茅，橡子也，似栗而小。”"
                },
                {
                    "paragraph": "水伯知饞爲出鱸。",
                    "zhushu": "厚曰：山海經：“朝日之谷神曰大呉，是爲水伯。”"
                },
                {
                    "paragraph": "莫向洞庭歌楚曲，煙波𣺌𣺌正愁予。",
                    "zhushu": "縯曰：九歌：“帝子降𠔃北渚，目渺渺𠔃愁予。嫋嫋𠔃秋風，洞庭波𠔃木葉下。”",
                    "type": 2
                },
                {
                    "paragraph": "九日舟中望見有美堂上魯少卿飲處，以詩戯之二首",
                    "zhushu": "",
                    "type": 2
                },
                {
                    "paragraph": "指㸃雲間數㸃紅，笙歌正擁紫髯翁。",
                    "zhushu": "吹公曰：“呉張昭以孫權爲紫髯將軍。”"
                },
                {
                    "paragraph": "誰知愛酒龍山客，",
                    "zhushu": "縯曰：“孟嘉爲桓温叅軍，九日温燕龍山，寮佐畢集。”"
                },
                {
                    "paragraph": "却在漁舟一葉中。",
                    "zhushu": "次公曰：退之詩：“共泛清湘一葉舟。”",
                    "type": 2
                },
                {
                    "paragraph": "西閣珠簾卷落暉，",
                    "zhushu": "干朋曰：王勃滕王閣詩：“珠簾暮捲西山雨。”"
                },
                {
                    "paragraph": "水沉煙斷珮聲微。遥知通徳淒凉甚，擁䯻無言怨未歸。",
                    "zhushu": "厚曰：後漢：“伶玄妾樊通徳，能言趙飛燕姉妹事。玄旣爲著傳，玄語通徳曰：‘斯人俱灰㓕矣。盛時疲精神，馳騖嗜慾，寕知終歸荒田野草乎？’通德掩䄂視燭影，以手擁䯻，淒然位下。”",
                    "type": 2
                },
                {
                    "paragraph": "張子野年八十五，尚聞買妾，述古令作詩",
                    "zhushu": "",
                    "type": 2
                },
                {
                    "paragraph": "錦里先生自𥬇狂，",
                    "zhushu": "次公曰：此句學者多不曉，盖以杜詩“錦里先生烏角巾”惑之也。成都謂之錦宫，故亦謂之錦里。杭州臨安縣，昔日錢王時賜名“衣錦城”，而先生臨安三絶又有題名錦溪，今句特取“錦里先生”四字以言子野。時陳述古守杭，令作此詩，可以推見。又杜詩：“目𥬇狂夫老更狂。”"
                },
                {
                    "paragraph": "莫欺九尺𩯭眉蒼。",
                    "zhushu": "縯曰：杜詩：“張公一生江海客，身長九尺𩯭眉蒼。”"
                },
                {
                    "paragraph": "詩人老去鸎鸎在，",
                    "zhushu": "厚曰：唐貞元𥘉，有張君者，遇崔氏女於蒲萑，小名鸎鸎。元稹爲作㑹真三十韻。甞與李紳語其事，紳又作鸎鸎歌也。岀麗情集。"
                },
                {
                    "paragraph": "公子歸來燕燕忙。",
                    "zhushu": "援曰：漢成帝甞微行出，過陽阿主，作樂。上見趙飛燕而說之。先是有童謡曰：“燕燕尾涎涏，張公子，時相見。”盖帝毎微行，常與張放俱，而稱冨平侯家，故有張公子。○任曰：“或說張佑妾名燕燕。”○居仁曰：唐張建封寵姫盻盻居燕子樓，先生有和趙郎中詩：“燕子人亡三百秋。”"
                },
                {
                    "paragraph": "柱下相君猶有齒，",
                    "zhushu": "縯曰：“張蒼自秦時爲主柱下方書，漢文帝四年爲丞相，口中無齒，食乳，女子爲乳母，妻妾以百數。”"
                },
                {
                    "paragraph": "江南刺史已無腸。",
                    "zhushu": "厚曰：劉禹錫罷蘇州，過掦州帥杜鴻漸飲，大醉而歸，見二妓，曰：“郎中席上與司空。”詩云：“司空見慣真閑事，断盡蘇州刺史腸。”○師曰：白樂天山遊示小妓詩：“莫唱楊柳枝，無腸與君断。”"
                },
                {
                    "paragraph": "平生謬作安昌客，略遣彭宣到後堂。",
                    "zhushu": "援曰：前漢張禹弟子尤著者彭宣、戴崇。崇毎𠉀禹，責師冝置酒設樂，與弟子相娯。禹將崇入後堂飲食，婦女相對，優人絃管鏗鏘極樂，昏夜乃罷。而宣之來也，禹見之於便坐，講論經義，未嘗得至後堂。",
                    "type": 2
                },
                {
                    "paragraph": "錢道人有詩云：直湏認取主人翁。作雨絶戯之",
                    "zhushu": "",
                    "type": 2
                },
                {
                    "paragraph": "首斷故應無斷者，",
                    "zhushu": "尭卿曰：圜覺經云：“菩薩常覺不住，照與照者，同時寂滅。譬如有人自断其首，已断故無能断者，則以礙心自㓕者礙，礙已断㓕，無㓕礙者。”"
                },
                {
                    "paragraph": "冰銷那復有冰知。",
                    "zhushu": "堯卿曰：圓覺經云：“善男子，若心照一切覺者，皆爲塵垢。覺所覺者，不離塵故。如湯銷冰，無别有水。知冰銷者。存我覺我，亦復如是。”○次公曰：傳燈録：“譬如寒月，水結爲冰；及至暖時，冰釋爲水。”"
                },
                {
                    "paragraph": "主人若苦令儂認，認主人人竟是誰？有主須還更有賔，",
                    "zhushu": "縯曰：“主賔對代之法，未兑有物我也。”"
                },
                {
                    "paragraph": "不如無鏡自無塵。",
                    "zhushu": "援曰：六祖詩云：“菩提本無樹，明鏡亦無臺。何劳勤拂拭，自不染塵埃。”"
                },
                {
                    "paragraph": "只從半夜安心後，",
                    "zhushu": "厚曰：慧可謂逹麽？曰：“我心未寕，乞師與安。”師曰：“将心來，與汝安。”"
                },
                {
                    "paragraph": "失却當年覺痛人。",
                    "zhushu": "次公曰：楞嚴經畢陵伽婆蹉言“毒刺傷足”云云，覺清浄心無痛覺。○堯卿曰：慧可大師，即所謂神光者，於寂黙中倐見一神人，謂曰：“將欲受果，何滯此耶？大道匪遥，汝其南矣。”光知神功，因改名神光。翼日，覺頭痛如刺，其師欲爲治之，空中有聲云：“此乃換骨，非常痛也。”光遂以所見神事白扵師。師視其頂骨，如五峯秀出，乃曰：“汝相吉祥，當有所證。神令汝南者，其以少林逹麽大師教可師歟？”光受教，造於少室，參逹麽，果傳衣得法焉。",
                    "type": 2
                },
                {
                    "paragraph": "贈張刁二老",
                    "zhushu": "堯卿曰：“張子野，湖州烏程人；刁景純，潤州丹陽人。”",
                    "type": 2
                },
                {
                    "paragraph": "兩邦山水未凄凉，二老風流緫健彊。",
                    "zhushu": "師曰：杜甫寄賛上人詩：“與子成二老，來往亦風流。”"
                },
                {
                    "paragraph": "共成一百七十歳，",
                    "zhushu": "縯曰：白居易九老詩：“九人五百八十四，施紫紆朱白𩯭須。”"
                },
                {
                    "paragraph": "各飲三萬六千觴。",
                    "zhushu": "縯曰：李白詩：“百年三萬六千日，一日湏傾三百杯。”"
                },
                {
                    "paragraph": "藏春塢裏鶯花閙，",
                    "zhushu": "藏春，刁公塢名。"
                },
                {
                    "paragraph": "仁夀橋邊日月長。惟有詩人被磨折，金釵零落不成行。",
                    "zhushu": "次公曰：仁壽橋，張子野所居。白居易詩：“鐘乳三千兩，金釵十二行。”詩人指言子野，子野多寵姫以戯之也。",
                    "type": 2
                },
                {
                    "paragraph": "梅聖俞詩中有毛長官者，今於潜令國華也。聖俞没十五年，而君猶爲令，捕蝗至其邑，作詩戯之",
                    "zhushu": "鎮叔曰：按於潜縣經，毛國華，字君寳，衢州毛尚書之孫也。",
                    "type": 2
                },
                {
                    "paragraph": "詩翁憔悴老一官，厭見苜蓿堆青盤。",
                    "zhushu": "任日：聞州長溪人，薛令之登弟，開元中，爲東宫侍讀，官僚閑談，以詩自悼云：“朝日上團團，照見先生盤。盤中何所有，苜蓿長䦨干。”"
                },
                {
                    "paragraph": "歸來羞澁對妻子，自比鮎魚縁竹竿。",
                    "zhushu": "縯曰：梅聖俞以詩知名，仕䆠三十年，終不得一館聀。及受一敕修書，語其妻刁氏曰：“吾之修書，可謂胡孫入布袋矣。”妻對曰：“君之仕䆠，亦何異鮎魚縁竹竿乎？”聞者以爲名對。"
                },
                {
                    "paragraph": "今君滯留生二毛，",
                    "zhushu": "縯曰：太史公留滯周南。又潘岳秋興賦：“余春秋三十二，如見二毛。”"
                },
                {
                    "paragraph": "飽聽衙鼔眠黄紬。",
                    "zhushu": "仔曰：“丗傳太祖戒敕縣令，勿於黄紬被厎放衙。”"
                },
                {
                    "paragraph": "更將嘲𥬇調朋友，人道獼猴騎土牛。",
                    "zhushu": "縯曰：周㤗擢新城太守，司馬宣王使鍾繇調之曰：“君釋褐登宰府三十六日，而擁麾盖，守兵馬郡，乞兒乗小車，一何駃乎？”泰曰：“君明公之子，有文采，守吏戝，猕猴騎土牛，又何遟也。”○子仁曰：李白詩：“身騎土牛滯東魯。”"
                },
                {
                    "paragraph": "願君恰似髙常侍，暫爲小邑仍刺史。",
                    "zhushu": "援曰：髙適爲封丘縣尉，有詩云：“乍可狂歌草澤中，寕堪作吏風塵下。只言小邑無所爲，公門百事皆有期。”後鎮成都，官至散騎常侍。"
                },
                {
                    "paragraph": "不願君爲孟浩然，𨚫遭明主放還山。",
                    "zhushu": "縯曰：孟浩然爲王維所知，因得召見，命吟詩，浩然念詩曰：“不才明主弃，多病故人踈。”上曰：“朕未曽弃人，自是卿不求進。”命放歸南山。"
                },
                {
                    "paragraph": "宦遊逢此𡻕年惡，飛蝗來時半天黒。羡君封境稻如雲，蝗自識人人不識。",
                    "zhushu": "援曰：“魯恭爲中牟令，螟傷稼，不入境。又朱均爲九江太守，蝗飛至郡界，輒東西散去。”○倬曰：“卓茂爲宻縣令，蝗虫不入縣界。又，東漢戴封爲西華令，時汝頴有蝗虫，獨不入西華界。時督郵行縣，蝗忽大至。督郵其日即去，蝗亦頓除。一境竒之。”",
                    "type": 2
                },
                {
                    "paragraph": "喬將行烹鵝鹿出刀劔以飲客以詩戯之",
                    "zhushu": "喬太博有詩在燕飲門。",
                    "type": 2
                },
                {
                    "paragraph": "破匣哀鳴出素虬，倦看鶂鶂聽呦呦。",
                    "zhushu": "次公曰：素虬，以言刀劔也。鶂鶂，鵝也。岀孟子：仲子曰：“烏用是鶂鶂者，幼幼鹿也。”詩鹿鳴曰：“呦呦鹿鳴。”"
                },
                {
                    "paragraph": "明朝只恐兼烹鶴，",
                    "zhushu": "厚曰：小說言不好事者，爨琴煑鶴。其詩曰：“自從烹鶴燒琴後，獨坐靑山背月明。”"
                },
                {
                    "paragraph": "此去還湏却佩牛。",
                    "zhushu": "任曰：龔遂治勃海，令民賣剱買斗，賣刀買犢，曰：“何爲帶牛佩犢。”"
                },
                {
                    "paragraph": "便可先呼報恩子，",
                    "zhushu": "縯曰：退之送石處士詩：“長把種樹書，人云避出士。忽騎將軍馬，自号報恩子。”"
                },
                {
                    "paragraph": "不妨仍帶醉郷侯。",
                    "zhushu": "厚曰：皮日休詩：“他年謁帝言何事，請贖劉伶作醉侯。”○次公曰：“其‘醉郷’字，則王績甞作醉郷記。”○堯卿曰：唐人詩云：“若使劉伶爲酒帝，亦湏封我醉郷侯。”"
                },
                {
                    "paragraph": "他年萬騎歸應好，奈有移文在故丘。",
                    "zhushu": "援曰：“周彦倫隱鍾山，後應詔岀仕，欲過北山。孔稚圭乃假山神之意，作北山移文以却之。”",
                    "type": 2
                },
                {
                    "paragraph": "聞辯才法師復歸上天竺以詩戯問",
                    "zhushu": "",
                    "type": 2
                },
                {
                    "paragraph": "道人出山去，山色如死灰。",
                    "zhushu": "次公曰：莊子云：“心若死灰。”盧仝月蝕詩：“青山死灰色。”"
                },
                {
                    "paragraph": "白雲不解𥬇，青松有餘哀。忽聞道人歸，鳥語山容開。",
                    "zhushu": "子仁曰：按子由辨才塔碑云：“沈公遘治杭，以師往天竺靈感觀音院。有僧文捷者，利其冨，𠋣權貴人奪而有之，遷師於下天竺，又逐師於潜。逾年而捷敗，復以上天竺𢌿師。捷之在天竺也，岩石草木爲之索然。及師之復，山中百物皆若有喜色。趙公抃親見而賛之曰：‘師去天竺，山空鬼哭。天竺師歸，道場光輝。’即先生今詩意也。”"
                },
                {
                    "paragraph": "神光出寳髻，法雨洗浮埃。想見南北山，花發前後臺。",
                    "zhushu": "次公：白樂天天竺詩：“西澗水流東澗水，南山雲起北山雲。前臺花發後臺見，上界鐘淸下界聞。”"
                },
                {
                    "paragraph": "寄聲問道人，借禪以爲詼。何所聞而去，何所見而回？",
                    "zhushu": "縯曰：嵆康居貧，與向秀共鍜於大樹之下，以自贍給。鍾㑹造焉，不爲之礼，而鍛不輟。良乆㑹去，康問曰：“何所聞而來，何所見而去？”㑹曰：“聞所聞而來，見所見而去。”"
                },
                {
                    "paragraph": "道人𥬇不荅，此意安在哉？昔年本不住，今者亦無來。",
                    "zhushu": "縯曰：金剛經：“若心有住，則爲非住。”又云：“如來者，無所從來，亦無所從去。”"
                },
                {
                    "paragraph": "此語竟非是，且食白楊梅。",
                    "zhushu": "曾曰：按杭州圖經云：“楊梅塢在南山，近瑞峯，楊梅甚盛，有紅白二種。今杭人呼白者爲聖僧梅。”",
                    "type": 2
                },
                {
                    "paragraph": "夜過舒堯文戯作",
                    "zhushu": "堯卿曰：“名煥，字堯文，時爲教援。”",
                    "type": 2
                },
                {
                    "paragraph": "先生堂前霜月苦，",
                    "zhushu": "次公曰：何遜集載何貴詩云：“蒼茫𥌓月苦。”"
                },
                {
                    "paragraph": "弟子讀書喧兩廡。推門入室書縱横，蠟紙燈籠幌雲母。先生骨淸少眠卧，",
                    "zhushu": "師曰：韓愈詩：“骨冷塊淸無夢寐。”"
                },
                {
                    "paragraph": "長夜黙坐數更皷。耐寒石硯欲生氷，得火銅鉼如過雨。郎君欲岀先自賛，",
                    "zhushu": "次公曰：漢書：“東方朔之自賛曰：‘臣甞受昜請射之。’注云：‘賛，進也。’郎君，指言堯文之子。”○堯卿曰：應休運與滿公書曰：“外嘉郎君謙下之德。”故後來遂以郎君稱人之子弟。"
                },
                {
                    "paragraph": "坐客歛袵誰敢侮？",
                    "zhushu": "堯卿曰：“此言堯文非嫡也。”南史：崔道固爲宋諸王參軍，被遣靑州募人。長史以下並詣道固。道固諸兄等逼其所生母致酒炙於客前。道固驚起，謂客曰：“家無人，與老親自執劬勞。”諸客皆知其兄所作，咸拜其母。母謂道固曰：“我賤不足以報貴賔，汝冝荅拜。”諸客皆歎美道固母子，而賤其諸兄。晋裴秀母賤，嫡母宣氏不之禮。秀叔父徽有盛名，賔客甚衆。秀年十餘歳，有詣徽者，出則過秀。宣氏使其母進饌於客，見者皆起。秀母曰：“微賤如此，應爲小兒故也。”宣氏知之，乃止。此二句皆微辝以戯之，故但使其意，而不使其字也。"
                },
                {
                    "paragraph": "明朝阮籍過阿戎，",
                    "zhushu": "縯曰：阮籍素與王渾爲友。渾子戎，年十五，少籍二十嵗，而籍與之交。籍毎過渾，俄頃輙去；過視戎，良乆，然後出。謂渾曰：“濬冲淸賞，非卿倫也。共卿言，不如共阿戎談。”"
                },
                {
                    "paragraph": "應作羲之羡懷祖。",
                    "zhushu": "厚曰：王羲之傳：王述蒙顕授，羲之耻爲之下，謂諸子曰：“吾不咸懷祖，而位遇懸邈，當由汝等不及坦之故耶？”",
                    "type": 2
                },
                {
                    "paragraph": "陳季常自歧亭見訪，郡中及舊州諸豪争欲邀致之，戯作陳孟公詩一首",
                    "zhushu": "",
                    "type": 2
                },
                {
                    "paragraph": "孟公好飲寜論斗，",
                    "zhushu": "次公曰：“此篇全用陳遵事，比陳季常，別取他事足成之。遵字孟公。論斗，如汝陽三斗，焦遂五斗，劉伶五斗，李白一斗，合自然是矣。”今云“寕論斗”，亦取用老杜詩所謂“仍嗔問升斗”之勢也。"
                },
                {
                    "paragraph": "醉後𨵿門防客走。",
                    "zhushu": "縯曰：前漢：陳遵嗜酒，毎大飲，賔客滿堂，輙関門，取客車轄投井中，雖有急，終不得去。"
                },
                {
                    "paragraph": "不妨閑過左阿君，",
                    "zhushu": "厚曰：遵爲河南太守，弟級爲荆州牧，當之官，俱過長安冨人故淮陽王外家左氏，飲酒作樂。司直陳崇劾奏遵過寡婦左阿君，置酒謌謳。免歸。"
                },
                {
                    "paragraph": "百適終爲賢太守。",
                    "zhushu": "援曰：哀帝末，遵入公府，日出醉歸，曹事数廢。西曹以故事適之，侍曹卿詣寺白遵曰：“陳卿今日以某事適。”遵曰：“滿百乃相聞。”故事，有百適者斥。滿百，西曹請斥。大司徒馬宫重遵，謂西曹：“此人大度士，柰何以小文責之？”"
                },
                {
                    "paragraph": "老居閭里自浮沉，𥬇問伯松何苦心。",
                    "zhushu": "縯曰：遵少與張竦伯松相親友，甞謂竦曰：“足下諷誦經書，苦身自約，不敢蹉跌；而我放意自恣，浮沉俗間，官爵功名不减於子，而差濁，樂顧不優耶？”竦曰：“人各有性，長短自裁。子欲爲我亦不能，吾而效子亦敗矣。雖然，學我者易持，效子者難將，吾常道也。”"
                },
                {
                    "paragraph": "忽然載酒從陋巷，爲愛揚雄作酒箴。",
                    "zhushu": "次公曰：揚雄家貧嗜酒。好事者載酒殽從遊學。雄作酒箴以諷諌成帝，具在遵傳。其中云：酒何過乎？遵大喜，謂張竦曰：“吾與爾猶是矣。”又語：“顔子在陋巷。”"
                },
                {
                    "paragraph": "長安冨兒求一過，",
                    "zhushu": "次公曰：退之詩云：“長安衆冨兒，盤饌羅羶葷。”"
                },
                {
                    "paragraph": "千金夀君君𥬇唾。",
                    "zhushu": "次公曰：選詩：“主稱千金夀劉。”又詩云：“玉石共𥬇唾。”○子仁曰：史記：“平原君以千金爲魯仲連夀。仲連𥬇曰云云，遂辭而去。”"
                },
                {
                    "paragraph": "汝家安得客孟公，從來只識陳驚坐。",
                    "zhushu": "厚曰：“遵所到，衣冠懷之，唯恐在後。時列侯有與遵同姓字者，毎至人門，曰陳孟公，坐中莫不震動。旣至而非，因號其人陳驚坐。”"
                },
                {
                    "paragraph": "苦心。",
                    "zhushu": "杜詩：“備問苦心爱者誰。”",
                    "type": 2
                },
                {
                    "paragraph": "太守徐君猷、通守孟亨之皆不飲以戯之",
                    "zhushu": "",
                    "type": 2
                },
                {
                    "paragraph": "孟嘉嗜酒桓温𥬇，",
                    "zhushu": "縯曰：晋書：孟嘉好酣飲，愈多不亂。桓温問嘉曰：“酒有何好，而卿嗜之？”嘉曰：“公未得酒中趣尓。”"
                },
                {
                    "paragraph": "徐邈狂言孟德疑。",
                    "zhushu": "徐邈事，見贈孫莘老七絶注。"
                },
                {
                    "paragraph": "公獨未知其趣耳，臣今時復一中之。",
                    "zhushu": "時復、冲之事，見贈孫莘老七絶。"
                },
                {
                    "paragraph": "風流自有髙人識，",
                    "zhushu": "縯曰：禇裒有器識，正旦朝庾亮，問亮：“聞江南有孟嘉，其人何在？”亮曰：“在座，卿但自覔。”裒歴觀，指嘉謂亮曰：“此君小異，將無是乎？”"
                },
                {
                    "paragraph": "通介寧隨薄俗移。",
                    "zhushu": "次公曰：盧欽言：“往者毛孝先、崔季珪用事，貴清素之士。于時皆変易車服，以求其髙，而徐公不改其常，故人以爲通。比來天下奢靡，轉相倣傚，而徐公雅尚自若，不與俗同。故前日之通，乃今日之介也。是丗人之無常，而徐公之有常。”○子仁：杜詩：“勿問通與介，徐公自有常。”"
                },
                {
                    "paragraph": "二子有靈應撫掌，",
                    "zhushu": "次公曰：二子，指孟嘉與邈。"
                },
                {
                    "paragraph": "吾孫還有獨醒時。",
                    "zhushu": "厚曰：屈原漁父詞曰：“衆人皆醉，而我獨醒。”",
                    "type": 2
                },
                {
                    "paragraph": "子由在筠作東軒記，或戯之爲東軒長老，其壻曹煥往筠，余作一絶句送曹，以戯子由。曹過廬山，出以示圎通慎長老，慎欣然亦作一絶，送客出門，歸入室趺坐化去。子由聞之，乃作二絶，一以荅予，一以荅慎。明年，予過圎通，始得其詳，乃追次其韻",
                    "zhushu": "",
                    "type": 2
                },
                {
                    "paragraph": "君到髙安幾日回，",
                    "zhushu": "次公曰：髙安，則筠州也。是時子由謫監筠州酒稅。"
                },
                {
                    "paragraph": "一時抖藪舊塵埃。贈君一籠牢収取，盛取東軒長老來。",
                    "zhushu": "余送曹詩。",
                    "type": 2
                },
                {
                    "paragraph": "東軒長老未相逢，已見黄州一信通。何必揚眉資目擊，湏知千里事同風。",
                    "zhushu": "慎老和余詩。增刋：子仁行思禅師令希迁持書与譲和尚。迁曰：“信亦不通，書亦不達。”"
                },
                {
                    "paragraph": "東軒只似虚空様，何處人家籠解盛。縱使盛來無處著，雪堂自有老師兄。",
                    "zhushu": "子由荅余詩。",
                    "type": 2
                },
                {
                    "paragraph": "擔頭挑得黄州籠，行到圎通一𥬇開。却到山前人已寂，亦無一物可擔回。",
                    "zhushu": "子由荅慎詩。",
                    "type": 2
                },
                {
                    "paragraph": "大士何曽有生死，",
                    "zhushu": "次公曰：“指言慎長老。”"
                },
                {
                    "paragraph": "小儒底處覔窮通。偶留一吷千山上，",
                    "zhushu": "次公曰：莊子：“道仁義於戴聖人之前，猶劔首之一吷也。”"
                },
                {
                    "paragraph": "散作人間萬竅風。",
                    "zhushu": "余和慎詩。○厚曰：莊子：“大塊意氣，其名爲風。是唯無作，作則萬竅怒號。”",
                    "type": 2
                },
                {
                    "paragraph": "戯周正儒二絶",
                    "zhushu": "",
                    "type": 2
                },
                {
                    "paragraph": "折臂三公未可知，",
                    "zhushu": "縯曰：晋羊祐傳：有善相墓者，言祐祖墓所有帝王氣，若鑿之則無後。祐遂鑿之。相者曰：“猶出折臂三公而無嗣。”祐竟墜馬折臂，位至公而無子。"
                },
                {
                    "paragraph": "㑹當千鎰訪權竒。",
                    "zhushu": "厚：前漢礼樂志：“天馬詩志淑倘精權竒。”"
                },
                {
                    "paragraph": "勸君鬻駱猶閑事，腸斷閨中楊柳枝。",
                    "zhushu": "次公：“白居易旣老，録家事，㑹經費，去長物。妓有樊素者，善唱楊柳，人多以曲名之。將放之。馬有駱者，駔壯駿穩，乗之亦有年。將鬻之，圉人牽馬出，馬驤首反顧一鳴，似知去而旋恋者。素聞馬嘶，慘然立且拜，婉恋有辭，竟鬻駱而留素。”",
                    "type": 2
                },
                {
                    "paragraph": "天廐新頒玉鼻騂，",
                    "zhushu": "次公：“此先生自言以爲意。新爲翰林學士，則賜内廐馬。”"
                },
                {
                    "paragraph": "故人共弊亦常情。",
                    "zhushu": "縯：論語：“與朋友共，弊之而無憾。”"
                },
                {
                    "paragraph": "相如雖老猶能賦，",
                    "zhushu": "縯：揚子雲曰：“辭莫麗於相如，作四賦。”又曰：“如孔氏之門用賦。”剘，相如入室。"
                },
                {
                    "paragraph": "換馬還應繼二生。",
                    "zhushu": "換：馬事見張幾仲有硯，以劔易之詩。",
                    "type": 2
                },
                {
                    "paragraph": "戯用晁𥙷之韻",
                    "zhushu": "",
                    "type": 2
                },
                {
                    "paragraph": "昔我甞陪醉翁醉，今君但吟詩老詩。",
                    "zhushu": "次公：醉翁，歐陽永叔也。○詩老，梅聖俞也。"
                },
                {
                    "paragraph": "清詩咀嚼那得飽，瘦竹瀟洒令人飢。試問鳯凰飢食竹，",
                    "zhushu": "縯：莊子：“䲻鶵非梧桐不止，非練實不食。”練實，竹實也。"
                },
                {
                    "paragraph": "何如駑馬肥苜蓿。",
                    "zhushu": "次公：苜蓿，草名，本岀西域。史記：“大宛馬嗜苜蓿。”盖草之美者。張騫得其種來中原，亦可以爲𦵔。薛令之所謂“苜蓿槃”是已。"
                },
                {
                    "paragraph": "知君忍飢空誦詩，口頰瀾翻如布榖。",
                    "zhushu": "厚：後漢馬衍書云：“詞如循環，口如布谷。”○次公：退之詩：“挈攜陬維口，瀾翻布谷催。”耕鳥也。",
                    "type": 2
                },
                {
                    "paragraph": "東川淸𢇁寄魯冀州戲贈",
                    "zhushu": "",
                    "type": 2
                },
                {
                    "paragraph": "鵝溪清𢇁清如冰，",
                    "zhushu": "次公：鵝溪，東川溪名。"
                },
                {
                    "paragraph": "上有千𡻕交枝藤。藤生谷厎飽風雪，𡻕晚忽作龍蛇升。嗟我雖爲老侍從，骨寒只受布與繒。牀頭錦衾未還客，",
                    "zhushu": "縯：老杜有贈太子張舍人遺織成縟叚詩：“客從西北來，遺我翠織成。開緘風濤湧，中有掉尾鯨。”又云：“錦鯨卷還客，始覺心和平。”"
                },
                {
                    "paragraph": "坐覺芒刺在背膺。",
                    "zhushu": "𠰃：漢書：“霍光驂乗，宣帝常若芒刺在背。”"
                },
                {
                    "paragraph": "豈如髯卿晚乃貴，福禄正似川方増。",
                    "zhushu": "厚：詩：“如山如阜，如岡如淩。如川之方至，以莫不增。”"
                },
                {
                    "paragraph": "醉中倒着紫綺裘，",
                    "zhushu": "次公：李白詩云：倒披紫綺裘。又㐮陽小兒歌：倒着白接籬。"
                },
                {
                    "paragraph": "下有半臂出縹綾。",
                    "zhushu": "縯：唐鄭愚以錦爲半臂，崔鉉覧其卷曰：“真銷得錦文半臂也。”○次公：竇參爲中丞，夢德宗解錦半臂賜之子仁。縹，音普沼切，錦青白也。"
                },
                {
                    "paragraph": "封題不敢妄裁剪，刀尺自有佳人能。遥知千騎出清曉，積雪未放游塵興。白鬚紅帶柳𢇁下，老弱空巷人相登。但放竒紋出領䄂，吾髯雖老無人憎。",
                    "zhushu": "厚：韓愈詩：“我齒豁可鄙，君顔老可憎。”",
                    "type": 2
                },
                {
                    "paragraph": "章質夫送酒六壷，書至而酒不逹，戯作小詩問之",
                    "zhushu": "",
                    "type": 2
                },
                {
                    "paragraph": "白衣送酒舞淵明，",
                    "zhushu": "縯：續晋陽春秋：陶潜重陽日無酒，坐菊花中，見白衣人擔酒至，乃太守王弘送酒也。"
                },
                {
                    "paragraph": "急掃風軒洗破觥。豈意青州六從事，",
                    "zhushu": "厚曰：桓温有主簿，善别酒味，以好者爲青州從事。謂青州有齊郡，言到臍也。"
                },
                {
                    "paragraph": "化爲烏有一先生。",
                    "zhushu": "援：司馬相如子虚賦：設爲烏有先生。言烏有此事也。"
                },
                {
                    "paragraph": "空煩左手持新蟹，",
                    "zhushu": "援：晋書：畢卓云：右手特酒杯，左手持蟹螯。柏浮酒船中，便足了此生矣。"
                },
                {
                    "paragraph": "漫遶東籬嗅落英。",
                    "zhushu": "次公：陶淵明在東籬下得王弘酒，便開酒對菊，徑醉而歸也。離騷云：夕粲秋菊之落英。"
                },
                {
                    "paragraph": "南海使君今北海，",
                    "zhushu": "厚：章時爲廣帥。後漢：孔融爲北海相，嘗歎曰：“座上客常滿，樽中酒不空，吾無憂矣。”"
                },
                {
                    "paragraph": "定分百榼餉春耕。",
                    "zhushu": "次公：孔叢子載：平原君強子髙酒，曰：“諺云：子路嗑嗑，尚飲百榼。”",
                    "type": 2
                },
                {
                    "paragraph": "南禪長老和詩不已故作六蟲篇荅之",
                    "zhushu": "",
                    "type": 2
                },
                {
                    "paragraph": "鳯凰覽德輝，",
                    "zhushu": "縯：賈誼弔屈原云：鳯凰翔于千仭𠔃，覧徳輝而下之。"
                },
                {
                    "paragraph": "逺引不待遣。鷾鴯戀庭宇，",
                    "zhushu": "次公：莊子：鳥莫知於鷾鴯。䟽云：鷾鴯，燕也。"
                },
                {
                    "paragraph": "倐忽來千轉。那將坐井蛙，",
                    "zhushu": "厚：莊子：塪井之蛙，擅一壑之水，而跨跱塪井之樂。又，後漢馬援謂公孫述爲井底蛙。"
                },
                {
                    "paragraph": "而比談天衍。",
                    "zhushu": "縯：史記：鄒衍有談天之辯。"
                },
                {
                    "paragraph": "蠧魚著文字，",
                    "zhushu": "援：退之詩：何殊食蠧魚，生死文字間。"
                },
                {
                    "paragraph": "槁死猶遭卷。老牛疲耕作，見月亦妄喘。",
                    "zhushu": "次公：風俗通：吴牛望月而先喘，使之苦於日，見月而喘焉。又，丗說：滿舊畏風，在晋武帝坐北牎作琉璃屏，實宻似踈，𡚒有寒色。帝𥬇奮曰：“臣猶呉牛，見月而喘。”刘孝標注云：南方多暑，而吳牛畏𤍠，見月疑於日，所以喘也。"
                },
                {
                    "paragraph": "東坡方三問，南禪已五反。老人但目擊，",
                    "zhushu": "縯：孔子見温伯雪子，目擊而道存。"
                },
                {
                    "paragraph": "侍者應足繭。",
                    "zhushu": "子仁：淮南子：楚欲攻宋，墨子聞之，自魯趍而十日十夜，足重繭而不休息。至於郢，見楚王。又，杜詩：“足繭荒山轉愁寂。”"
                },
                {
                    "paragraph": "最後六蟲篇，深寄恨語淺。",
                    "zhushu": "",
                    "type": 2
                },
                {
                    "paragraph": "戯孫公素",
                    "zhushu": "",
                    "type": 2
                },
                {
                    "paragraph": "披扇當年𥬇温嶠，",
                    "zhushu": "縯：温嶠娶姑女。旣婚交禮，女以手披紗扇，撫掌𥬇曰：“我料是老奴，果如所疑。”"
                },
                {
                    "paragraph": "握刀晚嵗戰劉郎。",
                    "zhushu": "縯：孫權以妹妻先主。妹才徤剛猛，有諸兄之風。侍婢百餘人，皆親執刀侍立。先生毎入，𠂻心常凛凛。"
                },
                {
                    "paragraph": "不須戚戚如馮衍，",
                    "zhushu": "縯：馮衍妻比地任氏妬，捍衍作書與其兄，遂逐之。"
                },
                {
                    "paragraph": "便與時時說李陽。",
                    "zhushu": "",
                    "type": 2
                },
                {
                    "paragraph": "和趙成伯兼戯禹功",
                    "zhushu": "",
                    "type": 2
                },
                {
                    "paragraph": "金錢石竹道傍秋，翠黛紅裙馬上謳。無限小兒齊拍手，山公又作習池遊。",
                    "zhushu": "見聞公擇飲注。"
                }
            ]
        },
        {
            "name": "増刋校正王狀元集注分𩔖東坡先生詩卷之十六",
            "paragraphs": [
                {
                    "paragraph": "増刋校正王狀元集注分𩔖東坡先生詩卷之十六",
                    "zhushu": "",
                    "type": 1
                },
                {
                    "paragraph": "簡寄",
                    "zhushu": "",
                    "type": 2
                },
                {
                    "paragraph": "詩五十九首",
                    "zhushu": "",
                    "type": 2
                },
                {
                    "paragraph": "辛丑十一月十九日，旣與子由别於鄭州西門之外，馬上賦詩一篇寄之",
                    "zhushu": "次公：是歳宋仁宗皇帝嘉祐六年也。先生生於丙子，時年二十六。以頴濵遺老傳考之，先生與子由俱以賢科中第，尋除簽書鳯翔判官。子由除商州推官，以䇿訐直忤時政，告未即下，而先生先赴。時老泉被命修礼書，留京師。先生旣當赴官，子由送至鄭州而還京師，侍老泉之側也。",
                    "type": 2
                },
                {
                    "paragraph": "不飮胡爲醉兀兀，",
                    "zhushu": "次公：白樂天對酒云：所以劉阮輩，終年醉兀兀。又齊己詩云：爱陶長官醉兀兀。○師：白樂天詩：不飲長如醉，加飱亦似飢。"
                },
                {
                    "paragraph": "此心已逐歸鞍發。歸人猶自念庭闈，",
                    "zhushu": "次公：歸人指子由。束晳南陔補亡詩云：眷恋庭闈。"
                },
                {
                    "paragraph": "今我何以慰寂寞。登髙回首坡隴隔，惟見烏帽出復没。",
                    "zhushu": "次公：杜詩：烏㡌塵拂青螺粟。"
                },
                {
                    "paragraph": "苦寒念爾衣裘薄，獨騎瘦馬踏殘月。",
                    "zhushu": "師：楽天詩云：如何不爲念，馬瘦衣裳單。○次公：李白與張籍詩云：嗟君馬瘦衣裘薄。"
                },
                {
                    "paragraph": "路人行歌居人樂，",
                    "zhushu": "次公：古語云：“相視如路人。”列子有拾穗行歌。又，朱買臣負薪行歌。又詩云：巷無居人。"
                },
                {
                    "paragraph": "僮僕怪我苦悽惻。",
                    "zhushu": "次公：選賦云：歩寒林而悽惻。"
                },
                {
                    "paragraph": "亦知人生要有别，但恐歳月去飄忽。",
                    "zhushu": "次公：晋陸機歎逝賦云：時飄忽而不再。又，宋劉鑠十夕詩云：飛光已飄忽。又，梁劉勰文心雕龍序志篇有曰：歳月飄忽，性靈不居耳。"
                },
                {
                    "paragraph": "寒燈相對記疇昔，",
                    "zhushu": "次公：礼記檀弓云：疇昔之夜。又，左太冲詠史詩：疇昔覧穣茸。"
                },
                {
                    "paragraph": "夜雨何時聽蕭瑟。",
                    "zhushu": "厚：韋蘇州與元常全眞二生詩：那知風雨夜，復此對牀眠。○次公：子由與先生在懷逺驛，常讀韋詩，至此句，惻然感之，乃相約早退，爲閑居之樂，正在京師同侍老泉時近事，故今詩及之。其後子由與先生於彭城相㑹，作三小詩，其一曰：“逍遥堂後千㝷木，長送中霄風雨声。悞喜對牀㝷舊約，不知漂没在彭城。”至先生在東府，雨中作示子由詩，有曰：“對牀定悠悠，夜雨今蕭瑟。”蓋皆感歎追舊之言。其後聴雨之約，竟不能踐。楚詞：蕭瑟𠔃草木。"
                },
                {
                    "paragraph": "君知此意不可忘，愼勿苦愛髙官職。",
                    "zhushu": "常有“夜雨對牀”之言，故云耳。增刋：烏㡌：今先生所言，蓋蓆帽也。○歸人：子由自鄭州歸京師，故謂之“歸人”。庭闥：言還京師待老泉也。夜雨歐詩：“夜雨聽霵霵。”",
                    "type": 2
                },
                {
                    "paragraph": "病中聞子由得告不赴商州三首",
                    "zhushu": "次公：子由與先生同。舉賢科，子田以訐直止得下第，除商州推官，而知制誥王介甫猶不肯撰辝，吿未即下。故先生自去年十一月先赴鳯翔，至今年秋，子由方告下，而以老泉傍無侍子，乃奏乞養親三年，此所以得吿而不赴也。",
                    "type": 2
                },
                {
                    "paragraph": "病中聞汝免來商，旅鴈何時更着行。",
                    "zhushu": "次公：商州雖属山南西道，而在鳯翔之東南。子由若赴商州，可以至鳯翔。今旣不然，是爲覉旅之鴈，不着行矣。○師：唐如意中，有女子七歳能詩，與其兄送别云：“所嗟人異鴈，不作一行飛。”"
                },
                {
                    "paragraph": "逺别不知官爵好，思歸苦覺歳年長。著書多暇眞良計，從宦無功謾去郷。惟有王城最堪隱，萬人如海一身藏。",
                    "zhushu": "次公：王城堪隱，則言子由尚在京師也。",
                    "type": 2
                },
                {
                    "paragraph": "近從章子聞渠說，",
                    "zhushu": "章子，惇也。"
                },
                {
                    "paragraph": "苦道商人望汝來。說客有靈慙直道，",
                    "zhushu": "縯：說客，指言張儀爲秦詐楚王，献商於之地六百里，令絶齊從，旣而以爲六百里也。○次公：直道以言子由之正直，當爲儀之所慙也。"
                },
                {
                    "paragraph": "逋翁乆没厭凡才。",
                    "zhushu": "援：逋翁，四皓也，避秦隱於商山。○任：白樂天云“漢容黄綺爲逋客”。○次公：李商隠商於詩云“割地張儀詐，謀身綺季長”。亦言此也。"
                },
                {
                    "paragraph": "夷音僅可通名姓，",
                    "zhushu": "堯卿，商山之人，語如夷人。"
                },
                {
                    "paragraph": "癭俗無由辨頸顋。",
                    "zhushu": "任：商人多癭。"
                },
                {
                    "paragraph": "荅䇿不堪宜落此，上書求免亦何哉。",
                    "zhushu": "次公：按頴濵遺老傳云：轍年十九舉進士，釋褐。二十二舉直言。宋仁宗親策之庭，因所問極言得失。䇿入，自謂必見黜。然考官司馬君實第以三等，范景仁難之，蔡君謨曰：“吾媿之而不敢怨。”惟胡武平以爲不遜，力請黜之。上不許，曰：“以直言召人，而以直弃之，天下其謂我何？”宰相不得已，置之下第，除商州推官也。增刋：說客、逋翁皆啇州事。",
                    "type": 2
                },
                {
                    "paragraph": "辝官不出意誰知，",
                    "zhushu": "次公：言子由以編礼傍無侍子，乞養親三年，不赴商州也。"
                },
                {
                    "paragraph": "敢向清時怨位卑。萬事悠悠付杯酒，流年冉冉入𩀱髭。䇿曽悞丗人嫌汝，",
                    "zhushu": "注見上首。"
                },
                {
                    "paragraph": "易可忘憂家有師。",
                    "zhushu": "師：老蘇有易傳。"
                },
                {
                    "paragraph": "此外知心更誰是，",
                    "zhushu": "次公：退之别知賦云：惟知心而難得。○堯卿：禅月師。貫休詩：此心能有幾人知。"
                },
                {
                    "paragraph": "夢魂相覔苦參差。",
                    "zhushu": "堯卿：韓非子曰：六國時，張敏與髙惠二人爲友，每相思不能得見，敏便於夢中往希，但行至半道，即迷不知路，遂回。劉禹錫詩：夢㝷歸路多參差。增刋：子由應直言科，䇿詞大訐。時執政以不合引道路語荅聖問，欲黜之。仁宗嘉其直，居第三。",
                    "type": 2
                },
                {
                    "paragraph": "和子由苦寒見寄",
                    "zhushu": "",
                    "type": 2
                },
                {
                    "paragraph": "人生不滿百，",
                    "zhushu": "縯：文選古詩：人生不滿百，常懷千歳憂。"
                },
                {
                    "paragraph": "一别費三年。三年吾有幾，弃擲理無還。長恐别離中，摧我𩯭與顔。念昔喜著書，别來不成篇。細思平時樂，乃爲憂所縁。吾從天下士，",
                    "zhushu": "縯：史記魯仲連傳：新垣衍起，再拜謝仲連曰：“始以先生爲庸人，吾乃今日知先生爲天下士。”"
                },
                {
                    "paragraph": "莫如與子歡。羡子乆不出，讀書蝨生氊。丈夫重岀處，不退要當前。西𦍑解仇𨻶，",
                    "zhushu": "次公：前漢趙充國傳：元康元年，先零與諸羗種豪二百餘人解仇交質盟誓。注：毎有仇讎，往來相報。今解仇交質者，自相親結，欲入漢爲宼也。"
                },
                {
                    "paragraph": "猛士憂塞壖。廟謀雖不戰，",
                    "zhushu": "次公：杜詩：廟謀畜長策。"
                },
                {
                    "paragraph": "虜意乆欺天。",
                    "zhushu": "堯祖曰：“欺天”字，岀論語。"
                },
                {
                    "paragraph": "山西良家子，",
                    "zhushu": "援：前漢：六郡良家子，皆習騎射。○次公：前漢賛云：山西出將。"
                },
                {
                    "paragraph": "錦縁貂裘鮮。千金買戰馬，百寳粧刀環。",
                    "zhushu": "縯：杜詩：千金買馬鞭，百寳粧刀頭。"
                },
                {
                    "paragraph": "何時逐汝去，與虜試周旋。",
                    "zhushu": "厚：左傳：晋文公謂楚子曰：“左執鞭弭，右属櫜韃，以與君周旋。”○任：晋書：謝石謂符融曰：“若小退師，令將士周旋，僕與君緩轡而觀，不亦美乎？”",
                    "type": 2
                },
                {
                    "paragraph": "將往終南和子由見寄",
                    "zhushu": "",
                    "type": 2
                },
                {
                    "paragraph": "人生百年寄𩯭鬚，富貴何啻葭中莩。",
                    "zhushu": "縯：前漢書云：非有葭莩之親。注云：葭，裏之白皮者，喻輕薄也。"
                },
                {
                    "paragraph": "惟將翰墨留染濡，絶勝醉倒蛾眉扶。",
                    "zhushu": "祖諫曰：詩：螓首蛾眉。"
                },
                {
                    "paragraph": "我今廢學如寒竽，乆不吹之澁欲無。",
                    "zhushu": "堯卿：齊宣王好竽，而南郭先生不善吹之，澁則不能成聲。"
                },
                {
                    "paragraph": "歳云暮矣嗟幾餘，",
                    "zhushu": "次公：“歳云暮矣”詩全語。"
                },
                {
                    "paragraph": "欲往南溪侣禽魚。秋風吹雨凉生膚，夜長耿耿添漏壷。窮年弄筆衫䄂烏，",
                    "zhushu": "厚：趙壹非草書歌：十日一筆，月數九墨。領䄂如皂，脣齒皆黒。"
                },
                {
                    "paragraph": "古人有之我願如。終朝危坐學僧趺，",
                    "zhushu": "子仁：南史劉穆之傳：終日歛膝危坐。"
                },
                {
                    "paragraph": "閉門不出閑履鳬。",
                    "zhushu": "援：後漢：王喬有神術，𩔰宗時爲葉令，毎朔望來朝。明帝怪之，令太史伺望，輙有双鳬從東來，羅之，得雙舃焉。詔尚書診視，乃四年中所賜履舄也。"
                },
                {
                    "paragraph": "下視官爵如泥淤，",
                    "zhushu": "仔：樂天詩：人間榮與利，擺落如泥塵。"
                },
                {
                    "paragraph": "嗟我何爲乆踟蹰。歳月豈肯與汝居，僕夫起餐秣吾駒。",
                    "zhushu": "縯：韓退之送李愿歸盤谷序云：膏吾車𠔃秣吾馬。○子仁：退之天星詩：僕夫起餐車載脂。",
                    "type": 2
                },
                {
                    "paragraph": "華隂寄子由",
                    "zhushu": "任：治平元年在鳯翔作。",
                    "type": 2
                },
                {
                    "paragraph": "三年無日不思歸，夢裏還家旋覺非。臘酒送寒催去國，東風吹雪滿征衣。三峯已過天浮翠，",
                    "zhushu": "援：三峯，謂大華三峯，蓮華、松檜、毛女也。○次公：華山記云：“其上有三峯直上，晴霽可覩。”○師曰：“太華三峯在華隂縣。”"
                },
                {
                    "paragraph": "四扇行看日照扉。",
                    "zhushu": "縯：退之詩：荆山已去華山來，日出潼關四扇開。"
                },
                {
                    "paragraph": "里堠消磨不禁盡，速擕家餉勞驂騑。",
                    "zhushu": "",
                    "type": 2
                },
                {
                    "paragraph": "次韻柳子玉見寄",
                    "zhushu": "",
                    "type": 2
                },
                {
                    "paragraph": "薄雷輕雨暁晴𥘉，陌上春泥未濺𥚑。行樂及時雖有酒，出門無侣謾㸔書。遥知寒食催歸騎，定把鴟夷載後車。",
                    "zhushu": "縯：揚雄酒箴：鴟夷滑稽，腹大如壷。常爲國噐，託於屬車。"
                },
                {
                    "paragraph": "他日見邀湏強起，不應辭病似相如。",
                    "zhushu": "次公：司馬相如素與臨卭令王吉相善。臨卭多富人，卓王孫之屬相謂曰：“令有貴客，爲具召之。”并召令。令旣至，卓氏客以百數，相如謝病不能臨。令不敢甞食，身自迎相如。相如爲不得已而強往，一座盡傾。",
                    "type": 2
                },
                {
                    "paragraph": "和子由𥘉到陳州見寄二首",
                    "zhushu": "",
                    "type": 2
                },
                {
                    "paragraph": "道喪雖云乆，吾猶及老成。如今各衰晚，那更治刑名。懶惰便樗散，",
                    "zhushu": "縯：莊子：吾有大木，人謂之樗。匠石見檪社樹大蔽牛，不顧。夢曰：“悪知散木？”杜：鄭公：摴散𩯭成絲。"
                },
                {
                    "paragraph": "踈狂託聖明。阿奴湏碌碌，門户要全生。",
                    "zhushu": "援：晋周顗母李氏謂顗、嵩、謨曰：“不謂尓等並貴，列吾目前，吾復何憂？”嵩起曰：“恐不如尊旨。伯仁志大而才短，名重而識闇，好乗人之弊，此非自全之道。”嵩性抗直，亦不容於丗。唯阿奴碌碌，當在母目下。後皆如言。阿奴，謨小字也。",
                    "type": 2
                },
                {
                    "paragraph": "舊隱三年别，松杉好在不？吾今尚眷眷，此意恐悠悠。閉户時㝷夢，無人可說愁。還來送别處，𩀱淚寄南州。",
                    "zhushu": "",
                    "type": 2
                },
                {
                    "paragraph": "𥘉到杭州寄子由二絶",
                    "zhushu": "任：熈寕四年作。○器先：按年譜：“熈寕四年辛亥。先生年三十六，判官誥院，兼判尚書祠部。以議論與時宰不合，命攝開封府椎官。㝷乞除外任，差通判杭州，以十一月到任。”",
                    "type": 2
                },
                {
                    "paragraph": "眼看時事力難任，貪戀君恩退未能。遲鈍終湏投劾去，使君何日換聾丞。",
                    "zhushu": "縯：黄霸爲潁川守，許丞老，病聾，督郵白欲逐之。霸曰：“許丞廉吏正，頗重聽，何傷？”",
                    "type": 2
                },
                {
                    "paragraph": "聖明寛大許全身，衰病摧頽自畏人。莫上岡頭苦相望，",
                    "zhushu": "子仁：詩云：“陟彼岡𠔃，瞻望兄𠔃。”"
                },
                {
                    "paragraph": "吾方𥙊竈請比鄰。",
                    "zhushu": "縯：張忠爲御史大夫，辟孫宝爲属，欲令授子經。寳自劾去。後署主簿，寳徙入舎，𥙊竈請比鄰。增刋：岡頭苦相望。任曰：“栁詩：‘若爲化作身千億，偏上峯頭望故郷。’”",
                    "type": 2
                },
                {
                    "paragraph": "和劉道原見寄",
                    "zhushu": "",
                    "type": 2
                },
                {
                    "paragraph": "敢向清時怨不容，",
                    "zhushu": "次公：顔回曰：“不容何病，不容然後見君子。”"
                },
                {
                    "paragraph": "直嗟吾道與君東。",
                    "zhushu": "縯：鄭元事馬融，辭歸。融喟然謂門人曰：“鄭生今去，吾道東矣。”"
                },
                {
                    "paragraph": "坐談足使淮南懼，",
                    "zhushu": "厚：淮南王安謀反，憚没。黯好直諌，守節死義，至說公孫丞相，如發蒙耳。"
                },
                {
                    "paragraph": "歸去方知兾北空。",
                    "zhushu": "縯：韓俞言伯樂一過兾北之野，而馬羣遂空。"
                },
                {
                    "paragraph": "獨鶴不湏驚夜旦，",
                    "zhushu": "縯：雞知將旦，鶴知夜半。"
                },
                {
                    "paragraph": "羣烏未可辨雌雄。",
                    "zhushu": "縯：詩曰：誰知烏之雌雄。○次公：按先生詩案云：以譏當今進用，𮦀亂無分别也。"
                },
                {
                    "paragraph": "廬山自古不到處，得與幽人子細窮。",
                    "zhushu": "",
                    "type": 2
                },
                {
                    "paragraph": "和劉道原寄張思民",
                    "zhushu": "",
                    "type": 2
                },
                {
                    "paragraph": "仁義大捷徑，",
                    "zhushu": "子仁：唐隱𨓜傳：仕塗捷徑。"
                },
                {
                    "paragraph": "詩書一旅亭。",
                    "zhushu": "次公：按先生詩案云：此譏諷朝廷進用之人，以仁義爲㨗經，詩書爲旅亭也。"
                },
                {
                    "paragraph": "相誇綬若若，",
                    "zhushu": "縯：石顯與牢梁、五鹿充宗結爲黨友，諸附𠋣者皆得寵位。民歌之曰：“牢耶石耶，五鹿客耶？印何纍纍，綬若若耶。”"
                },
                {
                    "paragraph": "猶誦麥青青。",
                    "zhushu": "援：莊子：儒以詩禮發冡，曰：“詩固有之，曰：青青之麥，生於陵陂。生不布施，死何含珠爲？”"
                },
                {
                    "paragraph": "腐䑕何勞嚇，",
                    "zhushu": "縯：莊子秋水篇：鴟得腐鼠，鵷鶵過之，仰而視之，曰：“嚇。”"
                },
                {
                    "paragraph": "髙鴻本自𡨋。",
                    "zhushu": "厚：法言：鴻飛𡨋冥，弋人何篡焉。"
                },
                {
                    "paragraph": "顚狂不用喚，酒盡漸湏醒。",
                    "zhushu": "",
                    "type": 2
                },
                {
                    "paragraph": "是日宿水陸寺寄北山淸順僧二首",
                    "zhushu": "子翬：按圖水卧。院在清湖橋，今廢。",
                    "type": 2
                },
                {
                    "paragraph": "草没河堤雨暗村，寺藏脩竹不知門。拾薪煑藥怜僧病，掃地焚香浄客魂。",
                    "zhushu": "邠老：國史𥙷云：韋應物性髙㓗，鮮食寡慾，所在焚香掃地而坐。"
                },
                {
                    "paragraph": "農事未休侵小雪，佛燈𥘉上報黃昏。年來漸識幽居味，思與髙人對榻論。",
                    "zhushu": "次公：髙人，指言清順也。",
                    "type": 2
                },
                {
                    "paragraph": "長嫌鍾鼔聒湖山，此境蕭條却自然。乞食遶村眞爲飽，無言對客本非禪。披榛覔路衝泥入，",
                    "zhushu": "次公：文選趙景眞與嵆茂齊書曰：涉澤求蹊，披榛覔路。"
                },
                {
                    "paragraph": "洗足𨵿門聽雨眠。遥想後身窮賈島，夜寒應聳作詩肩。",
                    "zhushu": "厚：賈島甞爲僧，名無本。○次公：韓詩石鼎聮句序：彌明䄂手竦肩而髙吟。",
                    "type": 2
                },
                {
                    "paragraph": "用和人求筆跡韻寄莘老",
                    "zhushu": "",
                    "type": 2
                },
                {
                    "paragraph": "君不見夷甫開三窟，",
                    "zhushu": "縯：王衍，字夷甫。居宰輔，不以國爲念，而思自全之計。乃以弟登爲荆州，族弟敦爲青州。因謂曰：“荆州有江漢之固，青州有負海之險，卿三人在外，而吾留此，足以爲三窟矣。”識者鄙之。"
                },
                {
                    "paragraph": "不如長康號癡絶。",
                    "zhushu": "厚。顧愷之，字長康。桓温嘗云：“愷之躰中癡黠各半，合而論之，正得其平耳。”故俗傳愷之才絶、畫絶、癡絶。"
                },
                {
                    "paragraph": "癡人自得終天年，智士死智罪莫雪。困窮誰要卿料理，舉頭看山笏拄頰。",
                    "zhushu": "援：王徽之爲桓冲參軍。冲甞謂徽之曰：“卿在府日乆，比當相料理。”徽之𥘉不酬荅，直髙視，以手板拄煩云：“西山朝來，致有爽氣耳。”"
                },
                {
                    "paragraph": "野鳧翅重自不飛，",
                    "zhushu": "厚：杜詩云：胡鴈翅濕髙飛難。○次公：劉禹錫養鷙詞：翅重飛不得。"
                },
                {
                    "paragraph": "黃鶴何事兩翼垂？泥中相從豈得乆，",
                    "zhushu": "次公：詩曰：胡爲乎泥中。注雖以爲地名，鄭玄婢所言，則指泥淖之中矣。"
                },
                {
                    "paragraph": "今我不往行恐遟。江夏無𩀱應未去，",
                    "zhushu": "援：黄香能文章，京師號曰：“天下無双，江夏黄童。”此以言魯直也。黄魯直，莘老婿。"
                },
                {
                    "paragraph": "恨無文字相娯嬉。",
                    "zhushu": "子仁：退之詩：文字相娯嬉。",
                    "type": 2
                },
                {
                    "paragraph": "寄劉孝叔",
                    "zhushu": "次公：諱述，湖州呉興人。",
                    "type": 2
                },
                {
                    "paragraph": "君王有意誅驕虜，椎碎銅山鑄銅虎。",
                    "zhushu": "縯：漢文帝二年，𥘉與郡守銅虎符第一至第五，國家當發兵，遣使者至郡合符，符合，乃聽受之。以代古之牙璋，從簡易也。○次公：銅山，鄧通所鑄錢處。"
                },
                {
                    "paragraph": "聮翻三十七將軍，走馬西來各開府。",
                    "zhushu": "次公：按詩案：熈寕八年四月十一日，軾作詩送劉述云云。軾爲是時朝廷遣使諸路㸃檢軍器，及置三十七將軍。軾將爲今上有意征討胡虜，以譏朝廷，及置將官張皇不便也。柳子厚詩云：漢家三十六將軍，東方雷動横陣雲。"
                },
                {
                    "paragraph": "南山伐木作車軸，東海取鼉漫戰鼔。",
                    "zhushu": "饒：李賀將進酒：擊鼉鼓。"
                },
                {
                    "paragraph": "汗流奔走誰敢後，恐乏軍興汙資斧。",
                    "zhushu": "次公：易：得其資斧。"
                },
                {
                    "paragraph": "保甲連村團未遍，方田訟牒紛如雨。爾來手實降新書，抉剔根株窮脉縷。",
                    "zhushu": "次公：退之進學解：爬羅剔抉。又，列子言五山曰：根株不相連着。"
                },
                {
                    "paragraph": "詔書惻怛信忠厚，吏能淺薄空勞苦。",
                    "zhushu": "次公：詩案又云：自“南山伐木作車軸”至“吏能淺薄空勞苦”，此譏諷法令屡変，事目繁多，吏不能辦集。"
                },
                {
                    "paragraph": "平生學問止流俗，衆裏笙竽誰比數？",
                    "zhushu": "縯：齊宣王好竽，必三百人齊吹。東郭先生不知竽，而濫三百人以吹竽食禄。"
                },
                {
                    "paragraph": "忽令獨奏鳯將雛，",
                    "zhushu": "次公：按呉兢樂府古題要云：鳯將雛，漢丗樂曲名也。晋應璩百一詩云：爲作陌上桒，反言鳯將雛。○共父曰：晋書樂志：呉声十曲，一曰子夜，二曰上柱，三曰鳯將雛。"
                },
                {
                    "paragraph": "倉卒欲吹那得譜。况復連年苦饑饉，剥齧草木啖泥土。今年雨雪頗應時，又報蝗蟲生翅股。憂來洗盞欲強醉，寂寞虚齋臥空甒。公厨十日不生煙，更望紅𥚑踏筵舞。",
                    "zhushu": "次公：詩案又云：自“况復連年苦飢饉”至“更望紅裙踏筵舞”，注云：近日齋厨索然可𥬇。言近來飢荒，飛蝗蔽天，以譏朝廷行法事多闕失。又言酒食無備，公厨蕭索，以譏諷朝廷减削公使錢太甚。公事旣冗，旱蝗又甚，貳政巨蕃，尚如此窘迫耳。退之詩：艶姫踏筵舞。"
                },
                {
                    "paragraph": "故人屢寄山中信，只有當歸無别語。",
                    "zhushu": "縯：姜維，天水人。旣歸蜀，得母書，令求當歸。維曰：“但有逺志，不在當歸。”○厚：呉志太史慈傳：曹公聞慈名，遺慈書，以篋封之。發省無所道，而但貯當歸。○援：羅公遠寄玄宗以蜀當歸。"
                },
                {
                    "paragraph": "方將雀䑕偷太倉，",
                    "zhushu": "縯：退之詩：“家請官供不報荅，無異雀䑕偷太倉。”"
                },
                {
                    "paragraph": "未肯衣冠挂神武。",
                    "zhushu": "厚：陶弘景得奉朝請，雖在朱門，閉影不交外物，脫朝服挂神武門，上表辝禄。"
                },
                {
                    "paragraph": "呉興文人眞得道，平日立朝非小𥙷。自從四方冠蓋閙，歸作二浙湖山主。",
                    "zhushu": "次公：詩案又云：以譏執政。近日提舉所至苛碎生事，可怪。故劉述乞官歸湖州也。"
                },
                {
                    "paragraph": "髙蹤已自雜魚釣，",
                    "zhushu": "厚：後漢髙鳯隠身漁釣，終於家。又：郭翻家於臨川，不交丗事，惟以漁釣射獵爲娯。"
                },
                {
                    "paragraph": "大隱何曽弃簮組。",
                    "zhushu": "縯：王康琚反招隠詩：大隱隱朝市，小隠隱藪澤。"
                },
                {
                    "paragraph": "去年相從殊未足，問道已許談其粗。逝將棄官往卒業，",
                    "zhushu": "次公：莊子：卒業於夫子。"
                },
                {
                    "paragraph": "俗縁未盡那得覩。",
                    "zhushu": "厚：圎澤謂李源曰：“俗縁未盡，愼勿相近。”"
                },
                {
                    "paragraph": "公家只在霅溪上，上有白雲如白羽。",
                    "zhushu": "白羽，扇也。"
                },
                {
                    "paragraph": "應憐進退苦皇皇，更把安心教𥘉祖。",
                    "zhushu": "縯：傳燈録：慧光問逹麽日：“諸佛法印可得聞乎？”師曰：“諸佛法印，匪從人得。”光曰：“我心未寕，乞師與安。”師曰：“將心來，與汝安。”曰：“覔心了不可得。”師曰：“吾與汝安心竟。”",
                    "type": 2
                },
                {
                    "paragraph": "寄吕穆仲寺丞",
                    "zhushu": "",
                    "type": 2
                },
                {
                    "paragraph": "孤山寺下水侵門，",
                    "zhushu": "次公：孤山在杭州。"
                },
                {
                    "paragraph": "毎到先看醉墨痕。楚相未忘談𥬇是，",
                    "zhushu": "縯：史記：楚相孫叔敖病且死，屬其子曰：“我死，汝必貧困，若往見優孟。”數年，其子窮困負薪，逢優孟曰：“我孫叔敖之子也。”優孟曰：“若無逺有所之。”即爲孫叔敖衣冠，抵掌談𥬇。歳餘，象孫叔敖。楚莊王大驚，以爲叔敖復生也，欲以爲相。優孟曰：“婦言愼無爲楚相，如孫叔敖爲相盡忠，今死，子無立錐之地。”於是莊王召孫叔敖子，封之寢丘。"
                },
                {
                    "paragraph": "中郎不見典刑存。",
                    "zhushu": "杭有伶人善學吕，舉措酷似。别後常令作之，以爲𥬇○厚。後漢：孔融與蔡邕善。邕卒後，有虎賁士貌𩔖邕，融毎酒酣，引與同坐，曰：“雖無老成人，尚有典刑。”"
                },
                {
                    "paragraph": "君先去踏塵埃陌，我亦來㝷桑棗村。",
                    "zhushu": "次公：蓋言本同在杭州西湖相聚，君去而往京師。選詩：京洛多風塵。密州即桑棗之地，先生來爲守故也。"
                },
                {
                    "paragraph": "迴首西湖眞一夢，灰心霜𩯭更休論。",
                    "zhushu": "援：唐裴度詩云：灰心縁忍事，霜𩯭爲論兵。",
                    "type": 2
                },
                {
                    "paragraph": "寄𥠖眉州",
                    "zhushu": "堯卿：名醇，字希声。慶暦六年賈黯牓及第。熈寕八年，以尚書屯田郎中知眉州。",
                    "type": 2
                },
                {
                    "paragraph": "膠西髙處望西川，應在孤雲落照邊。瓦屋寒堆春雪後，峨眉翠掃雨餘天。",
                    "zhushu": "次公：瓦屋在雅州榮經縣，峨眉在嘉州。"
                },
                {
                    "paragraph": "治經方𥬇春秋學，",
                    "zhushu": "縯：王荆公不好春秋，目之曰“破爛朝報”。"
                },
                {
                    "paragraph": "好士今無六一賢。",
                    "zhushu": "君以春秋受知歐陽文忠公，公自号六一居士。"
                },
                {
                    "paragraph": "且待淵明賦歸去，共將詩酒趂流年。",
                    "zhushu": "任：陶潜賦歸去來詞有云：“携幼入室，有酒盈樽。”又曰：“臨清流而賦詩。”",
                    "type": 2
                },
                {
                    "paragraph": "代書荅梁先",
                    "zhushu": "",
                    "type": 2
                },
                {
                    "paragraph": "此身與丗眞悠悠，蒼顔華髮誰汝留？強名太守古徐州，忘歸不如楚沐猴。",
                    "zhushu": "厚：韓生說項羽都関中，羽懷思東歸，曰：“冨貴不歸故郷，如衣錦夜行。”韓生曰：“人謂楚人沐猴而冠，果然。”"
                },
                {
                    "paragraph": "魯人豈獨不知丘，",
                    "zhushu": "縯：魯人，不知孔子，曰：“此吾東家丘也。”"
                },
                {
                    "paragraph": "藉蹸夫子無罪尤。",
                    "zhushu": "厚：莊子：“殺夫子者無罪，藉夫子者無禁。”"
                },
                {
                    "paragraph": "異哉梁子淸而脩，不逺千里從我遊。",
                    "zhushu": "次公：孟子：“叟，不逺千里而來。”"
                },
                {
                    "paragraph": "瞭然正色懸𩀱眸，",
                    "zhushu": "縯：孟子：“胷中正，則眸子瞭焉。”"
                },
                {
                    "paragraph": "丗之所馳子獨不。一經通明傳節侯，",
                    "zhushu": "援：韋賢謚節侯。通經，歴位丞相。子玄成復以明經歴位丞相。鄒魯諺曰：“遺子金滿籝，不如一經。”"
                },
                {
                    "paragraph": "小楷清絶規模歐。",
                    "zhushu": "梁生，學歐陽公書。"
                },
                {
                    "paragraph": "我衰廢學懶且媮，畏見問事賈長頭。",
                    "zhushu": "縯：後漢賈逵，自爲兒童，甞在太學，不通人間事。身長八尺二寸。諸儒爲之語曰：“問事不休賈長頭。”"
                },
                {
                    "paragraph": "别來紅葉黃花秋，夜夢見之起坐愁。",
                    "zhushu": "師：文選樂府：逺道不可思，𪧐昔夢見之。○子仁：退之調張籍：夜夢多見之，晝思反微茫。"
                },
                {
                    "paragraph": "遺我駮石盆與甌，黒質白章聲琳球。謂言山石生澗溝，追琢尚可王公羞。",
                    "zhushu": "縯：左傳曰：苟有明信，澗溪沼沚之毛，可薦於鬼神，可羞於王公。"
                },
                {
                    "paragraph": "感子佳意能無酬，反將木𤓰報珍投。",
                    "zhushu": "次公：詩曰：“投我以木𤓰，報之以瓊瑶。”"
                },
                {
                    "paragraph": "學如冨貴在愽収，仰取俯拾無遺籌。",
                    "zhushu": "次公：史記貨殖傳云：“俯有拾，仰有取也。”"
                },
                {
                    "paragraph": "道大如天不可求，",
                    "zhushu": "次公：家語諸弟子之言。孔子曰：“道大不可容。”又論語曰：“如天之不可階而升也。”"
                },
                {
                    "paragraph": "修其可見致其幽。願子篤實愼勿浮，發憤忘食樂忘憂。",
                    "zhushu": "任：見論語。",
                    "type": 2
                },
                {
                    "paragraph": "次韻舒教授寄李公擇",
                    "zhushu": "",
                    "type": 2
                },
                {
                    "paragraph": "草書妙絶吾所兄，眞書小字猶抗衡。",
                    "zhushu": "縯：王羲之曰：我書比鍾繇，當抗衡，比張芝草，猶當鴈行也。"
                },
                {
                    "paragraph": "論文作詩俱不敵，看君談𥬇収降旌。去年踰月方出晝，",
                    "zhushu": "予去年留齊月餘。○縯：孟子：去齊三𪧐而後岀晝。"
                },
                {
                    "paragraph": "爲君劇飲幾濡首。",
                    "zhushu": "次公：易未濟“上九”象曰：飲酒濡首，亦不知節也。"
                },
                {
                    "paragraph": "今年過我雖少留，寂寞陶潜方止酒。",
                    "zhushu": "此行公擇病酒，多不飲。○縯：陶潜有止酒詩，見本集。"
                },
                {
                    "paragraph": "别時流涕攬君鬚，",
                    "zhushu": "援：謝安捋桓伊鬚曰：“使君於此不凡。”"
                },
                {
                    "paragraph": "懸知此懽墮空虚。松下縱横餘屐齒，門前轣轆想君車。怪君一身都是德，",
                    "zhushu": "次公：倣趙雲傳注一身都是膽。"
                },
                {
                    "paragraph": "近之清潤淪肌骨。細思還有可恨時，不許藍橋見傾國。",
                    "zhushu": "公擇有婢名雲英，屢欲岀，不果。○縯：傳竒：裴航遇雲翹夫人，作詩以逹意。夫人荅詩云：“一飲瓊漿百感生，玄霜搗盡見雲英。藍撟便是神仙窟，何必﨑嶇上玉京。”後航過藍橋，覩女子名雲英，遂成姻得道。",
                    "type": 2
                },
                {
                    "paragraph": "作詩寄王𣈆卿，忽憶前年寒食北城之游，走筆爲此詩",
                    "zhushu": "",
                    "type": 2
                },
                {
                    "paragraph": "北城寒食煙火微，落花胡蝶作團飛。王孫出游樂忘歸，門前騘馬紫金鞿。吹笙帳厎煙霏霏，行人舉頭誰敢晞。扣門狂客君不麾，",
                    "zhushu": "敬夫：揚子：“𠋣門牆以麾之。”"
                },
                {
                    "paragraph": "更遣傾城出翠幃。",
                    "zhushu": "厚：柳子厚詩：“翠幃双卷出傾城。”"
                },
                {
                    "paragraph": "書生老眼省見稀，畫圖但覺周昉肥。",
                    "zhushu": "縯：周昉善畫美人，極精妙，然多失之肥。"
                },
                {
                    "paragraph": "别來春物已再菲，西望不見紅日圍。何時東山歌采薇，",
                    "zhushu": "次公：東山，東征之詩也。采薇三章，皆言“曰歸曰歸”。"
                },
                {
                    "paragraph": "把盞一聽金縷衣。",
                    "zhushu": "縯：李錡妾杜秋娘所歌“勸君莫惜金縷衣”，其後有此曲。",
                    "type": 2
                },
                {
                    "paragraph": "罷徐州往南京馬上走筆寄子由五首",
                    "zhushu": "",
                    "type": 2
                },
                {
                    "paragraph": "吏民莫扳援，歌管莫淒咽。吾生如寄耳，",
                    "zhushu": "次公：此句王羲之法帖中全語，○師：前漢楊惲云：“人生如寄耳，湏冨貴何時。”"
                },
                {
                    "paragraph": "寕獨爲此别。别離處處有，悲惱縁愛結。而我本無恩，此涕誰爲設？紛紛等兒戲，鞭𩍐遭割截。",
                    "zhushu": "縯：姚崇罷荆州牧，所乗馬鞭𩍐，民皆截留之。"
                },
                {
                    "paragraph": "道邊𩀱石人，幾見太守發。有知當解𥬇，撫掌冠纓絶。",
                    "zhushu": "次公：史記滑稽傳：楚人發兵加齊，齊王使淳于髠之趙請救兵，賫金百斤，車馬十駟。淳于髠仰天大𥬇，冠纓索絶。【增刋】吏民拔援。次公：此則攀轅卧轍之義也。",
                    "type": 2
                },
                {
                    "paragraph": "父老何自來，",
                    "zhushu": "次公：劉寵謂㑹稽五六老叟曰：“父老何自苦。”"
                },
                {
                    "paragraph": "花枝裊長紅。",
                    "zhushu": "堯卿：方俗，送官罷任，以花枝掛綵，謂之長紅。"
                },
                {
                    "paragraph": "洗盞拜馬前，請夀使君公。",
                    "zhushu": "次公：白樂天𥘉到江州詩云：“遥見朱輪來岀郭，相迎勞動使君公。”"
                },
                {
                    "paragraph": "前年無使君，魚鼈化兒童。舉鞭謝父老，正坐使君窮。窮人命分惡，所向招災凶。水來非吾過，去亦非吾功。",
                    "zhushu": "",
                    "type": 2
                },
                {
                    "paragraph": "古汴從西來，迎我向南京。東流入淮泗，送我東南行。蹔别還復見，依然有餘情。春雨漲微波，一夜到彭城。過我黃樓下，朱欄照飛甍。可憐洪上石，誰聽月中聲。",
                    "zhushu": "次公：洪上石，則百歩洪上也。",
                    "type": 2
                },
                {
                    "paragraph": "前來過南京，麥老櫻桃熟。今來舊遊處，櫻麥半黃緑。歳月如宿昔，人事幾反覆。青衫老從事，",
                    "zhushu": "次公：言子由也。時子由從張安道簽書南京判官。"
                },
                {
                    "paragraph": "坐穩生髀肉。",
                    "zhushu": "縯：蜀志：劉備在荆州牧劉表座上，起至厠，慨然流涕。還坐，表怪問之。曰：“平常身不離鞍，髀肉皆消。今不復騎，髀裏肉生。日月若馳，老將至矣，而功業不建，是以悲耳。”"
                },
                {
                    "paragraph": "聮翩閱三守，迎送如轉轂。歸耕何時决，田舎我已卜。",
                    "zhushu": "",
                    "type": 2
                },
                {
                    "paragraph": "卜田向何許，石佛山南路。",
                    "zhushu": "厚：石佛山，在眉州眉山縣之南。"
                },
                {
                    "paragraph": "下有爾家川，千畦種秔稌。山泉宅龍蜃，",
                    "zhushu": "信民：物𩔖相感志：蜃，龍也。狀如螭龍，如池井間有則吐氣爲雨。今呉山隂并泉不竭者，盖有焉。"
                },
                {
                    "paragraph": "平地流膏乳。異時畒一金，",
                    "zhushu": "子仁：東方朔曰：“豊鎬之間，號爲土膏，其價畒一金。”又杜篤論都賦：厥土之膏，畒價一金。"
                },
                {
                    "paragraph": "近欲爲逃户。逝將解簮紱，賣劔買牛具。",
                    "zhushu": "事見山村五絶注。"
                },
                {
                    "paragraph": "故山豈不懷，廢宅生蒿櫓。",
                    "zhushu": "次公：蒿，蓬蒿也。櫓字，集韻云：木自生也。"
                },
                {
                    "paragraph": "便恐桐郷人，長祠仲卿墓。",
                    "zhushu": "縯：前漢：朱邑，字仲卿。少時爲桐郷嗇夫，遇民有恩，吏民敬愛焉。後以治行第一，入爲大司農。病且死，屬其子曰：“我故爲桐郷吏，其民愛我，必葬我桐郷。後丗子孫奉甞我，不如桐郷民。”及死，其子葬之桐卿西郭外，民果共爲邑立祠，歳時祠𥙊不絶。",
                    "type": 2
                },
                {
                    "paragraph": "過淮三首贈景山兼寄子由",
                    "zhushu": "",
                    "type": 2
                },
                {
                    "paragraph": "好在長淮水，十年三往來。功名眞已矣，歸計亦悠哉。",
                    "zhushu": "次公：杜詩云：“素業行已矣。”又云：“坐穩㒷悠哉。”"
                },
                {
                    "paragraph": "今日風憐客，",
                    "zhushu": "堯祖：唐施肩吾及第過揚子江詩曰：“今日歩春草，復來經此道。”江神也丗情。爲我風色好。"
                },
                {
                    "paragraph": "平時浪作堆。晚來洪澤口，捍索響如雷。",
                    "zhushu": "堯卿：舟有捍索，行則墜舟，住則爲攬。",
                    "type": 2
                },
                {
                    "paragraph": "過淮山漸好，松檜亦蒼然。靄靄藏孤寺，泠泠出細泉。故人眞吏隱，",
                    "zhushu": "次公：汝南先賢傳：鄭欽吏隠于蟻陂之陽。○師云：韓愈詩：“太平公事少，吏隠詎相賖。”"
                },
                {
                    "paragraph": "小檻帶巖偏。却望臨淮市，東風𥬇語傳。",
                    "zhushu": "",
                    "type": 2
                },
                {
                    "paragraph": "回首濉陽幕，簿書髙没人。何時桐栢水，",
                    "zhushu": "縯：桐栢山在唐州桐栢縣，淮水所岀。書云：導淮自桐栢。"
                },
                {
                    "paragraph": "一洗庾公塵。",
                    "zhushu": "厚：王導遇西風，以扇障而曰：“元規塵汙人。”"
                },
                {
                    "paragraph": "此去漸佳境，",
                    "zhushu": "縯：顧愷之倒食甘蔗曰：“漸入佳境。”"
                },
                {
                    "paragraph": "獨遊長慘神。待君詩百首，來寫浙西春。",
                    "zhushu": "",
                    "type": 2
                },
                {
                    "paragraph": "僕去杭五年，呉中仍歳大饑疫，故人往往逝去。聞湖上僧舎不復往日繁麗，獨浄慈本長老學者益盛，作此詩寄之",
                    "zhushu": "",
                    "type": 2
                },
                {
                    "paragraph": "來往三呉一夢間，故人半作冡纍然。",
                    "zhushu": "次公：丁令威云：“城郭如故人民非，何不學仙冢纍纍。”"
                },
                {
                    "paragraph": "獨依舊社傳眞法，要與遺民度厄年。趙叟近聞還印綬，",
                    "zhushu": "縯：謂資政趙公抃致政得謝。次公云：左傳：趙旃曰：“趙傁，故姓趙人，得用趙傁。”"
                },
                {
                    "paragraph": "竺翁先已返林泉。",
                    "zhushu": "次公：竺翁，指言浄慈本長老也。"
                },
                {
                    "paragraph": "何時䇿杖相携去，任性逍遥不學禪。",
                    "zhushu": "",
                    "type": 2
                },
                {
                    "paragraph": "次韻和劉貢父登黃樓見寄，并寄子由二首",
                    "zhushu": "",
                    "type": 2
                },
                {
                    "paragraph": "靑𣲖連淮上，黄樓冠海隅。",
                    "zhushu": "次公：青𣲖，郎青河也。其水從青州來，與淮㑹于徐。"
                },
                {
                    "paragraph": "此詩尤偉麗，夫子計魁梧。",
                    "zhushu": "自注：刘爲人短小。○縯：前漢張良傳賛曰：“聞張良之智勇，以爲其貌魁梧竒偉，反若婦人女子。”○次公：應劭注曰：“魁梧，丘虚壯大之意也。”蘇林曰：“梧，音悟。”師古曰：“魁，大貌也。梧者，言其可驚悟。今人讀爲吾，非也。”"
                },
                {
                    "paragraph": "丗俗輕瑚璉，巾箱襲武夫。",
                    "zhushu": "次公：瑚璉，岀論語。武夫，石似玉者也。"
                },
                {
                    "paragraph": "坐令乗傳遽，",
                    "zhushu": "縯：傳遽，使車之急者。○次公：周官：“行夫掌傳遽之事”云云。"
                },
                {
                    "paragraph": "奔走爲儲湏。",
                    "zhushu": "厚：儲湏，謂軍儲、軍湏。○次公：蓋言国用之所儲所湏者耳，不必軍也。"
                },
                {
                    "paragraph": "邂逅我已失，登臨誰與俱。貧貪倉氏粟，",
                    "zhushu": "次公：漢王嘉傳有“倉氏、庾氏”。"
                },
                {
                    "paragraph": "身聽冶家橅。",
                    "zhushu": "援：橅，與“模”同。莊子：“以造化爲大冶。"
                },
                {
                    "paragraph": "㑹合難前定，歸休試後圖。腴田未可買，窮鬼却湏呼。",
                    "zhushu": "自注：本欲買田於泗上，近已不遂矣。○縯：退之作送窮文云：“三揖窮鬼而告之曰云云。"
                },
                {
                    "paragraph": "二水何年到，𩀱洪不受艫。",
                    "zhushu": "次公：“二水”，指言州，蓋汴、泗交流爲二水矣。公自徐徙知湖州，則去二水爲逺。双洪，未詳所在，豈言徐州有百歩洪，乃其一乎？"
                },
                {
                    "paragraph": "至今清夜夢，飛轡䇿天呉。",
                    "zhushu": "厚：山海經：朝暘谷神曰天呉，是爲水伯。【新添】“魁梧”。次公：先生今作平聲，則○“奔走”句意言刘貢父合在禁近，以别從已見爲義乎？計，度也。　　丗俗賤玉貴石，故遂出外，爲国用計。"
                },
                {
                    "paragraph": "與子皆去國，十年天一隅。",
                    "zhushu": "次公：杜詩：“去国哀王粲。”選詩：“各在天一隅。”"
                },
                {
                    "paragraph": "數竒逢惡歳，",
                    "zhushu": "縯：李廣從衛青擊匈奴，青隂受上旨，以廣数竒，母令當單干。"
                },
                {
                    "paragraph": "計拙集枯梧。",
                    "zhushu": "縯：国語：優施謂里克妻曰：“主孟㗖我，我教兹暇豫事。”乃歌曰：“暇豫之吾吾，不如烏烏。人皆集於菀，已獨集於枯。”注：集，止也。菀，茂木貌。"
                },
                {
                    "paragraph": "好士餘劉表，",
                    "zhushu": "厚：表爲荆州刺史，爱民養士，學士歸者千数。"
                },
                {
                    "paragraph": "窮交憶灌夫。",
                    "zhushu": "援：前漢竇嬰失勢，諸公引去，惟灌夫獨否，故二人相爲引重。"
                },
                {
                    "paragraph": "不矜持漢節，",
                    "zhushu": "縯：蘇武留匈奴中，仗漢節牧羊海上。○次公：漢凡遣使皆有節。“不矜持漢節”，言貢父不以爲使爲矜耳。"
                },
                {
                    "paragraph": "猶許攬桓鬚。",
                    "zhushu": "厚：晋書：謝安有構㑹之嫌，值帝召桓伊，抚筝而歌怨詩，声節慷慨。安泣下，起捋其湏曰：“使君於此不凡。”"
                },
                {
                    "paragraph": "清句金絲合，髙樓雪月俱。吟哦出新意，指畫想前橅。",
                    "zhushu": "自注：子由𥘉赴南京，送之岀東門，登城上，覧山川之勝，云：“此地可作楼觀。”於是始有改築之意。"
                },
                {
                    "paragraph": "自寫千言賦，新裁六幅圗。",
                    "zhushu": "自注：近以絹自寫子由黄楼賦爲六幅圗，甚妙。"
                },
                {
                    "paragraph": "傳看一坐聳，勸著尺書呼。莫使騷人怨，東游不到呉。",
                    "zhushu": "此詩寄子由。",
                    "type": 2
                },
                {
                    "paragraph": "今年正月十四日，與子由别於陳州。五月，子由復至齊安，未至，以詩迎之",
                    "zhushu": "",
                    "type": 2
                },
                {
                    "paragraph": "驚塵急雪滿貂裘，",
                    "zhushu": "次公：戰国䇿：“蘇秦說秦王，書十上，說不行，黑貂之裘弊。”"
                },
                {
                    "paragraph": "淚灑東風别宛丘。",
                    "zhushu": "次公：宛丘，陳州也。陳国風有宛丘之篇。"
                },
                {
                    "paragraph": "又向邯鄲枕中見，",
                    "zhushu": "任：太平廣記：“有客遇吕仙翁於邯郸逆旅，自言乆不得意。仙翁乃以一枕與之。客就枕，即夢入枕中。仕宦数十年，甚愜意。及覺，所炊黄粱猶未熟也。”"
                },
                {
                    "paragraph": "却來雲夢澤南州。",
                    "zhushu": "厚：杜牧之齊安郡詩：“平生睡足處，雲夢澤南州。”"
                },
                {
                    "paragraph": "睽離動作三年計，牽挽當爲十日留。早晚青山映黃髮，相看萬事一時休。",
                    "zhushu": "柳子厚别劉夢得詩云：“皇恩若許歸田去，黄髮相看萬事休。”○次公：先生本注：蓋自是两詩。柳云：“皇恩若許歸田去，晚歳當爲鄰舎翁。”劉云：“耦耕若便遺身丗，黄髮相看萬事休。”",
                    "type": 2
                },
                {
                    "paragraph": "曉至巴河口迎子由",
                    "zhushu": "",
                    "type": 2
                },
                {
                    "paragraph": "去年御史府，舉動觸四壁。",
                    "zhushu": "次公：此蓋先生言其對吏時也。司馬相如：“家徒四壁立。”"
                },
                {
                    "paragraph": "幽幽百尺井，仰天無一席。",
                    "zhushu": "次公：“百尺井”所以爲况也。此亦坐井觀天之義。"
                },
                {
                    "paragraph": "隔墻聞歌呼，",
                    "zhushu": "次公：曹參傳：“吏舎日飲歌呼，參聞，乃取酒張坐飲，大歌呼，與相和。”○子仁：退之詩：“隔墻聞歌呼，衆口極鵝鴈。”"
                },
                {
                    "paragraph": "自恨計之失。留詩不忍冩，",
                    "zhushu": "次公：先生獄中甞有二詩寄子由，所謂“是處青山可藏骨，他年夜雨濁傷神”。"
                },
                {
                    "paragraph": "苦淚漬𥿄筆。餘生復何幸，樂事有今日。江流鏡靣静，煙雨輕羃羃。孤舟如鳬鷖，",
                    "zhushu": "次公：李白詩：“小舟若鳬鴈。”"
                },
                {
                    "paragraph": "㸃破千頃碧。聞君在礠湖，欲見隔咫尺。朝來好風色，旗尾西北擲。行當中流見，𥬇眼淸光溢。此邦疑可老，脩竹帶泉石。欲買柯氏林，兹謀待君必。",
                    "zhushu": "",
                    "type": 2
                },
                {
                    "paragraph": "陳季常見過三首",
                    "zhushu": "",
                    "type": 2
                },
                {
                    "paragraph": "仕宦常畏人，退居還喜客。君來輒館我，",
                    "zhushu": "次公：礼記：“言生於我乎館。”"
                },
                {
                    "paragraph": "未覺雞黍窄。東坡有竒事，已種十畒麥。但得君眼青，",
                    "zhushu": "縯：晋阮籍能爲青白眼，見礼法之士，以白眼對之。及見嵆喜，籍作白眼，喜不懌而退。喜弟康聞之，乃齎酒挾琴造焉。籍大恱，乃見青眼。由是礼法之士疾之若𬽦。"
                },
                {
                    "paragraph": "不詞奴飯白。",
                    "zhushu": "厚：杜詩：“爲君酤酒滿眼酤，與奴白飯馬青芻。”",
                    "type": 2
                },
                {
                    "paragraph": "送君四十里，只使一帆風。江邊千樹柳，落我酒盃中。此行非逺别，此樂故無窮。但願長如此，來往一生同。",
                    "zhushu": "",
                    "type": 2
                },
                {
                    "paragraph": "聞君開龜軒，東檻俯喬木。人言君畏事，欲作龜頭縮。我知君不然，朝飯仰暘谷。",
                    "zhushu": "次公：腸谷，日所岀也。見淮南子。亀燕日氣而壽，故養生者服日華，所以效之。"
                },
                {
                    "paragraph": "餘光幸分我，",
                    "zhushu": "縯：史記：甘茂謂蘇秦曰：貧人女與冨人女㑹績，貧人女曰：“我無以買燭，而子之燭光幸有餘，子可分我餘光，無損子明。”"
                },
                {
                    "paragraph": "不死安可獨。",
                    "zhushu": "次公：孟簡謂韓退之曰：“我得祕藥，不可獨不死，今遺子一器。”事見退之太學博士李君墓誌。",
                    "type": 2
                },
                {
                    "paragraph": "𥘉秋寄子由",
                    "zhushu": "",
                    "type": 2
                },
                {
                    "paragraph": "百川日夜遊，物我相隨去。惟有𪧐昔心，依然守故處。憶在懷逺驛，",
                    "zhushu": "子仁：懷逺驛，蓋先生與子由應制京師時，甞寓於此。是歳嘉祐五年也。"
                },
                {
                    "paragraph": "閉門秋暑中。藜羹對書史，",
                    "zhushu": "無𨓜：笠澤叢書載陸亀蒙復友生論文書云：“讀古聖人書，毎含咀義味，獨坐日昃，案上一盃藜羮，如五鼎七牢，饋於左右。”"
                },
                {
                    "paragraph": "揮汗與子同。西風忽淒厲，落日穿户牖。子起追裌衣，感歎執我手。朱顔不可恃，此語君勿疑。别離恐不免，功名定難期。當時已悽斷，况此兩衰老。失塗旣難追，學道恨不早。買田秋已議，",
                    "zhushu": "子仁：黄州東南三十里，地名沙湖，先生甞買田其間。"
                },
                {
                    "paragraph": "築室春當成。雪堂風雨夜，已作對牀聲。",
                    "zhushu": "見與子由别於鄭州詩注。",
                    "type": 2
                },
                {
                    "paragraph": "寄蘄簟與蒲傳正",
                    "zhushu": "",
                    "type": 2
                },
                {
                    "paragraph": "蘭溪美箭不成笛，",
                    "zhushu": "次公：蘭溪在蘄州蘄水縣，竹所岀之地也。本是苗材，而以之爲簟耳。韓退之鄭羣贈簟詩亦云：蘄州笛竹天下知，鄭公所寳尤瓌竒。"
                },
                {
                    "paragraph": "離離玉筋排霜脊。千溝萬縷自生風，入手未開先慘慄。公家列屋閑蛾眉，",
                    "zhushu": "縯：退之送李愿歸盤谷序云：粉白黛黒者，列屋而閑居。"
                },
                {
                    "paragraph": "珠簾不動花隂移。霧帳銀牀𥘉破睡，牙籖玉𡱈坐彈棊。",
                    "zhushu": "甄：沈存中筆談載西京雜記云：漢元帝爲彈棊之戯，有譜一卷，盡唐人所爲。其局方二尺，中心髙如覆盂，其顚爲小壷，四角微起。李商隠詩曰：“玉作彈棊局，中心最不平。”謂其中髙也。"
                },
                {
                    "paragraph": "東坡病叟長覉旅，凍餓飢吟似飢䑕。𠋣頼春風洗破衾，一夜雪寒披故絮。",
                    "zhushu": "子仁：晋呉隠之，字處默。雖居淸顯，禄賜皆頒親族。冬月無被，澣衣，乃披其絮。"
                },
                {
                    "paragraph": "火冷燈淸誰復知，孤舟兒女自嚘咿。皇天何時反炎燠，",
                    "zhushu": "次公：退之詩。又云：“却頭天日常炎曦。”"
                },
                {
                    "paragraph": "愧此八尺黃琉璃。",
                    "zhushu": "厚：退之鄭羣贈簟詩：“誰謂故人知我意，卷送八尺含風漪。”又云：“携來當晝不得卧，一府傳看黄琉璃。”"
                },
                {
                    "paragraph": "願公浄掃淸香閣，",
                    "zhushu": "次公：淸香閣，則韋蘇州詩：“宴寢疑清香。”"
                },
                {
                    "paragraph": "卧聽風漪聲滿榻。習習還從兩腋生，請公乗此朝閶闔。",
                    "zhushu": "援：盧仝茶歌：“七椀喫不得也，惟覺兩腋習習清風生。”蓬萊山，在何處，玉川子，乗此清風欲歸去。",
                    "type": 2
                },
                {
                    "paragraph": "寄怪石石斛與魯元翰",
                    "zhushu": "魯少卿也。",
                    "type": 2
                },
                {
                    "paragraph": "山骨裁方斛，",
                    "zhushu": "次公：石鼎聮句：“巧匠斵山骨。”"
                },
                {
                    "paragraph": "江珍拾淺灘。清池上几案，碎月落杯盤。",
                    "zhushu": "次公：清池言石斛，碎月言怪石。"
                },
                {
                    "paragraph": "老去懷三友，",
                    "zhushu": "厚：孔子曰：“益者三友。”"
                },
                {
                    "paragraph": "平生困一簞。",
                    "zhushu": "厚：顔回一簞食，一瓢飲。"
                },
                {
                    "paragraph": "堅姿聊自儆，秀色亦堪飡。",
                    "zhushu": "次公：魏文帝詩：“秀色若可飡。”○師：大業拾遺：呉降眞善畫長蛾。隋煬帝云：“此女秀色可飡。”陸士衡詩：“鮮膚一何潤，秀色亦可飡。”"
                },
                {
                    "paragraph": "好去髯卿舎，",
                    "zhushu": "次公：髯卿指言魯元翰。前卷所謂“髯來意弥敦”也。"
                },
                {
                    "paragraph": "慿將道眼看。東坡最後供，",
                    "zhushu": "子仁：先生嘗以怪石供佛印，作“怪石供”。後又以供参寥子，作“後怪石供”云。"
                },
                {
                    "paragraph": "霜雪照人寒。",
                    "zhushu": "",
                    "type": 2
                },
                {
                    "paragraph": "寄呉德仁兼簡陳季常",
                    "zhushu": "",
                    "type": 2
                },
                {
                    "paragraph": "東坡先生無一錢，",
                    "zhushu": "厚：東漢：趙壹云：“文籍雖滿腹，不如一囊錢。”○次公：灌夫傳：平生毀程不識，不直一錢。又杜詩：留得一錢看。"
                },
                {
                    "paragraph": "十年家火燒凡鈆。黄金可成河可塞，",
                    "zhushu": "縯：漢書郊祀志：欒大與武帝言：“黄金可成，河决可塞，不死之藥可得，仙人可致。”"
                },
                {
                    "paragraph": "只有霜鬚無由玄。",
                    "zhushu": "倬：文選詩：玄髮已改素。"
                },
                {
                    "paragraph": "龍丘居士亦可憐，談空說有夜不眠。忽聞河東師子吼，",
                    "zhushu": "次公：龍丘居士，指言陳季常也。河東師子事，有王䙼，字逹觀，本嘉州犍爲人，舊在江南武昌居，名天常，嘗從先生遊。先生有與李琮書云“王天常奉職所言邊事”云云者是已。逹觀爲次公言：季常之妻，柳氏也，最悍妬。毎季常設客，有声妓，柳氏則以杖擊照壁大呼。客至，爲散去。"
                },
                {
                    "paragraph": "拄杖落手心茫然。",
                    "zhushu": "次公：李白行路難詩：拔劔四顧心茫然。"
                },
                {
                    "paragraph": "誰似濮陽公子賢，",
                    "zhushu": "次公：濮陽公子，言呉德仁也。"
                },
                {
                    "paragraph": "飮酒食肉自得仙。平生寓物不留物，",
                    "zhushu": "師公作王晋卿宝繪堂記云：君子所以寓意於物，而不可以留意於物。寓意於物，雖微物足以爲樂，雖尤物不足以爲病。留意於物，雖微物足以爲病，雖尤物不足以爲樂。"
                },
                {
                    "paragraph": "在家學得忘家禪。",
                    "zhushu": "援：傳燈録：鳥窠禪師謂道㑹禪師曰：“汝若了净智妙圎，即眞岀家，何假外相？汝當爲在家菩薩。”"
                },
                {
                    "paragraph": "門前罷亞十頃田，",
                    "zhushu": "縯：杜牧郡齋獨酌詩：罷亞百頃稻，西風吹半黄。"
                },
                {
                    "paragraph": "清溪遶屋花連天。",
                    "zhushu": "子仁：退之詩：翦刻作此連天花。"
                },
                {
                    "paragraph": "溪堂醉卧呼不醒，落花如雪春風顚。",
                    "zhushu": "師：杜詩：暁來急雨春風顚。"
                },
                {
                    "paragraph": "我遊蘭溪訪清泉，",
                    "zhushu": "次公：蘭溪在蘄州也。"
                },
                {
                    "paragraph": "已辦布襪青行纒。",
                    "zhushu": "縯：杜詩：布襪青鞋從此始。"
                },
                {
                    "paragraph": "稽山不是無賀老，我自興盡回酒船。",
                    "zhushu": "厚：李白詩：稽山無賀老，却棹酒船回。"
                },
                {
                    "paragraph": "恨君不識顔平原，",
                    "zhushu": "援：唐書：顔眞卿爲平原太守，安禄山反，河朔盡䧟，唯眞卿城守具備。玄宗聞之，喜曰：“朕不識眞卿何如人，所爲得如此。”"
                },
                {
                    "paragraph": "恨我不識元魯山。",
                    "zhushu": "縯：元德秀，字紫芝，爲魯山令。蘇源明常謂人曰：“吾不幸生衰俗，所不恥者，識元紫芝也。”"
                },
                {
                    "paragraph": "銅駝陌上㑹相見，",
                    "zhushu": "厚：索靖有先識，知天下將亂，指洛陽宫門銅駝，嘆曰：“㑹見汝在荆𣗥之中。”○援：洛陽記云：“銅駝陌上集少年。”"
                },
                {
                    "paragraph": "握手一𥬇三千年。",
                    "zhushu": "縯：眞卿嘗得名藥，後爲李希烈所害。發棺，瞋目如生時。隱士曹庸生曰：“後三千年，必能擘裂飛騰而去。”",
                    "type": 2
                },
                {
                    "paragraph": "謝王澤州寄長松兼簡張天覺二首",
                    "zhushu": "",
                    "type": 2
                },
                {
                    "paragraph": "莫道長松浪得名，能教覆額兩眉青。便将徑寸同千尺，知有竒功似伏苓。",
                    "zhushu": "次公：近丗有患大風疾者，自分必死。入五臺山，遇一異僧，以長松草令服，而兩眉再生，云蓋觀丗音所化也。左思詩：鬱鬱澗厎松，離離山上苗。以彼徑寸莖，䕃此百尺條。",
                    "type": 2
                },
                {
                    "paragraph": "慿君說與埋輪使，",
                    "zhushu": "養源：前張綱爲使者埋輪道中。"
                },
                {
                    "paragraph": "速寄長松作解嘲。",
                    "zhushu": "張天覺詩有“埋及河東堅”之語。○項：前揚雄傳：雄草太玄，或嘲雄而雄解，號曰解嘲。"
                },
                {
                    "paragraph": "無復青黏和漆葉，枉将鍾乳敵仙茅。",
                    "zhushu": "縯：樊阿從華佗求方，可服食益於人者，佗以漆葉靑黏散與之。又本草云：十斤鍾乳，不若一斤仙茅也。",
                    "type": 2
                },
                {
                    "paragraph": "寄蔡子華",
                    "zhushu": "",
                    "type": 2
                },
                {
                    "paragraph": "故人送我東來時，手栽荔子待我歸。荔子已丹吾髮白，猶作江南未歸客。江南春盡水如天，",
                    "zhushu": "援：柳子厚詩云：洞庭春盡水如天。"
                },
                {
                    "paragraph": "腸斷西湖春水船。想見青衣江畔路，",
                    "zhushu": "師：蔡子華，名褒，乃眉之青神人也。"
                },
                {
                    "paragraph": "白魚紫笋不論錢。",
                    "zhushu": "次公：老杜詩：白魚如切玉，朱橘不論錢。"
                },
                {
                    "paragraph": "霜髯三老如霜檜，",
                    "zhushu": "堯卿：先生曰：王十六秀才將歸蜀，云：子華宣德蔡文見託求詩，夢中爲作四句，覺而成之，以寄子華，仍請以示楊君素、王慶源二老人。乃元祐五年二月七日也。所謂三老者如此。其後子華之孫汝礪持此詩來，時東坡猶在零陵，使人拊卷太息。又云：“余聞太師公剛介而静，少所許可。觀其與蔡子華書，則知子華必可人耳。”"
                },
                {
                    "paragraph": "舊交零落今誰輩。",
                    "zhushu": "次公：宋之問詩：舊交比零落。"
                },
                {
                    "paragraph": "莫從唐舉問封侯，",
                    "zhushu": "縯：史記：藥澤從唐㪯相，曰：“冨貴吾所自有，吾所不知者夀也，願間之。”"
                },
                {
                    "paragraph": "但遣麻姑更爬背。",
                    "zhushu": "次公：蔡經見麻姑手𤓰似烏，心中念曰：“背大癢時，得此𤓰爬背，當佳也。”○堯卿：神仙王逺傳曰：蔡經者，小民耳，而骨相當仙。因遣人召麻姑來。逺已知經心中所言，即使人牽纒鞭之，謂曰：“麻姑，神人也，汝何忽謂其𤓰可爬背邪？”李太白詩：麻姑搔背指𤓰輕。",
                    "type": 2
                },
                {
                    "paragraph": "和錢四寄其弟龢",
                    "zhushu": "堯卿：錢勰，字穆父，弟四，亦稱穆四，其弟即錢七岊仲也。穆父走筆代書寄岊仲七弟詩云：“東方千騎擁朱輪，衣錦歸逢故國春。莫向西湖恋風月，鴒原知有望歸人。”岊仲次韻穆父兄見寄詩云：“烏衣巷裏走双輪，正是家山二月春。明日湖平定歸去，蓬萊還見謫仙人。”劉季孫和之云：“㑹稽山上月如輪，鴻鴈相將江水春。幕府英豪雖可數，樽前誰是急難人。”周壽和之云：“東山蠟屣壞車輪，小草青知塞外春。園柳鳴禽喚幽夢，惠連詩句更何人。”然公作兩絶，而元本止載一絶，今併舉之。先生詩云：“老來日月似車輪，此去知逢幾箇春。昨夜冰花猶作柱，曉來梅子已生人。”",
                    "type": 2
                },
                {
                    "paragraph": "再見濤頭湧玉輪，",
                    "zhushu": "次公：言杭州之潮也。"
                },
                {
                    "paragraph": "煩君乆駐浙江春。",
                    "zhushu": "次公：浙江春，指言越州也。錢穆父知越州。"
                },
                {
                    "paragraph": "年來緫作維摩病，",
                    "zhushu": "次公：净名居士維摩詩，以方便示病，而諸菩薩問疾，見其經中。"
                },
                {
                    "paragraph": "堪𥬇東西二老人。",
                    "zhushu": "次公：越居浙東，杭居浙西，而穆父與先生爲二郡守，故曰東西二老人也。",
                    "type": 2
                },
                {
                    "paragraph": "復次前韻謝趙景貺、陳履常見和，兼簡歐陽叔弼兄弟",
                    "zhushu": "十朋：此係次九月十五日觀月聽琴西湖一首示坐客詩韻。",
                    "type": 2
                },
                {
                    "paragraph": "能詩李長吉，",
                    "zhushu": "縯：唐摭言云：李賀，字長吉。七歳，以長短之製，名動京師。○次公：杜詩云：“能詩何水曹。”"
                },
                {
                    "paragraph": "識字揚子雲。",
                    "zhushu": "援：掦雄，字子雲。劉棻嘗從雄學作竒字。杜詩云：子雲識字終投閣。"
                },
                {
                    "paragraph": "端能望此府，",
                    "zhushu": "厚：舊唐書韋思謙傳：皇甫公義檢校沛王府長史，引思謙爲同府倉曹，謂思謙曰：“公豈池中之物，屈公爲數旬客，以望此府耳。”"
                },
                {
                    "paragraph": "坐嘯獲兩君。",
                    "zhushu": "縯：後漢成瑨，南陽人，爲汝南太守，委事於功曹岑晊。人爲語曰：“汝南太守岑公孝，南陽成瑨但坐嘯。”"
                },
                {
                    "paragraph": "逝將江湖去，浮此五石樽。",
                    "zhushu": "援：莊子：魏王貽惠子大瓠之種，種之成而實五石。剖之以爲瓢，而瓠落無所容。莊子曰：“今子有五石之瓠，何不慮以爲大樽而浮於江湖？”"
                },
                {
                    "paragraph": "眷焉復少留，尚爲丗所醺。或勸莫作詩，兒輩工織紋。",
                    "zhushu": "次公：織紋以言讒言。詩云：“萋𠔃斐𠔃，成是貝錦。”先生舊以詩得罪，謂之詩案，故或人勸止之。"
                },
                {
                    "paragraph": "朱絃寄三歎，未害俗耳聞。",
                    "zhushu": "縯：禮記：“清廟之瑟，未絃而䟽越，一唱而三嘆，有遺音者矣。”"
                },
                {
                    "paragraph": "共㝷兩歐陽，伐薪照黄昏。是家有甘井，汲多終不渾。",
                    "zhushu": "厚：杜詩：“淘米少汲水，汲多井水渾。”",
                    "type": 2
                },
                {
                    "paragraph": "召還至都門先寄子由",
                    "zhushu": "邦衡：按年譜：先生以元祐七年壬申在頴州任就差知揚州。未閱歳，以兵部尚書召還，兼侍讀。",
                    "type": 2
                },
                {
                    "paragraph": "老身倦馬河堤永，踏盡黃榆緑槐影。荒雞號月未三更，",
                    "zhushu": "縯：晋祖逖聞荒雞而起舞。"
                },
                {
                    "paragraph": "客夢還家時一頃。歸老江湖無歳月，未塡溝壑猶朝請。",
                    "zhushu": "厚：前漢：汲黯𥘉坐法免，後詔召見黯，黯爲上泣曰：“臣自以爲塡溝壑，不復見陛下矣。”又，晋書聀官志：奉朝請，本不爲官，無貟。漢外戚、宗室諸侯多奉朝請，盖本朝㑹請召而已。"
                },
                {
                    "paragraph": "黃門殿中奏事罷，",
                    "zhushu": "子仁：唐紀：明皇開元元年，改門下省爲黄門省。今以言子由時爲黄門侍郎也。"
                },
                {
                    "paragraph": "詔許來迎先出省。已飛青蓋在河梁，定餉黃封兼賜茗。逺來無物可相贈，一味豐年說淮頴。",
                    "zhushu": "",
                    "type": 2
                },
                {
                    "paragraph": "次韻穆父馬上寄頴叔二首",
                    "zhushu": "",
                    "type": 2
                },
                {
                    "paragraph": "玉𨵿不用一丸泥，",
                    "zhushu": "縯：後漢隗囂将王元說囂曰：“臣請以一丸泥爲大王東封函谷関。”"
                },
                {
                    "paragraph": "自有長城鳥䑕西。",
                    "zhushu": "厚：唐書：太宗曰：“煬帝不擇人守邊，勞中國築長城以備虜。今我用李勣守并，突厥不敢南，賢於長城逺矣。”鳥鼠，山名。禹貢：鳥䑕同穴。"
                },
                {
                    "paragraph": "剰與故人㝷土物，臘糟紅麴寄駞蹄。",
                    "zhushu": "子仁：杜詩：悲管逐清瑟，勸客駞蹄𡙡。",
                    "type": 2
                },
                {
                    "paragraph": "多買黄封作洗泥，",
                    "zhushu": "次公：黄封，御酒也。以黄封其頭，故謂之黄封。洗泥，洗塵，常俗之語。"
                },
                {
                    "paragraph": "使君來自隴山西。髙才得兎人人羡，争欲㝷蹤覔舊蹄。",
                    "zhushu": "厚：周易：蹄者所以在兎，得兎而志蹄。",
                    "type": 2
                },
                {
                    "paragraph": "寄餾合刷缾與子由",
                    "zhushu": "餾，力敕反，飯氣蒸也。",
                    "type": 2
                },
                {
                    "paragraph": "老人心事日摧頽，",
                    "zhushu": "厚：孟郊詩云：我有古心意，爲君空摧頽。"
                },
                {
                    "paragraph": "宿火通紅手自培。小甑短缾良具足，稺兒嬌女共燔煨。寄君東閣閑烝栗，知我空堂坐畫灰。",
                    "zhushu": "厚：白樂天詩：對雪畫寒灰，殘登明復㓕。又詩話中載孫魴夜坐詩云：畫多灰漸冷，坐乆席成痕。"
                },
                {
                    "paragraph": "約束家僮好収拾，故山棃棗待翁來。",
                    "zhushu": "",
                    "type": 2
                },
                {
                    "paragraph": "寄虎兒",
                    "zhushu": "",
                    "type": 2
                },
                {
                    "paragraph": "獨𠋣桄榔樹，",
                    "zhushu": "厚：廣志：“桄榔樹，大四五圍，長五六丈，洪直，旁無枝條，其顚生葉，不過数十。”"
                },
                {
                    "paragraph": "閑挑蓽撥根。",
                    "zhushu": "厚：本草圗經：“蓽撥，生波斯國，今嶺南有之。多生竹林内，正月發苗作叢，髙三四尺。”"
                },
                {
                    "paragraph": "謀生看拙否，送老此蠻村。",
                    "zhushu": "",
                    "type": 2
                },
                {
                    "paragraph": "桄榔杖寄張文潜一首時𥘉聞黃魯直遷黔南，范淳父九疑也",
                    "zhushu": "九疑，見吾謫海南，子由謫雷，被命即行詩注中。",
                    "type": 2
                },
                {
                    "paragraph": "睡起風清酒在亡，",
                    "zhushu": "次公：𡊮盎傳云：“不以在亡爲辭。”今借以言酒氣或在或亡也。"
                },
                {
                    "paragraph": "身隨殘夢雨茫茫。江邊曵杖桄榔瘦，",
                    "zhushu": "厚：廣志：“桄榔樹，大四五圍，其枝正可作杖也。”"
                },
                {
                    "paragraph": "林下㝷苗蓽撥香。",
                    "zhushu": "厚：本草圗經：“蓽撥，嶺南有之，多生竹林内，發苗作叢。”"
                },
                {
                    "paragraph": "獨歩儻逢𡵺嶁令，",
                    "zhushu": "縯：晋書：“葛洪，字稚川。聞交趾出丹砂，求爲𡵺嶁令。後隠於羅浮山。”"
                },
                {
                    "paragraph": "逺來莫恨曲江張。",
                    "zhushu": "次公：唐書：張九齡，韶州曲江人，當時號爲“張曲江”。曲江爲相，建言放臣不宜與善地。故八司馬之竄，皆在醜地。刘禹錫有詩追恨之。"
                },
                {
                    "paragraph": "遥知魯國眞男子，獨憶平生盛孝章。",
                    "zhushu": "次公：㑹稽典録云：盛憲字孝章，有天下大名，孫䇿欲誅之。孔文㪯與曹公書，意欲曹公致書救之，書未至而已誅矣。𥘉，憲爲臺郎，路逢童子，容貌非常，憲怪而問之，曰：“魯國孔融。”憲異之，乃載歸，結爲兄弟。其云“魯國男子”，使揚彪傳：融謂曹操曰：“孔融，魯國男子也。”",
                    "type": 2
                },
                {
                    "paragraph": "聞正輔表兄將至以詩迎之",
                    "zhushu": "",
                    "type": 2
                },
                {
                    "paragraph": "生逢堯舜仁，得作嶺海遊。雖懷跫然喜，",
                    "zhushu": "縯：莊子：“逃空虚者，聞人足音跫然而喜，况昆弟親戚之謦欬其側者乎！”"
                },
                {
                    "paragraph": "豈免跕墯憂。",
                    "zhushu": "厚：後漢：馬援曰：“吾在浪泊西里，聞虜未㓕之時，下潦上霧，毒氣薰蒸，仰視飛鳶跕跕墮水中也。”"
                },
                {
                    "paragraph": "莫雨侵重膇，",
                    "zhushu": "援：左傳：韓献子云：“郇瑕氏之地，土薄水淺，於是乎有重膇之疾。”"
                },
                {
                    "paragraph": "曉煙騰鬱攸。",
                    "zhushu": "厚：左傳哀二年：“司鐸火，火踰公宫，桓、僖災。百官宫備，府庫愼守，官人肅給。濟濡帷慕，欎攸從之。”"
                },
                {
                    "paragraph": "朝槃見蜜唧，",
                    "zhushu": "厚：朝野僉載：“嶺南獠人好爲蜜唧唧，鼠子未瞬，通身赤蠕者，飼之以蜜，飣之疊上，囁囁而行，以著挾取啖之，唧唧作声，故曰蜜唧。”"
                },
                {
                    "paragraph": "夜枕聞鵂鶹。",
                    "zhushu": "次公：鵂鶹，莊子所謂夜撮蚤見毫末者，蓋怪禽也。廣南人謂之玄鈎鳥。"
                },
                {
                    "paragraph": "幾欲烹鬰屈，",
                    "zhushu": "厚：退之南食詩：“惟蛇舊所識，實憚口眼獰。開開籠其去，鬱屈尚不平。”又，陸龜蒙苦𤍠詩：“蛇煩争鬱屈，蟹躁實郭索。”"
                },
                {
                    "paragraph": "固嘗饌鉤輈。",
                    "zhushu": "厚：鉤輈，鷓鴣也。其鳴云：格磔鉤輈。故退之詩云：鷓鴣鈎輈猿呌歇。又，李羣杜詩云：方穿詰曲﨑嶇路，又聽鉤輈格磔声。"
                },
                {
                    "paragraph": "舌音漸䝤變，靣汗嘗騂羞。",
                    "zhushu": "次公：言作蠻音而慙也。騂，蓋言靣赤也。退之南食詩：腥臊始發越，吞咀靣汪騂。"
                },
                {
                    "paragraph": "頼我存黃庭，",
                    "zhushu": "厚：黄庭，内景經：脾神常在字魂庭，晝夜存之可長生。注云：魂庭即黄庭。"
                },
                {
                    "paragraph": "有時仍丹丘。",
                    "zhushu": "厚：楚詞逺遊云：仍羽人於丹丘𠔃，留不死之舊郷。注云：因就衆仙於明光也。丹丘，晝夜常明也。"
                },
                {
                    "paragraph": "目聽不任耳，",
                    "zhushu": "厚：列子：老聃之弟子有亢倉子者，得𣆀之道，能以耳視而目聽。魯侯聞之，使上卿厚而致之，卑詞而問焉。亢倉子曰：“傳者之妄也。我能視聽不用耳目，不能昜耳目之用。”"
                },
                {
                    "paragraph": "踵息殆廢喉。",
                    "zhushu": "次公：莊子：至人之息以踵，衆人之息以喉。"
                },
                {
                    "paragraph": "稍欣素月夜，",
                    "zhushu": "厚：謝莊月賦云：素月流天。"
                },
                {
                    "paragraph": "遂度黄茆秋。",
                    "zhushu": "次公：黄茆秋，言瘴也。秋至冬謂之黄茅。"
                },
                {
                    "paragraph": "我兄清廟器，",
                    "zhushu": "任：唐書：李𤤴爲殿中侍御史，宰相韋處厚曰：“清廟之器，豈擊摶才乎？”除礼部貟外郎是也。"
                },
                {
                    "paragraph": "持節瘴海頭。蕭然三家歩，",
                    "zhushu": "次公：廣南謂江之滸，凢舟可縻而上下者曰歩。出柳子厚鐵爐歩志。三家歩，言其水也。"
                },
                {
                    "paragraph": "横此萬斛舟。",
                    "zhushu": "厚：九國志：王審知聞徐寅名，辟居幕下。寅不樂，一旦拂衣去，曰：“丈尺之水，前陂後堰，焉能容萬斛之舟乎？”"
                },
                {
                    "paragraph": "人言得漢吏，天遣活楚囚。",
                    "zhushu": "次公：漢吏以言正輔。楚囚，先生自謂也。"
                },
                {
                    "paragraph": "惠然再過我，樂哉十日留。但恨參語賢，",
                    "zhushu": "次公：前漢楊敞傳：“霍光遣田延年報敞以廢昌邑王事，敞汗流浹背，不知所應。其夫人從東廂岀，與敞及延年參語許諾。”注云：“三人共言，故云參語也。”"
                },
                {
                    "paragraph": "忽潜九原幽。",
                    "zhushu": "厚：禮記：“趙文子曰：武也是全要領以從先大夫於九原也。”注云：“晋卿大夫之墓地在九原。”"
                },
                {
                    "paragraph": "萬里儻同歸，兩鰥當對耰。",
                    "zhushu": "軾：䘮婦已三年矣，正輔近亦有亡嫂之戚，故云。"
                },
                {
                    "paragraph": "強歌非眞逹，何必師莊周。",
                    "zhushu": "次公：莊子妻死，箕踞鼔盆而歌。新添：今云何必師之，又髙莊周一着矣。",
                    "type": 2
                },
                {
                    "paragraph": "再和",
                    "zhushu": "",
                    "type": 2
                },
                {
                    "paragraph": "稚川眞長生，少從鄭公游。",
                    "zhushu": "厚：晋書：“葛洪字稚川。從祖玄，呉時學道得仙，以其煉丹祕術授弟子鄭隠。洪就隠學，悉得其法焉。”"
                },
                {
                    "paragraph": "孝章偶不死，免爲文舉憂。",
                    "zhushu": "見桄楖杖注。"
                },
                {
                    "paragraph": "餘齡會有適，獨往豈相攸。",
                    "zhushu": "次公：淮南子：“輕天下、細萬物而獨往。”詩韓奕篇：“爲韓姞相攸，莫如韓樂。”箋云：“相，視；攸，所也。”今先生則言以興有所適而獨往矣，豈更相視其處所也。"
                },
                {
                    "paragraph": "由來警露鶴，",
                    "zhushu": "厚：周處風土記：白鶴性警，至八月露降，流於草木上，滴滴有聲則鳴。"
                },
                {
                    "paragraph": "不羡撮蚤鶹。",
                    "zhushu": "縯：莊子：鴟鵂夜撮蚤，察毫末，晝岀，瞑自而不見丘山。疏云：鴟，鷦鶹也。"
                },
                {
                    "paragraph": "願加視後鞭，",
                    "zhushu": "厚：莊子：善養生者，如牧羊然，視其後者而鞭之。"
                },
                {
                    "paragraph": "同駕躅空輈。",
                    "zhushu": "厚：唐𨓜史載：束㓜霞夢爲蒼龍溪生冩太皇眞訣，記得四句云“昔束魚車，今履瑞雲。躅空仰塗，綺絡輪囷”也。"
                },
                {
                    "paragraph": "寜飱墮齒堇，",
                    "zhushu": "次公：唐書：明皇謂髙力士曰：“吾聞飲堇無苦者，竒士也。”乃取以飲張，果三進，頽然。暃，佳酒也。乃寢。頃視齒皆焦，目黧，乃以鐵如意擊墮之，取藥傅其齒，良乆復生。"
                },
                {
                    "paragraph": "勿憶齊眉羞。",
                    "zhushu": "縯：後漢梁鴻妻孟光，每饋食，㪯桉齊眉。"
                },
                {
                    "paragraph": "何時遂縱壑，",
                    "zhushu": "援：王褒聖主得賢臣頌云：若巨魚之縱大壑也。"
                },
                {
                    "paragraph": "歸路同首丘。",
                    "zhushu": "縯：礼記：“狐死正首丘。”言不忘本也。"
                },
                {
                    "paragraph": "泉岡松栢老，西嶺橘柚秋。着意㝷彌明，長頸髙結喉。",
                    "zhushu": "厚：退之石鼎䏈句序言：侯喜新有能詩声，夜與劉說詩。道士軒轅弥明在其側，長頸而髙結喉，又作楚語。喜視之若無人云云。"
                },
                {
                    "paragraph": "無心逐定逺，燕頷飛虎頭。",
                    "zhushu": "縯：後漢：班超行詣相者，相者曰：“生燕頷虎頭，飛而食肉，此萬里侯相也。”後封定逺侯云。"
                },
                {
                    "paragraph": "君方卒功名，一泛范蠡舟。",
                    "zhushu": "厚：史記：范蠡旣雪㑹稽之恥，乃喟然歎曰：“計然之䇿，旣已施於國，吾欲施之家。”乃乗扁舟游江湖。"
                },
                {
                    "paragraph": "我亦霑霈渥，漸解鍾儀囚。",
                    "zhushu": "援：左傳：晋侯觀於軍府曰：“南冠而縶者誰也？”曰：“鄭人所献楚囚也。”使脫之。○子雲：年譜云：“元符三年庚辰，先生在儋州，㑹徽宗登極赦，量移廉州安置。”"
                },
                {
                    "paragraph": "寜湏張子房，萬户自擇留。",
                    "zhushu": "縯：漢書：髙祖自檡齊三萬户，欲以封張良。良曰：“始臣起下邳，與上㑹留，臣願封留足矣。”"
                },
                {
                    "paragraph": "猶勝嵆叔夜，孤憤甘長幽。",
                    "zhushu": "次公：韓非有孤憤之書，而嵆康以下獄，有幽憤詩也。"
                },
                {
                    "paragraph": "南䆫可寄傲，",
                    "zhushu": "厚：歸去來詞云：“𠋣南䆫以寄傲。”"
                },
                {
                    "paragraph": "北山早歸耰。",
                    "zhushu": "次公：“北山歸耰”，言當如周彦倫之𥘉隠時也。彦倫事，見北山移文注。"
                },
                {
                    "paragraph": "此語君勿疑，老彭跨商周。",
                    "zhushu": "厚：丗本云：“彭祖在商爲守藏吏，在周爲往下史，年八百歳。”",
                    "type": 2
                },
                {
                    "paragraph": "十二月十七日夜坐逹暁寄子由",
                    "zhushu": "",
                    "type": 2
                },
                {
                    "paragraph": "燈燼不挑埀暗蘂，香爐重撥尚餘熏。淸風欲起鴉翻樹，缺月𥘉升犬吠雲。",
                    "zhushu": "厚：退之詩：“缺月煩屡瞰。”○敬夫：野人閑話載：杜光庭犬名曰吠雲，臨終，命以油塗足，以繒褁之，云可行萬里。"
                },
                {
                    "paragraph": "閉眼此心新活計，隨身孤影舊知聞。雷州别乗應危坐，",
                    "zhushu": "次公：時子由以别駕在雷州也。"
                },
                {
                    "paragraph": "跨海清光與子分。",
                    "zhushu": "",
                    "type": 2
                },
                {
                    "paragraph": "過於海舶，得邁寄書酒作詩逺和之，皆粲然可觀。子由有書相慶也，因用其韻賦一篇，并寄諸子姪",
                    "zhushu": "",
                    "type": 2
                },
                {
                    "paragraph": "我似老牛鞭不動，雨滑泥深四蹏重。",
                    "zhushu": "次公：蹏，古蹄宇，岀漢書“金䮍蹏”。"
                },
                {
                    "paragraph": "汝如黄犢却走來，",
                    "zhushu": "縯：杜詩：憶年十五心尚孩，徤如黄犢走復來。"
                },
                {
                    "paragraph": "海闊山髙百程送。庶幾門户有八慈，",
                    "zhushu": "次公：荀淑有子八，曰儉、緄、清、燾、注、爽、粛、專，並有名稱，時人謂之八龍。而爽字慈明，頴川爲之語曰：“荀氏八龍，慈明無双。”注引髙士傳曰：靖字叔慈。則人人皆以慈爲字，可知矣。故後漢賛云“二方承則，八慈継塵”也。"
                },
                {
                    "paragraph": "不恨居鄰無二仲。",
                    "zhushu": "厚：三輔决録：蔣詡舎中竹下開三徑，惟羊仲、求仲与之逰。二仲皆挫志逃名，故陶淵明與子書云：但恨鄰靡二仲。"
                },
                {
                    "paragraph": "他年汝曹笏滿牀，",
                    "zhushu": "援：唐書：崔琳毎歳時宴于家，設一榻以置笏，堆積其上。"
                },
                {
                    "paragraph": "中夜起舞踏破罋。",
                    "zhushu": "次公：俗說：有貧人止能辦販隻甕之資，夜𪧐　罋中，心計曰：“此罋買之若干，而賣之若干，其息已倍矣。我得倍息，遂可販二罋。自二罋化而爲四，自四罋化而爲八，轉買轉賣，所得倍利無窮。”遂喜而舞，不覺罋破。此是戲論，而先生用之，以言其所希望者，𩔖此。"
                },
                {
                    "paragraph": "㑹當洗眼看騰躍，莫指癡腹𥬇空洞。",
                    "zhushu": "縯：晋書：王導甞指周顗腹曰：“此中何所有？”顗曰：“此中空洞無一物，然能容卿輩數百人。”"
                },
                {
                    "paragraph": "譽兒雖是兩翁癖，",
                    "zhushu": "厚：唐書：王福畤甞以諸子詫韓思彦。戯曰：“武子有馬癖，君有譽兒癖，王家癖何多邪！”"
                },
                {
                    "paragraph": "積德已自三丗種。豈惟萬一許生還，",
                    "zhushu": "厚：退之詩：豈料生還得一處，引䄂拭淚悲且慶。"
                },
                {
                    "paragraph": "尚恐九十煩珍從。",
                    "zhushu": "次公：礼記王制云：九十者，天子欲有所問焉，則就其室，以珍從。"
                },
                {
                    "paragraph": "六子晨耕簞瓢出，衆婦夜績燈火共。",
                    "zhushu": "援：史記：貧女與冨女㑹績，貧女曰：“子之燭光幸有餘，可分我餘光也。”"
                },
                {
                    "paragraph": "春秋古史乃家法，詩筆離騷亦時用。但令文字還昭丗，糞土腐餘何足夢。",
                    "zhushu": "縯：或問殷浩：“将涖官而夢棺，將得財而夢糞，何也？”浩曰：“官本臭腐，財本糞土。”時人以爲名言。",
                    "type": 2
                },
                {
                    "paragraph": "渝州寄王道矩",
                    "zhushu": "",
                    "type": 2
                },
                {
                    "paragraph": "曽聞五月到渝州，水拍長亭砌下流。唯有夢魂長繚繞，共論唐史更綢繆。舟經故國歳時改，霜落寒江波浪収。歸夢不成冬夜永，猒聞船上報更籌。",
                    "zhushu": "",
                    "type": 2
                },
                {
                    "paragraph": "和寄天選長官",
                    "zhushu": "",
                    "type": 2
                },
                {
                    "paragraph": "寓形宇宙間，佚我以方老。",
                    "zhushu": "縯：和陶淵明歸去來詞：“寓形宇内復幾時。”莊子：“大塊：勞我以生，佚我以老。”"
                },
                {
                    "paragraph": "流光安足恃，百歳同過鳥。湏臾嬰網羅，文采縁自表。自古山林人，何曽識機巧。但記寒巖翁，論心秋月皎。黃香十年舊，",
                    "zhushu": "援：謂魯直。"
                },
                {
                    "paragraph": "禪學參衆妙。虚懷飬天和，肯徇奔走閙。官居職事理，晨起何用早。桐隂滿西齋，叱吏供灑掃。眷予東南來，野飯著芹蓼。葆光旣清尚，令尹亦髙蹈。相將古寺行，軟語頽晚照。公家有畸人，",
                    "zhushu": "援：公有族人隠于嵩山。"
                },
                {
                    "paragraph": "虚縁能自保。卜築嵩山陽，行當從結好。山中遶勝景，人覽亦易了。何時命巾車，共陟雲外嶠。飜思筋力疲，不復恃踴跳。公詩擬南山，雄㧞千丈峭。形容逼天眞，邂逅識其要。藩籬吾未窺，敢議窮閫奥。",
                    "zhushu": "",
                    "type": 2
                },
                {
                    "paragraph": "和子由除日見寄",
                    "zhushu": "",
                    "type": 2
                },
                {
                    "paragraph": "薄官驅我西，逺别不容惜。方愁後㑹逺，未暇憂歳夕。",
                    "zhushu": "援：後漢書：有“歳之夕”。"
                },
                {
                    "paragraph": "強歡雖有酒，冷酌不成席。秦烹惟羊羮，隴饌有熊腊。念爲兒童歳，屈指已成昔。往事令何追，忽若箭已釋。感時嗟事變，所得不償失。府卒來驅儺，",
                    "zhushu": "子仁：季冬之月，命有司大儺旁磔。注云：此月有厲鬼，將隨強隂岀害人，故旁磔於四方之門。磔，攘也。"
                },
                {
                    "paragraph": "矍鑠驚逺客。愁來豈有魔，煩汝爲攘磔。寒梅與凍杏，嫩蕚𥘉似麥。攀條爲惆悵，玉蘂何時拆。不憂春艶晚，行見棄夏覈。人生行樂耳，安用聲名籍。",
                    "zhushu": "子仁：楊惲云：“人生行樂耳，須冨貴何時？”陸賈名声籍甚。"
                },
                {
                    "paragraph": "胡爲獨多感，不見膏自炙。詩來苦相寛，予意逺可射。依依見其靣，疑子在咫尺。兄今雖小官，幸忝佐方伯。北池近所鑿，中有汧水碧。臨池飲美酒，尚可消永日。但恐詩力弱，闘徤未免馘。詩成十日到，誰謂千里隔。一月寄一篇，憂愁何足擲。",
                    "zhushu": "",
                    "type": 2
                },
                {
                    "paragraph": "懷舊上",
                    "zhushu": "",
                    "type": 2
                },
                {
                    "paragraph": "詩二十三首",
                    "zhushu": "",
                    "type": 2
                },
                {
                    "paragraph": "和子由澠池懷舊",
                    "zhushu": "彦忠：按：前漢弘農郡澠池縣。注：景帝中二年，𥘉徙萬家爲縣。",
                    "type": 2
                },
                {
                    "paragraph": "人生到處知何似，應似飛鴻踏雪泥。",
                    "zhushu": "次公：歐陽公詩云：瘦馬㝷春踏雪泥。"
                },
                {
                    "paragraph": "泥上偶然留指爪，鴻飛那復計東西。老僧已死成新塔，壞壁無由見舊題。",
                    "zhushu": "次公：此两句，縁子由首篇序云：昔與子瞻同侍編礼，皆　縣中寺舎題其老僧奉閑之壁。而詩云：舊　僧房壁共題，故先生和之云尓。"
                },
                {
                    "paragraph": "往日﨑嶇還記否，",
                    "zhushu": "次公：杜詩：賢路不﨑嶇。"
                },
                {
                    "paragraph": "路長人困蹇驢嘶。",
                    "zhushu": "往日死馬於二陵，騎驢至澠池，○厚：賈誼弔屈原賦：騰駕罷牛，驂蹇驢𠔃。杜詩：東家蹇驢許借我，泥滑不敢騎朝天。",
                    "type": 2
                },
                {
                    "paragraph": "七月二十四日，以乆不雨，出禱磻溪。二十五日，自虢渡渭，宿於僧舎曽閣。閣故曽氏所建也。夜乆不寐，見壁有前縣令趙薦留名，有懷其人",
                    "zhushu": "堯卿：薦字賔興，皇祐三年鄭獬牓及第，臨卭人。",
                    "type": 2
                },
                {
                    "paragraph": "龕燈明滅欲三更，欹枕無人夢自驚。",
                    "zhushu": "次公：煙花録載陳後主詩云：“午醉醒來晚，無人夢自驚。"
                },
                {
                    "paragraph": "深谷留風終夜響，亂山衘月半牀明。故人漸逺無消息，古寺空來看姓名。欲向磻溪問姜叟，",
                    "zhushu": "次公：姜叟，太公也。吕望本姜姓，題所謂“禱磻溪”也。"
                },
                {
                    "paragraph": "僕夫屢報斗標傾。",
                    "zhushu": "",
                    "type": 2
                },
                {
                    "paragraph": "𪧐餘杭法喜寺後緑野亭望呉興諸山懷孫莘老學士",
                    "zhushu": "",
                    "type": 2
                },
                {
                    "paragraph": "徙𠋣秋原上，凄凉晚照中。水流天不盡，人逺思何窮。問諜知秦過，",
                    "zhushu": "餘杭，始皇所舎舟也。○縯：始皇三十七年至錢塘，臨浙水波𢙣，乃西百二十里，從狹中渡，即令餘杭也。以其舎舟於此，故名。○援：賈𧨏作過秦論，指秦之過失也。"
                },
                {
                    "paragraph": "看山識禹功。",
                    "zhushu": "西北有丹枕山，堯時洪水，繫舟山上。○援：趙孟觀於洛，曰：“美哉禹功，明德逺矣。”"
                },
                {
                    "paragraph": "稻凉𥘉吠蛤，柳老半書蟲。",
                    "zhushu": "厚：漢史眭孟傳：虫食樹葉成文，曰“公孫病”。"
                },
                {
                    "paragraph": "荷背風翻白，蓮腮雨退紅。追遊慰遟暮，覔句傚兒童。北望苕溪轉，遥怜震澤通。",
                    "zhushu": "縯：苕水出天目山，北入太湖，乃古震澤也。"
                },
                {
                    "paragraph": "烹魚得尺素，",
                    "zhushu": "厚：古樂府詞：“客従逺方來，遺我双鯉魚。呼児烹鯉魚，中有尺素書。長跪讀素書，書中意何如？上有加飡飯，下有長相憶。”"
                },
                {
                    "paragraph": "好在紫髯翁。",
                    "zhushu": "次公：張遼以紫髯將軍目孫權，今莘老多髯，又姓孫，故用此亊。",
                    "type": 2
                },
                {
                    "paragraph": "八月十日夜看月有懷子由并崔度賢良",
                    "zhushu": "",
                    "type": 2
                },
                {
                    "paragraph": "宛丘先生自不飽，更𥬇老崔窮百巧。一更相過三更歸，古栢隂中看參昴。",
                    "zhushu": "次公：詩有“惟參及昴”。"
                },
                {
                    "paragraph": "去年舉君苜蓿盤，",
                    "zhushu": "見和子由栁湖久涸詩注。"
                },
                {
                    "paragraph": "夜傾閩酒赤如丹。",
                    "zhushu": "安國韻語陽秋云：酒有以紅爲貴者。李賀詩云“小槽酒滴真珠紅”是也。今閩廣間所醸酒，謂之紅酒，其色殆𩔖胭脂。"
                },
                {
                    "paragraph": "今年還看去年月，露冷遥知范叔寒。",
                    "zhushu": "援：湏賈謂范㫿曰：“范叔一寒至此乎？”乃與之綈袍。"
                },
                {
                    "paragraph": "典衣自種一頃豆，",
                    "zhushu": "任：楊惲詩：“田彼南山，蕪穢不治。種一頃豆，落而爲萁。”"
                },
                {
                    "paragraph": "那知積雪生科斗。歸來四壁草蟲鳴，不如王江長飲酒。",
                    "zhushu": "王江，陳州道人。",
                    "type": 2
                },
                {
                    "paragraph": "常潤道中有懷錢塘寄古五首",
                    "zhushu": "",
                    "type": 2
                },
                {
                    "paragraph": "從來直道不辜身，得向西湖兩過春。",
                    "zhushu": "堯卿：時述古守杭已三年矣。"
                },
                {
                    "paragraph": "沂上已成曽㸃服，",
                    "zhushu": "師：論語曾㸃曰：暮春者，春服旣成，冠者五六人，童子六七人，浴乎沂。"
                },
                {
                    "paragraph": "泮宫𥘉采魯侯芹。",
                    "zhushu": "縯：詩泮水頌僖公曰：薄采其芹。"
                },
                {
                    "paragraph": "休驚嵗嵗年年貌，",
                    "zhushu": "縯：刘希夷詩：年年歲歳花相似，歳歳年年人不同。"
                },
                {
                    "paragraph": "且對朝朝暮暮人。",
                    "zhushu": "援：宋玉神女賦：朝爲行雲，暮爲行雨。朝朝暮暮，陽䑓之下。"
                },
                {
                    "paragraph": "細雨晴時一百六，",
                    "zhushu": "縯：荆楚歳時記曰：去冬節一百五日，即有疾風甚雨，謂之“寒食”。據暦日在清明前二日。亦有云去冬至一百六日。○養源：韻語陽秋曰：自冬至一百有五日至寒食。或謂自冬至至清明凡七氣，至寒食止一百三日。殊不知暦家以餘分演之也。"
                },
                {
                    "paragraph": "畫船鼉鼔莫違民。",
                    "zhushu": "",
                    "type": 2
                },
                {
                    "paragraph": "草長江南鸎亂飛，",
                    "zhushu": "縯：南史丘希範書：莫春三月，江南草長，雜花生園，羣鶯乱飛。"
                },
                {
                    "paragraph": "年來事事與心違。",
                    "zhushu": "胡：嵆康幽憤詩云：事與願違，迨兹淹留。髙僧雅鳯詩云：多事與心違。"
                },
                {
                    "paragraph": "花開後院還空落，燕入華堂怪未㱕。丗上功名何日是，樽前㸃檢幾人非。",
                    "zhushu": "厚：白居易詩：樽前百事皆依舊，㸃検惟無薛秀才。○任：牛僧孺云：休論丗上升沉亊，且闘樽前見在身。"
                },
                {
                    "paragraph": "去年柳絮飛時節，記得金籠放雪衣。",
                    "zhushu": "杭人多以放鴿爲太守夀。○堯卿：唐譚賔録曰：“天宝中，嶺南献白鸚鵡，養之宫中，𡻕乆，頗聦惠，通曉言詞，上及貴妃呼爲雪衣。”此呼鴿爲雪衣，借用故亊也。"
                },
                {
                    "paragraph": "浮玉山頭日日風，",
                    "zhushu": "即金山也。○若拙：刘夢得詩云：“山頭日日風和雨。”"
                },
                {
                    "paragraph": "湧金門外已春融。",
                    "zhushu": "洪父：按杭州啚經云：“湧金門在錢塘縣，去縣三里半。”"
                },
                {
                    "paragraph": "二年魚鳥渾相識，",
                    "zhushu": "次公：退之詩：“朝逰孤嶼南，暮遊孤嶼北。”所以孤嶼烏，公與盡相識。又簡文帝云：“魚鳥來親人。”"
                },
                {
                    "paragraph": "三月鶯花付與公。",
                    "zhushu": "見此詩第二首注。"
                },
                {
                    "paragraph": "剰看新翻眉倒暈，",
                    "zhushu": "堯卿：當時新翻眉様，謂倒暈在横雲郤月逺山蛾眉之外。先主甞有詩云：“倒暈眉連秀嶺浮。”盖謂此也。"
                },
                {
                    "paragraph": "未應泣别臉消紅。",
                    "zhushu": "堯卿：百樂天王昭君詩云：“滿面胡沙滿𩯭風，眉消殘黛臉消紅。”"
                },
                {
                    "paragraph": "何人織得相思字，",
                    "zhushu": "縯：竇滔妻蘇氏，織錦爲囬文詩以寄滔。"
                },
                {
                    "paragraph": "寄與江邊北向鴻。",
                    "zhushu": "縯：蘇武𭻍匈奴不得歸，使者謂单于曰：“天子射上林，得鴈，足有繫帛書，言武在某澤之中。”单于驚，遂歸武。又月令：“季冬之月，鴈北向。”",
                    "type": 2
                },
                {
                    "paragraph": "國艶天饒酒半酣，",
                    "zhushu": "厚：李正封詩：“國色朝酣酒。”"
                },
                {
                    "paragraph": "去年同賞寄僧簷。但知撲撲晴香軟，誰見森森暁態嚴。榖雨共驚無幾日，蜜蜂未許輙先甜。",
                    "zhushu": "次公：古有蜂詩云：“不知辛苦爲誰甜。”"
                },
                {
                    "paragraph": "應湏火急回征棹，一片辭枝可得黏。",
                    "zhushu": "縯：杜詩：“一片花飛减却春，風飄萬㸃正愁人。”○任：唐武后詔曰：“明朝遊上苑，火急報春知。”",
                    "type": 2
                },
                {
                    "paragraph": "惠泉山下土如濡，陽羡溪頭米勝珠。",
                    "zhushu": "次公：惠山泉、陽羡米，皆常州事。"
                },
                {
                    "paragraph": "賣劔買牛吾欲老，",
                    "zhushu": "見山村詩註。"
                },
                {
                    "paragraph": "殺雞爲黍子來無。",
                    "zhushu": "縯：殺雞爲黍而食之事，見論語。"
                },
                {
                    "paragraph": "地偏不信容髙蓋，",
                    "zhushu": "縯：陶潜詩：“心逺地自偏。”○次公：于公曰：“可髙大門閭，令容駟馬髙盖車也。”"
                },
                {
                    "paragraph": "俗儉眞堪着腐儒。",
                    "zhushu": "縯：漢髙祖嫚罵酈食其曰：“腐儒，爲天下安用腐儒！”"
                },
                {
                    "paragraph": "莫怪江南苦留滯，",
                    "zhushu": "厚：史記：“太史公留滯周南。”"
                },
                {
                    "paragraph": "經營身計一生迂。",
                    "zhushu": "",
                    "type": 2
                },
                {
                    "paragraph": "捕蝗至浮雲嶺山行疲苦有懷子由弟二首",
                    "zhushu": "",
                    "type": 2
                },
                {
                    "paragraph": "西來煙陣塞空虚，洒遍秋田雨不如。",
                    "zhushu": "倬：樂天捕蝗詩：“始自兩河及三輔，荐食如蚕飛似雨。”"
                },
                {
                    "paragraph": "新法清平那有此，老身窮苦自招渠。無人可訴烏㗸肉，",
                    "zhushu": "厚：廣霸爲頴川太守，欲有所伺察，擇廉吏遣行，属令周宻。吏岀，不敢舎郵亭，食於道傍，烏攫其肉。民有詣府言事者，適見之，道此。後日，吏還謁霸，霸見迎勞之曰：“甚苦，食於道旁，乃爲烏所盗肉。”吏大驚，以霸具知其起居所有，毫釐不敢有所隱。"
                },
                {
                    "paragraph": "憶弟難憑犬寄書。",
                    "zhushu": "縯：𣈆陸機有駿大，名黄耳，甚愛之。旣而覉寓京師，乆無家問，𥬇語犬曰：“我家絕無書信，汝能賫書取消息否？”犬摇尾作聲。乃爲書，以竹筒盛之，繫其頸。犬㝷路南走，至家，得報還洛。"
                },
                {
                    "paragraph": "自𥬇迃踈皆此𩔖，區區猶欲理蝗餘。",
                    "zhushu": "",
                    "type": 2
                },
                {
                    "paragraph": "霜風漸欲作重陽，熠熠溪邊野菊黃。乆廢山行疲犖确，",
                    "zhushu": "次公：韓退之詩：山石犖确行逕微。"
                },
                {
                    "paragraph": "尚能村醉舞淋浪。",
                    "zhushu": "次公：退之詩：淋浪身上衣。"
                },
                {
                    "paragraph": "獨眠牀上夢魂好，回首人間憂患長。殺馬毀車從此逝，",
                    "zhushu": "縯：後漢周穉傳：馮良年三十爲尉，奉檄書迎督郵。即路慨然，恥在厮役，因毀車殺馬，裂衣冠，遁至犍，爲從姜撫學。妻了求索，蹤跡断絶。後見草中有敗車死馬，衣裳腐朽，謂爲虎狼盜賊所害，發䘮制服。十許年，乃還郷里。○次公曰：漢髙祖曰：“吾亦從此逰矣。”"
                },
                {
                    "paragraph": "子來何處問行藏？",
                    "zhushu": "師按，公詩案招此詩乃譏新法不可乆長也。",
                    "type": 2
                },
                {
                    "paragraph": "子由将赴南都，與余㑹𪧐於逍遥堂，作兩絶句，讀之殆不可爲懷，因和其詩以自解。余觀子由自少曠逹，天資近道，又得至人養生長年之訣，而余亦竊聞其一二。以爲今者䆠遊相别之日淺，而異時退休相從之日長，旣以自解，且以慰子由",
                    "zhushu": "十朋：按，子由詩序云：轍㓜從子瞻兄讀書，未甞一日相舎。旣壯，䆠遊四方，讀韋蘇州詩，有“那知風雨夜，復此對床眠”，惻然感之，乃相約早退，爲閑居之樂。故子瞻始爲鳯翔幕官，留詩與轍曰：“夜雨何時聽蕭瑟。”其後子瞻通守餘杭，復移守膠西，而轍留滯於睢陽、濟南，不見者七年。熈寕十年二月，始復㑹干澶濮之問，相從赴彭城，留百餘日，𪧐於逍遥堂，追感前約，作二小詩。詩云：“逍遥堂後千㝷木，長送中宵風雨聲。悮喜對床㝷舊約，不知漂泊在彭城。”“秋來東閣涼如水，客去山公醉似泥。困卧北䆫呼不醒，風吹松竹雨凄凄。”",
                    "type": 2
                },
                {
                    "paragraph": "别期漸近不堪聞，風雨蕭蕭已斷魂。猶勝相逢不相識，形容變盡語音存。",
                    "zhushu": "縯：後漢黨錮傳：夏馥以黨魁亡命，隱匿名姓，爲治家傭，親突煙炭，形貌毀瘁。弟静遇之不識，聞其言声，乃覺而拜之也。",
                    "type": 2
                },
                {
                    "paragraph": "但令朱雀長金花，",
                    "zhushu": "厚：隂真君歌：北方正氣爲河車，東方甲已成丹砂。兩情合養歸一躰，朱雀調運生金花。"
                },
                {
                    "paragraph": "此别還同一轉車。",
                    "zhushu": "堯卿：賈島詩：碌碌復碌碌，百年双轉轂。"
                },
                {
                    "paragraph": "五百年間誰復在？㑹㸔銅狄兩咨嗟。",
                    "zhushu": "援：後漢方朔傳：薊子訓於長安東霸思與一老翁共摩挲銅人，相謂曰：“適見鑄此，今已近五百𡻕。”",
                    "type": 2
                },
                {
                    "paragraph": "六年正月二十日復出東門，仍用前韻",
                    "zhushu": "次公：前卷有正月二十日與潘、郭二生出郊尋春，忽記去年是日同至女王城作詩，乃和前韻詩一首，而今又有此詩，則女王城詩者，四年也；出郭㝷春詩者，五年也。故今詩爲六年。",
                    "type": 2
                },
                {
                    "paragraph": "亂山環合水侵門，身在淮南盡處村。五畒漸成終老計，九重新掃舊巢㾗。豈惟見慣沙鷗熟，已覺來多釣石温。長與東風約今日，暗香先返玉梅魂。",
                    "zhushu": "次公：十洲記：“聚窟州有返魂香，香聞数百里，死屍在地，聞即活。”",
                    "type": 2
                },
                {
                    "paragraph": "𡵨亭五首",
                    "zhushu": "并叙。",
                    "type": 2
                },
                {
                    "paragraph": "元豐三年正月，余始謫黄州，至𡵨亭北二十五里山上，有白馬青蓋來迎者，則余故人陳慥季常也。爲留五日，賦詩一篇而去。明年復往見之，季常使人勞余於中𡍼。余乆不殺，恐季常之爲余殺也，則以前韻作詩，爲殺戒以遺季常。季常自爾不復殺，而𡵨亭之人多化之，有不食肉　者。其後数往見之，往必作詩，必以前韻。凡余在黄四年，三往見季常，而季常七來見余，蓋相從百餘日也。七年四月，量移汝州，自江淮徂雒，送者皆止慈湖，而季常獨至九江，乃復用前韻，通爲五篇以贈之。",
                    "zhushu": "",
                    "type": 2
                },
                {
                    "paragraph": "昨日雲隂重，東風融雪汁。逺林草木暗，近舎煙火濕。",
                    "zhushu": "師：孟郊聮句：儒宫煙火濕。○子仁：鄭谷雪詩：乱飄僧舎茶煙濕。"
                },
                {
                    "paragraph": "下有隱君子，嘯歌方自得。",
                    "zhushu": "倬：史記晏子傳云：意氣揚揚甚自得。"
                },
                {
                    "paragraph": "知我犯寒來，呼酒意頗急。拊掌動鄰里，遶村捉鵝鴨。房櫳鏘器聲，",
                    "zhushu": "次公：曹操過吕百奢，聞其食器聲，以爲圗己，遂夜殺之。"
                },
                {
                    "paragraph": "蔬果照巾羃。乆聞蔞蒿美，𥘉見新芽赤。洗盞酌鵝黄，",
                    "zhushu": "厚：杜詩：鵝児黄似酒。對酒爱新鵝。"
                },
                {
                    "paragraph": "磨刀削熊白。",
                    "zhushu": "次公：木蘭歌：磨刀霍霍向猪羊。"
                },
                {
                    "paragraph": "湏臾我徑醉，坐睡落巾幘。醒時夜向闌，唧唧銅缾泣。黄州豈云逺，但恐朋友缺。",
                    "zhushu": "子仁：借用詩“伐木廢則朋友缺矣”。"
                },
                {
                    "paragraph": "我當安所主，君亦無此客。",
                    "zhushu": "縯：謝安傳：安旣造桓温，温甚喜，言平生，歡𥬇竟日。旣出，温問左右：“頗甞見我有如此客否？”"
                },
                {
                    "paragraph": "朝來靜庵中，惟見峯巒集。",
                    "zhushu": "次公：杜詩：古鎮峯峦集。",
                    "type": 2
                },
                {
                    "paragraph": "我哀籃中蛤，閉口護殘汁。又哀網中魚，開口吐微濕。",
                    "zhushu": "㳄公：莊子：魚相呴以濕。"
                },
                {
                    "paragraph": "刳腸彼交病，",
                    "zhushu": "次公：莊子：亀能七十二鑚無遺筴，而不能避刳腸之患。"
                },
                {
                    "paragraph": "過分我何得。相逢未寒温，",
                    "zhushu": "次公：晋書：王獻之與諸兄見謝安，但寒温而已。"
                },
                {
                    "paragraph": "相勸此最急。不見盧懷慎，烝壷似烝鴨。",
                    "zhushu": "見蜜酒歌又一道注。○次公：據盧氏雜說是鄭餘慶，而先生指爲盧懷慎，豈懷慎事同此，而别有出處耶？舊注知引盧氏雜說，𨚫便改懷慎以證先生之句，則甚誤矣。"
                },
                {
                    "paragraph": "坐客皆忍𥬇，髠然發其羃。不見王武子，毎食刀机赤。琉璃載烝豚，中有人乳白。",
                    "zhushu": "縯：晋王濟，字武子。武帝甞幸其宅，供饌甚豊，悉貯琉璃器中。烝豚甚美，帝問其故，荅曰：“以人乳烝之。”帝色甚不平，食未畢而去。濟死年四十六𡻕。"
                },
                {
                    "paragraph": "盧公信寒陋，衰髪得滿幘。",
                    "zhushu": "次公：“衰髪滿幘”，言其壽也。而新、舊唐史並不見其死之年𡻕，惟鄭餘慶則云死年七十六也。"
                },
                {
                    "paragraph": "武子雖豪華，未死神已泣。",
                    "zhushu": "厚：黄庭經：長生至慎房中急，何謂死作令神泣。"
                },
                {
                    "paragraph": "先生萬金璧，護此一蟻缺。",
                    "zhushu": "次公：抱朴子：以蟻鼻之缺，損無價之純鈎。"
                },
                {
                    "paragraph": "一年如一夢，百𡻕真過客。",
                    "zhushu": "倬：李太白桃花園序云：天地者，萬物之逆旅也；光隂者，百代之過客也。又擬古詩云：生者爲過客，死者爲歸人。",
                    "type": 2
                },
                {
                    "paragraph": "君無廢此篇，嚴詩編杜集。",
                    "zhushu": "次公：“嚴”謂嚴武，“杜”謂杜甫。杜詩集載嚴武詩数篇。"
                },
                {
                    "paragraph": "君家蜂作窠，𡻕𡻕添𣾰汁。",
                    "zhushu": "共父：物𩔖相感志云：蜂窠極大者，圍一二丈，其綴不過小索許大，云是七姑樹汁，猶漆𩔖，故綴牢耳。"
                },
                {
                    "paragraph": "我身牛穿鼻，",
                    "zhushu": "次公：莊子：“牛馬四足，是謂天；絡馬首，穿牛鼻，是謂人。”"
                },
                {
                    "paragraph": "卷舌聊自濕。二年三過君，此行真得得。",
                    "zhushu": "縯：僧貫休詩：一缾一鉢垂垂老，萬水千山得得來。○任：退之詩：上去無得得，下來亦悠悠。"
                },
                {
                    "paragraph": "愛君似劇孟，叩門知緩急。",
                    "zhushu": "援：爰盎傳：洛陽劇孟甞過盎，盎善待之。安陵冨人有謂盎日：“劇孟愽𢓺，将軍何自通之？”盎曰：“劇孟雖博徒，然母死，客送䘮車千餘乗，此亦有過人者。且緩急人所有，夫一旦叩門，不以親爲解，不以在亡爲辝，天下所望者，惟季心、劇孟、公陽從數騎，一旦有緩急，寕足恃乎？”"
                },
                {
                    "paragraph": "家有紅頰兒，能唱緑頭鴨。",
                    "zhushu": "次公：緑頭鴨，曲名。"
                },
                {
                    "paragraph": "行當隔簾見，花霧輕羃羃。爲我取黄封，親拆官泥赤。仍湏煩素手，自㸃葉家白。",
                    "zhushu": "次公：葉家白，建淡茶名。○賈按：北苑拾遺録云：北苑之地，以溪東葉布爲首稱，葉應言次之，葉國又次之，凡𨽻籍者三千餘户。"
                },
                {
                    "paragraph": "樂哉無一事，十年不蓄幘。閉門弄添丁，",
                    "zhushu": "次公：添丁，盧仝之子也。仝集有示𣸸丁詩。"
                },
                {
                    "paragraph": "談𥬇雜呱泣。西方正苦戰，誰𥙷將帥缺。披圖見八陣，",
                    "zhushu": "秦諸葛亮作八陣圗。○厚：獨孤及作風后八陣圗記，其要云：夫八宫之位正，則數不愆，神不惑，故八其陣，所以定位也。衡抗於外，軸布於内，風雲附其四維，所以備物也。虎張翼以進，蛇向敵而蟠，飛龍翔鳥，上下其勢，以致用也。至若疑兵以固其餘地，游軍以按其後列，門具將發，然後合戰。弛張則二廣迭舉，掎角則四竒皆岀。必使䧟堅陣，拔深壘，若星馳天旋，雷動山破。"
                },
                {
                    "paragraph": "合散更主客。",
                    "zhushu": "師：用兵者，有客主之異。"
                },
                {
                    "paragraph": "不湏親戎行，坐論教君集。",
                    "zhushu": "縯：唐太宗命李靖教侯君集兵法，旣而奏靖且反，兵之隠微，不以示臣。帝以讓靖，靖曰：“方中原無事，臣之所教，足以制四夷，而求盡臣術，此君集欲反耳。”",
                    "type": 2
                },
                {
                    "paragraph": "酸酒如虀湯，甜酒如蜜汁。三年黄州城，飲酒但飲濕。我如更㨂擇，一醉豈易得。幾思壓茅柴，",
                    "zhushu": "縯：南方有𦭘柴酒。○次公：𦭘柴，乃村落所釀醨薄酒也。○任，黃州人，造私酒，俗謂之壓茅柴也。"
                },
                {
                    "paragraph": "禁網日夜急。",
                    "zhushu": "縯：酒禁嚴也。"
                },
                {
                    "paragraph": "西鄰推罋盎，",
                    "zhushu": "縯：趙廣漢爲京兆尹，直入博陸侯霍禹第，索私釀，推破壚罌。○次公：退之詩言水曰：喧聒鳴罋盎。"
                },
                {
                    "paragraph": "醉倒猪與鴨。君家大如掌，破屋無遮羃。",
                    "zhushu": "士昭：方子山傳：其家環堵䔥然，而妻子奴婢皆有自得之意。"
                },
                {
                    "paragraph": "何從得此酒，冷面妬君赤。定應好事人，",
                    "zhushu": "次公：揚雄傳賛：時有好事者，載酒殽從雄游學。"
                },
                {
                    "paragraph": "千石供李白。爲君三日醉，蓬髮不暇幘。夜深欲逾垣，卧想春罋泣。",
                    "zhushu": "次公：“踰垣”字，孟子：“叚干木踰垣而避之。”“春罋泣”，以言酒熟而泣，泣然也。两句之意，暗使畢卓傳“比舎郎酒熟，夜至其罋間盗飲”也。"
                },
                {
                    "paragraph": "君奴亦𥬇我，𩯭齒行秃缺。三年已四至，𡻕𡻕遭惡客。",
                    "zhushu": "次公：“𢙣客”字，即公孫弘云“寕逢𢙣賔”。"
                },
                {
                    "paragraph": "人生幾兩屐，",
                    "zhushu": "援：阮孚好蠟屐，謂人曰：“一生能著幾兩屐？”"
                },
                {
                    "paragraph": "莫厭頻來集。",
                    "zhushu": "",
                    "type": 2
                },
                {
                    "paragraph": "枯松強鑚膏，槁竹欲𤁋汁。兩窮相值遇，相哀莫相濕。",
                    "zhushu": "次公：莊子：“魚相呴以濕。”"
                },
                {
                    "paragraph": "不知我與君，交遊竟何得。心法幸相語，頭然未爲急。",
                    "zhushu": "縯：𣑽綱經序：“當勤精進，如救頭然。但念無常，慎勿放𨓜。”"
                },
                {
                    "paragraph": "願爲穿雲鶻，莫作將雛鴨。",
                    "zhushu": "次公：樂府有鳯將雛，五行志有雞將雛。"
                },
                {
                    "paragraph": "我行及諸夏，煑酒映踈羃。故郷在何許，西望千山赤。",
                    "zhushu": "師：杜詩：“西望千山萬山赤。”"
                },
                {
                    "paragraph": "兹遊定安歸，東泛萬頃白。一歡寕復再，起舞花堕幘。行將出苦語，",
                    "zhushu": "縯：史記：“甘言疾也，苦言藥也。”"
                },
                {
                    "paragraph": "不用兒女泣。吾非故多失，君豈無一缺。各念别時言，閉户謝衆客。空堂淨掃地，“虛白”道所集。",
                    "zhushu": "厚：莊子：“虚室生白。”又云：“唯道集虚。”",
                    "type": 2
                },
                {
                    "paragraph": "西太一見王荆公舊詩偶次其韻二首",
                    "zhushu": "子仁：王荆公詩云：“柳葉鳴蜩緑暗，荷花落日紅酣。”三十六陂流水，白頭想見江南。二十年前此地，父兄持我東西。今日重來白首，欲尋舊迹都迷。先生見此兩絶，注目乆之，曰：“此老野狐精也。”遂和之。後魯直亦和四首。",
                    "type": 2
                },
                {
                    "paragraph": "秋早川原淨麗，雨餘風日清酣。從此歸耕劔外，何人送我池南。",
                    "zhushu": "次公：此篇，止書景物，而欲引歸之意。先生蜀人，自京師言蜀，則爲劔外矣。杜詩：草木変衰行劔外。池南盖歸蜀之路。○堯卿：王建宫詞云：“池南池北草緑，殿前殿後花紅。”",
                    "type": 2
                },
                {
                    "paragraph": "但有樽中若下，",
                    "zhushu": "縯：湖州長興縣有箬溪，南岸曰“上箬”，北曰“下箬”是也。人取下箬水醸酒，極美，勝於雲陽，俗稱下箬酒。○次公：呉興統記云：箬溪，一名顧渚口，一名趙瀆。○子仁：𥘉學記載鄒陽酒賦云：其品𩔖則沙洛渌酃，烏郷若下。○敬夫：山謙之呉興記云：上若、下若村，並出美酒。"
                },
                {
                    "paragraph": "何湏墓上征西。",
                    "zhushu": "厚：魏武紀注：公言爲典軍校尉，意遂更爲國家討賊立功，欲封侯作征西将軍，然後題“漢故征西將軍曹侯之墓”，此其志也。"
                },
                {
                    "paragraph": "聞道烏衣巷口，",
                    "zhushu": "援：烏衣巷在金陵，晋王榭所居也。○次公：劉禹錫詩：烏衣巷口夕陽斜。"
                },
                {
                    "paragraph": "而今煙草萋迷。",
                    "zhushu": "次公：荆公，居金陵，是時已薨，故云耳。"
                }
            ]
        },
        {
            "name": "増刋校正王狀元集注分𩔖東坡先生詩卷之十七",
            "paragraphs": [
                {
                    "paragraph": "増刋校正王狀元集注分𩔖東坡先生詩卷之十七",
                    "zhushu": "",
                    "type": 1
                },
                {
                    "paragraph": "懷舊下",
                    "zhushu": "",
                    "type": 2
                },
                {
                    "paragraph": "詩十三首",
                    "zhushu": "",
                    "type": 2
                },
                {
                    "paragraph": "武昌西山",
                    "zhushu": "并叙○任：元祐五年在京師作。",
                    "type": 2
                },
                {
                    "paragraph": "嘉祐中，翰林學士承𣅀鄧公聖求爲武昌令，常遊寒溪西山，山中人至今能言之。軾謫居黄岡，與武昌相望，亦常往來溪山間。元祐元年十一月二十九日，考試舘職，與聖求㑹𪧐玉堂，偶話舊事。聖求嘗作元次山窪樽銘，刻之巖石，因爲此詩，請聖求同賦，當以遺邑人，使刻之銘側。",
                    "zhushu": "",
                    "type": 2
                },
                {
                    "paragraph": "春江緑漲蒲萄醅，",
                    "zhushu": "厚：東漢四夷列傳：“栗弋國，属康居。岀蒲萄，其土水美，故蒲萄酒時有名焉。”李白髙陽歌：“遥看漢水鴨頭緑，恰似蒲萄𥘉醱醅。”"
                },
                {
                    "paragraph": "武昌官柳知誰栽。",
                    "zhushu": "次公：晉陶侃傳：侃鎮武昌，甞課諸營種栁。都尉夏施盗官栁植之於己門。侃後見，駐車問曰：“此是武昌西門栁，何因盗來此種？”施惶怖謝罪。"
                },
                {
                    "paragraph": "憶從樊口載春酒，歩上西山㝷野梅。西山一上十五里，風駕兩腋飛崔嵬。",
                    "zhushu": "縯：盧仝茶歌：“但覺两腋習習生清風。”"
                },
                {
                    "paragraph": "同遊困卧九曲嶺，褰衣獨到呉王臺。中原北望在何許，但見落日低黃埃。歸來解劔亭前路，",
                    "zhushu": "子仁：解劔亭在武昌。先生甞云：“子胥渡江處也。”"
                },
                {
                    "paragraph": "蒼崖半入雲濤堆。“浪翁醉處今安在？",
                    "zhushu": "瀼溪，在江州西南九十里，言浪無可拘限。著浪說十一篇，爲一卷。其在樊上，鄰家皆是漁者，少者、長者戯，更曰聱叟。又以其漫浪於人間，謂其可稱漫叟。○次公：浪翁，指言元結也。本集自釋云：天下兵起，逃入猗玕洞，始自稱猗玕子。將家瀼濵，乃自稱浪士。"
                },
                {
                    "paragraph": "石臼抔飲無樽罍。",
                    "zhushu": "次公云：元結居樊上，有抔樽，自爲銘，并序曰：“郎亭西乳有聚石，石臨樊水。漫叟構石顛以爲亭。石有窊顛者，因修之以藏酒。孟士源愛之，命爲杯樽。”其字音薄侯切。爲士源作抔樽銘曰：“時俗獟狡，曰益僞薄。誰能抔飲，共守淳朴。”舊注引元結窊樽詩全篇，乃是道州窊樽詩矣，非是。"
                },
                {
                    "paragraph": "爾來古意誰復嗣，公有妙語留山隈。至今好事除草𣗥，常恐野火燒蒼苔。",
                    "zhushu": "縯：退之石鼓歌：雨林日炙野火燎。"
                },
                {
                    "paragraph": "當時相望不可見，玉堂正對金鑾開。豈知白首同夜直，",
                    "zhushu": "次公：意言鄧聖求作銘詩時，今之所直之玉堂，但對金銮殿開而已，今日先生乃與之同夜直。"
                },
                {
                    "paragraph": "卧看椽燭髙花摧。",
                    "zhushu": "師：唐宣宗以金蓮燭送令狐綯歸翰林院，盖椽燭而以金蓮花承之。"
                },
                {
                    "paragraph": "江邊暁夢忽驚斷，銅鐶玉鎻鳴春雷。山人帳空猿鶴怨，",
                    "zhushu": "厚：孔稚圭北山移文云：蕙帳空𠔃夜鶴怨，山人去𠔃曉猿驚。"
                },
                {
                    "paragraph": "江湖水生鴻鴈來。",
                    "zhushu": "縯：杜詩：鴻鴈幾時到，江湖秋水多。"
                },
                {
                    "paragraph": "請公作詩寄父老，往和萬壑松風哀。",
                    "zhushu": "次公：顧愷之言：㑹稽曰：“千巖競秀，萬壑争流。”",
                    "type": 2
                },
                {
                    "paragraph": "再用前韻",
                    "zhushu": "",
                    "type": 2
                },
                {
                    "paragraph": "朱顔發過如春醅，胷中棃棗𥘉未栽。",
                    "zhushu": "棃棗，見次韻子由病酒詩。"
                },
                {
                    "paragraph": "丹砂末易掃白髮，",
                    "zhushu": "厚：杜詩：掃除白髮，黄精在。"
                },
                {
                    "paragraph": "赤松却欲參黃梅。",
                    "zhushu": "援：赤松子，古仙人也。黄梅，謂五祖弘忍大師也。"
                },
                {
                    "paragraph": "寒溪本自逺公社，白蓮翠竹依崔嵬。",
                    "zhushu": "次公：廬山惠逺大師，與謝靈運等十八人，結爲白蓮社，今寒溪豈實有此遺跡耶？"
                },
                {
                    "paragraph": "當時石泉照金像，神光夜發如五臺。",
                    "zhushu": "縯：先生有菩薩泉銘云：陶侃爲廣州，有漁人毎夕見神光海上，使迹之，得金像。𥘉送武昌寒溪寺，其後惠逺禪師迎像於廬山。唐㑹昌中，毁天下寺，有二僧藏像錦繡谷。比佛教興復，求像不可得，而谷中至今有光景發見如蛾眉。五臺山所見。今寒溪西數百歩，有泉出於嵌竇間，色白而甘，豈昔金像之所在乎？○師曰：“五臺山，在河東太原郡境内也。”"
                },
                {
                    "paragraph": "飲泉鑒靣得眞意，坐視萬物皆浮埃。欲収暮景返田里，逺泝江水窮離堆。",
                    "zhushu": "厚：離堆，山名，在蜀之永康軍。史記：李氷爲蜀太守，鑿離堆，以除沬水之患。"
                },
                {
                    "paragraph": "還朝豈獨羞老病，自歎才盡傾空罍。",
                    "zhushu": "次公：江淹夢以五色筆還郭璞，文章頓减，當時有才盡之嘆。"
                },
                {
                    "paragraph": "諸公渠渠若夏屋，",
                    "zhushu": "次公：詩：於我乎夏屋渠渠。"
                },
                {
                    "paragraph": "吞吐風月淸隅隈。我如廢井乆不食，",
                    "zhushu": "次公：孟浩然詩：一日不讀書，心荒如廢井。又易：井渫不食。"
                },
                {
                    "paragraph": "古甃鈌落生隂苔。數詩往復相感發，汲新除舊寒光開。遥知二月春江闊，雪浪倒卷雲峯摧。石中無聲水亦靜，云何解轉空山雷。",
                    "zhushu": "韋應物詩云：水性本云静，石中故無声。如何兩相激，雷轉空山驚。"
                },
                {
                    "paragraph": "欲就諸公評此語，要識憂喜何從來。願求南宗一勺水，往與屈賈湔餘哀。",
                    "zhushu": "次公：禅有南宗、北宗。江南、淮南，叢林所聚，故就乞其水，以湔洗屈原、賈𧨏之哀。水取“曹溪一滴水”之義，而“一勺水”岀礼記。",
                    "type": 2
                },
                {
                    "paragraph": "見子由與孔常父唱和詩，輙次其韻。余昔在館中，同舎出入，輙相聚飮酒賦詩，近歳不復講，故終篇及之，庻幾諸公稍復其舊，亦太平盛事也",
                    "zhushu": "",
                    "type": 2
                },
                {
                    "paragraph": "君先魯東家，",
                    "zhushu": "縯：魯人謂孔子爲吾東家丘也。"
                },
                {
                    "paragraph": "門户照千古。",
                    "zhushu": "師：魯縣闕里，孔子所居。又有五父之衢。"
                },
                {
                    "paragraph": "文章固應耳，",
                    "zhushu": "次公：子貢曰：“夫子之文章，可得而聞也。”"
                },
                {
                    "paragraph": "湏鬛餘似處。雖非蒙倛狀，",
                    "zhushu": "厚：荀子云：仲尼狀靣如蒙倛。注：倛，方相也。其首蒙茸然，故曰蒙倛。倛，音欺。"
                },
                {
                    "paragraph": "尚有歷國苦。",
                    "zhushu": "援：孔子歷聘諸國，所奸者七十二君。"
                },
                {
                    "paragraph": "誦書口瀾翻，",
                    "zhushu": "次公：退之詩：挈𢹂陬維口瀾翻。"
                },
                {
                    "paragraph": "布榖雜杜宇。",
                    "zhushu": "任：後漢馮衍書云：詞如循環，口如布榖。○次公：布榖、杜宇，二鳥名，皆鳴声不停之禽。"
                },
                {
                    "paragraph": "十年困犇走，櫛沐飽風雨。",
                    "zhushu": "厚：莊言：禹云：“沐甚雨，櫛疾風。”"
                },
                {
                    "paragraph": "吾道其非耶，野處豈兕虎。",
                    "zhushu": "援：史記：孔子圍於陳蔡，召子路而問曰：詩云：“匪兕匪虎，率彼曠野。”吾道非耶？吾何爲於此也？”"
                },
                {
                    "paragraph": "灞陵閑老將，",
                    "zhushu": "見鐡溝行注。"
                },
                {
                    "paragraph": "柏直口尚乳。",
                    "zhushu": "厚：漢書：魏王豹反，漢王問：“魏將誰也？”對曰：“柏直。”王曰：“是口尙乳𦤀，不能當韓信。”"
                },
                {
                    "paragraph": "自君兄弟還，鼎立知有𥙷。",
                    "zhushu": "次公：此言三孔之在館閣也。黄魯直亦云：“二蘇止連璧，三孔立分鼎。”"
                },
                {
                    "paragraph": "蓬山𦒿舊散，",
                    "zhushu": "縯：後漢學者謂東觀爲老氏藏室，道家蓬萊山。"
                },
                {
                    "paragraph": "故事誰刪去。來迎馮翊傳，",
                    "zhushu": "厚：西漢䔥望之、薛宣、朱博，皆以馮翊迁。"
                },
                {
                    "paragraph": "出餞㑹稽組。",
                    "zhushu": "援：西漢朱買臣拜爲㑹稽太守，衣故衣，懷其印綬，歩歸郡邸。入室中，守邸與共食。食且飽，少見其綬。守邸怪之，前引其綬，視其印，㑹稽太守章也。邸守驚，列中庭拜謁。有頃，長安廐吏乗駟馬來迎，買臣遂乗傳去也。"
                },
                {
                    "paragraph": "吾猶及前軰，詩酒盛𠕋府。",
                    "zhushu": "次公：三館皆謂之冊府，以東壁圖書之府故也。"
                },
                {
                    "paragraph": "願君唱此風，掦觶斯杜舉。",
                    "zhushu": "縯：礼記檀弓：知悼子辛未葬。平公飲酒，師曠、李調侍，皷鍾。杜蕢入寢，酌以飲曠與調，且自飲，其辝云云。平公曰：“寡人亦有過焉，酌而飲寡人。”杜蕢洗而揚觯。公謂侍者曰：“如我死，則必母廢斯爵也。”至于今，旣畢献，斯揚觯，謂之杜舉。",
                    "type": 2
                },
                {
                    "paragraph": "熈寜中，軾通守此郡。除夜直都㕔，囚繫皆滿，日莫不得返舎，因題一詩于壁，今二十年矣。衰病之餘，復忝郡寄，再經除夜，庭事瀟然，三圄皆空，蓋同僚之力，非拙巧所致。因和前篇，呈公濟、子侔二通守。前詩",
                    "zhushu": "",
                    "type": 2
                },
                {
                    "paragraph": "除日當早歸，",
                    "zhushu": "縯：東方朔：“伏日當早歸。”"
                },
                {
                    "paragraph": "官事乃見留。",
                    "zhushu": "次公：𣈆揚濟曰：“子癡了官事。”官事未昜了。"
                },
                {
                    "paragraph": "執筆對之泣，",
                    "zhushu": "縯：後漢：盛吉爲廷尉。毎至冬節，獄囚當断，妻夜執燭，吉持丹筆，夫妻當對垂泣。"
                },
                {
                    "paragraph": "哀此繫中囚。小人營餱糧，堕網不知羞。我亦戀薄禄，因循失歸休。不湏論賢愚，均是爲食謀。誰能蹔縱遣，",
                    "zhushu": "次公：後漢：虞延除細陽令，毎至歳時伏臘，輙休遣囚徒，各使歸家，並感其恩徳，應期而還。○師：晉史：曹攄調臨淄令，有死囚嵗乆。攄行，嶽愍之，曰：“卿等不幸，致此非所。新𡻕人情所重，豈不欲暫見家耶？”衆囚皆涕泣曰：“若得暫歸，無恨也。”攄悉開獄出之，尅日令還，並無違者。”南史：“何㣧仕齊，爲建安太守，政有恩信，人不忍欺。毎伏臘放囚還家，依期而返。”北史：“䔥撝爲上州刺史，爲政以礼譲爲本。甞至元日，獄中囚係悉放歸家，聽三日，然後赴獄。諸囚荷恩，並依限而至。”"
                },
                {
                    "paragraph": "閔黙愧前脩。",
                    "zhushu": "援：晋陶潜詩：“誰云固窮難，邈哉此前脩。”前脩，謂前賢也。",
                    "type": 2
                },
                {
                    "paragraph": "今和",
                    "zhushu": "",
                    "type": 2
                },
                {
                    "paragraph": "山川不改舊，嵗月逝肯留。百年一俯仰，五勝更王囚。",
                    "zhushu": "次公：五行有五相，死囚廢休也。"
                },
                {
                    "paragraph": "同僚比岑范，德業前人羞。坐令老鈍守，嘯諾獲少休。",
                    "zhushu": "縯：後漢黨錮傳序：三郡爲謡曰：“汝南太守范孟博，南陽宗資主畫諾。”南陽太守岑公孝，弘農成瑨但坐嘯。"
                },
                {
                    "paragraph": "却思二十年，出處非人謀。齒髮付天公，缺壊不可修。",
                    "zhushu": "",
                    "type": 2
                },
                {
                    "paragraph": "遊寳雲寺，得唐彦猷爲杭州日送客舟中手書一絶句云：“山雨霏微不滿空，𦘕船來往疾輕鴻。誰知獨卧朱簾裏，一榻無塵四靣風。”明日，送彦猷之子坰赴鄂州，舟中遇微雨，感歎前事，因和其韻，作兩首送之，且歸其書唐氏",
                    "zhushu": "堯卿：彦猷，名詢，子翬。按圖經：“宝雲寺在錢塘門外，呉越王錢氏建。”",
                    "type": 2
                },
                {
                    "paragraph": "二妙彫零筆法空，",
                    "zhushu": "厚：衛瓘、李靖俱善草書，謂之一臺二妙。○子仁：漢末張英善草書，論者謂權得伯英筋，靖得伯英肉。自二人死，妙處彫零不振，筆法掃地而空矣。"
                },
                {
                    "paragraph": "忽驚雲海戯羣鴻。",
                    "zhushu": "子仁：梁武帝評書曰：“鍾繇書若雲鶴遊天，羣鴻戯海。”"
                },
                {
                    "paragraph": "清詩不敢私囊篋，人道黄門有父風。",
                    "zhushu": "黄門，衛桓。"
                },
                {
                    "paragraph": "出處榮枯一𥬇空，十年社燕與秋鴻。誰知白首長河路，還卧當時送客風。",
                    "zhushu": "堯卿：賈島詩：“長江風送客，孤館雨留人。”",
                    "type": 2
                },
                {
                    "paragraph": "感舊",
                    "zhushu": "并引。",
                    "type": 2
                },
                {
                    "paragraph": "嘉祐中，予與子由同舉制䇿，寓居懷逺驛，時年二十六，而子由二十三耳。一日，秋風起，雨作，中夜翛然，始有感慨離合之意。自爾䆠遊四方，不相見者十常七八。毎夏秋之交，風雨作，木落草衰，輙凄然有此感，盖三十年矣。元豐中，謫居黄岡，而子由亦貶筠州，甞作詩以記其事。元祐六年，予自杭州召還，居子由東府。數月，復出領汝隂，時予年五十六矣，乃作詩留别子由而去。",
                    "zhushu": "",
                    "type": 2
                },
                {
                    "paragraph": "牀頭枕馳道，",
                    "zhushu": "次公：東府在馳道旁，故云“枕馳道”也。"
                },
                {
                    "paragraph": "𩀱闕夜未央。",
                    "zhushu": "縯：詩庭燎云：“夜如何其，夜未央。”○厚：江文通詩：“双闕指馳道，朱宫羅第宅。”"
                },
                {
                    "paragraph": "車轂鳴枕中，客夢安得長。新秋入梧葉，風雨驚洞房。獨行殘月影，悵然感𥘉凉。筮仕記懷逺，謫居念黄岡。一往三十年，此懷未始忘。扣門呼阿同，",
                    "zhushu": "子由一字同叔。"
                },
                {
                    "paragraph": "安寢已太康。",
                    "zhushu": "次公詩：“無已太康。”"
                },
                {
                    "paragraph": "青山映華髮，",
                    "zhushu": "次公：柳子厚詩：“早晚青山映華髮。”"
                },
                {
                    "paragraph": "歸計三月糧。",
                    "zhushu": "次公：莊子：“適千里者，三月聚糧。”"
                },
                {
                    "paragraph": "我欲自汝隂，徑上潼江章。想見冰盤中，",
                    "zhushu": "厚：退之詩：“氷盤夏薦碧實脆。”"
                },
                {
                    "paragraph": "石蜜與柿霜。",
                    "zhushu": "予欲請東川而歸，二物皆東川所岀。"
                },
                {
                    "paragraph": "怜子遇明主，憂患已再嘗。報國何時畢，我心乆已降。",
                    "zhushu": "援：詩草蟲云：“我心則降。”",
                    "type": 2
                },
                {
                    "paragraph": "元祐六年六月，自杭州召還，汶公館我於東堂，閱舊詩卷，次諸公韻三首",
                    "zhushu": "",
                    "type": 2
                },
                {
                    "paragraph": "半熟黄梁日未斜，",
                    "zhushu": "縯：太平廣記：吕仙翁授盧生一枕，盧夣入枕中，見冨貴五十餘年，忽覺，而所炊黄梁飯未熟也。"
                },
                {
                    "paragraph": "玉堂隂合手栽花。",
                    "zhushu": "次公：玉堂，翰林院中公堂也。先生元祐二年爲翰林學士，四年出知杭州，至是召還，則六年也。故言其在玉堂時，手裁之，花隂已合矣。"
                },
                {
                    "paragraph": "却思三十年前味，未飯鐘時已飯茶。",
                    "zhushu": "厚：唐王播少貧，客楊州木蘭院，隨僧齋。僧厭之，及播至，已飯矣。後二紀，播岀鎮是邦，向所題已碧紗籠之矣。乃題二絶，一云：上堂亦了各西東，慙愧闍棃飯後鐘。二十年來塵撲面，如今始得碧紗籠。出摭言。",
                    "type": 2
                },
                {
                    "paragraph": "夢覺還驚屧響廊，",
                    "zhushu": "次公：蘇州圗經有“響屧廊”。○敬夫：皮日休詩云：響屧廊中金玉歩。"
                },
                {
                    "paragraph": "故人來炷影前香。",
                    "zhushu": "次公：先生有𦘕像在院中故也。"
                },
                {
                    "paragraph": "𩯭鬚白盡成何事，一帖空存老遂良。",
                    "zhushu": "法帖中有褚遂良書云：即日遂良鬚髮盡白。",
                    "type": 2
                },
                {
                    "paragraph": "尺一東來喚我歸，",
                    "zhushu": "縯：尺一，言天子之詔也。漢制：尺一之版，以冩詔書。故陳蕃傳云：“尺一選舉。”又𣈆書：石鍳謂山濤曰：“宰相三不朝，與尺一令歸第，君何慮耶？”"
                },
                {
                    "paragraph": "衰年已迫故山期。文章曹植今堪𥬇，却卷波瀾入小詩。",
                    "zhushu": "援：杜詩：“文章曹植波瀾闊。”○次公：今先生自𥬇其窘束大才而爲小詩，故以自此也。",
                    "type": 2
                },
                {
                    "paragraph": "在彭城日，與定國爲九日黃樓之㑹，今復以是日相遇於宋。凡十五年，憂樂出處，有不可勝言者。而定國學道有得，百念灰冷，而顔益壯。顧予衰病，心形俱瘁，感之作詩",
                    "zhushu": "",
                    "type": 2
                },
                {
                    "paragraph": "菊醆茰囊自古傳，",
                    "zhushu": "縯：續斉諧記曰：汝南桓景隨費長房游斈。長房謂曰：“汝家當有大災厄，急令家人縫囊，盛茱茰繫臂上，登山飲菊酒，此禍可銷。”景如其言，㪯家去。夕還，見雞犬一時暴死。長房曰：“此可以當之。”今丗人九日登髙是也。○次公：西京雜記曰：漢武帝宫人賈佩蘭，九月九曰佩茱茰，食餌，飲菊花酒，云令人長壽。"
                },
                {
                    "paragraph": "長房寧復是臞仙。",
                    "zhushu": "援：司馬相如賦序：列仙之儒，居山澤間，形容甚臞。"
                },
                {
                    "paragraph": "應從漢武横汾日，",
                    "zhushu": "次公：文選：漢武帝行幸河東，祠后土，作秋風詞曰：“泛楼舡𠔃濟汾河，横中流𠔃揚素波。”○子仁：李白九日登巴陵置酒望洞庭水軍詩：九日天氣清，登髙無秋雲。憶昔傳遊豫，樓舡壯横汾。"
                },
                {
                    "paragraph": "數到劉公戲馬年。",
                    "zhushu": "縯：南齊書：宋武姓劉氏，諱𥙿，爲宋公，在彭城，九月九日岀項羽戯馬臺，至今相承，以爲故事。"
                },
                {
                    "paragraph": "對玉山人雖老矣，",
                    "zhushu": "援：晋裴楷神風髙澫，容儀俊爽，時人稱見裴叔則如近玉山，映照人也。○次公：晋嵆康醉後，如玉山之將頺然。對玉山人，則先生自謂。"
                },
                {
                    "paragraph": "見恒河性故依然。",
                    "zhushu": "次公：楞嚴經：佛問波斯匿王：“昔見恒河水，與今所見何異？”王對以宛然無異。佛再語之：“以汝之髮白靣皺，而此見情性，未曾有皺也。”"
                },
                {
                    "paragraph": "王郎九日詩千首，今賦黃樓第一篇。",
                    "zhushu": "",
                    "type": 2
                },
                {
                    "paragraph": "予前後守倅餘杭，凡五年，夏秋之間，蒸𤍠不可過，獨中和堂東南頰，下瞰海門，洞視萬里，三伏常蕭然也。紹聖元年六月，舟行赴嶺外，𤍠甚，忽憶此處，而作是詩",
                    "zhushu": "",
                    "type": 2
                },
                {
                    "paragraph": "忠孝王家千柱宫，",
                    "zhushu": "次公：忠孝王，錢王也。杭州乃錢王舊邑。"
                },
                {
                    "paragraph": "東坡作吏五年中。中和堂上東南頰，",
                    "zhushu": "次公：“煩”字内地，常語。宫室之房曰頰，猶人之頥頰也。"
                },
                {
                    "paragraph": "獨有人開萬里風。",
                    "zhushu": "次公：“萬里風，亦使黄帝夢萬里長風，掃天下塵也。”",
                    "type": 2
                },
                {
                    "paragraph": "㝷訪",
                    "zhushu": "",
                    "type": 2
                },
                {
                    "paragraph": "詩十七首",
                    "zhushu": "",
                    "type": 2
                },
                {
                    "paragraph": "臘日遊孤山訪惠勤惠思二僧",
                    "zhushu": "任：熈寕五年壬子，先生在杭州作。○憲：杭州圗經云：“孤山去錢塘治四里。”湖中獨立一峯。",
                    "type": 2
                },
                {
                    "paragraph": "天欲雪，雲滿湖，樓臺明㓕山有無。",
                    "zhushu": "次公：歐陽永叔詞：“山色有無中。”"
                },
                {
                    "paragraph": "水淸出石魚可數，林深無人鳥相呼。",
                    "zhushu": "任：大白詩：“淸風動䆫竹，越鳥起相呼。”又，杜詩：“水𪧐鳥相呼。”"
                },
                {
                    "paragraph": "臘日不歸對妻孥，名㝷道人實自娯。道人之居在何許，寳雲山前路盤紆。",
                    "zhushu": "祖謙：圖經云：“寳雲寺，乾徳二年吴越王錢氏建，寺有寳雲菴山。”"
                },
                {
                    "paragraph": "孤山孤絶誰肯廬，道人有道山不孤。𥿄䆫竹屋深自暖，擁褐坐睡依團蒲。天寒路逺愁僕夫，整駕催歸及未晡。出山廻望雲木合，但見野鶻盤浮圖。",
                    "zhushu": "次公：柳子厚鶻說：“有鷙曰鶻，穴于長安薦福浮圗也。”"
                },
                {
                    "paragraph": "兹遊淡泊歡有餘，到家恍如夢蘧蘧。",
                    "zhushu": "縯：莊子齊物篇：“莊周夢爲胡蝶，栩栩然胡蝶也。俄而覺，則蘧蘧然周也。”"
                },
                {
                    "paragraph": "作詩火急追亡逋，清景一失後難摹。",
                    "zhushu": "",
                    "type": 2
                },
                {
                    "paragraph": "李𣏌寺丞見和前篇復用元韻",
                    "zhushu": "",
                    "type": 2
                },
                {
                    "paragraph": "獸在藪，魚在湖，",
                    "zhushu": "次公：莊子：“草食之獸，不疾易藪。”又曰：“魚相忘於江湖也。”"
                },
                {
                    "paragraph": "一入池檻歸期無。誤隨弓旌落塵土，",
                    "zhushu": "縯：左傳：“翹翹車乘，招我以弓。”孟子：“招大夫以旌。”"
                },
                {
                    "paragraph": "坐使鞭箠環呻呼。追胥連保罪及孥，",
                    "zhushu": "時屢獲私塩，皆坐同保，徙其家。"
                },
                {
                    "paragraph": "百日愁歎一日娯。",
                    "zhushu": "次公：先生詩案云：熈寕六年内，遊孤山作詩云：“誤隨弓旌落塵土，坐使鞭箠環呻呼。”以譏諷朝廷新法行後，公事鞭箠之多也。又云：“追胥連保罪及孥，百日愁歎一日娯。”以譏諷朝廷塩法収坐同保，妻子移郷，法太急也。"
                },
                {
                    "paragraph": "白雲舊有終老約，朱綬豈合山人紆。",
                    "zhushu": "子仁：楊子：“紆朱懷金之樂。”"
                },
                {
                    "paragraph": "人生何者非蘧廬，",
                    "zhushu": "次公：莊子：“仁義，先王之蘧廬也，止可以一𪧐，　而不可以乆處。”"
                },
                {
                    "paragraph": "故山鶴怨秋猿孤。",
                    "zhushu": "縯：北山移文：“蕙帳空𠔃夜鶴怨，山人去𠔃曉猿驚。”"
                },
                {
                    "paragraph": "何時自駕鹿車去，",
                    "zhushu": "任：劉伶常乗鹿車。○次公：專使范丹推鹿車載妻子，以遭黨錮故也。"
                },
                {
                    "paragraph": "掃除白髪煩菖蒲。",
                    "zhushu": "縯：杜詩：“掃除白髮黄精在，君看他時氷雪容。”○蘇：抱朴子内篇云：“韓終服菖蒲十二年，身生毛，日視書萬言，皆誦之，冬𥘵不寒。”"
                },
                {
                    "paragraph": "麻鞋短後隨獵夫，",
                    "zhushu": "厚：杜詩：“短衣匹馬隨李廣，看射猛虎終殘年。”又莊子：短後之衣○子仁：杜詩：“麻鞋見天子，衣䄂露两肘。”"
                },
                {
                    "paragraph": "射弋狐兎供朝晡。",
                    "zhushu": "縯：堂邑父，自匈奴亡歸，窘則射禽獸以食。"
                },
                {
                    "paragraph": "陶潜自作五柳傳，",
                    "zhushu": "縯：陶潜宅邊有五柳，因以爲號。甞自著五柳先生傳。"
                },
                {
                    "paragraph": "潘閬𦘕入三峯圗。",
                    "zhushu": "縯：潘閬詩：“髙愛三峯挿大虚，回頭仰望到騎驢。傍人大𥬇從他𥬇，終擬移家向此居。”好事者，𦘕爲圖。"
                },
                {
                    "paragraph": "吾年凛凛今幾餘，知非不去慙衛蘧。",
                    "zhushu": "援：莊子則陽篇：“蘧伯玉行年六十而六十化，未甞不始於是之，而卒詘之以非也。”"
                },
                {
                    "paragraph": "嵗荒無術歸亡逋，鵠則易畫虎難摹。",
                    "zhushu": "次公：馬援以書誡子，謂効龍伯髙不得，猶爲謹𠡠之士，所謂“刻鵠不成尚𩔖鶩”者也。効杜季良不得，䧟爲天下輕薄子，所謂“𦘕虎不成反𩔖狗”者也。",
                    "type": 2
                },
                {
                    "paragraph": "再和",
                    "zhushu": "",
                    "type": 2
                },
                {
                    "paragraph": "東望海，西望湖，山平水逺細欲無。野人踈狂逐魚釣，刺史寛大容歌呼。",
                    "zhushu": "縯：曹參爲丞相吏，日飲歌呼。參聞，取酒張坐飲，大歌呼與相和。"
                },
                {
                    "paragraph": "君恩飽煖及爾孥，",
                    "zhushu": "子翬：㠪黄州謝上表云：“全家飽暖，盡荷君恩。”"
                },
                {
                    "paragraph": "才者不閑拙者娯。穿巖渡嶺脚力徤，未厭山水相縈紆。三百六十古精廬，出遊無伴籃輿孤。",
                    "zhushu": "厚：王弘要陶潜還州，問其所乗，荅云：“素有脚疾。冋乗籃輿，亦足自反。”乃令一門生二兒共輿至州。"
                },
                {
                    "paragraph": "作詩雖未造藩閾，破悶豈不賢樗蒲。",
                    "zhushu": "縯：孔子曰：“不有博弈者乎？爲之猶賢乎已。”"
                },
                {
                    "paragraph": "君才敏贍兼百夫，朝作千篇日未晡。",
                    "zhushu": "任：退之詩：朝爲百賦猶𣡡怒，莫作千詩轉遒警。"
                },
                {
                    "paragraph": "朅來湖上得佳句，從此不看營丘圗。",
                    "zhushu": "次公：李成，營丘人，以𦘕山水得名，自號李營丘。○縯：水經：衡山南有祝融家。楚靈王時，山崩墳毁，得營丘九頭圖也云云。"
                },
                {
                    "paragraph": "知君篋櫝冨有餘，莫惜錦繡償菅蘧。窮多闘險誰先逋，賭取名畫不用摹。",
                    "zhushu": "",
                    "type": 2
                },
                {
                    "paragraph": "九日湖上㝷周李二君不見，君亦見㝷於湖上，以詩見寄，明日乃次其韻",
                    "zhushu": "",
                    "type": 2
                },
                {
                    "paragraph": "湖上野美蓉，含思愁脉脉。姢然如靜女，",
                    "zhushu": "性之：詩：静女其姝。"
                },
                {
                    "paragraph": "不肯傍阡陌。詩人杳未來，霜艶冷難宅。君行逐鷗鷺，出處浩莫測。葦間聞挐音，",
                    "zhushu": "縯：莊子：漁父旣與言道，延縁葦間。孔子待水波定，不聞拏音，然後敢去。"
                },
                {
                    "paragraph": "雲表已飛屧。",
                    "zhushu": "縯：此用後漢葉令王喬飛舄意也。"
                },
                {
                    "paragraph": "使我終日追，逢花不忍摘。人生如朝露，要作百年客。喟彼終歳勞，幸兹一日澤。",
                    "zhushu": "次公：孔子曰：“百日之蜡，一日之澤也。”"
                },
                {
                    "paragraph": "願言竟不遂，人事多乖隔。悟此知有命，",
                    "zhushu": "次公：南史：沈攸之言：“早知窮逹有命，恨不十年讀書也。”"
                },
                {
                    "paragraph": "沉憂傷魂魄。",
                    "zhushu": "惠安：李白詩：沉憂能傷人。",
                    "type": 2
                },
                {
                    "paragraph": "九日㝷臻闍棃遂泛小舟至懃師院二首",
                    "zhushu": "",
                    "type": 2
                },
                {
                    "paragraph": "白髮長嫌嵗月侵，病眸兼怕酒杯深。南屏老𪧐閑相過，",
                    "zhushu": "堯卿：錢塘湖上有南屏寺。"
                },
                {
                    "paragraph": "東閣郎君懶重㝷。",
                    "zhushu": "縯：唐李啇隱師令狐楚，甞呼椘子綯爲郎君。大中中，綯爲學士。重陽日，啇隠上謁不見，因以詩紀于屏風云：“曾共山公把酒巵，霜天白菊正蘺披。十年泉下無消息，九日樽前有所思。莫學漢臣栽苜蓿，還同楚客詠江蘺。郎君官貴施行馬，東閣無因更重窺。”"
                },
                {
                    "paragraph": "試碾露芽烹白雪，",
                    "zhushu": "邦衡：囯史𥙷：風俗貴茶，茶之品益衆。福州有方山之露芽。"
                },
                {
                    "paragraph": "休粘霜蘂嚼黃金。扁舟又截平湖去，欲訪孤山支遁林。",
                    "zhushu": "厚：桑門：支遁，字道林。謝安寓居㑹稽，與王羲之、許詢、支遁軰遊處。",
                    "type": 2
                },
                {
                    "paragraph": "湖上青山翠作堆，葱葱鬱鬱氣佳哉。",
                    "zhushu": "縯：後漢光武紀：望氣者蘇伯阿望見舂陵郭，唶曰：“氣佳哉！鬱鬱葱葱然。”"
                },
                {
                    "paragraph": "笙歌叢裏抽身出，雲水光中洗眼來。白足赤髭迎我𥬇，",
                    "zhushu": "援：劉禹錫云：在席硯者，多旁行四句之書；備將迎者，皆赤髭白足之侣。白足、赤髭，皆髙僧也。○堯卿：𦋺賔佛䭾耶舎尊者，髭赤，時人號爲“赤髭論主”。"
                },
                {
                    "paragraph": "拒霜黃菊爲誰開。",
                    "zhushu": "厚：杜詩九日寄岑參云：是節東籬菊，紛披爲誰秀。又：“采采黄金花，何由蒲衣䄂。”"
                },
                {
                    "paragraph": "明年桑苧煎茶處，憶着衰翁首重廻。",
                    "zhushu": "皎然：有九日與陸羽煎茶詩。羽自號桑苧翁，余來年九日，去此乆矣。",
                    "type": 2
                },
                {
                    "paragraph": "過雲龍山人張天𩦸",
                    "zhushu": "",
                    "type": 2
                },
                {
                    "paragraph": "郊原雨𥘉足，風日清且好。病守亦欣然，肩輿白雲道。荒田咽蛩蚓，村巷懸棃棗。下有幽人居，閉門空雀噪。西風髙正厲，落葉紛可掃。孤僮卧斜日，病馬放秋草。墟里通有無，垣墻任摧倒。君家本冠盖，絲竹閙鄰保。脫身聲利中，",
                    "zhushu": "元：杜牧之詩：“脫身簿尉中。”"
                },
                {
                    "paragraph": "道德自濯澡。躬耕抱羸疾，",
                    "zhushu": "次公：陶潜云：“躬耕自資，遂抱羸疾。”"
                },
                {
                    "paragraph": "奉養百歳老。詩書膏吻頰，菽水媚翁媪。",
                    "zhushu": "師：孔子曰：“啜菽飲水盡其懽，斯謂之孝。”"
                },
                {
                    "paragraph": "飢寒天隨子，𣏌菊自擷芼。",
                    "zhushu": "縯：陸龜蒙自號天隨子，常食𣏌菊。及夏五月，枝葉老硬，氣味苦澁，猶食不已。因作𣏌菊賦以自廣云：“爾𣏌未𣗥，爾菊未莎，其如余何。”"
                },
                {
                    "paragraph": "慈孝董邵南，雞狗相乳抱。",
                    "zhushu": "厚：韓退之詩：“嗟我董生孝且慈，人不識，惟有天公知。”生祥下瑞無時期。家有狗乳岀求食，雞來哺其兒。"
                },
                {
                    "paragraph": "吾生如寄耳，",
                    "zhushu": "次公：曹孟德詩全語。○師云：謝安書：“人生如寄耳。”"
                },
                {
                    "paragraph": "歸計失不早。故人豈敢忘，但恐迫華皓。從君學種秫，",
                    "zhushu": "厚：晋陶潜爲彭澤令，在縣公田悉令種秫，曰：“使吾常醉於酒，足矣。”"
                },
                {
                    "paragraph": "斗酒時相勞。",
                    "zhushu": "援：楊惲曰：“𡻕時伏臘，斗酒自勞。”",
                    "type": 2
                },
                {
                    "paragraph": "訪張山人得山中字二首",
                    "zhushu": "",
                    "type": 2
                },
                {
                    "paragraph": "魚龍隨水落，",
                    "zhushu": "子仁：杜詩：“水落魚龍夜。”又云：“魚龍廻夜水。”"
                },
                {
                    "paragraph": "猿鶴喜君還。",
                    "zhushu": "次公：孔稚圭北山移文云：“蕙帳空𠔃夜鶴怨，山人去𠔃曉猿驚。”"
                },
                {
                    "paragraph": "舊隱丘墟外，新堂紫翠間。",
                    "zhushu": "次公：杜牧之詩：“千峯横紫翠。”"
                },
                {
                    "paragraph": "野麋馴杖屨，幽桂出榛菅。",
                    "zhushu": "次公：退之寄崔二十六云：“稱多量少鑒裁宻，豈念幽桂遺榛菅。”"
                },
                {
                    "paragraph": "洒掃門前路，山公亦愛山。",
                    "zhushu": "張：故居爲大水所壞，新卜此室故居之東。○援：山公，山簡也。公自謂。",
                    "type": 2
                },
                {
                    "paragraph": "萬木鎮雲龍，",
                    "zhushu": "山名。"
                },
                {
                    "paragraph": "天留與戴公。",
                    "zhushu": "次公：雲龍山，則張山人所居之地也。戴公豈以戴安道比之耶？○子仁：戴符甞乞買山錢於于頔，詩意或指此。又，潤州有戴公山。"
                },
                {
                    "paragraph": "路迷山向背，",
                    "zhushu": "啇老：後漢地理志：“衡山九向九背。”"
                },
                {
                    "paragraph": "人在瀼西東。",
                    "zhushu": "縯：瀼水在𧃍州奉節縣，岀於山谷間，南入江。楚俗謂水可涉者爲瀼。杜詩：“瀼西瀼東一萬家。”甫甞寓居瀼西，復還瀼東也。"
                },
                {
                    "paragraph": "薺麥餘春雪，",
                    "zhushu": "倬：退之琴操云：“霜雪貿貿，薺麥之茂。”"
                },
                {
                    "paragraph": "櫻桃落晚風。入城都不記，歸路醉眠中。",
                    "zhushu": "",
                    "type": 2
                },
                {
                    "paragraph": "雨中過舒教授",
                    "zhushu": "",
                    "type": 2
                },
                {
                    "paragraph": "踈踈簾外竹，瀏瀏竹間雨。牎扉靜無塵，几硯寒生霧。美人樂幽獨，",
                    "zhushu": "次公：指言舒教授也。"
                },
                {
                    "paragraph": "有得縁無慕。坐依蒲褐禪，起聽風甌語。客來澹無有，洒掃凉冠屨。濃茗洗積昏，妙香淨浮慮。",
                    "zhushu": "子仁：杜詩云：“心清聞妙香。”"
                },
                {
                    "paragraph": "歸來北堂闇，二微螢渡。此生憂患中，一餉安閑處。飛鳶悔前𥬇，",
                    "zhushu": "厚：馬援謂官属曰：吾從弟少游，常哀吾慷慨多大志，曰：“士生一丗，但取衣食𦆵足，乗下澤車，騎欵叚馬，郷里稱善人，足矣。至求盈滿，但自苦耳。”當吾在浪泊萬里間，虜未㓕之時，下潦上霧，毒氣熏蒸，仰視飛鳶跕跕墮水中，卧念少游平生時語，何可得也！"
                },
                {
                    "paragraph": "黃犬悲晚悟。",
                    "zhushu": "援：李斯臨刑，謂中子曰：“吾欲與若復牽黄犬，俱岀上蔡東門逐狡兎，豈可得乎？”"
                },
                {
                    "paragraph": "自非陶靖節，誰識此間趣。",
                    "zhushu": "次公：陶淵明，號靖節先生。",
                    "type": 2
                },
                {
                    "paragraph": "正月二十日，與潘、郭二生出郊㝷春，忽記去年是日同至女王城作詩，乃和前韻",
                    "zhushu": "安：國志林云：黄州東十五里有永安城，而俗謂女王城。",
                    "type": 2
                },
                {
                    "paragraph": "東風未肯入東門，走馬還㝷去歳村。人似秋鴻來有信，事如春夢了無痕。江城白酒三盃釅，野老蒼顔一𥬇温。已約年年爲此㑹，故人不用賦招䰟。",
                    "zhushu": "次公：楚辝：“宋玉怜哀屈原忠而斥棄，愁懣山澤，䰟魄放佚，厥命將落，故作招䰟，欲以復其精神，延其年壽，外陳四方之惡，内崇楚囯之美，以諷諌懷王，兾其覺悟而還之也。”",
                    "type": 2
                },
                {
                    "paragraph": "大寒歩至東坡贈巢三",
                    "zhushu": "",
                    "type": 2
                },
                {
                    "paragraph": "春雨如暗塵，",
                    "zhushu": "思文：唐崔魯華清宫詩：“濕雲如夢雨如塵。”"
                },
                {
                    "paragraph": "春風吹倒人。東坡數間屋，巢子誰與鄰。空牀歛敗絮，破竈鬱生薪。相對不言寒，哀哉知我貧。",
                    "zhushu": "縯：史記：管仲曰：“吾甞與鮑叔賈，分財利多自與，鮑叔不以我爲貪，知我貧也。”"
                },
                {
                    "paragraph": "我有一瓢酒，獨飲良不仁。未能頳我頰，聊復濡子脣。故人千鍾禄，",
                    "zhushu": "子仁：杜詩：“厚禄故人書断絶。”"
                },
                {
                    "paragraph": "馭吏醉吐茵。",
                    "zhushu": "厚：前漢丙吉傳：吉馭吏嗜酒，数逋蕩，甞從吉岀，醉嘔丞相車上。西曹王吏白欲斥之。吉曰：“以醉飽之失去，使此人將復何所容？西曹第忍之，此不過沔丞相車茵耳。”"
                },
                {
                    "paragraph": "那知我與子，坐作寒螿聲。弩力莫怨天，我爾皆天民。行看花柳動，共享無邊春。",
                    "zhushu": "",
                    "type": 2
                },
                {
                    "paragraph": "殘臘獨出二首",
                    "zhushu": "",
                    "type": 2
                },
                {
                    "paragraph": "幽㝷本無事，獨往意自長。釣魚豐樂橋，採𣏌逍遥堂。羅浮春欲動，雲日有清光。處處野梅開，",
                    "zhushu": "厚：杜子美西郊詩：“江路野梅香。”"
                },
                {
                    "paragraph": "家家臘酒香。路逢眇道士，疑是左元放。",
                    "zhushu": "厚：神仙傳：左慈，字元放。徐墮有道術，居丹徒。慈過之。墮門下客欺慈云：“徐公不在。”慈便去。客即報徐公：“有一老翁眇目，吾見其不急之人，因欺之云：‘公不在矣。’”公曰：“咄咄！此是左公過我，汝曹那得欺之？”次公放作“方”字声讀，毛詩有此格，具載筆談。"
                },
                {
                    "paragraph": "我欲從之語，恐復化爲羊。",
                    "zhushu": "縯：後漢𨓜民傳：曹操忌左慈，欲殺之。慈走入羊羣。操知不可得，乃令就羊中告之曰：“不復相殺，本試君術耳。”忽有一老羝屈前兩𦡀，人立而言曰：“遽如許。”即往赴之，而羊数百並屈膝人立，云：“遽如許。”遂莫知所取焉。"
                },
                {
                    "paragraph": "江邊有微行，",
                    "zhushu": "次公：詩七月：“遵彼微行。”注：“墻下徑也。”"
                },
                {
                    "paragraph": "詰曲背城市。平湖春早合，歩到栖禪寺。堂堂不見人，老稚掩𨵿睡。所營在一食，",
                    "zhushu": "子仁：陶詩：“傾身營一飽，少許便有餘。”"
                },
                {
                    "paragraph": "食已寕復事。客來豈無得，施子靜掃地。風松獨不靜，送我作皷吹。",
                    "zhushu": "",
                    "type": 2
                },
                {
                    "paragraph": "被酒獨行徧至子雲威徽先覺四𥠖之舎三首",
                    "zhushu": "",
                    "type": 2
                },
                {
                    "paragraph": "半醒半醉問諸𥠖，",
                    "zhushu": "次公：杜牧詩：“半醒半醉遊三日。”"
                },
                {
                    "paragraph": "竹刺藤梢歩歩迷。",
                    "zhushu": "厚：杜詩：“竹寒沙碧浣花溪，橘刺藤梢咫尺迷。”"
                },
                {
                    "paragraph": "但㝷牛豕覔歸路，",
                    "zhushu": "次公：韓非子載啇太宰問市南門之外，牛豕何多？"
                },
                {
                    "paragraph": "家在牛欄西復西。",
                    "zhushu": "堯祖：李賀詩：“家住錢塘東復東。”",
                    "type": 2
                },
                {
                    "paragraph": "揔角𥠖家三小童，",
                    "zhushu": "縯：詩：“緫角丱𠔃。”"
                },
                {
                    "paragraph": "口吹葱葉送迎翁。莫作天涯萬里意，",
                    "zhushu": "厚：古詩：“相去萬餘里，各在天一涯。”"
                },
                {
                    "paragraph": "谿邊自有舞雩風。",
                    "zhushu": "援：論語：“風乎舞雩，詠而歸。”【增刋】胡律詩之作，用字平仄，丗固有定體，衆共守之。然不若時用変體，如兵之出竒，変化無窮，以驚丗駭目。如此二詩。",
                    "type": 2
                },
                {
                    "paragraph": "符老風情奈老何，朱顔减盡𩯭絲多。投梭毎困東鄰女，",
                    "zhushu": "縯：晋書：謝鯤鄰家卨氏女有美色，鯤甞挑之，女投梭，折其兩齒。時人爲之語曰：“任逹不已，幼輿折齒。”鯤聞之，傲然長嘯曰：“猶不廢我嘨歌。”"
                },
                {
                    "paragraph": "換扇唯逢春夢婆。",
                    "zhushu": "是日復見符林秀才，說換扇之事。",
                    "type": 2
                },
                {
                    "paragraph": "酬荅上",
                    "zhushu": "",
                    "type": 2
                },
                {
                    "paragraph": "詩五十九首",
                    "zhushu": "",
                    "type": 2
                },
                {
                    "paragraph": "次韻王誨夜坐",
                    "zhushu": "",
                    "type": 2
                },
                {
                    "paragraph": "爱君東閣能延客，",
                    "zhushu": "縯：前漢：“公孫丞相開東閤以延賢人。”"
                },
                {
                    "paragraph": "顧我閑官不計貟。䇿杖頻過如未厭，卜居相近豈辭遷。莫將詩句驚揺落，",
                    "zhushu": "縯：九辨：“䔥瑟𠔃草木落而変衰。”○子仁：老杜詩：“摇落巫山暮，寒江東北流。”"
                },
                {
                    "paragraph": "漸喜樽罍省撲縁。",
                    "zhushu": "援：莊子：“適有蚊䖟撲縁。”"
                },
                {
                    "paragraph": "但約月明池上𪧐，夜深同看水中天。",
                    "zhushu": "",
                    "type": 2
                },
                {
                    "paragraph": "次韻張安道讀杜詩",
                    "zhushu": "任：熈寕四年辛亥五月作。",
                    "type": 2
                },
                {
                    "paragraph": "大雅𥘉微缺，流風困暴豪。張爲詞客賦，變作楚臣騷。",
                    "zhushu": "次公：李白古風云：“大雅乆不作，吾衰意誰陳。”唐人哭杜甫云：“擬屈孤墳破，重敎大雅生。”又荀子有雲、蚕等賦。其後文選所載两都、二京，皆詞茖之所爲也。屈原作離騷經，𥘉有“騷”之名。"
                },
                {
                    "paragraph": "展轉更崩壞，紛綸閱俊髦。地偏蕃怪産，源失亂狂濤。粉黛迷真色，魚鰕易豢牢。誰知杜陵傑，名與謫仙髙。",
                    "zhushu": "縯：賀知章見李白曰：“子謫仙人也。”甫與白斉名，丗稱李杜。韓退之云：“李杜文章在，光熖万丈長。”○次公：杜陵，指言子美，以其家在杜陵也。"
                },
                {
                    "paragraph": "掃地収千軌，爭標看兩艘。",
                    "zhushu": "縯：唐盧肇競渡詩：“向道是龍剛不信，果然奪得錦標歸。”"
                },
                {
                    "paragraph": "詩人例窮苦，天意遣奔逃。",
                    "zhushu": "次公：此言李、杜二公以詩而窮。值時之乱，李公謫夜郎，後歸寓潯陽，而杜公由同谷來蜀，且之梓，之閬，之𧃍，之荆南，之潭、衡也。"
                },
                {
                    "paragraph": "塵闇人亡鹿，",
                    "zhushu": "縯：秦失其鹿，天下共逐之。此言明皇天宝之亂。○次公：列子：“鄭人有薪於野者，遇駭鹿，御而擊之。恐人見之也，遽藏之隍中，覆之以蕉，不勝其喜。俄而遺其所藏之處，遂以爲夢。”今句盖言遭丗之故，其得失無常也。舊注所引非是。"
                },
                {
                    "paragraph": "溟翻帝斬鼇。",
                    "zhushu": "厚：女蝸錬五色石𥙷天，断鼇足以立四極。此言粛宗誅安史，再造唐室。"
                },
                {
                    "paragraph": "艱危思李牧，",
                    "zhushu": "縯：漢文帝聞馮唐言：“廉頗、李牧之爲將，何憂匈奴哉！”"
                },
                {
                    "paragraph": "述作謝王褒。",
                    "zhushu": "厚：前漢王褒作中和、樂職、宣布詩，益州刺史奏褒有軼村，上乃徴褒爲聖主得賢臣頌。上令與張子僑等並待詔。"
                },
                {
                    "paragraph": "失意各千里，哀鳴聞九皐。",
                    "zhushu": "次公：詩曰：“鶴鳴于九皐，聲聞于天。”"
                },
                {
                    "paragraph": "騎鯨遁滄海，",
                    "zhushu": "縯：杜甫送孔巢父詩云：“若逢李白騎鯨魚，道甫問信今何如。”"
                },
                {
                    "paragraph": "捋虎得綈袍。",
                    "zhushu": "厚：莊子載孔子見盗跖，歸見柳下季曰：“料虎頭，編虎鬚，幾不免虎口。”湏賈見范睢寒，取一綈袍賜之。睢曰：“綈袍恋恋，有故人之意。”盖甫入蜀依嚴武，武暴戾，以甫爲節度參謀，而屡欲殺之也。"
                },
                {
                    "paragraph": "巨筆屠龍手，",
                    "zhushu": "縯：莊子：“朱泙漫學屠龍，枝成而無所用其巧。”"
                },
                {
                    "paragraph": "微官似馬曹。",
                    "zhushu": "厚：晋王徽之爲騎曹參軍，桓中問：“卿署何曹？”曰：“似是馬曹。”"
                },
                {
                    "paragraph": "迂踈無事業，醉飽死遊遨。",
                    "zhushu": "縯：杜甫客耒陽，遊衡山，阻水，聶令具舟迎之，乃得還。令饋牛炙白酒，大醉而卒。"
                },
                {
                    "paragraph": "簡牘儀刑在，兒童篆刻勞。",
                    "zhushu": "厚：楊子：“彫蟲篆刻，壯夫不爲。”"
                },
                {
                    "paragraph": "今誰主文字，公合抱旌旄。",
                    "zhushu": "堯卿：謂安道爲文章盟主。○子仁：韓退之詩：“文字銳氣在，輝輝見旌麾。”"
                },
                {
                    "paragraph": "開卷遥相憶，知音兩不遭。般斤思郢質，",
                    "zhushu": "次公：莊子曰：郢人堊漫其鼻端，若蠅翼，使匠石斵之。匠石運斤成風，聽而斵之，盡堊而鼻不傷，郢人止不失容。宋元君聞之，召匠石曰：“甞試爲寡人爲之。”匠石曰：“臣則甞能斵之。雖然，臣之質死乆矣。”掦子云：“般之揮斤。般盖古之巧於用斤者，亦匠石之謂矣。”"
                },
                {
                    "paragraph": "鯤化陋鰷濠。",
                    "zhushu": "縯：莊子：“北溟有漁，其名爲鯤，化而爲鵬，不知其幾千里。”莊子與惠子遊於濠梁。莊子曰：“鯈魚出遊從容，是魚樂也。”"
                },
                {
                    "paragraph": "恨我無佳句，時蒙致白醪。慇懃理黃菊，未遣没蓬蒿。",
                    "zhushu": "",
                    "type": 2
                },
                {
                    "paragraph": "和柳子玉過陳絶糧次韻二首",
                    "zhushu": "",
                    "type": 2
                },
                {
                    "paragraph": "風雨蕭蕭夜晦迷，不湏鳴呌強知時。",
                    "zhushu": "縯：詩：“風雨䔥蕭，雞鳴膠膠。”又云：“風雨如晦，雞鳴不已。”言君子乱丗不改其度也。"
                },
                {
                    "paragraph": "多才乆被天公怪，",
                    "zhushu": "師：晉史陸機傳：“人患才少，陸機更患其多。”○無己：退之双鳥詩：“天公怪兩鳥，各捉一處囚。”"
                },
                {
                    "paragraph": "闕食惟應㸑婦知。杜叟挽衣那及脛，",
                    "zhushu": "縯：杜詩云：“黄獨無苗山雪盛，短衣數挽不掩脛。”"
                },
                {
                    "paragraph": "顔公食粥敢言炊。",
                    "zhushu": "厚：顔真卿乞米帖云：“拙於生事，㪯家食粥已數月，今又罄乏，寔用憂煎。”"
                },
                {
                    "paragraph": "詩人情味真甞遍，試問於君厎事𧇊。",
                    "zhushu": "",
                    "type": 2
                },
                {
                    "paragraph": "如我自觀猶可厭，非君誰復肯相㝷。圗書跌宕悲年老，",
                    "zhushu": "厚：文選江文通恨賦：脫略公卿，跌宕文史。○堯卿：陶淵明文集序曰：文章不羣，詞彩精㧞，跌宕昭彰，獨超衆𩔖。"
                },
                {
                    "paragraph": "燈火青熒語夜深。",
                    "zhushu": "次公：青熒，灯燭光也。選有“炫燿青熒”。○師：杜詩：兒女燈前語夜深。○胡：杜詩：厨人語夜闌。"
                },
                {
                    "paragraph": "早𡻕便懷齊物志，微官敢有濟時心。南行千里成何事，一聽秋濤萬鼔音。",
                    "zhushu": "",
                    "type": 2
                },
                {
                    "paragraph": "自徑山回得吕察推詩用其韻招之𪧐湖上",
                    "zhushu": "",
                    "type": 2
                },
                {
                    "paragraph": "多君貴公子，愛山如愛色。心隨葉舟去，",
                    "zhushu": "次公：韓退之詩：共泛清湘一葉舟。"
                },
                {
                    "paragraph": "夢遶千山碧。新詩到中路，令我喜折屐。",
                    "zhushu": "縯：謝安傳：謝玄等旣破符堅，驛書至。安方對客圍碁，了無喜色。旣罷還内，過户限，心喜甚，不斍屐齒之折。"
                },
                {
                    "paragraph": "古來軒冕徒，",
                    "zhushu": "厚：莊子繕性篇：古之所謂得志者，非軒冕之謂也。物之儻來，寄也。故不爲軒冕肆志。"
                },
                {
                    "paragraph": "操捨兩悲慄。",
                    "zhushu": "援：莊子：操之則慄，捨之則悲。"
                },
                {
                    "paragraph": "數朝辤簮笏，兩脚得暫赤。",
                    "zhushu": "次公：韓退之詩：赤脚思當流。○厚：杜甫旱秋苦𤍠詩：南望青松架短壑，安得赤脚踏層氷。"
                },
                {
                    "paragraph": "歸來不入府，却走湖上宅。寵辱吾乆忘，",
                    "zhushu": "次公：老子：寵辱若驚。"
                },
                {
                    "paragraph": "寜畏官長詰。",
                    "zhushu": "縯：杜詩：醉則騎馬歸，頗遭官長罵。"
                },
                {
                    "paragraph": "飄然便欲去，誰在子思側。",
                    "zhushu": "厚：孟子：昔者魯繆公無人乎？子思之測，則不能安子思。"
                },
                {
                    "paragraph": "君能從我遊，出郭及未黒。",
                    "zhushu": "",
                    "type": 2
                },
                {
                    "paragraph": "荅任師中次韻",
                    "zhushu": "來詩，勸以詩酒自娱。",
                    "type": 2
                },
                {
                    "paragraph": "閑裏有深趣，常憂兒輩知。",
                    "zhushu": "見越州張中舎詩注。"
                },
                {
                    "paragraph": "已成歸蜀計，誰借買山資。",
                    "zhushu": "縯：戴符就㐮陽節度于頔求買山錢，頔與百萬。○厚：南史：王秀之爲晉平太守，朞年便求去，曰：“吾山資已足，豈可乆留，以妨賢路。”"
                },
                {
                    "paragraph": "丗事乆已謝，故人猶見思。平生不飲酒，對子敢論詩。",
                    "zhushu": "",
                    "type": 2
                },
                {
                    "paragraph": "沈諌議召遊湖不赴，明日得𩀱蓮於北山下，作一絶持献。沈旣見和，又别作一首，因用其韻",
                    "zhushu": "任曰：熈寕五年壬子十二月作。",
                    "type": 2
                },
                {
                    "paragraph": "湖上棠隂手自栽，",
                    "zhushu": "縯：召公奭治陜以西，廵行郷邑，有棠樹，央獄其下，人各得所懷，棠樹不敢伐，遂作𠂀棠之詩。"
                },
                {
                    "paragraph": "問公更得幾回來？水仙亦恐公歸去，",
                    "zhushu": "援：湖上有水仙王廟。○邦衡：按圖經：廟在錢塘門外二里。"
                },
                {
                    "paragraph": "故遣𩀱蓮一夜開。",
                    "zhushu": "",
                    "type": 2
                },
                {
                    "paragraph": "詔書行捧縷金牋，樂府應歌相府蓮。",
                    "zhushu": "縯：㠪儉爲南齊相，所薦皆名士，丗謂紅蓮映秋水。今號蓮幕，自儉始。○次公：李肇國史𥙷：于司空以樂府有想夫怜曲，名不佳，欲改之。坐客有𥬇者曰：“南朝相府曽有瑞蓮，號相府蓮。後有此曲，誤呼想夫怜。”"
                },
                {
                    "paragraph": "莫忘今年花發處，西湖西畔北山前。",
                    "zhushu": "明仲：按杭州圗經云：“北髙峯在靈𨼆寺後。”又云：“北山之形如獅子，名獅子峯。”",
                    "type": 2
                },
                {
                    "paragraph": "和歐陽少師㑹老堂次韻",
                    "zhushu": "",
                    "type": 2
                },
                {
                    "paragraph": "一時冠盖盡嚴終，",
                    "zhushu": "次公：嚴助、終軍二子皆少年之貴。"
                },
                {
                    "paragraph": "舊德年來豈易逢？聞道堂中延蓋叟，",
                    "zhushu": "縯：曹参爲齊相，甞避正寢以延盖公。"
                },
                {
                    "paragraph": "定應牀下拜梁松。",
                    "zhushu": "厚：馬援有疾，梁松候之，拜牀下。援曰：“我乃松父友也。雖貴，何得失其序乎？”"
                },
                {
                    "paragraph": "蠧魚自曬閑箱篋，",
                    "zhushu": "縯：丗說：郝𨺚以七月七日曬書。"
                },
                {
                    "paragraph": "科斗長収古鼎鍾。",
                    "zhushu": "科斗，詳見石鼔詩注。○子仁：謂歐陽公収古鼎鍾銘刻最多，見集古目録。"
                },
                {
                    "paragraph": "我欲弃官重問道，寸莛何以得舂容。",
                    "zhushu": "縯：東方朔荅客難言“以筳撞鐘，豈能發其音声”。韓詩：“東野不囬頭，有如寸筳撞。”巨鐘。○援：禮記學記：“待其從容，然後能盡其聲。”注云：從，讀如戈舂之舂。",
                    "type": 2
                },
                {
                    "paragraph": "和歐陽少師寄趙少師次韻",
                    "zhushu": "",
                    "type": 2
                },
                {
                    "paragraph": "朱門有遺啄，千里來燕雀。公家冷如冰，百呼無一諾。平生親友半遷逝，公雖不怪旁人愕。丗事如今臘酒醲，交情自古春雲薄。二公凛凛和非同，疇昔心親豈貌從。",
                    "zhushu": "次公：韓詩：“心親如貌敬。”"
                },
                {
                    "paragraph": "白鬚相映松間鶴，清句更",
                    "zhushu": "平。"
                },
                {
                    "paragraph": "酬雪裏鴻。何日揚雄一㕓足，",
                    "zhushu": "縯：揚雄居岷山之陽，有宅一區，有田一㕓。"
                },
                {
                    "paragraph": "却追范蠡五湖中。",
                    "zhushu": "援：史記：“范蠡泛扁舟，逰五湖。”",
                    "type": 2
                },
                {
                    "paragraph": "次韻孔文仲推官見贈",
                    "zhushu": "",
                    "type": 2
                },
                {
                    "paragraph": "我本麋鹿性，諒非伏轅姿。",
                    "zhushu": "次公：戰國策言：“𩦸伏塩車而上大山，負轅不能上。”又，漢武帝曰：“局促效轅下駒。”"
                },
                {
                    "paragraph": "君如汗血馬，",
                    "zhushu": "縯：前漢大宛傳：“宛别邑七十餘城，多善馬。汗血，言其先天馬子也。”注：以汗從肩膞岀如血，故名“汗血”。"
                },
                {
                    "paragraph": "作駒已權竒。",
                    "zhushu": "厚：李白天馬歌：“天馬來從月攴窟，背爲虎文龍翼骨。馬嘶青雲振緑髮，蘭筋權竒走滅没。”○援：顔延年馬賦曰：“雄志倜儻，精權竒𠔃。”○任：前漢礼樂志郊祀歌：“太一况，天馬下。霑赤汗，沬流赭。志俶倘，精權竒。籋浮雲，掩上馳。”"
                },
                {
                    "paragraph": "齊驅大道中，並帶鑾鑣馳。",
                    "zhushu": "厚：詩：“輶車銮鑣，載獫𤢔獢。”"
                },
                {
                    "paragraph": "聞聲自决驟，",
                    "zhushu": "次公：莊子：“麋鹿見之，决驟以土。”云：“我本麋鹿性故也。”"
                },
                {
                    "paragraph": "那復受縶維。",
                    "zhushu": "厚：白駒詩云：“縶之維之。”"
                },
                {
                    "paragraph": "謂君朝發燕，秣楚日未欹。",
                    "zhushu": "援：顔延年賦：“旦刷幽燕，晝秼荆越。”○次公：李白天馬歌：“雞鳴刷燕晡秣越，神行電邁躡恍愡。”"
                },
                {
                    "paragraph": "云何中道止，連蹇驢騾隨。",
                    "zhushu": "厚：賈𧨏賦：“騰駕罷牛，𩥵蹇馿𠔃。”○次公：楊雄反騷云：“馿騾連蹇而齊足。”"
                },
                {
                    "paragraph": "金鞍冒翠錦，玉勒垂青𢇁。",
                    "zhushu": "厚：杜詩騘馬行：“赤汗微生白雪毛，銀鞍𨚫覆香羅帕。”髙都護騘馬行：“青𢇁駱頭爲君老。”梁簡文帝紫騮詩：“青絲懸玉蹬。”"
                },
                {
                    "paragraph": "旁觀信美矣，自揣良厭之。均爲人所勞，何必陋鹽輜。",
                    "zhushu": "厚：戰囯䇿汙明。見春申君曰：“夫𩦸之齒至矣，服塩車而上太行，瀌汗灑也。白汗交流，中坂迁延，負轅而不能上。伯樂遭之，下車攀而哭之。𩦸於是俛而噴，俯而鳴，見伯樂之知己也。”○援：賈𧨏賦：“𩦸垂兩耳，伏塩車𠔃。”○次公：李太白天馬歌：“崔嵬塩車上峻坂。”"
                },
                {
                    "paragraph": "君看立仗馬，不敢鳴且窺。",
                    "zhushu": "縯：李林甫以語動諌官曰：“君等濁，不見立仗馬乎？終日無聲，而飫三品芻豆。一鳴，則黜之矣。後雖欲不鳴，得乎？”由是諌諍路遂絶。"
                },
                {
                    "paragraph": "調習困鞭箠，僅存骨與皮。人生各有志，此論我乆持。他人聞定𥬇，聊與君子期。空堦卧積雨，病骨煩撑支。秋草上垣墻，霜葉鳴堦墀。門前自無客，敢作揚雄麾。",
                    "zhushu": "援：揚子曰：“在夷貃則引之，𠋣門墻則麾之。”"
                },
                {
                    "paragraph": "候吏報君來，弭節江之湄。",
                    "zhushu": "縯：離騷：“吾令羲和弭節𠔃，望崦嵫而勿迫。”○厚：班彪北征賦：“釋余馬於彭陽𠔃，且弭節而息思。”○次公：爾雅：“水草交曰湄。”"
                },
                {
                    "paragraph": "一對髙人談，稍忘俗吏卑。今朝枉詩句，粲如鳯來儀。上山絶梯磴，堕海迷津涯。怜我枯槁質，借潤生華滋。",
                    "zhushu": "厚：後漢郭伋傳：帝勞之曰：“賢能太守，帝城不逺，河潤九里，兾京師蒙福。”○次公：莊子：“河潤九里。”古詩：“緑葉發華滋。”"
                },
                {
                    "paragraph": "豈效丗俗人，洗刮求瘢痍。",
                    "zhushu": "縯：後漢趙壹賦：“所好則鑚皮出其毛羽，所惡則洗垢求其瘢㾗。”"
                },
                {
                    "paragraph": "賢明日登用，清廟歌緝熈。",
                    "zhushu": "厚：詩清廟，祀文王也。維清，奏象舞也。“維淸緝熈，文王之典。”"
                },
                {
                    "paragraph": "胡不學長卿，預作封禪詞。",
                    "zhushu": "援：司馬相如未死時著書一卷，言封禪事。旣死，武帝求得之。",
                    "type": 2
                },
                {
                    "paragraph": "和致仕張郎中春畫",
                    "zhushu": "",
                    "type": 2
                },
                {
                    "paragraph": "投紱歸來萬事輕，",
                    "zhushu": "厚：潘安仁秋興賦：“且歛祍以歸來𠔃，忽投紱以髙邁。”"
                },
                {
                    "paragraph": "消磨未盡秪風情。舊因蓴菜求長假，",
                    "zhushu": "援：晉張翰爲齊王囧掾，因秋風起，思吴中菰菜、蓴羮、鱸魚膾，遂命駕而歸。"
                },
                {
                    "paragraph": "新爲楊枝作短行。",
                    "zhushu": "縯：白居昜妾樊素善歌，小蛮善舞。甞有詩“櫻桃樊素口，楊柳小蛮腰”。曰：“旣年髙邁，而小蛮方豊艶，因爲楊柳枝詞以託意。”"
                },
                {
                    "paragraph": "不禱自安縁壽骨，深藏難没是詩名。淺斟盃酒紅生頰，細琢歌詞穩稱聲。",
                    "zhushu": "次公：“細琢歌詞”，則張善爲小詞也。"
                },
                {
                    "paragraph": "蝸殻卜居心自放，",
                    "zhushu": "縯：焦先、楊沛並作小廬，形如蝸牛殻，故曰“蝸牛廬”。"
                },
                {
                    "paragraph": "蠅頭冩字眼能明。",
                    "zhushu": "厚：齊衡陽王鈞甞手自細書五經，置于巾箱，以備遺忘。賀玠問曰：“殿下家自足墳素，復何湏蠅頭細書藏巾箱中？”"
                },
                {
                    "paragraph": "盛衰閱過君應𥬇，寵辱年來我亦平。",
                    "zhushu": "子仁：老子：寵辱若驚。"
                },
                {
                    "paragraph": "跪履數從圯下老，",
                    "zhushu": "援：張良常游下邳圯上，有一老父直墮其履，頋謂良曰：“孺子下取履。”良下取履，因跪進。父以足受之，曰：“孺子可教。”"
                },
                {
                    "paragraph": "𨓜書閑問濟南生。",
                    "zhushu": "厚：伏生，濟南人，故爲秦博士。秦時禁書，伏生壁藏之。孝文時，求能治尚書者，聞有伏生，欲召之。生年九十餘，不可徵，乃使晁錯往受業。"
                },
                {
                    "paragraph": "東風屈指無多日，只恐先春鶗䳏鳴。",
                    "zhushu": "縯：離騷經：恐鶗䳏之先鳴𠔃，使夫百草之不芳。",
                    "type": 2
                },
                {
                    "paragraph": "正月九日有美堂飲醉歸徑睡，五皷方醒，不復能眠，起閱文書，得鮮于子駿所寄古意，作雜興一首荅之",
                    "zhushu": "駒父：按：杭州圖經：有美堂在郡城吴山。嘉祐二年，按：摯出守杭州，朱仁宗賜詩，首章云：“地有湖山美”，因以名堂也。",
                    "type": 2
                },
                {
                    "paragraph": "衆人事紛擾，志士獨悄悄。何異琵琶絃，常遭腰皷閙。三杯忘萬慮，醒後還皎皎。",
                    "zhushu": "縯：退之詩：數杯澆腸雖暫醉，皎皎萬慮醒還新。"
                },
                {
                    "paragraph": "有如轆轤索，已脫重縈繞。家人自有約，始慕陳婦孝。可怜原巨先，放蕩今誰吊。",
                    "zhushu": "縯：漢書：原渉，字巨先。或譏渉曰：“子本吏二千石之丗，結髮自修，以行䘮推財礼譲爲名，正復讎取，𬽦　猶不失仁義，何故自放縱爲輕俠之徒乎？”涉應曰：“子獨不見家人寡婦邪？始自約敕之時，意乃慕宋伯姫及陳孝婦。不幸一爲盗賊所汙，遂行滛佚。知其非礼，吾猶此矣。”○次公：按，顔師古注曰：陳孝婦者，其夫當行，戒属孝婦曰：“汝善養吾母。”孝婦曰：“諾。”夫死，孝婦養姑愈固。其父母欲嫁之，孝婦欲自殺。父母懼，遂使養姑。淮陽太守以聞，朝廷髙其義，號曰孝婦。"
                },
                {
                    "paragraph": "平生嗜羊炙，識味肯輕飽。烹蛇啖蛙蛤，頗訝能稍稍。",
                    "zhushu": "援：退之南食詩：“我來禦魑魅，自冝味南烹。惟蛇舊所識，實憚口眼獰。”又食蝦蟇詩：“彊號爲蛙蛤，於實無所較。”余𥘉不下喉，近亦能稍稍。"
                },
                {
                    "paragraph": "憂來自不寐，起視天漢渺。欄干玉繩低，",
                    "zhushu": "縯：謝眺詩：“玉䋲低建章。”○次公：曹子建云：“北斗闌干。”"
                },
                {
                    "paragraph": "耿耿太白暁。",
                    "zhushu": "縯：退之詩：“東方未明大星没，獨有太白配殘月。”",
                    "type": 2
                },
                {
                    "paragraph": "次韻荅章傳見贈",
                    "zhushu": "",
                    "type": 2
                },
                {
                    "paragraph": "並生天地宇，同閱古今宙。",
                    "zhushu": "次公：四方上下曰宇，古往今來曰宙。"
                },
                {
                    "paragraph": "視下則有髙，無前孰爲後。逹人千鈞弩，一弛難再彀。",
                    "zhushu": "厚：南史：“宋髙祖軍中多萬鈞弩，所至摧䧟。”○次公：戰國䇿曰：“千鈞之弩，潰癰。”○子仁：范傳正李太白墓碑云：千鈞之弩，一發不中，則當摧撞折牙，永息機用，安能效碌碌者蘇而復上哉！"
                },
                {
                    "paragraph": "下士沐猴冠，",
                    "zhushu": "縯：韓生說項羽不從，生曰：“人謂楚人沐猴而冠，果然。”"
                },
                {
                    "paragraph": "已繫猶跳驟。欲將駒過𨻶，",
                    "zhushu": "援：莊子：人生天地間，如白駒之過𨻶。"
                },
                {
                    "paragraph": "坐待石穿溜。",
                    "zhushu": "厚：枚乗云：大山之溜穿石，漸靡使之然也。"
                },
                {
                    "paragraph": "君看漢唐主，宫殿悲麥秀。",
                    "zhushu": "縯：萁子過商宫室，感其生禾黍，作麥秀之詩曰：麥秀漸漸𠔃，禾黍油油。彼狡童𠔃，不與我好也。"
                },
                {
                    "paragraph": "而况彼區區，何異一醉冨。",
                    "zhushu": "厚：詩曰：彼昏不知，一醉日冨。箋云：無知之人，飲酒一醉，自謂日益冨。"
                },
                {
                    "paragraph": "鷄鶋非所養，俯仰眩金奏。",
                    "zhushu": "次公：鶢鶋，海鳥也。左傳：感文仲不智者三，其一祀鶢鶋，乃此矣。莊子：有海鳥止於魯郊，魯侯御而觴之于廟，奏九韶以爲樂，具太牢以爲膳。鳥乃眩視憂悲，不敢飲食，三日而死。此以己飬鳥也，非以鳥養鳥也。"
                },
                {
                    "paragraph": "髑髏有餘樂，不博南靣后。",
                    "zhushu": "縯：莊子之楚，見空髑髅，檄以馬箠，因而問之。髑髅見夢曰：“死則無君於上，無臣於下，亦無四時之事，從然以天地爲春秋，雖南靣王樂不能過也。”莊子曰：“吾使司命復子形，爲子骨肉肌膚，反子父母妻子，子欲之乎？”髑髏曰：“吾安能弃南面王樂，而復爲人間之勞乎？”"
                },
                {
                    "paragraph": "嗟我昔少年，守道貧非疚。",
                    "zhushu": "厚：莊子：原憲對子貢曰：“無財謂之貧，學道不能行謂之病。”憲，貧也，非病也。○次公：疚者，亦病也。如“内省不疚”，“行前定則不疚”，皆言不病。"
                },
                {
                    "paragraph": "自從出求仕，役物恐見囿。",
                    "zhushu": "次公：莊子曰：“方且爲物役。”又云：“皆囿於物。”"
                },
                {
                    "paragraph": "馬融旣依梁，",
                    "zhushu": "援：馬融懲於鄧氏，不敢復違忤勢家，遂爲梁兾草奏誣李固，又作大將軍西第頌，頗爲正直所羞。"
                },
                {
                    "paragraph": "班固亦仕竇。",
                    "zhushu": "縯：班固爲郎，竇憲出征匈奴，以固爲中護軍，與參議。及竇敗，固死獄中。"
                },
                {
                    "paragraph": "效嚬豈不欲，",
                    "zhushu": "厚：莊子：“西施病，捧心而嚬。里之醜人見而美之，亦捧心而嚬。”"
                },
                {
                    "paragraph": "頑質謝鐫鏤。",
                    "zhushu": "次公：先生詩案云：熈寕六年正月作此詩，言某不能效班、馬二人苟容依附也。"
                },
                {
                    "paragraph": "側聞長者言，",
                    "zhushu": "子仁：司馬迁荅任安書云：“僕非敢如是也，雖罷駑，亦側聞長者遺風矣。”"
                },
                {
                    "paragraph": "婞直非養壽。",
                    "zhushu": "援：離騷經：余曰：“鯀婞直以亡身𠔃，終然夭乎羽山之野。”"
                },
                {
                    "paragraph": "唾靣慎勿拭，",
                    "zhushu": "縯：唐婁師徳教其弟耐事，弟曰：“人有唾靣，㓗之乃己。”師徳曰：“未也。㓗之是違其怒，正使自乾耳。”"
                },
                {
                    "paragraph": "出跨當俛就。",
                    "zhushu": "厚：前漢韓信傳：淮隂少年侮信曰：“能死，刺我；不然，出跨下。”於是信熟視，俛出跨下。一市皆𥬇，信以爲怯。"
                },
                {
                    "paragraph": "居然成懶廢，敢復齒豪右。子如照海珠，網目踈見漏。",
                    "zhushu": "次公：狄仁傑：滄海遺珠。又漢志：網漏吞舟之魚。"
                },
                {
                    "paragraph": "宏材乏近用，",
                    "zhushu": "援：范瞱作伏淇賛：器博者無近用也。"
                },
                {
                    "paragraph": "巧舞困短䄂。",
                    "zhushu": "縯：史記：韓非曰：長䄂善舞。"
                },
                {
                    "paragraph": "坐令傾國容，",
                    "zhushu": "厚：前漢李延年歌曰：北方有隹人，絶丗而獨立。一顧傾人城，二顧傾人囯。"
                },
                {
                    "paragraph": "臨老見邂逅。",
                    "zhushu": "次公：詩曰：邂逅相遇，適我願𠔃。"
                },
                {
                    "paragraph": "吾衰信乆矣，書絶十年舊。門前可羅雀，",
                    "zhushu": "援：前漢鄭當時傳：先是翟公爲廷尉，賔客填門。及廢，門外可設雀羅。"
                },
                {
                    "paragraph": "感予煩屢叩。願言歌“緇衣”，子粲還予授。",
                    "zhushu": "縯：詩：緇衣之冝𠔃，敝予又改爲𠔃。適子之館𠔃，還予授子之粲𠔃。",
                    "type": 2
                },
                {
                    "paragraph": "㑹客有美堂周邠長官與數僧同泛湖往北山，湖中聞堂上歌𥬇聲，以詩見寄，因和二首。時周有服",
                    "zhushu": "“有美堂”見前正月九日有美堂飲酒詩注。堯卿：周邠長官所寄簮屣詩云：堂上歌聲想遏雲，玉人休整碧紗裙。粧残粉落燕脂暈，飲劇杯深琥珀紋。簮屣定知髙楚客，𥬇談應好却秦軍。莫辭上馬玉山倒，已是遟留至夜分。",
                    "type": 2
                },
                {
                    "paragraph": "藹藹君詩似嶺雲，",
                    "zhushu": "縯：退之詩：“君詩多態度，藹藹春空雲。”"
                },
                {
                    "paragraph": "從來不許醉紅裙。",
                    "zhushu": "厚：退之詩：“不解文字飲，惟能醉紅裙。”"
                },
                {
                    "paragraph": "不如野屐穿山翠，惟見輕橈破浪紋。頗憶呼盧𡊮彦道，",
                    "zhushu": "縯：晉𡊮耽，字彦道。桓温少時，遊於博徒，資産俱盡，尚有所負，思自振之方，莫知所岀，欲求濟於耽。時耽在艱，遂變服懷布帽，隨温與債主戯。眈素有藝名，債主聞之而不相識，謂之曰：“卿當不辦作𡊮彦道也。”遂就局，十萬一擲，直上百萬。耽投馬絶呌，探布帽擲地曰：“竟識𡊮彦道否？”"
                },
                {
                    "paragraph": "難邀罵坐灌將軍。",
                    "zhushu": "皆取其有服也○厚：田蚡娶燕王女爲夫人，列侯宗室皆往賀。灌夫有服，竇嬰強與俱。蚡與天有𨻶，夫行酒，蚡不能滿觴，夫怒。次至灌賢，方與程不識耳語，夫無所發怒，廼罵賢曰：“平生毁程不識不直一錢，今日長者爲壽，廼效女曹兒呫囁耳語。”蚡謂夫曰：“程、李俱東西宫衛尉，今衆辱程將軍，獨不爲李將軍地乎？”夫曰：“今日斬頭穴胷，何知　程、李！”蚡怒，召長史曰：“今日召宗室，有詔。”劾灌夫罵坐不敬。"
                },
                {
                    "paragraph": "晩風落日元無主，不惜清凉與子分。",
                    "zhushu": "",
                    "type": 2
                },
                {
                    "paragraph": "載酒無人過子雲，",
                    "zhushu": "縯：楊雄傳賛云：“雄家貧嗜酒，人希至其門。時有好事者載酒殽從游學。”"
                },
                {
                    "paragraph": "掩𨵿晝卧客書裙。",
                    "zhushu": "厚：羊欣長𨽻書，父不疑爲烏程令，欣年十二。時王獻之爲吴興太守，甚短愛之。欣甞夏月着新絹裙晝寢，献之入縣見之，書裙數幅而去。"
                },
                {
                    "paragraph": "歌喉不共聽珠貫，",
                    "zhushu": "次公：禮記之言。歌曰：“上如抗，下如墜，纍纍然端若貫珠。”○倬：嚴尚書與于駙馬詩：“莫損歌喉一串珠。”又樂天與子駙馬詩：“何郎小妓歌喉好，嚴老呼爲一串珠。”"
                },
                {
                    "paragraph": "醉靣何因作纈紋。",
                    "zhushu": "厚：李貿詩：“龜甲笄風醉眼纈。”"
                },
                {
                    "paragraph": "僧侣且陪香火社，詩壇欲歛鸛鵝軍。",
                    "zhushu": "縯：杜牧詩：“今代風騷將，誰登李杜壇。”鸛鵝，陣名也。左傳昭二十一年：“公子城以晋師至，救宋，與華氏戰于赭丘。鄭翻願爲鸛，其御願爲鵝。”"
                },
                {
                    "paragraph": "慿君遍遶湖邊寺，漲渌晴來已十分。",
                    "zhushu": "",
                    "type": 2
                },
                {
                    "paragraph": "病中獨遊淨慈，謁本長老。周長官以詩見寄，仍邀遊靈隱，因次韻荅之",
                    "zhushu": "堯卿：周邠。長官云：竊聞子瞻學士昨日飄然單乗，獨出南屏，旋至北山，窮幽覧勝，真得物外自適之趣。邠甞誦歐陽公詩云：“使君厭騎從，車馬留山前。行歌招野叟，共歩青林間。”然明公今日之樂，正得於此。因成詩一章上寄云：“放歸騶騎獨㝷山，直入青蘿翠靄間。謝客杖藜方自適，阮公蠟屐許難攀。可愁白髮能添老，湏信黄金不買閑。應向林泉真得趣，徜徉終日未經還。”",
                    "type": 2
                },
                {
                    "paragraph": "卧聞禪老入南山，淨掃清風五百間。我與丗踈冝獨往，",
                    "zhushu": "次公：杜牧晚晴賦：倒冠落佩𠔃，與丗闊踈。"
                },
                {
                    "paragraph": "君縁詩好不容攀。自知樂事年年減，難得髙人日日閑。欲問雲公覔心地，",
                    "zhushu": "次公：雲公，梁之髙僧也，以比本老。心地法門，禆家之大要。○堯卿：法雲母吴氏𥘉生雲時，忽見雲氣滿室，光色瑩徹，因名“法雲”。"
                },
                {
                    "paragraph": "要知何處是無還？",
                    "zhushu": "楞嚴經云：我今示汝無所還地。",
                    "type": 2
                },
                {
                    "paragraph": "徑山道中次韻荅周長官兼贈蘇寺丞",
                    "zhushu": "",
                    "type": 2
                },
                {
                    "paragraph": "年來戰紛華，漸覺夫子勝。",
                    "zhushu": "厚：謝玄暉觀雨詩：方同戰勝者，去剪北山萊。注：子夏肥，或有問之者，子憂曰：“吾戰勝。”人問曰：“何爲戰勝？”曰：“吾入見夫子之義，則榮之；出見冨貴，又榮之。二者戰於胷臆，而夫子之義勝矣。”"
                },
                {
                    "paragraph": "欲求五畒宅，",
                    "zhushu": "厚：孟子曰：五畒之宅，樹之以桑。"
                },
                {
                    "paragraph": "灑掃樂清浄。學道恨日淺，問禪慙聽瑩。",
                    "zhushu": "任：莊子：長梧子曰：“是黄帝之聽瑩也。”"
                },
                {
                    "paragraph": "聊爲山水行，遂此麋鹿性。獨遊吾未果，覔伴誰復聽？吾宗古遺直，",
                    "zhushu": "厚：左傳：仲尼謂叔向古之遺直。"
                },
                {
                    "paragraph": "窮逹付前定。餔糟醉方熟，",
                    "zhushu": "縯：楚詞：漁父謂屈原曰：“丗人皆濁，何不淈其泥而掦其波；衆人皆醉，何不餔其糟而歠其醨。”"
                },
                {
                    "paragraph": "灑靣呼不醒。",
                    "zhushu": "援：明皇召李白作宫詞，時白已醉，宮人以水洒靣，即令秉筆，頃之成十餘章。"
                },
                {
                    "paragraph": "奈何效燕蝠，屢欲爭晨暝。",
                    "zhushu": "次公：小說載：蝙蝠與燕争，晝夜不决，往問鳯凰，鳯凰方睡，遂投訓狐。其事詳見詩案。且云：“某意以譏王庭老如訓狐，不分别是非也已。”"
                },
                {
                    "paragraph": "不如從我遊，髙論發犀柄。溪南渡横木，山寺稱小徑。",
                    "zhushu": "太平寺俗號小徑山。"
                },
                {
                    "paragraph": "㝷幽自兹始，歸路微月映。南望功臣山，雲外盤飛磴。三更渡錦水，再𪧐留石鏡。",
                    "zhushu": "次公：功臣山以錢鏐得名，前卷所謂功臣寺處也。錦水，前所爲錦溪也。石鏡，前所有絶句是也。"
                },
                {
                    "paragraph": "緬懷周與李，",
                    "zhushu": "次公：周與李，局則周長官。李則前所謂李秀才。"
                },
                {
                    "paragraph": "能作洛生詠。",
                    "zhushu": "縯：謝安，本能爲洛下書生詠，有鼻疾，故其音濁。名流愛其詠而莫能及，或手掩鼻以効之。"
                },
                {
                    "paragraph": "明朝三子至，詩律嚴號令。籃輿置𥿄筆，得句輕千乗。",
                    "zhushu": "厚：杜牧贈張祐詩：“誰人得似張公子，千首詩輕萬户侯。”史記：“輕千乗之國而重一言。”"
                },
                {
                    "paragraph": "玲瓏苦竒秀，名實巧相稱。九仙更幽絶，𥬇語千山應。空巖側破甕，飛溜灑浮磬。",
                    "zhushu": "次公：玲瓏、九仙皆山名。"
                },
                {
                    "paragraph": "山前見虎跡，候吏鐃鼔競。",
                    "zhushu": "縯：曹景宗詩：“去時兒女悲，歸來笳鼔競。”"
                },
                {
                    "paragraph": "我生本艱竒，",
                    "zhushu": "次公：竒字讀如李廣數竒之竒。居其反。"
                },
                {
                    "paragraph": "塵土滿釡甑。",
                    "zhushu": "厚：後漢范丹，字史雲，桓帝時爲萊蕪長。有時絶粒，閭里歌之曰：“甑中生塵范史雲，釡中生魚范萊蕪。”"
                },
                {
                    "paragraph": "山禽與野獸，知我乆蹭蹬。",
                    "zhushu": "倬：潘耀：老夫蹭蹬任意，拙於主事。"
                },
                {
                    "paragraph": "𥬇謂候吏還，禦虎吾有命。徑山雖云逺，行李稍可併。頗訝王子猷，忽起山隂興。",
                    "zhushu": "援：晉王徽之，字子猷，甞居山隂。夜雪𥘉霽，月色清朗，四望皓然，忽憶戴逵。逵時在剡，便夜乗小船詣之，經𪧐方至門，不前而反。人問其故，徽之曰：“乗興而來，興盡而反，何必見安道邪？”"
                },
                {
                    "paragraph": "但報菊花開，吾當理歸榜。",
                    "zhushu": "次公：言歸以菊花爲期也。師榜依韻北孟切，進舟也。",
                    "type": 2
                },
                {
                    "paragraph": "汪覃秀才乆留山中以詩見寄次其韻",
                    "zhushu": "",
                    "type": 2
                },
                {
                    "paragraph": "季子應嗔不下機，",
                    "zhushu": "縯：蘇秦字季子，遊數年，大困而歸，嫂妹妻妾皆𥨸𥬇之。○次公：戰國䇿：“蘇秦去秦而歸，形容枯槁，妻不下絍，嫂不爲炊。”○子仁按：史記蘇秦傳及戰國䇿並無不下機字，唯李白詩云：“莫見蘇秦不下機。”"
                },
                {
                    "paragraph": "棄家來伴碧雲師。",
                    "zhushu": "厚：僧惠休，姓湯氏，詩曰：“日暮碧雲合，佳人殊未來。”○次公：江淹雜擬衆詩，凡三十篇，各借著元姓名，至此詩題曰僧惠休，故後來人誤以爲惠休詩。白樂天云：“不似休上人，空多碧雲暮。”更相承誤。今先生云碧雲師，亦幾於誤矣。○子仁按：先生詩有云：“雜篇直欲擬湯休。”則盖未甞誤也。碧雲師豈别有所引邪？"
                },
                {
                    "paragraph": "中秋冷坐無因醉，半月長齋未肯辭。擲簡摇毫無忤色，",
                    "zhushu": "汪善書，託冩衆人詩。○次公：退之贈崔立之云：“揺毫擲簡自不供。”阮咸善琴，士無貴賤皆爲弹，終日逹夜無忤色。"
                },
                {
                    "paragraph": "投名入社有新詩。",
                    "zhushu": "次公：杜詩：“我有新詩何處吟。”○子仁：石鼎聮句序云：“校書郎侯喜新有能詩声。”○敬夫：九華山録云：“龍池庵僧清𪧐，與張扶爲詩社，四方景慕，趨者如歸，皆宗九華扶詩社。”"
                },
                {
                    "paragraph": "飛騰桂籍他年事，莫忘山中採藥時。",
                    "zhushu": "",
                    "type": 2
                },
                {
                    "paragraph": "景純見和復次韻贈之二首",
                    "zhushu": "",
                    "type": 2
                },
                {
                    "paragraph": "解組歸來道益光，坐看百物自炎凉。捲簾堂上檀槽閙，送客林間樺燭香。",
                    "zhushu": "堯卿：張籍詩：“黄金捍撥紫檀槽，絃索𥘉張調更髙。”紫檀岀扶南，堪爲琵琶。白楽天早朝詩云：“月堤槐露氣，風燭樺煙香。”"
                },
                {
                    "paragraph": "淺量己愁當酒怯，非才尤覺和詩忙。何人貪佩黃金印？",
                    "zhushu": "子仁：李白詩：“來時儻佩黄金印，莫見蘇秦不下機。”"
                },
                {
                    "paragraph": "千柱耽耽𤨏北岡。",
                    "zhushu": "",
                    "type": 2
                },
                {
                    "paragraph": "人間膏火正争光，每到藏春得蹔凉。",
                    "zhushu": "堯卿：景春有藏春塢，文忠公題詩云：“欲借青春藏向此，湏知白首尚多情。”"
                },
                {
                    "paragraph": "多事始知田舎好，凶年偏覺野蔬香。溪山勝畫徒能說，來徃如梭爲底忙。老去此身無處着，爲翁㘽挿萬松岡。",
                    "zhushu": "堯卿：藏春䲧前一岡皆松林，命曰“萬松岡”。司馬温公題詩云：“藏春在何許，欎欎萬松林。永日門闌靜，東風花木深。主翁今素髮，野服遂𥘉心。付與郷人飲，髙歌散百金。”",
                    "type": 2
                },
                {
                    "paragraph": "栁子玉亦見和因以送之兼寄其兄子璋道人",
                    "zhushu": "",
                    "type": 2
                },
                {
                    "paragraph": "不羡腰金照地光，",
                    "zhushu": "次公：鮑昭詩：“鞍馬光照地。”○子仁：白樂天詩：“君看裴相國，金紫光照地。”"
                },
                {
                    "paragraph": "蹔時假靣弄西凉。",
                    "zhushu": "援：白楽天詩：“西涼𠆸，西凉𠆸，假靣胡人弄獅子。”"
                },
                {
                    "paragraph": "晴牎嚥日肝腸暖，",
                    "zhushu": "厚：道家服日精月華氣。○堯卿：陳髙祖夢朱衣捧日而至，納之帝口。及斍，腹内猶𤍠。"
                },
                {
                    "paragraph": "古殿朝眞屨䄂香。說靜故知猶有動，無閑底處更求忙。先生官罷乗風去，",
                    "zhushu": "縯：列子：“馭風而行。”○堯卿：謂子璋道人也。○子仁：盧仝詩：“乗此清風欲歸去。”"
                },
                {
                    "paragraph": "何用區區賦陟岡。",
                    "zhushu": "次公：詩：“陟彼髙岡。”",
                    "type": 2
                },
                {
                    "paragraph": "子玉家宴用前韻見寄復荅之",
                    "zhushu": "",
                    "type": 2
                },
                {
                    "paragraph": "自酌金樽勸孟光，",
                    "zhushu": "縯：孟光，梁鴻妻也。"
                },
                {
                    "paragraph": "更教長笛奏伊凉。",
                    "zhushu": "子玉：家有笛妓。○子仁：樂府有伊凉州曲。"
                },
                {
                    "paragraph": "牽衣男女遶太白，",
                    "zhushu": "援：李太白詩：“呼童烹雞酌白酒，児女嬉𥬇牽人衣。”"
                },
                {
                    "paragraph": "扇枕郎君煩阿香。",
                    "zhushu": "厚：黄香事母至孝，暑扇枕，寒則以身温席。○縯：李商隱師令狐楚，稱“門生”。甞呼楚子陶爲“郎君”。"
                },
                {
                    "paragraph": "詩病逢春轉深痼，愁魔得酒暫奔忙。醒時情味吾能說，日在西南白草岡。",
                    "zhushu": "",
                    "type": 2
                },
                {
                    "paragraph": "景純復以二篇，一言其亡兄與伯父同年之契，一言今者唱酬之意，仍次其韻",
                    "zhushu": "",
                    "type": 2
                },
                {
                    "paragraph": "靈夀扶來似孔光，",
                    "zhushu": "援：孔光爲漢太師，賜靈壽杖。"
                },
                {
                    "paragraph": "感時懷舊一悲凉。蟾枝不獨同攀桂，",
                    "zhushu": "縯：郤詵對晉武帝曰：“臣㪯賢良對䇿，爲天下第一，猶桂林一枝，崑山片玉也。”○師：酉陽雜爼言：月中蟾桂，地影也；空處，水影也。此語差近。"
                },
                {
                    "paragraph": "雞舌還應共賜香。",
                    "zhushu": "六司爲郎。○厚：漢官儀云：尚書郎含雞舌香奏事。○子仁：劉禹錫詩：新㤙共理犬牙地，昨日同含雞舌香。介甫送彭給事云：粉團雞舌更須含。"
                },
                {
                    "paragraph": "等是浮休無得䘮，",
                    "zhushu": "厚：莊子：其生若浮，其死若休。又見賈𧨏鵬賦。○次公：張鷟取之，自號浮休子。"
                },
                {
                    "paragraph": "粗分憂樂有閑忙。",
                    "zhushu": "縯：國朝甞召處士种放爲司諫，以論事，公卿惡之，賜金歸華山。又有紫薇舎人者，素不能文，制詔甞令張君房代之。一日，賜日本國正史詔書，紫微己受詞頭，而失君房所在。君房時未第，方與所親飲醉都市，巾使促之，紫微不勝其窘。暇日，楊大年與錢若水賡閑忙二令。楊曰：“丗上何人最得閑？司諌賜金歸華山。”錢曰：“丗上何人最號忙？紫微失𨚫張君房。”稱名對。"
                },
                {
                    "paragraph": "年來丗事如波浪，鬱鬰誰知栢在岡。",
                    "zhushu": "厚：退之詩：浪波沄云去，松栢在髙岡。",
                    "type": 2
                },
                {
                    "paragraph": "屢把鈆刀齒歩光，",
                    "zhushu": "援：賈𧨏賦：莫耶爲鈍𠔃，鈆刀爲銛。　厚：史記：越王使大夫種奉歩光之劎以賀呉。"
                },
                {
                    "paragraph": "更遭華衮照厖凉。",
                    "zhushu": "縯：范寗序榖梁春秋曰：“一字之褒，寵踰華衮。”晋太子申生帥師，公衣之偏衣，佩之金玦。狐突曰：“厖凉冬殺，金寒玦離，胡可恃也。”"
                },
                {
                    "paragraph": "蘇門山上莫長嘯，",
                    "zhushu": "援：阮籍甞於蘇門山遇孫登，與商畧栖神導氣之術，登不應。藉因長嘯而退。至半嶺間，有聲若鵉鳯之音，響乎巖谷，乃登嘨也。"
                },
                {
                    "paragraph": "薝蔔林中無别香。",
                    "zhushu": "任：薝蔔，梔子也。其花六出，天下之至香。維摩經言：如入薝蔔林中，不聞它香，唯聞薝蔔香也。"
                },
                {
                    "paragraph": "燭燼已殘終夜刻，",
                    "zhushu": "厚：齊竟陵王子良甞夜與四學士刻燭爲詩，毎四韻刻一寸以爲率。"
                },
                {
                    "paragraph": "槐花還似昔年忙。",
                    "zhushu": "縯：唐進士毎以八月投牒赴舉，時爲之語曰：“槐花黄，舉子忙。”"
                },
                {
                    "paragraph": "背城借一吾何敢，",
                    "zhushu": "援：左傳：斉晉戰于鞌，齊師敗績。齊國佐如晋師曰：“請収合餘燼，背城借一。”"
                },
                {
                    "paragraph": "慎莫樽前替戾岡。",
                    "zhushu": "厚：晋佛圗澄傳：劉曜自攻洛陽，石勒將救之。佛圖澄曰：相輪鈴音云：“秀支替戾岡，僕谷劬秀當。此羯語也。秀支，軍也；替戾岡，出也。僕谷，劉曜胡位也。劬秀當，提也。此言軍岀捉得劉曜也。”",
                    "type": 2
                },
                {
                    "paragraph": "刀景純席上和謝生二首",
                    "zhushu": "",
                    "type": 2
                },
                {
                    "paragraph": "悞入仙人碧玉壷，",
                    "zhushu": "任：神仙傳：費長房爲市掾，有老公來賣藥，常懸一空壷於坐上，日入之後，輙跳入壷中。長房隨公試展足，則亦入壷。見樓觀五色，重門閣道。公語長房曰：“我神仙人也，見責暫還，人問耳。”"
                },
                {
                    "paragraph": "一歡那復間親踈。杯盤狼藉吾何敢，",
                    "zhushu": "厚：史記淳于髠傳：杯盤狼藉，堂上燭㓕，主人留髠而送客。"
                },
                {
                    "paragraph": "車騎雍容子甚都。",
                    "zhushu": "援：司馬相如車騎雍容，閑雅甚都。"
                },
                {
                    "paragraph": "此夜新聲聞北里，",
                    "zhushu": "次公：梁元帝纂要云：古艷曲有北里靡靡之曲。○師：史記：紂使師㳙作新滛聲，北里之舞，靡靡之樂。"
                },
                {
                    "paragraph": "他年故事紀南徐。",
                    "zhushu": "縯：東晉置南徐州，治京口，今潤州也。○師：南史：徐君舊善兹歌，好聲色，載妓肆意游行荆楚山川。時㐮陽魚弘亦以豪後称，於是府中謡曰：北路魚，南路徐。"
                },
                {
                    "paragraph": "欲窮風月三千界，",
                    "zhushu": "子仁：歐陽永叔詩：翰林風月三千首，吏部文章二百年。"
                },
                {
                    "paragraph": "願化人天百億軀。",
                    "zhushu": "縯：栁子厚詩：若爲化作身千億，遍上峯頭望故郷。",
                    "type": 2
                },
                {
                    "paragraph": "縱飲誰能問挈壷，",
                    "zhushu": "次公：周官有挈壷氏，盖言不必問漏之淺深也。"
                },
                {
                    "paragraph": "不知門外暁星踈。綺羅勝事齊三閣，",
                    "zhushu": "次公：陳後主於光照殿前起臨春、結綺、望仙三閣。後主自居臨春，張貴妃居結綺，龔、孔二貴妃居望仙，並復道往來，故有羅綺之勝矣。"
                },
                {
                    "paragraph": "賔主談鋒敵兩都。",
                    "zhushu": "援：班固西都賦：設西都賔、東都主人以相辨荅。"
                },
                {
                    "paragraph": "榻畔煙花甞歎杜，",
                    "zhushu": "縯：杜牧之詩：今日𩯭絲禪榻畔，茶煙輕颺落花風。"
                },
                {
                    "paragraph": "海中童丱尚追徐。",
                    "zhushu": "厚：秦始皇令徐福與童男女三千人入海求仙。福得平原廣澤，止王不來。"
                },
                {
                    "paragraph": "無多酌我公湏聽，",
                    "zhushu": "厚：盖寛饒曰：“無多酌我，我乃酒狂。”"
                },
                {
                    "paragraph": "醉後麤狂膽滿軀。",
                    "zhushu": "次公：趙雲與曹公戰，先主明旦視戰處，曰：“子龍一身都爲膽也。”",
                    "type": 2
                },
                {
                    "paragraph": "次韻沈長官三首",
                    "zhushu": "",
                    "type": 2
                },
                {
                    "paragraph": "家山何在兩忘歸，杯酒相逢慎勿違。不獨飯山嘲我瘦，",
                    "zhushu": "縯：李白詩：飯顆山前逢杜甫，頭戴笠子日卓午。借問因何太瘦生，揔爲從前作詩苦。"
                },
                {
                    "paragraph": "也應糠覈怪君肥。",
                    "zhushu": "厚：陳平爲人長大羙色。或謂平貧，何食而肥？其嫂疾其不事家産，曰：“亦食糠覈尔。”○次公：晉王戎之子肥，戎令食糠，肥愈甚。",
                    "type": 2
                },
                {
                    "paragraph": "男婚已畢女將歸，",
                    "zhushu": "厚：東漢𨓜民傳：向長，字子平。嫁娶旣畢，敕断家事，逐肆意遊五岳名山，不知所終也。"
                },
                {
                    "paragraph": "累盡身輕志莫違。聞道山中食無肉，　玉池清水自生肥。",
                    "zhushu": "厚：九星上經云：青青之月，與日同昇，合兩成一，出彼玉池，入乎金屋。大如彈，黄如橘，中有佳味甜如蜜，子能得之慎勿失。黄庭内景經：丹田之中精氣微，玉池清水上生肥。",
                    "type": 2
                },
                {
                    "paragraph": "造物知吾乆念歸，似憐衰病不相違。風來震澤帆𥘉飽，雨入松江水漸肥。",
                    "zhushu": "次公：帆飽、水肥，皆方言也。",
                    "type": 2
                },
                {
                    "paragraph": "劉孝叔㑹虎丘時王規甫齋素祈雨不至二首",
                    "zhushu": "堯卿：述，字孝叔；覿，字規甫。",
                    "type": 2
                },
                {
                    "paragraph": "白簡威猶凛，",
                    "zhushu": "縯：顔延之爲御史中丞，何尚之與書曰：絳騶清露，白蕳深劾。取之仲容，或有𧇊耶？○次公：傳：玄天性峻急，不能有所容。毎有奏劾，或值日暮，捧白簡，整簮帶，坐而待旦。於是貴㳺懾伏，臺閣生風。○倬：文選任昉奏弹曹景宗曰：臣謹奉白簡以聞。注：簡，畧狀也。"
                },
                {
                    "paragraph": "青山興已濃。鶴閑雲作氅，駞卧草埋峯。",
                    "zhushu": "堯卿：晋王恭披鶴𣰉裘，唐曲良翰爲駝峯留。"
                },
                {
                    "paragraph": "跪履若可敎，",
                    "zhushu": "縯：張良遇一老父於下邳，老父堕履圯下，頋良取之。良強忍，下取履，因跪進。父以足受之，𥬇曰：“孺子可教。”"
                },
                {
                    "paragraph": "卜鄰應見容。",
                    "zhushu": "縯：白居易與元稹卜鄰詩：明月許同三逕夜，緑楊冝作两家春。又杜詩：王翰願卜鄰。"
                },
                {
                    "paragraph": "因公問回老，何處定相逢。",
                    "zhushu": "次公：後有回先生詩是也。或言吕洞賔易姓爲回處士，回字乃吕耳。又見唐先生詩，注同。"
                },
                {
                    "paragraph": "太常齋未解，不肯對纎穠。",
                    "zhushu": "縯：東漢周澤爲太常，卧疾齋宫。其妻問所苦，澤以妻犯齋禁，收送詔獄。當丗疑其詭激。時人爲之語曰：“生丗不諧，作太常妻。一歳三百六十日，三百五十九日齋。”○師：宋玉神女賦：穠不短，纎不長。○堯卿：晉劉毅甞散齋而疾，而妻省之。毅便奏加妻罪，而請解齋。"
                },
                {
                    "paragraph": "只遣三千履，",
                    "zhushu": "縯：春申君客三千人，其上客皆躡珠履。"
                },
                {
                    "paragraph": "來遊十二峯。",
                    "zhushu": "縯：巫山有十二峯。"
                },
                {
                    "paragraph": "林空荅清唱，潭淨冩衰容。歸去瑶䑓路，還應月下逢。",
                    "zhushu": "縯：李白詩：若非羣玉山頭見，㑹向瑶䑓月下逢。",
                    "type": 2
                },
                {
                    "paragraph": "次韻陳海州書懷",
                    "zhushu": "陳曽令郷邑。",
                    "type": 2
                },
                {
                    "paragraph": "欎欎蒼梧海上山，",
                    "zhushu": "東海欎州山，云自蒼海浮來。"
                },
                {
                    "paragraph": "蓬萊方丈有無間。",
                    "zhushu": "縯：蓬萊、方丈、瀛州，此三神山舊傳在渤海中，去人不逺，諸仙人及不死之藥皆在焉。自齊威、宣、燕昭，秦皇，漢武帝遣人求之。"
                },
                {
                    "paragraph": "舊聞草木皆仙藥，",
                    "zhushu": "任：東方朔十洲記曰：東海祖洲上有不死之草。又：瀛洲在東海之東，上有聖芝靈草。"
                },
                {
                    "paragraph": "欲弃妻孥守市闤。",
                    "zhushu": "厚：王莽專政，梅福一朝弃妻子，去九江，至今傳以爲仙。其後人有見福於㑹稽者，更姓名爲呉市門卒云。"
                },
                {
                    "paragraph": "雅志未成空自歎，",
                    "zhushu": "縯：謝安雖受朝寄，然東山之志始未不渝，毎形於言色。後雅志未就，遂遇疾篤，還都，深自慨失。"
                },
                {
                    "paragraph": "故人相對若爲顔。酒醒却憶兒童事，長恨𩀱鳬去莫攀。",
                    "zhushu": "任：後漢王喬有神術，顯宗時爲葉令，每朔望來朝。明帝怪之，令太史伺望，輒有𩀱鳬從東來。",
                    "type": 2
                },
                {
                    "paragraph": "次韻孫職方蒼梧山",
                    "zhushu": "",
                    "type": 2
                },
                {
                    "paragraph": "蒼梧竒事豈虚傳，",
                    "zhushu": "見前詩注。"
                },
                {
                    "paragraph": "荒怪還湏問子年。",
                    "zhushu": "縯：晉王嘉，字子年，著拾遺記，事多怪詭。"
                },
                {
                    "paragraph": "逺託鼇頭轉滄海，",
                    "zhushu": "縯：列子言：海中有五山，根無所連著。帝遣巨鼇十五，舉首戴之，山峙不動。"
                },
                {
                    "paragraph": "來依鵬背負青山。",
                    "zhushu": "岀莊子。"
                },
                {
                    "paragraph": "或云靈境歸賢者，又恐神功亦偶然。聞道新春恣遊覽，羡君平地作飛仙。",
                    "zhushu": "",
                    "type": 2
                },
                {
                    "paragraph": "次韻孫巨源寄漣水李盛二著作并見寄五絶",
                    "zhushu": "",
                    "type": 2
                },
                {
                    "paragraph": "南嶽諸劉豈易逢，",
                    "zhushu": "次公：南嶽諸劉，指言劉貢父、劉莘老也。王昌詐立爲天子，稱孝成皇帝。子子輿移檄云：“南嶽諸劉，爲之先驅。”"
                },
                {
                    "paragraph": "相望無復馬牛風。",
                    "zhushu": "次公：左傳：風馬牛不相及也。○任：杜詩：去馬來牛不復辨。"
                },
                {
                    "paragraph": "山公雖見無多子，",
                    "zhushu": "縯：山公，晋山濤也。"
                },
                {
                    "paragraph": "社燕何由戀塞鴻。",
                    "zhushu": "昔與巨源、貢父、莘老相遇於山陽，自尓契闊。惟巨源近者復相見於京口。○堯卿：公嘗有詩云：“有如社燕與秋鴻，相逢未穏還相送。”"
                },
                {
                    "paragraph": "○髙才晚嵗終難進，勇退當年正急流。",
                    "zhushu": "縯：陳摶謂錢惟演有仙骨。麻衣道者曰：“此人但能於急流中勇退耳。”惟演果早年恬退。○堯卿：錢希白洞微志曰：上即位𥘉，鄧州觀察使錢太博若水，雍容文雅，亦近丗竒士，堅乞罷樞務，遂拜礼部貳卿，充集賢院學士。其日晚，予往謁賀，諸客退，獨相留。後㕔再坐，因云：“某之此命，盖亦前定。夜來方思二十年前白閤道者之言，固不虚矣。”予詢之，乃曰：某𥘉應舉，欲求解，遂往華隂謁陳先生。通刺後，蒙倒屣相迎。近丗見士大夫之重名者，未嘗有此優礼，院人皆驚。坐定數日，某欲有所問而中輟者數四。賔主情未相洽，毎日相㑹，但啜茶而即退。及臨岀，執手約後十日𨚫相訪。至期，徑往，迎入山齋地壚中，已先見有一僧擁衲對坐。某揖之，寒暄之礼，亦甚簡傲，少年壯氣，頗不平之。良乆，僧熟視某而謂陳曰：“無此骨法。”二公皆㣲𥬇，雖驚異其言，而不敢詢問。更有他客至，乃逡廵先退。次日，某獨往見陳，且問僧名及言者何事。陳曰：“此即曰閤道者也。道行髙㓗，學通天人，至於知人，尤爲有神仙之鍳。”欲勸留學道，中心不决，遂請道者質疑。他云：“見足下非神仙骨法，學道亦不能成，但𨚫得好官，能於急流中勇退耳。”又云：“他本在太白山，累歲方一到此。”某再求見，終不可得。人生萬事，知不可以力取。"
                },
                {
                    "paragraph": "不獨二䟽爲可慕，",
                    "zhushu": "厚：䟽廣爲太子太傅，兄子受爲少傅。廣謂受曰：吾聞“知足不辱，知止不殆”，“功遂身退，天之道”也。即日父子移病，上䟽乞骸骨，宣帝許之。故人邑子設祖道，供張東都門外，送者車數百两，辭决而去。道路觀者皆曰：“賢哉，二丈夫。”或歎息爲之泣下。"
                },
                {
                    "paragraph": "他時當有景孫樓。",
                    "zhushu": "巨源近離東海郡，有景䟽樓。○師：謂景慕漢二䟽也。",
                    "type": 2
                },
                {
                    "paragraph": "漱石先生難可意，",
                    "zhushu": "謂巨源○援：孫楚謂王濟曰：“欲枕石漱流。”誤云“漱石枕流”。濟曰：“流非可枕，石非可漱。”楚曰：“所以枕流，欲洗其耳；所以漱石，欲厲其齒。”"
                },
                {
                    "paragraph": "齧氊校尉乆無朋。",
                    "zhushu": "自謂○縯：蘇武留匈奴，單于欲降之，乃幽武置大窖中，絶不與飲食。武卧齧氊毛并咽之，數日得不死。"
                },
                {
                    "paragraph": "應知客路愁無奈，故遣吟詩調李陵。",
                    "zhushu": "謂李君也。○厚：蘇武與李陵俱爲侍中。武使匈奴，明年，陵敗兵降。其後武歸漢，陵置酒作詩三首贈別。武亦有詩云：“黄鵠一逺別，千里顧徘徊。”“胡馬失其羣，思心常依依。”又云：“征夫懷逺路，遊子恋故郷。寒冬十二月，晨起踐凝霜。”故丗言五字詩，自蘇武始也。",
                    "type": 2
                },
                {
                    "paragraph": "雲雨休排神女車，忠州老病畏人誇。",
                    "zhushu": "縯：白居易赴忠州，道過巫山，或題詩於廟云：“爲報巫山神女道，速持雲雨待晴時。”"
                },
                {
                    "paragraph": "詩豪正值安仁在，空看河陽滿縣花。",
                    "zhushu": "盛爲邑幸。厚：潘岳，字安仁，爲河陽令，種桃李花，人號曰“河陽一縣花”。",
                    "type": 2
                },
                {
                    "paragraph": "膠西未到吾能說，",
                    "zhushu": "子仁：韓退之詩云：“潮陽未到吾能說。”○次公：先生是時已除宻州。"
                },
                {
                    "paragraph": "桑柘禾麻不見春。不羡京塵騎馬客，羡他淮月弄舟人。",
                    "zhushu": "",
                    "type": 2
                },
                {
                    "paragraph": "莫𥬇銀杯小荅喬太愽",
                    "zhushu": "",
                    "type": 2
                },
                {
                    "paragraph": "陶潜一縣令，獨飲仍獨醒。猶將公田二頃五十畒，種秫作酒不種秔。",
                    "zhushu": "任：陶潜爲彭澤令，在縣公田悉令種秫，曰：“令吾常醉於酒足矣。”妻子固請種秔，乃使二頃五十畒種秫，五十畒種秔焉。"
                },
                {
                    "paragraph": "我今號爲二千石，𡻕釀百石何以醉賔客。請君莫𥬇銀杯小，爾來𡻕旱東海窄。㑹當拂衣歸故丘，作書貸粟監河侯。",
                    "zhushu": "厚：莊周家貧，貸粟於監河侯。"
                },
                {
                    "paragraph": "萬斛船中着美酒，與君一生長拍浮。",
                    "zhushu": "援：晋畢卓甞謂人曰：“得酒滿數百斛船，四時美味置兩頭，右手持酒杯，左手持蟹螯，拍浮酒船中，便足了一生矣。”",
                    "type": 2
                },
                {
                    "paragraph": "和叚屯田荆林館",
                    "zhushu": "",
                    "type": 2
                },
                {
                    "paragraph": "南山有佳色，無人空自竒。清詩爲題品，草木變芬菲。謝女得秀句，",
                    "zhushu": "師：杜詩：題詩得秀句。"
                },
                {
                    "paragraph": "留待中郎歸。",
                    "zhushu": "厚：謝女，道藴也。甞曰：“一門叔父，則有阿大。”中郎。謂謝安也。"
                },
                {
                    "paragraph": "便當勤鞭䇿，僕倦馬亦饑。",
                    "zhushu": "叚有姪女在宻。",
                    "type": 2
                },
                {
                    "paragraph": "遊廬山次韻章傳道",
                    "zhushu": "",
                    "type": 2
                },
                {
                    "paragraph": "塵容己似服轅駒，",
                    "zhushu": "縯：西漢田蚡傳：漢武怒内史曰：“平生數言魏其、武安長短，今日廷論，乃局促效轅下駒。”"
                },
                {
                    "paragraph": "野性猶同縱壑魚。",
                    "zhushu": "厚：西漢王褒聖主得賢臣頌：沛乎若巨魚之縱大壑。"
                },
                {
                    "paragraph": "出入巖巒千仭表，較量筋力十年𥘉。雖無窈窕驅前馬，還有鴟夷掛後車。",
                    "zhushu": "援：揚雄酒箴：鴟夷滑稽，復如大壷。常爲國器，託于属車。○次公按：陳遵傳：揚雄作酒箴以諷諌成帝，其文爲酒客難法度士，其終特云“託于属車”。今先生止取“鴟夷挂後車”。詩：命彼後車。窈窕驅前馬，言官妓引馬。○儀礼：執燭前馬。"
                },
                {
                    "paragraph": "莫𥬇吟詩淡生活，",
                    "zhushu": "縯：裴度居守東洛，夜宴半酣，度索䏈句，元、白有得色。度爲破題，次至楊汝士，曰：“昔日蘭亭無艷質，此時金谷有髙人。”居易知不能加，遽裂之曰：“笙歌鼎沸，勿作冷淡生活。”"
                },
                {
                    "paragraph": "當令阿買爲君書。",
                    "zhushu": "厚曰：退之詩云：“阿買不識字，頗知書八分。”詩成使之冩，亦足張吾軍。堯卿：或問黄魯直：“阿買是退之何人？”魯直云：“退之姪。”必有所據。",
                    "type": 2
                },
                {
                    "paragraph": "和頓教授見寄",
                    "zhushu": "用除夜韻。",
                    "type": 2
                },
                {
                    "paragraph": "我𥬇陶淵明，種秫二頃半。",
                    "zhushu": "見前莫𥬇銀盃小注。"
                },
                {
                    "paragraph": "婦言旣不用，還有責子歎。",
                    "zhushu": "厚：陶淵明責子詩：阿舒已二八，懶惰故無匹。阿宣行志學，而不愛文術。雍端年十三，不識六與七。通子垂九齡，但覔棃與栗。"
                },
                {
                    "paragraph": "無絃則無琴，何必勞撫玩。",
                    "zhushu": "縯：淵明蓄素琴一張，徽絃不具，甞執而和之，曰：“但得琴中趣，何勞絃上聲。”"
                },
                {
                    "paragraph": "我𥬇劉伯倫，醉髮蓬方散。二豪苦不納，",
                    "zhushu": "縯：劉伶酒徳頌云：“有貴介公子，縉紳處士，聞吾風声，議其所以。先生於是方捧甖承糟，衘杯漱醪。”又云：“二豪侍側焉，如蜾臝之與螟蛉。”"
                },
                {
                    "paragraph": "獨以鍤自伴。",
                    "zhushu": "厚：伶甞乗鹿車，𢹂一壷酒，使人荷鍤隨之，曰：“死便埋我。”"
                },
                {
                    "paragraph": "旣死何用埋，此身同夜旦。",
                    "zhushu": "倬：莊子内篇大宗師云：“死生，命也。其有夜旦之常，天也。”"
                },
                {
                    "paragraph": "孰云二子賢，自結兩重案。",
                    "zhushu": "縯：傳燈録：全豁禪師參德山和尚，執坐具上法堂，瞻德山云：“作麽？”師咄之。德山曰：“老僧過在什麽處？”師曰：“兩重公案。”"
                },
                {
                    "paragraph": "𥬇人還自𥬇，出口談治亂。一生溷塵垢，晚以道自盥。無成空得懶，坐此百事緩。側聞頓夫子，講道出新貫。",
                    "zhushu": "次公：時頓起爲教官，以其能岀新意講論也。"
                },
                {
                    "paragraph": "豈無一尺書，恐不記庸懦。陋邦貧且病，數米銖稱炭。",
                    "zhushu": "厚：莊子：“簡髮而櫛，數米而炊，切切乎又何足以濟丗哉？”"
                },
                {
                    "paragraph": "慙愧章先生，十日坐空館。䄂中出子詩，貪讀酒屢煖。",
                    "zhushu": "縯：孫盛詣殷浩談論，食冷而復煖者數四。"
                },
                {
                    "paragraph": "狂言各湏慎，勿使輸薪粲。",
                    "zhushu": "厚：漢法有鬼薪、白粲。取薪給宗廟爲鬼薪，坐擇米使正白爲白粲，皆三歳刑。",
                    "type": 2
                },
                {
                    "paragraph": "荅陳述古二首",
                    "zhushu": "",
                    "type": 2
                },
                {
                    "paragraph": "謾說山東第二州，棗林桑泊及春遊。",
                    "zhushu": "次公：“山東第二州”，先生自言其密州也。“棗林桑泊”，正宻州所冝也。"
                },
                {
                    "paragraph": "城西亦有紅千葉，人老簮花却自羞。",
                    "zhushu": ""
                },
                {
                    "paragraph": "小桃破蕚未勝春，羅綺叢中第一人。",
                    "zhushu": "次公：小桃，言小妓○子功：李白詩：“漢宫誰第一。”"
                },
                {
                    "paragraph": "聞道使君歸去後，舞衫歌扇緫生塵。",
                    "zhushu": "陳有小妓，述古稱之。",
                    "type": 2
                },
                {
                    "paragraph": "和章七出守湖州二首",
                    "zhushu": "",
                    "type": 2
                },
                {
                    "paragraph": "方丈仙人出渺茫，",
                    "zhushu": "縯：方丈，海中神山也。○次公：“方丈仙人”，言道山也。章子厚自翰林中岀守，故云。"
                },
                {
                    "paragraph": "髙情猶愛水雲郷。功名誰使連三捷，",
                    "zhushu": "先之詩：“一月三捷。”"
                },
                {
                    "paragraph": "身丗何縁得兩忘。",
                    "zhushu": "縯：莊子：“不知兩忘而化於道。”"
                },
                {
                    "paragraph": "早嵗歸休心共在，他年相見話偏長。只應未報君恩重，清夢時時到玉堂。",
                    "zhushu": "馬元城先生語録載：“宋太祖皇帝嘗飛白題翰林學士院曰‘玉堂之廬’。”此四字岀李㝷傳。玉堂，殿名，而待詔有直廬在其側，故云。",
                    "type": 2
                },
                {
                    "paragraph": "絳闕雲臺緫有名，",
                    "zhushu": "厚：淸都絳闕，上帝所居也。漢明帝圗𦘕功臣於南宫雲臺。○縯：司馬子微身居赤城，名在絳闕。○次公：子厚學道，故云“絳闕有名”。"
                },
                {
                    "paragraph": "應湏極貴又長生。",
                    "zhushu": "十朋：清靈真人裴君内傳云：道人支子元相君曰：“子目中珠子，正似北斗瑶光星，旣有貴爵，又當神仙。”"
                },
                {
                    "paragraph": "鼎中龍虎黃金賤，",
                    "zhushu": "縯：金丹之術，有日魂月𩲸，白虎青龍，眞鈆正汞，蓋五行強名耳。"
                },
                {
                    "paragraph": "松下龜蛇緑骨輕。",
                    "zhushu": "君好爐火而餌茯苓。○厚：松脂入土，千嵗化爲茯苓，形如龜蛇鳥獸者，最良也。"
                },
                {
                    "paragraph": "霅水未渾纓可濯，弁峯𥘉見眼應明。",
                    "zhushu": "次公：霅水、弁山，乃湖洲两景，已見贈孫莘老七絶注。"
                },
                {
                    "paragraph": "兩巵春酒眞堪羡，獨占人間分外榮。",
                    "zhushu": "",
                    "type": 2
                },
                {
                    "paragraph": "和張子野見寄三絶",
                    "zhushu": "",
                    "type": 2
                },
                {
                    "paragraph": "過舊遊",
                    "zhushu": "",
                    "type": 2
                },
                {
                    "paragraph": "前生我已到杭州，到處長如到舊遊。",
                    "zhushu": "縯：公自言前生曽到杭州，入壽星院，如夢中所見。○子仁按：先生荅陳師仲書云：在杭州甞遊夀星院，入門便悟曾到，能言其院後堂殿山石處。故詩中甞有“前生已到”之語。即此詩也。"
                },
                {
                    "paragraph": "更欲洞霄爲隱吏，",
                    "zhushu": "師：洞霄宫在杭州。"
                },
                {
                    "paragraph": "一庵閑地且相留。",
                    "zhushu": "",
                    "type": 2
                },
                {
                    "paragraph": "見題壁",
                    "zhushu": "",
                    "type": 2
                },
                {
                    "paragraph": "狂吟跌宕無風雅，",
                    "zhushu": "次公：江文通恨賦曰：“脫略公卿，跌宕文史。”"
                },
                {
                    "paragraph": "醉墨淋浪不整齊。應爲詩人一回顧，山僧未忍掃黃泥。",
                    "zhushu": "次公：此乃“隨手便遭黄上掃，癡心更望碧紗籠”之意。",
                    "type": 2
                },
                {
                    "paragraph": "竹閣見憶",
                    "zhushu": "",
                    "type": 2
                },
                {
                    "paragraph": "栢堂南畔竹如雲，此閣何人是主人。但遣先生披鶴氅，",
                    "zhushu": "厚：晋王恭甞披鶴氅而行，孟昶見之曰：“神仙中人也。”"
                },
                {
                    "paragraph": "不湏更𦘕樂天真。",
                    "zhushu": "縯：孤山有白居易竹閣，僧志詮作栢堂相連。見孤山二詩。",
                    "type": 2
                },
                {
                    "paragraph": "荅李邦直",
                    "zhushu": "",
                    "type": 2
                },
                {
                    "paragraph": "美人如春風，着物物未知。覊愁似冰雪，見子先流澌。",
                    "zhushu": "次公：“澌”字，韻書云：“𣲙流也。”○子仁：後漢書：“河水流澌。”"
                },
                {
                    "paragraph": "子從徐方來，吏民舉熈熈。扶病出見之，驚我一何衰。知我乆慵倦，起我以新詩。詩詞如醇酒，盎然重四肢。徑飲不覺醉，欲和先昏疲。西齋有蠻帳，風雨夜紛披。放懷語不擇，撫掌𥬇脫頥。",
                    "zhushu": "厚：匡衡傳：“匡說詩，解人頥。”"
                },
                {
                    "paragraph": "别來今幾何？春物已含姿。柳色日夜暗，子來竟何時。徐方雖云樂，東山禁遊嬉。又無狂太守，何以解憂思。聞子有賢婦，華堂詠螽斯。",
                    "zhushu": "縯：螽斯詩言若螽斯不妬忌，則子孫衆多也。"
                },
                {
                    "paragraph": "盍不倒囊槖，賣劔買蛾眉。",
                    "zhushu": "子仁：古詩：“黄金不惜買蛾眉。”"
                },
                {
                    "paragraph": "不用教𢇁竹，唱我新歌詞。",
                    "zhushu": "",
                    "type": 2
                },
                {
                    "paragraph": "和潞公超然臺次韻",
                    "zhushu": "堯卿：熈寕八年作。",
                    "type": 2
                },
                {
                    "paragraph": "我公厭冨貴，常苦勲業㝷。相期赤松子，",
                    "zhushu": "縯：張良。願弃人間事，從赤松子遊。"
                },
                {
                    "paragraph": "永望白雲岑。清風出談𥬇，萬竅爲號吟。",
                    "zhushu": "厚：莊子：“大塊噫氣，其名爲風。是惟無作，作則万竅怒號。”"
                },
                {
                    "paragraph": "吟成超然詩，洗我蓬之心。",
                    "zhushu": "縯：莊子：“夫子猶有蓬之心也。”"
                },
                {
                    "paragraph": "嗟我本何人，麋鹿強冠襟。身微空志大，交淺屢言深。",
                    "zhushu": "次公：范睢傳云：“何交踈而言深也。”○倬：崔駰傳：“交淺而言深者，愚也。”"
                },
                {
                    "paragraph": "囑公如得謝，呼我幸寄音。但恐酒錢盡，煩公揮槖金。",
                    "zhushu": "厚：前漢踈廣傳：歸郷里，日請故舊賔客相與娯樂。數問其家，金餘尚有幾斤，趣賣以供具。陶淵明詩：“雖無揮金事，濁酒𦕅可持。”○次公：槖金，見陸賈傳。古詩：“揮金留上客。”○子仁：張景陽詩：“揮金樂當年。”○任：杜詩：“揮金應物理。”",
                    "type": 2
                },
                {
                    "paragraph": "次韻劉貢父李公擇見寄二首",
                    "zhushu": "堯卿：時公擇知湖州，貢父亦在江浙。東坡守宻。",
                    "type": 2
                },
                {
                    "paragraph": "白髮相望兩故人，眼看時事幾畨新。",
                    "zhushu": "次公：詩案招此詡譏近日更立新法，事尢多也。"
                },
                {
                    "paragraph": "曲無和者應思郢，",
                    "zhushu": "縯：宋玉言：“有歌於郢市者，陽春白雪，國中属而和者數十人。引商刻羽，雜以流徴，属而和者不過數人。是以曲彌髙而和彌寡。”"
                },
                {
                    "paragraph": "論稍卑之且借秦。",
                    "zhushu": "厚：張釋之言便冝事，文帝日：卑之，無甚髙論，令今可行。於是釋之言秦所以失，漢所以興者，文帝善之。○次公：漢賈山言治亂之道，借秦爲諭。"
                },
                {
                    "paragraph": "嵗惡詩人無好語，",
                    "zhushu": "公擇來詩，皆道呉中飢寒之狀。"
                },
                {
                    "paragraph": "夜長鰥守向誰親？",
                    "zhushu": "貢父近䘮偶。"
                },
                {
                    "paragraph": "少思多睡無如我，鼻息如雷撼四鄰。",
                    "zhushu": "厚：退之石鼎聮句序言道士𠋣墻睡，鼻息如雷鳴。",
                    "type": 2
                },
                {
                    "paragraph": "何人勸我此間來，絃管生衣甑有埃。",
                    "zhushu": "縯：後漢范丹傳：閭里歌之曰：“甑中生塵范史雲。”"
                },
                {
                    "paragraph": "渌蟻濡漘無百斛，蝗䖝撲靣已三回。",
                    "zhushu": "倬：公詩案：此詩譏朝廷减則公使錢大甚，及造酒不得過百石。故絃管生衣，甑金生埃，及言蝗䖝災傷，盗賊四起，旱澇飢饉，以見政事闕失，皆新法不便之故。"
                },
                {
                    "paragraph": "磨刀入谷追窮㓂，灑涕廵城拾弃孩。爲郡鮮歡君莫歎，猶勝塵土走章臺。",
                    "zhushu": "厚：張敞爲京兆尹，無威儀，時走馬章䑓街，自以便面拊馬。",
                    "type": 2
                },
                {
                    "paragraph": "和趙郎中捕蝗見寄次韻",
                    "zhushu": "",
                    "type": 2
                },
                {
                    "paragraph": "麥穗人許長，榖苗牛可没。天公獨何意，忍使蝗蟲發。驅攘著令典，",
                    "zhushu": "縯：唐開元四年，山東大蝗，民𥙊且拜，不敢捕。姚崇曰：詩云：“去其螟蟲，及其蟊賊，秉𢌿炎火。”光武詔曰：“勉順時政，去彼螟蜮。”此除蝗𧨏也。"
                },
                {
                    "paragraph": "農事安可忽。我僕旣胼胝，",
                    "zhushu": "縯：禹治水，手足胼㫝，謂手足生重繭也。"
                },
                {
                    "paragraph": "我馬亦欵矻。飛騰漸云少，筋力亦已竭。苟無百篇詩，何以醒睡兀。𥘉如䟽畎澮，",
                    "zhushu": "倬：養生論云：益之以畎㑹，而泄之以尾閭。注：畎澮，細流也。尾閭，海水泄處也。"
                },
                {
                    "paragraph": "漸若决澥渤。往來供十吏，",
                    "zhushu": "厚：西漢陳遵爲河南大守，至官，召書吏十人，治私書，謝京師故人。遵慿几口占書數百封。"
                },
                {
                    "paragraph": "腕脫不容歇。",
                    "zhushu": "援：玄宗平内難，書詔填委，獨蘇頲在太極殿後閤，口所占授，功狀百緒，輕重無所差。書吏白曰：“丐公徐之，不然手腕脫矣。”"
                },
                {
                    "paragraph": "平生輕妄庸，熟視𥬇魏勃。",
                    "zhushu": "縯。前漢灌嬰聞魏勃本敎齊王舉兵，使使召責勃。勃曰：“失火之家，豈暇先言大人而後救火乎？”因退立戰栗。嬰熟視𥬇曰：“人言魏勃勇，妄庸人乎？”"
                },
                {
                    "paragraph": "愛君有𨓜氣，詩壇專斬伐。民病何時休，吏職不可越。慎無及世事，向空書咄咄。",
                    "zhushu": "厚：晋殷浩爲桓温所奏，廢爲庶人，口無怨言，但終日書空，作“咄咄怪事”四字而已。",
                    "type": 2
                },
                {
                    "paragraph": "趙郎中見和戯復荅之",
                    "zhushu": "",
                    "type": 2
                },
                {
                    "paragraph": "趙子吟詩如潑水，",
                    "zhushu": "縯：退之詩：“文如翻水成。”"
                },
                {
                    "paragraph": "一揮三百六十字。奈何教我欲㝷醫，恰如西施藏白地。",
                    "zhushu": "厚：樂天簡簡吟：“十三行坐事調品，不肯迷頭白地藏。”"
                },
                {
                    "paragraph": "趙子飲酒如淋灰，一年十萬八千杯。",
                    "zhushu": "縯：李白詩：“百年三万六千日，一日須傾三百杯。”以日計之，則一年當飲十萬八千杯也。"
                },
                {
                    "paragraph": "若不令君早入務，飲竭東海生黄埃。我衰臨政多謬錯，羡君精采如秋鶚。",
                    "zhushu": "師：杜詩：“魏侯骨聳精神𦂳，華嶽峯尖見秋隼。”"
                },
                {
                    "paragraph": "頗哀老子令日飮，",
                    "zhushu": "厚：後漢馬援爲隴西太守，諸曹時白外事，援輙曰：“此丞掾之職，何足以相煩？頗哀老子，使得遨遊。若大姓侵小民，黠羗欲拒旅，此太守事耳。”"
                },
                {
                    "paragraph": "爲君坐嘯主畫諾。",
                    "zhushu": "援：後漢黨錮傳：字云：“汝南太守宗資任功曹范滂，南陽太守成瑨亦委功曹岑晊。”三郡爲謡曰：“汝南太守范孟愽，南陽宗資主畫諾。南陽太守岑公孝，弘農成瑨但坐嘯。”",
                    "type": 2
                },
                {
                    "paragraph": "和晁同年九日見寄",
                    "zhushu": "",
                    "type": 2
                },
                {
                    "paragraph": "仰看鸞鵠刺天飛，",
                    "zhushu": "次公：韓退之𥙊柳子厚文：“羣飛刺天。”"
                },
                {
                    "paragraph": "冨貴功名老不思。病馬已無千里志，",
                    "zhushu": "縯：魏武樂府：“老𩦸㐲櫪，恙在千里也。”"
                },
                {
                    "paragraph": "騷人長負一秋悲。",
                    "zhushu": "厚：宋玉九辨曰：“悲哉秋之爲氣也，蕭瑟𠔃草木揺落而変衰。”"
                },
                {
                    "paragraph": "古來重九皆如此，",
                    "zhushu": "厚：杜牧詩：“古往今來只如此，峴山何必獨霑衣。”"
                },
                {
                    "paragraph": "別後西湖付與誰？遣子窮愁天有意，",
                    "zhushu": "次公：太史公曰：“虞卿非窮愁亦不能著者，以自見於後丗云。”"
                },
                {
                    "paragraph": "呉中山水要清詩。",
                    "zhushu": "",
                    "type": 2
                },
                {
                    "paragraph": "和孔郎中荆林馬上見寄",
                    "zhushu": "",
                    "type": 2
                },
                {
                    "paragraph": "秋禾不滿眼，𪧐麥種亦稀。",
                    "zhushu": "次公：後漢詔有云：𪧐麥未下。盖麥隔年秋種，至明年夏収，所以謂之𪧐麥也。"
                },
                {
                    "paragraph": "永愧此邦人，芒刺在膚肌。",
                    "zhushu": "縯：漢宣帝𥘉即位，霍光驂乗，帝若芒刺在背。"
                },
                {
                    "paragraph": "平生五千卷，一字不救饑。",
                    "zhushu": "縯：盧仝茶詩：三椀搜枯腸，唯有文章五千卷。○堯卿：大白詩：五言不直一杯水。又豈足以救飢乎？"
                },
                {
                    "paragraph": "方將怨無𥜗，",
                    "zhushu": "厚：後漢廉范爲蜀郡太守，民歌之曰：“廉叔度，來何暮。昔無一襦，今有五袴。”"
                },
                {
                    "paragraph": "忽復歌緇衣。",
                    "zhushu": "縯：詩：緇衣之冝𠔃，“敝”，予又改爲“弓”。○次公：孔子曰：好賢如緇衣。今先生之意，盖取其好善也。"
                },
                {
                    "paragraph": "堂堂孔北海，",
                    "zhushu": "厚：後漢孔融傳：字文㪯，爲北海相，爲賊管亥所圍，求救於平原相劉備。備驚曰：“孔北海乃復知天下有劉備耶？”"
                },
                {
                    "paragraph": "直氣凛羣兒。",
                    "zhushu": "縯：禰衡曰：“大兒孔文㪯，小兒楊徳祖，餘子碌碌，不足數也。”○次公：退之詩：不知羣兒愚，那用故謗傷。"
                },
                {
                    "paragraph": "朱輪未及郊，",
                    "zhushu": "縯：朱輪，刺史之車。漢制：二千石朱兩𨎚。"
                },
                {
                    "paragraph": "清風已先馳。何以累君子？十萬貧與羸。滔滔滿四方，",
                    "zhushu": "次公：論語：滔滔者天下皆是也。"
                },
                {
                    "paragraph": "我行竟安之。何時劔関路，春山聞子規。",
                    "zhushu": "",
                    "type": 2
                },
                {
                    "paragraph": "和孔君亮郎中見贈",
                    "zhushu": "",
                    "type": 2
                },
                {
                    "paragraph": "偶對先生盡一樽，醉看萬物洶崩奔。優游共我聊卒歳，",
                    "zhushu": "縯：詩：“優哉游哉，聊以卒嵗。”"
                },
                {
                    "paragraph": "骯髒如君合𠋣門。",
                    "zhushu": "厚：趙壹詩：“伊優北堂上，骯髒𠋣門边。”"
                },
                {
                    "paragraph": "只恐掉頭難乆住，",
                    "zhushu": "縯：杜甫送孔巢父詩云：“巢父掉頭不肯住，東將入海隨煙霧。”"
                },
                {
                    "paragraph": "應須傾盖便深論。",
                    "zhushu": "援：孔子之郯，遇程子於途，傾盖而語。"
                },
                {
                    "paragraph": "固知嚴勝風流在，又見長身十丗孫。",
                    "zhushu": "鄈，字君嚴，戡，字君勝。退之誌其墓云：孔子丗三十八，吾見其孫，白而長身。今君亮四十八丗矣。"
                }
            ]
        },
        {
            "name": "増刋校正王狀元集注分𩔖東坡先生詩卷十八",
            "paragraphs": [
                {
                    "paragraph": "増刋校正王狀元集注分𩔖東坡先生詩卷十八",
                    "zhushu": "",
                    "type": 1
                },
                {
                    "paragraph": "酬荅中",
                    "zhushu": "",
                    "type": 2
                },
                {
                    "paragraph": "詩九十一首",
                    "zhushu": "",
                    "type": 2
                },
                {
                    "paragraph": "劉貢父見余歌詞數首，以詩見戯，聊次其韻",
                    "zhushu": "",
                    "type": 2
                },
                {
                    "paragraph": "十載飄然未可期，",
                    "zhushu": "子仁云：杜牧之詩：“十載飄然繩撿外，樽前自献自爲酬。”"
                },
                {
                    "paragraph": "那堪重作看花詩。門前惡語誰傳去？醉後狂歌自不知。刺舌君今猶未戒，",
                    "zhushu": "縯曰：隋書賀若弼傳：“父敦臨刑呼弼謂曰：‘吾以舌死，汝不可不思。’因引錐刺弼舌，誡以謹口。”○次公云：“按先生詩案：熈寕六年十二月内，劉攽作詩寄軾，軾和詩引賀若弼以錐刺其子舌，以譏時不能容狂直之言也。”"
                },
                {
                    "paragraph": "炙眉我亦更何詞？",
                    "zhushu": "厚云：晋郭舒爲王澄别駕，荆土士人宗廞甞因酒忤澄，怒叱左右棒廞，舒厲色謂左右曰：“使君過醉，汝輩何敢妄動！”澄恚曰：“别駕狂邪，誑言我酔。”因遣掐其鼻，炙其眉頭，舒跪而受之，廞遂得免。"
                },
                {
                    "paragraph": "相從痛飲無餘事，正是春容最好時。",
                    "zhushu": "",
                    "type": 2
                },
                {
                    "paragraph": "和李邦直沂山祈雨有應",
                    "zhushu": "",
                    "type": 2
                },
                {
                    "paragraph": "髙田生黄埃，",
                    "zhushu": "縯云：杜詩云：“雨降不濡物，良田起黄埃。”"
                },
                {
                    "paragraph": "下田生蒼耳。",
                    "zhushu": "堯卿云：神農夲草：“蒼耳，一名胡葈，一名地葵，亦名卷耳、苓耳。”"
                },
                {
                    "paragraph": "蒼耳亦已無，更問麥有幾。蛟龍睡足亦解慙，二麥枯時雨如洗。不知雨從何處來，但聞吕梁百歩聲如雷。",
                    "zhushu": "厚曰：莒縣有石梁焉，謂之吕梁，今謂百歩洪，在徐州彭城之東。"
                },
                {
                    "paragraph": "試向城南望城北，",
                    "zhushu": "師云：杜詩：欲徃城南望城北。"
                },
                {
                    "paragraph": "際天菽粟青成堆。飢火燒腸作牛吼，不知待得秋成否。半年不雨坐龍慵，共怨天公不怨龍。今朝一雨聊自贖，神龍社鬼各言功。無功日盗太倉粟，",
                    "zhushu": "次公云：杜詩：日籴太倉五升米。"
                },
                {
                    "paragraph": "嗟我與龍同此責。勸農使者不汝容，因君作詩先自劾。",
                    "zhushu": "師云：韋堅作詩自劾責。○堯卿：退之詩：“家請官供不報荅，何異䑕雀偷太倉。行抽手版付丞相，不待彈劾還耕桑。”此公之意也。",
                    "type": 2
                },
                {
                    "paragraph": "𪧐州次韻劉涇",
                    "zhushu": "",
                    "type": 2
                },
                {
                    "paragraph": "我欲歸休瑟漸希，舞雩何處着春衣。",
                    "zhushu": "縯云：論語：“㸃尓何如？鼔瑟希。”又曰：“春服旣成，浴乎沂，風乎舞雩，詠而歸。”"
                },
                {
                    "paragraph": "多情白髮三千丈，",
                    "zhushu": "厚：李白詩：“白髮三千丈，縁愁似箇長。”"
                },
                {
                    "paragraph": "無用霜皮四十圍。",
                    "zhushu": "縯：杜詩云：古栢行：霜皮溜雨四十圍。"
                },
                {
                    "paragraph": "晚覺文章真小技，",
                    "zhushu": "厚云：杜詩：“文章一小技，於道未爲尊。”變“一”爲“眞”，義在“眞”字。盖言老杜以文章爲小技，我早年不以為然，晚乃覺其真。"
                },
                {
                    "paragraph": "早知冨貴有危機。",
                    "zhushu": "次公：諸葛長民曰：“冨貴必履危機。”師曰：劉穆之臨刑，謂所親曰：“冨貴必踐危機。”"
                },
                {
                    "paragraph": "爲君垂涕君知否，千古華亭鶴自飛。",
                    "zhushu": "涇之兄汴亦有文，亦死矣。○縯：陸機臨刑歎曰：“華亭鶴淚，豈可復聞乎？”",
                    "type": 2
                },
                {
                    "paragraph": "和趙郎中見戯二首",
                    "zhushu": "次公：以徐妓不知東武，詩中見戯云：“只有當時燕子樓。”",
                    "type": 2
                },
                {
                    "paragraph": "燕子人亡三百秋，",
                    "zhushu": "縯云：唐徐州節度使張建封有爱妓名盻盻。建封旣卒，盻盻居燕子樓十餘年，不肯嫁。白樂天爲作燕子樓詩三絶。"
                },
                {
                    "paragraph": "捲簾那復似揚州。",
                    "zhushu": "厚：杜牧詩：“春風十里揚州過，卷上珠簾緫不如。”"
                },
                {
                    "paragraph": "西行未必能勝此，空唱崔徽上白樓。",
                    "zhushu": "援云：崔徽，河中娼也。以御史裴敘中病亡，元積爲作崔徽歌。下邳城南門，謂之白門樓。○堯卿：裴欽中以興元幕使河中，與徽相從者累月。欽中使罷，徽不能從，情懷怨抑。後數月，東川幕白知退將自河中歸，徽乃託人冩真，因捧書謂知退曰：“爲妄謂裴郎，崔徽一旦不及卷中人，徽且爲郎死矣。”明日遂疾，發狂。元稹爲作崔徽歌，以叙其事。白樓，在河中府城之西北。",
                    "type": 2
                },
                {
                    "paragraph": "我擊藤牀君唱歌，明年六十柰君何。醉顛只要裝風景，莫向人前自洗磨。",
                    "zhushu": "次公毎醉，歌畢，輒日：“明年六十矣。”",
                    "type": 2
                },
                {
                    "paragraph": "和子由與顔長道同遊百歩洪，相地築亭種柳",
                    "zhushu": "",
                    "type": 2
                },
                {
                    "paragraph": "平明坐衙不暖席，",
                    "zhushu": "縯：孔席不暖。"
                },
                {
                    "paragraph": "歸來閉閣閑終日。",
                    "zhushu": "次公：前汲黯閉閤卧治。"
                },
                {
                    "paragraph": "卧聞客至倒屣迎，",
                    "zhushu": "縯：陳壽三國志魏王粲傳：左中郎將蔡邕見而竒之。時邕才學顯著，貴重朝廷，聞粲在門，倒屣迎之。"
                },
                {
                    "paragraph": "兩眼蒙籠餘睡色。城東泗水歩可到，路轉河洪翻雪白。安得青𢇁絡駿馬，",
                    "zhushu": "次公：杜詩云：青絲絡頭爲君老。"
                },
                {
                    "paragraph": "蹙踏飛波柳隂下。奮身三丈兩蹄間，",
                    "zhushu": "縯：史記：張儀言秦馬之良，探前扶後，蹄間三㝷，騰者不可勝數。○師：蜀志注：劉備所乗馬名的盧。騎的盧走墮襄陽城西檀溪水中，溺不得岀。備急曰：“的盧，今日危矣，可弩力。”的盧乃一踴三丈，遂得出。"
                },
                {
                    "paragraph": "振鬛長鳴聲自乾。少年狂興乆已謝，但憶嘉陵遶劒𨵿。",
                    "zhushu": "厚：嘉陵江水出大散閞，下嘉陵谷，南行逕鳯㒷利，至劒門閞，丁木𤓰園，轉東向閬中，西與倍氷㑹。"
                },
                {
                    "paragraph": "劒𨵿大道車方軌，",
                    "zhushu": "縯：李左車說成安君曰：“井陘之道，車不得方軌，騎不得成列。”○厚：蘇秦傳：今秦之攻齊，車不得方軌，騎不得比行。"
                },
                {
                    "paragraph": "君自不去歸何難。山中故人應大𥬇，築室種柳何時還。",
                    "zhushu": "",
                    "type": 2
                },
                {
                    "paragraph": "次韻李邦直感舊",
                    "zhushu": "師：李時爲東京提舉。",
                    "type": 2
                },
                {
                    "paragraph": "騶騎傳呼出跨坊，",
                    "zhushu": "縯：淮隂少年辱韓信處，後人以名坊，在徐州。○次公按：韓信淮隂人，今之楚州也，非今先生所臨之地。跨乃凌跨之跨，盖以出而騶騎傳呼，則凌跨坊巷；入而簿書埴委，則充滿堂㕔。或云跨坊乃籠街之義。"
                },
                {
                    "paragraph": "簿書填委入充堂。",
                    "zhushu": "師：文選劉公幹詩：聀事煩填委，文墨紛消散。○堯卿：陸士衡賦：居充堂。而衍字亦必堂名。"
                },
                {
                    "paragraph": "誰教按部如何武，",
                    "zhushu": "厚：何武爲揚州刺史，所奏舉二千石長吏，先露章，服罪者免之而已；不服，極法奏之，抵罪或至死。"
                },
                {
                    "paragraph": "只許清樽對孟光。",
                    "zhushu": "縯：後漢梁鴻妻也。"
                },
                {
                    "paragraph": "婉娩有時來入夢，",
                    "zhushu": "縯：退之詩：孤㳺懷耿介，旅𪧐夢婉娩。"
                },
                {
                    "paragraph": "温柔何日聽還郷。",
                    "zhushu": "援：趙飛燕外傳：飛燕妹合德，成帝視曰：“吾當老此温柔郷，不復效武皇老白雲郷。”"
                },
                {
                    "paragraph": "酸寒病守尤堪𥬇，千歩空餘僕射場。",
                    "zhushu": "厚：張建封好擊毬之戯，韓愈佐幕，以書戒之。又贈張僕射詩：汴泗交流郡城角，𣃁場千歩平如削。",
                    "type": 2
                },
                {
                    "paragraph": "次韻荅邦直子由四首",
                    "zhushu": "",
                    "type": 2
                },
                {
                    "paragraph": "簿書顚倒夢魂間，知我踈慵肯見原。閑作閉門僧舎冷，病聞吹枕海濤喧。忘懷杯酒逢人共，引睡文書信手翻。",
                    "zhushu": "師：白樂天詩：卧枕一卷書，起甞一杯酒。書將引昏睡，酒用扶衰朽。"
                },
                {
                    "paragraph": "欲吐狂言喙三尺，",
                    "zhushu": "縯：莊子云：丘願有喙三尺。○子仁：陸餘慶善論事，而謬於判，時嘲之曰：說事喙長三尺，判事手重五斤。"
                },
                {
                    "paragraph": "怕君輕我𨚫須吞。",
                    "zhushu": "邦直：屢以此見戒。○師：杜牧之詩：撩頭雖欲吐，到口却成吞。",
                    "type": 2
                },
                {
                    "paragraph": "城南短李好交遊，",
                    "zhushu": "厚：短李，李紳也。白樂天詩云：閑吟短李詩。"
                },
                {
                    "paragraph": "箕踞狂歌緫自由。",
                    "zhushu": "師：劉伶酒徳頌：奮髯箕踞。"
                },
                {
                    "paragraph": "尊主庇民君有道，",
                    "zhushu": "次公：舊唐書大宗紀賛云：以房、魏之智，不踰乎丘、軻，遂能尊主庇民者，遭時也。"
                },
                {
                    "paragraph": "樂天知命我何憂。",
                    "zhushu": "次公：列子載孔子之言曰：楽天知命，吾何憂。"
                },
                {
                    "paragraph": "醉呼妙舞留連夜，閑作清詩斷送秋。",
                    "zhushu": "任：白樂天詩云：留連燈下明猶飲，断送樽前倒即休。"
                },
                {
                    "paragraph": "瀟洒使君殊不俗，樽前容我攬須不？",
                    "zhushu": "縯：晋桓伊於上前彈筝歌詩，以言謝安之忠。安起攬其須曰：“使君於此不凡。”",
                    "type": 2
                },
                {
                    "paragraph": "老弟東來殊寂寞，故人留飲慰酸寒。草荒城角開新徑，雨入河洪失舊灘。車馬追陪迹未掃，唱酬往復字應漫。此詩更欲慿君改，待與江南子布看。",
                    "zhushu": "厚：張昭，字子布。典畧曰：余曩聞劉荆州甞自作書，欲與孫伯符，以示禰正平。正平𠷣之，言：“如是爲欲使孫策帳下兒讀之邪？將使張子布見之也？”",
                    "type": 2
                },
                {
                    "paragraph": "君雖爲我此遲留，別後淒凉我已憂。不見便同千里逺，退歸終作十年遊。恨無揚子一區宅，",
                    "zhushu": "縯：揚雄有田一𢋨，有宅一區。"
                },
                {
                    "paragraph": "懶卧元龍百尺樓。",
                    "zhushu": "縯：陳登，字元龍。許汜見先主曰：“元龍湖海之士，豪氣不除。昔遭亂過下圯，見元龍。元龍無客主之意，乆不相與語。自上大床卧，使客卧下床。”劉備曰：“君有國士之名，今天下大亂，帝王失所，君宜憂國忘家，有救丗之意。而君求田問舎，言無可採，是元龍所諱也。何縁當面君語？如我欲卧百尺樓上，卧君於地，何但上下床之間耶？”"
                },
                {
                    "paragraph": "聞道鵷鴻滿臺閣，網羅應不到沙鷗。",
                    "zhushu": "",
                    "type": 2
                },
                {
                    "paragraph": "荅任師中家漢公",
                    "zhushu": "",
                    "type": 2
                },
                {
                    "paragraph": "先君昔未仕，杜門皇祐𥘉。",
                    "zhushu": "次公：先君，言編禮也。皇祐，宋仁宗年號也。慶暦八年，𡻕在戊子，次年改皇祐，盡五年，改至和。"
                },
                {
                    "paragraph": "道德無貧賤，風采照郷閭。何甞踈小人，小人自闊踈。出門無所詣，老史在郊墟。",
                    "zhushu": "任：老史，名經，字彦輔，眉之老儒。甞作思子䑓賦，公甚稱之。"
                },
                {
                    "paragraph": "門前萬竿竹，堂上四庫書。",
                    "zhushu": "縯：唐藝文志：兩都各聚書四部，以甲、乙、丙、丁爲次，列經、史、子、集四庫。其本有正副，軸帶牙籖，皆異色以别之。"
                },
                {
                    "paragraph": "髙樹紅消梨，",
                    "zhushu": "師：川三秦記云：漢武帝園有大棃，如五升瓶，落地則破，名含消梨。"
                },
                {
                    "paragraph": "小池白芙蕖。常呼赤脚婢，",
                    "zhushu": "厚：退之玉川子詩：一婢赤脚老無齒。"
                },
                {
                    "paragraph": "雨中擷園蔬。矯矯任夫子，罷官還舊廬。是時里中兒，始識長者車。",
                    "zhushu": "縯：陳平家貧，門外多長者車轍。○次公：杜詩：“門多長者車。”"
                },
                {
                    "paragraph": "烹雞酌白酒，相對歡有餘。",
                    "zhushu": "縯：李白詩：“白酒𥘉熟山中歸，黄雞啄黍秋正肥。呼童烹雞酌白酒，児女歌𥬇牽人衣。”"
                },
                {
                    "paragraph": "有如龐德公，往還葛與徐。妻子走堂下，主人竟誰歟。",
                    "zhushu": "援：龐公，南郡㐮陽人也。居峴山之南，未甞入城府。㐮陽記曰：“諸葛孔明毎至徳公家，獨拜床下，徳公𥘉不令止。司馬德操甞詣徳公，值其上家。德操徑入其室，呼德公妻子，使速作黍，徐元直向云：‘當來就我與德公談。’妻子皆羅拜堂下，奔走供設。須臾，德公還，直入相就，不知何者是客也。”"
                },
                {
                    "paragraph": "我時年尚少，作賦慕相如。",
                    "zhushu": "縯：司馬相如作子虚、大人賦。○次公：揚雄傳：“先是蜀有司馬相如，作賦甚弘䴡温雅。雄心壯之，毎作賦，常擬之以爲式。”"
                },
                {
                    "paragraph": "侍立看君談，精悍實起予。",
                    "zhushu": "祖謙：漢書：“嚴延年爲人精悍。”又論語：“起予者商也。”"
                },
                {
                    "paragraph": "𡻕月曽幾何，𦒿老逝不居。史侯最先没，孤憤拱桑樗。",
                    "zhushu": "援：左傳：“秦穆公謂蹇叔曰：‘墓上之木拱矣。’”"
                },
                {
                    "paragraph": "我亦渉萬里，清血滿襟祛。漂流二十年，始悟萬縁虚。獨喜任夫子，老佩刺史魚。",
                    "zhushu": "次公：唐髙祖爲唐王渟竹使符，頒銀莬符諸郡。武徳元年，改銀莬符爲銅魚符。○子仁：杜牧詩：“使君四十四，兩佩左銅魚。”"
                },
                {
                    "paragraph": "威行烏白蠻，解辮請冠𥚑。",
                    "zhushu": "援：丘布範書：夜郎滇池解辮請聀。"
                },
                {
                    "paragraph": "方當入奏事，清廟陳璠璵。",
                    "zhushu": "次公：清廟，文王之廟。陳璠璵，以言宗廟之器也。𨓜論語曰：“璠璵，魯之寳玉也。”孔子曰：“美哉璠璵，逺而望之，煥若也；近而視之，瑟若也。”"
                },
                {
                    "paragraph": "胡爲厭軒冕，歸志不少舒。上蔡有良田，",
                    "zhushu": "次公：上蔡，蔡州也。任公有田在新息，見先生傳。有詩一篇。"
                },
                {
                    "paragraph": "黄沙走清渠。罷亞百頃稻，",
                    "zhushu": "縯：杜牧詩：“罷亞百頃稲，秋風吹半黄。”"
                },
                {
                    "paragraph": "雍容十年儲。間隨李丞相，搏射鹿與猪。",
                    "zhushu": "援：李氶相斯也。斯出獄，顧謂其中子曰：“吾復與若牽黄犬，出上蔡東門逐狡兎，豈可得之乎？”"
                },
                {
                    "paragraph": "蒼鷹十斤重，",
                    "zhushu": "龜父：酉陽雜爼云：“鷹有荆窠白者，短身而大五斤。”漁陽曰：“東道大者六斤。”"
                },
                {
                    "paragraph": "猛犬如黄驢。豈比陶淵明，窮苦自把鋤。",
                    "zhushu": "次公：陶淵明，園田居曰：“侵晨理荒穢，帶月荷鋤歸。”"
                },
                {
                    "paragraph": "我今四十二，衰髮不滿梳。彭城古名郡，乏人偶見除。頭顱已可知，",
                    "zhushu": "次公：陶弘景與從兄書曰：“昔仕宦，期四十左右作尚書郎，即投簮髙邁。今三十六，方奉朝請，頭顱可知，不如早去。遂挂冠神武門，上表辝禄。”"
                },
                {
                    "paragraph": "幾何不樵漁。㑹當相從去，芒鞋老菑畬。念子瘴江邊，",
                    "zhushu": "子仁：退之詩：“知子逺來真有意，好収吾骨瘴江邊。”"
                },
                {
                    "paragraph": "懷抱向誰攄。頼我同年友，相歡出同輿。冰盤薦文鮪，",
                    "zhushu": "鮪，鮥也。戎、瀘常有。○次公：退之詩云：“氷盤夏薦碧實脆。”"
                },
                {
                    "paragraph": "玉斚傾浮蛆。醉中忽思我，清詩綴瓊琚。知我少所諧，教我時卷舒。丗事日反覆，翩如風中旟。雀羅弔廷尉，",
                    "zhushu": "縯：前漢：“翟公罷廷尉，門外可設雀羅。”"
                },
                {
                    "paragraph": "秋扇悲婕妤。",
                    "zhushu": "厚：文選：趙飛燕妹弟得幸班婕妤，失寵，作秋扇歌云：“常恐秋莭至，凉飈奪炎𤍠。弃捐篋笥中，恩情中道絶。”"
                },
                {
                    "paragraph": "升沉一何速，喜怒紛衆狙。",
                    "zhushu": "援：莊子：“狙公賦芧曰：‘朝三暮四，衆狙皆怒；朝四暮三，衆狙皆恱。’”"
                },
                {
                    "paragraph": "作詩謝二子，我師𡩋與蘧。",
                    "zhushu": "厚：寗武子：“邦有道則知，邦無道則愚。蘧伯玉，邦有道則仕，邦無道則卷而懷之。”",
                    "type": 2
                },
                {
                    "paragraph": "陽關詞三絶",
                    "zhushu": "次公：三詩各自說事，唯是皆可歌之，故曰“陽関三絶”。按王立之詩話云：先生作彭門守時，過齊州李公擇，中秋席上賦一絶云云。其後山谷在黔南，令以小秦王歌之。次公謂先生名之爲“陽関三絶”，則必用“西出陽関無故人”之聲歌之矣。王立之之說恐非也。盖贈張継愿言戯馬䑓，則在徐州所贈也。荅李公擇云“濟南春好雪𥘉晴”，則自是春𥘉之作，豈可便指爲過齊州作耶？意者，三詩先生皆以陽関歌之，乃聚爲一處，標其題曰陽関三絶。内中秋月一絶，見月門。",
                    "type": 2
                },
                {
                    "paragraph": "受降城下紫髯郎，",
                    "zhushu": "縯：朔方緫管張仁愿，於何比築三受降城，以絶突厥南冦之路。○厚：孫權，爲張遼所敗，遼問降人：“向有紫髯將軍爲誰？”荅曰：“係㑹稽。”"
                },
                {
                    "paragraph": "戲馬臺南古戰場。",
                    "zhushu": "次公：戯馬䑓，在徐州彭城縣，項羽所築。宋武建第舎，重九日引賔客登䑓賦詩。自春秋以來，乃用武之處。春秋鄭伯取宋彭城，而漢髙祖、項羽皆起於此。後傼、吕布自下邳相持，築城於彭城。又李華有吊古戰場文。"
                },
                {
                    "paragraph": "恨君不取契丹首，金甲牙旗歸故郷。",
                    "zhushu": "",
                    "type": 2
                },
                {
                    "paragraph": "右贈張繼愿。",
                    "zhushu": "",
                    "type": 2
                },
                {
                    "paragraph": "濟南春好雪𥘉晴，行到龍山馬足輕。使君莫忘霅溪女，時作陽𨵿腸斷聲。",
                    "zhushu": "次公：濟南，則齊州濟南郡也。龍山，豈桓温九日所登之山乎？霅溪在湖州，則李公擇先爲湖州故也。",
                    "type": 2
                },
                {
                    "paragraph": "右荅李公擇。",
                    "zhushu": "",
                    "type": 2
                },
                {
                    "paragraph": "次韻吕梁仲屯田",
                    "zhushu": "",
                    "type": 2
                },
                {
                    "paragraph": "雨葉風花日夜稀，",
                    "zhushu": "堯卿：陸龜䝉詩：“閑䆫雨過苔花潤，小簟風來薤葉凉。”"
                },
                {
                    "paragraph": "一杯相屬竟何時。",
                    "zhushu": "次公：韓詩：“一杯相属君當歌。”"
                },
                {
                    "paragraph": "空虚豈敢酬瓊玉，",
                    "zhushu": "縯：詩云：“投我以木𤓰，報之以瓊琚。”"
                },
                {
                    "paragraph": "枯朽猶能出菌芝。",
                    "zhushu": "厚：柳宗元書：“雖朽枿腐敗，不能生植，猶足蒸出芝菌以爲瑞。”"
                },
                {
                    "paragraph": "門外吕梁從迅急，",
                    "zhushu": "子仁：孔子觀於吕梁，懸水三千仞，流沬三十里。"
                },
                {
                    "paragraph": "胷中雲夢自逶遟。",
                    "zhushu": "援：司馬相如子虚賦：“吞若雲夢者八九，於其胷中，曽不芥蔕。”"
                },
                {
                    "paragraph": "待君筆力追靈運，莫負南臺九日期。",
                    "zhushu": "縯：劉𥙿爲宋公，在彭城，九月九日出遊戯馬臺，送孔静辭位歸卿，謝靈運、宣逺等並從賦詩。",
                    "type": 2
                },
                {
                    "paragraph": "王鞏屢約重九見訪，旣而不至，以詩送將官梁交，且見寄，次韻荅之。交頗文雅，不𩔖武人，家有侍者，甚慧麗",
                    "zhushu": "",
                    "type": 2
                },
                {
                    "paragraph": "知君月下見傾城，",
                    "zhushu": "縯：李延年歌曰：“北方有佳人，絶丗而獨立。一頋傾人城，再頋傾人囯。”○次公：李白詩：“定向瑶臺月下逢。”"
                },
                {
                    "paragraph": "破恨懸知酒有兵。",
                    "zhushu": "縯：南史：江諮議言：“酒猶兵也。兵可千日不用，不可一日不備；酒可千日不飲，不可一飲不醉。”○師：杜牧贈酒詩：“與愁爭底亊，要尓作戈矛。”"
                },
                {
                    "paragraph": "老守無何惟日飲，",
                    "zhushu": "厚：袁盎爲吴相，姪種謂益曰：“絲惟日飲無何，說王母反而已。”如此幸得脫。"
                },
                {
                    "paragraph": "將軍競病自詩鳴。",
                    "zhushu": "援：梁曹景宗振旅凱入，帝於光華殿宴飲，連句，啓求賦詩不已。帝令沈約賦韻，時韻已尽，唯餘“競病”二字。景宗便操筆，斯湏而成。曰：“去時児女悲，歸來笳鼔競。”借問行路人，何如霍去病。○次公：韓愈言：孟東野以詩鳴。"
                },
                {
                    "paragraph": "花枝不共秋欹帽，筆陣空來夜斫營。",
                    "zhushu": "縯：杜詩：筆陣獨掃千人軍。○師：唐渾日進知虜曲折，夜斫其營，斬千餘級。"
                },
                {
                    "paragraph": "愛惜微官將底用，它年只好冩銘旌。",
                    "zhushu": "師：杜牧詩：黄壤不沾新雨露，粉書空換舊銘旌。",
                    "type": 2
                },
                {
                    "paragraph": "九日邀仲屯田爲大水所隔，以詩見寄，次其韻",
                    "zhushu": "",
                    "type": 2
                },
                {
                    "paragraph": "無復龍山對孟嘉，",
                    "zhushu": "援：晉桓温與孟嘉九日宴龍山。"
                },
                {
                    "paragraph": "西來河伯意雄誇。",
                    "zhushu": "縯：莊子：秋水時至，河伯欣然自喜，以天下之美在己。"
                },
                {
                    "paragraph": "霜風可使吹黃帽，",
                    "zhushu": "舟人黄帽，土勝水也。○厚：史記鄧通傳：櫂船爲黄頭郎。徐廣曰：著黄帽也。"
                },
                {
                    "paragraph": "樽酒那能泛浪花。",
                    "zhushu": "任：子美詩云：閃閃浪花飜。"
                },
                {
                    "paragraph": "謾遣鯉魚傳尺素，",
                    "zhushu": "援：文選詩：客從逺方來，遺我𩀱鯉魚。呼児烹鯉魚，中有尺素書。"
                },
                {
                    "paragraph": "却將燕石報瓊華。",
                    "zhushu": "縯：列子：宋之愚人得燕石以爲寳。周人曰：“此燕石也，瓦䃯不殊。”○次公：詩云：尚之以瓊華乎？"
                },
                {
                    "paragraph": "何時得見悲秋老，",
                    "zhushu": "縯：宋玉曰：“悲哉！秋之爲氣也。”"
                },
                {
                    "paragraph": "醉裏題詩字半斜。",
                    "zhushu": "",
                    "type": 2
                },
                {
                    "paragraph": "有言郡東北荆山下可以溝畎積水，因與吳正字、王户曹同往相視，以地多亂石，不果。還遊聖女山，山有石室如墓，而無棺椁，或云“宋司馬桓魋墓”。二子有詩，次其韻二首",
                    "zhushu": "敬夫：按：先生集遊桓山記云：元豊三年正月乙亥，春服旣成，從二三子遊於泗水之上，登桓山，入石室。",
                    "type": 2
                },
                {
                    "paragraph": "側手區區未易遮，",
                    "zhushu": "縯：時河决，水方退，諺有“側手障黄河”之語。"
                },
                {
                    "paragraph": "奔流一瞬卷千家。共疑智伯𥘉圍趙，",
                    "zhushu": "縯：左氏：智伯率韓、魏攻趙，㐮子懼，奔晉陽。三國攻晉陽，引汾水灌其城，不沈者三板。"
                },
                {
                    "paragraph": "猶有張湯欲漕斜。",
                    "zhushu": "厚：前漢溝洫志：人有上書欲通褒斜漕事，下御史大夫張湯。湯問之，言：“抵蜀從故道，故道多陂，回逺。今穿褒斜道，少陂，近四百里，而褒水通沔，斜通渭，皆可以船漕。”上以爲然，而水多湍石，竟不可漕。"
                },
                {
                    "paragraph": "已坐迂踈來此地，分將勞苦送生涯。使君下䇿真堪𥬇，隱隱驚雷響踏車。",
                    "zhushu": "次公：以車掉水也。",
                    "type": 2
                },
                {
                    "paragraph": "茫茫清泗遶孤岑，歸路相將得暫臨。試着芒鞋穿𣂈确，",
                    "zhushu": "次公：退之詩：山石𣂈确行逕微。"
                },
                {
                    "paragraph": "更燃松炬照幽深。縱令司馬能鑱石，",
                    "zhushu": "縯：宋司馬桓魋自爲石椁。"
                },
                {
                    "paragraph": "㑹有中郎解摸金。",
                    "zhushu": "厚：陳琳爲𡊮紹作檄，言曹操時置發兵中郎將、摸金校尉。"
                },
                {
                    "paragraph": "強冩蒼崖留歳月，他年誰識此時心。",
                    "zhushu": "",
                    "type": 2
                },
                {
                    "paragraph": "荅吕梁仲屯田",
                    "zhushu": "",
                    "type": 2
                },
                {
                    "paragraph": "亂山合沓圍彭門，官居獨在懸水村。",
                    "zhushu": "吕梁，地名。○縯：莊子：吕梁懸水三十仞。故今言吕梁爲“懸水村”也。○師：即今百歩洪是也。"
                },
                {
                    "paragraph": "居民蕭條雜麋鹿，小市冷落無雞豚。",
                    "zhushu": "次公：杜詩：小市當争米。"
                },
                {
                    "paragraph": "黄河西來𥘉不覺，但訝清泗流奔渾。夜聞沙岸鳴罋盎，暁看雪浪浮鵬鵾。",
                    "zhushu": "次公：退之詩：餘瀾怒不已，喧聒鳴罋盎。"
                },
                {
                    "paragraph": "吕梁自古喉吻地，",
                    "zhushu": "堯卿：按水經云：吕梁乃自古黄河喉襟脣吻之地。"
                },
                {
                    "paragraph": "萬頃一抹何由吞。坐觀入市卷閭井，吏民走盡餘王尊。",
                    "zhushu": "縯：王尊爲東郡太守，河水盛溢，尊躬率吏民，沉白馬祀水神，河北因止𪧐隄上。及水盛隄壞，吏民皆奔走，惟尊立不動，而水波稍𨚫。"
                },
                {
                    "paragraph": "計窮路斷欲安適，吟詩破屋愁鳶蹲。歳寒霜重水歸壑，",
                    "zhushu": "次公：月令：季冬之月，水歸其壑，土反其宅。"
                },
                {
                    "paragraph": "但見屋瓦留沙㾗。入城相對如夢寐，",
                    "zhushu": "次公：杜詩：夜䦨更秉燭，相對如夢寐。"
                },
                {
                    "paragraph": "我亦僅免爲魚黿。",
                    "zhushu": "縯：劉子過洛汭，曰：微禹，吾其魚乎？"
                },
                {
                    "paragraph": "旋呼歌舞雜談𥬇，不惜飲釂空瓶盆。念君官舎冰雪冷，新詩美酒聊相温。人生如寄何不樂，",
                    "zhushu": "師：法苑珠林：支遁在剡，謝安與書曰：“人生如寄耳，終日戚戚，遲君來，以晤言銷之。”"
                },
                {
                    "paragraph": "任使絳蠟燒黄昏。宣房未築淮泗滿，",
                    "zhushu": "任：武帝作瓠子之歌，有云：齧浮梁𠔃淮泗滿。"
                },
                {
                    "paragraph": "故道堙没瘡痍存。明年勞苦應更甚，我當畚鍤先黥髠。付君萬指代頑石，千鎚雷動蒼山根。",
                    "zhushu": "韓：白樂天開八節灘詩：鐡鑿金鎚隠若雷。"
                },
                {
                    "paragraph": "髙城如鐡洪口快，",
                    "zhushu": "次公：杜詩：大城鐡不如。"
                },
                {
                    "paragraph": "談𥬇却掃看崩奔。農夫掉臂免狼顧，秋榖布野如雲屯。",
                    "zhushu": "次公：列子言：化人之宫，望之若雲屯焉。○師：杜甫沙苑行：王有虎臣司苑門，入門天廐皆雲屯。"
                },
                {
                    "paragraph": "還須更置軟脚酒，爲君擊鼔行金樽。",
                    "zhushu": "縯：玄宗幸諸楊第，岀有賜，曰“餞路”；反有勞，曰“軟脚”。○師：唐郭子儀自同州歸，代宗詔大臣就宅作軟脚局，人出三百千。",
                    "type": 2
                },
                {
                    "paragraph": "荅孔周翰求書與詩",
                    "zhushu": "",
                    "type": 2
                },
                {
                    "paragraph": "身閑曷不長閉口，",
                    "zhushu": "次公：傳曰：病從口入，患從曰出。閉口則無事，而身得長閑矣，非謹而何？"
                },
                {
                    "paragraph": "天寒正好深藏手。吟詩冩字有底忙，未脫多生𪧐塵垢。不蒙譏訶子厚疾，",
                    "zhushu": "縯：柳宗元報崔黯書曰：凡人好詞工書者，皆病癖也。吾不幸蚤得三病，學道以來，日思𨥧鍼攻熨，卒不能去，𦆑結心腑牢甚，願斯須忘之而不克。竊甞自毒。"
                },
                {
                    "paragraph": "反更刻畫無鹽醜。",
                    "zhushu": "厚：𣈆書周顗傳：庾亮甞謂顗曰：“諸人咸以君方樂廣。”顗曰：“何乃刻畫無塩，唐突西施？”無塩，醜女也。"
                },
                {
                    "paragraph": "征西自有家雞肥，",
                    "zhushu": "次公：南史王僧䖍傳載：僧䖍論書云：“庾征西翼書，少時與右軍齊名。右軍後進，庾猶不分。”在荆州與都下人書云：“小兒輩賤家雞，皆學𨓜少書。”"
                },
                {
                    "paragraph": "太白空驚飯山瘦。",
                    "zhushu": "援：舊唐杜甫傳：李白於甫有飯山之嘲。而李白集有戯甫詩云：“飯顆山頭逢杜甫，頭戴笠子日卓午。借問因何太瘦生，緫爲從前作詩苦。”"
                },
                {
                    "paragraph": "與君相從知幾日，春風待得花開不？撥弃萬事不復談，",
                    "zhushu": "厚：杜詩云：“撥弃潭州百斛酒。”"
                },
                {
                    "paragraph": "百觚之後那辤酒。",
                    "zhushu": "縯：孔叢子曰：平原君與子髙飲，強子髙酒，曰：“昔有遺諺：堯舜千鍾，孔子百觚，子路嗑嗑，尚飲百榼。古之賢聖無不能飲，子何辝焉？”",
                    "type": 2
                },
                {
                    "paragraph": "聞公擇過雲龍張山人，輒往從之。公擇有詩，戲用其韻",
                    "zhushu": "",
                    "type": 2
                },
                {
                    "paragraph": "我生固多憂，肉食常苦墨。",
                    "zhushu": "縯：左氏：𣈆定公、吴夫差㑹于黄池，司馬寅曰：“肉食者無墨，今呉王有墨，國勝乎？太子死乎？”"
                },
                {
                    "paragraph": "軒然就一𥬇，猶得好飲力。聞君過雲龍，對酒兩靜嘿。急𢹂清歌女，出郭及未𣅳。一歡難力致，",
                    "zhushu": "厚：劉毅曰：“合一射甚難。”"
                },
                {
                    "paragraph": "邂逅有勝特。喧蜂集晩花，",
                    "zhushu": "沈：杜詩：“籬踈帶晚花。”"
                },
                {
                    "paragraph": "亂雀啅叢𣗥。",
                    "zhushu": "曹：易：“寘于叢𣗥。”"
                },
                {
                    "paragraph": "山人樂此耳，寂寞誰侍側？何當求好人，聊使治要襋。",
                    "zhushu": "次公：詩魏葛屨曰：“紏紏葛屨，可以履霜。摻摻女手，可以縫裳。要之襋之，好人服之。”注：要，䙅也。襋，領也。好人，好女手之人。"
                },
                {
                    "paragraph": "使君自孤僨，",
                    "zhushu": "援：前漢匈奴傳：冒頓爲書遺髙后曰：“陛下獨立，孤僨獨居，兩主不樂，無以自娱。”○次公：按：漢書注云：僨，仆也。尤言不能自立也。則獨居無偶，可以言孤僨矣。"
                },
                {
                    "paragraph": "此里誰相直？不如學養生，一氣服千息。",
                    "zhushu": "次公：𣈆許邁傳：常服氣，一氣千餘息。",
                    "type": 2
                },
                {
                    "paragraph": "寒食日荅李公擇三絶次韻",
                    "zhushu": "",
                    "type": 2
                },
                {
                    "paragraph": "從來蘇李得名雙，",
                    "zhushu": "次公：前漢蘇武、李陵能詩，謂之蘇李。唐蘇味道，里人李嶠，俱以文章顯，時號蘇李。又，蘇晋、李嶠知制誥，時號蘇李。又，蘇頲、李乂對掌文誥，明皇謂頲曰：“前朝有李嶠、蘇味道，今有卿及李乂，亦丗不乏人。”"
                },
                {
                    "paragraph": "只恐全齊𥬇陋邦。",
                    "zhushu": "次公：李公擇知齊州，故云。"
                },
                {
                    "paragraph": "詩似懸河供不辦，",
                    "zhushu": "縯：郭象傳：王衍毎云：“聽象語如懸河㵼水注而不竭。”○師：韓退之石鼔歌：願借辯口如懸河。"
                },
                {
                    "paragraph": "故欺張籍隴頭瀧。",
                    "zhushu": "厚：退之詩：君乃崑崙渠，籍乃隴頭瀧。南人謂水之湍者爲瀧。",
                    "type": 2
                },
                {
                    "paragraph": "簿書鼛鼔不知春，",
                    "zhushu": "次公：鼛鼔，所以督役也。周禮云：以鼛鼔鼓役事。"
                },
                {
                    "paragraph": "佳句相呼頼故人。",
                    "zhushu": "次公：杜詩：毎於百僚上，猥誦佳句新。○子仁：謝靈運毎有篇章，對惠連，輙得佳句。"
                },
                {
                    "paragraph": "寒食德公方上冡，歸來誰主復誰賔？",
                    "zhushu": "縯：後漢龐公傳注：司馬徳操甞造徳公，值其渡沔上祀先人墓。徳操徑入其室，呼德公妻子，使作黍。湏臾，徳公還，直入相就，不知何者爲客也。",
                    "type": 2
                },
                {
                    "paragraph": "廵城已困塵埃眯，",
                    "zhushu": "次公：“眯”字，莊子曰：播糠眯目，則天地四方易位。○師：杜詩云：塵土汗人眼易眯。"
                },
                {
                    "paragraph": "執扑仍遭蟣蝨縁。",
                    "zhushu": "次公：左氏：華元爲植廵城。禮：司空執扑。"
                },
                {
                    "paragraph": "欲脫布衫𢹂素手，",
                    "zhushu": "次公：文選詩：盈盈楼上女，纎纎出素手。"
                },
                {
                    "paragraph": "試開病眼㸃黄連。",
                    "zhushu": "來詩謂僕布衫督役。",
                    "type": 2
                },
                {
                    "paragraph": "次韻荅劉涇",
                    "zhushu": "堯卿：涇字巨濟。",
                    "type": 2
                },
                {
                    "paragraph": "吟詩莫作秋蟲聲，",
                    "zhushu": "彦章：退之送孟東野序：以蟲鳴秋。"
                },
                {
                    "paragraph": "天公怪汝鈎物情，使汝未老華髮生。芝蘭得雨蔚青青，何用自燔以出馨。",
                    "zhushu": "縯：漢兩龔傳云：薰以香自燒，膏以明自消。"
                },
                {
                    "paragraph": "細書千紙雜眞行，新音百變口如鸎。異議鋒起弟子争，舌翻濤瀾卷齊城。",
                    "zhushu": "厚：蒯通言於韓信曰：“𮠑　生一士，伏軾掉三寸舌，下齊七十餘城。”"
                },
                {
                    "paragraph": "萬卷堆胷兀相撑，以病爲樂子未驚。我有至味非煎烹，是中之樂吁難名。緑槐如山闇廣庭，飛蟲繞耳細而清。",
                    "zhushu": "次公：唐文粹載何諷夣渇賦云“牎日斜照，飛蚊繞𩯭”也。"
                },
                {
                    "paragraph": "敗席展轉卧見經，亦不自嫌翠織成。",
                    "zhushu": "縯：老杜有太子張舎人遺織成叚褥詩：客從西北來，遺我翠織成。"
                },
                {
                    "paragraph": "意行信足無溝坑，",
                    "zhushu": "次公：劉夢得詩：“意行無舊路。”"
                },
                {
                    "paragraph": "不識五郎呼作卿。",
                    "zhushu": "厚：宋璟傳：甞宴朝堂，三張列三品，璟階六品，居下坐。易之諂事璟，虚位揖曰：“公第一人，何下座？”璟曰：“才劣品卑，卿謂第一，何耶？”是時朝廷以易之等内寵，不名其官，呼易之“五郎”，昌宗“六郎”。鄭善果謂璟曰：“公柰何謂五郎爲卿？”璟曰：“以官正當爲卿，君非其家奴，何郎之有？”"
                },
                {
                    "paragraph": "吏民哀我老不明，",
                    "zhushu": "次公：馬援曰：“頗哀老子，使得遨遊。”"
                },
                {
                    "paragraph": "相戒無復煩鞭刑。",
                    "zhushu": "縯：徐有功爲蒲州司法，不忍杖罰。民服其恩，相戒曰：“犯參軍杖者，必斥之。”訖不辱一人。"
                },
                {
                    "paragraph": "時臨泗水照星星，",
                    "zhushu": "次公：星星，言白髮也。何長瑜嘲陸展曰：“陸展染白髮，欲以媚側室。青青不解乆，星星行復岀。”○師：歐陽永叔秋聲賦：“黝然黒者，変而爲星星。”"
                },
                {
                    "paragraph": "微風不起鏡面平。安得一舟如葉輕，",
                    "zhushu": "次公：退之詩：“共泛清湘一葉舟。”"
                },
                {
                    "paragraph": "卧聞郵籖報水程。",
                    "zhushu": "厚：杜詩：“𪧐槳依農事，郵籖報水程。”"
                },
                {
                    "paragraph": "蓴羮羊酪不湏評，",
                    "zhushu": "縯：陸機甞詣侍郎王濟，濟指羊酪謂機曰：“卿吴中何以敵此？”機荅云：“千里蓴羹，未下塩豉。”時稱爲名對云。"
                },
                {
                    "paragraph": "一飽且救飢腸鳴。",
                    "zhushu": "次公：此篇皆所以裁抑劉涇之豪氣也。劉涇好為險怪之文，盖嘗見其上先生詩，即此詩，文多不載。任：退之詩：“飢腸徹死無由鳴。”",
                    "type": 2
                },
                {
                    "paragraph": "和孫莘老次韻",
                    "zhushu": "",
                    "type": 2
                },
                {
                    "paragraph": "去國光隂春雪消，還家蹤跡野雲飄。",
                    "zhushu": "次公：杜詩：“去國哀王粲。”李白詩：“不如早還家。”"
                },
                {
                    "paragraph": "功名正自妨行樂，",
                    "zhushu": "次公：向秀欲註莊子，嵆康曰：“此書詎復湏註，正是妨人作樂耳。”楊惲云：“人生行樂耳。”"
                },
                {
                    "paragraph": "迎送纔堪博早朝。",
                    "zhushu": "白詩：“昏昏一覺睡，不博早朝人。”"
                },
                {
                    "paragraph": "雖去友朋親吏卒，却辤䜛謗得風謡。今年我亦江東去，不問繁雄與寂寥。",
                    "zhushu": "次公：繁雄、寂寥，言郡之如此也。孫萃老必在江東，故云尓。",
                    "type": 2
                },
                {
                    "paragraph": "文與可有詩見寄云：“待將一叚鵝溪絹，掃取寒梢萬尺長。”次韻荅之",
                    "zhushu": "",
                    "type": 2
                },
                {
                    "paragraph": "爲愛鵝溪白蠒光，",
                    "zhushu": "縯：鵝溪，地名，在梓州塩亭縣，岀絹甚良。○次公：時人謂之鵝溪絹。老杜云：“我有一疋好東絹”，亦謂此也。"
                },
                {
                    "paragraph": "掃殘雞距紫毫芒。丗間那有千㝷竹，月落庭空影許長。",
                    "zhushu": "次公：先生作篔簹谷偃竹記云：與可畫竹，𥘉不自貴重，四方之人，持縑素而請者，足相躡於門。與可厭之，投諸地而罵曰：“吾將以爲襪。”聞者傳之，以爲口寔。及與可自洋州還，而余爲徐州，與可以書遺余曰：“近語士大夫，吾墨竹一泒，近在彭城，可往來之襪材，當萃於子矣。”書尾復冩一詩，其畧曰：“待將一叚鵝溪絹，掃取寒梢萬尺長。”余謂與可：“竹長萬尺，當用絹二百五十疋，知公倦於筆研，頋得此絹而已。”與可無以荅，則曰：“吾言妄矣，丗豈有萬尺竹哉！”余因而實之，荅其詩云云。與可𥬇曰：“蘇子辯則辯矣，然二百五十疋，吾將買田而歸老焉。”因以其所畫篔簹偃竹遺予，曰：“此竹數尺耳，而有萬尺之势。”",
                    "type": 2
                },
                {
                    "paragraph": "次韻秦觀秀才見贈秦與孫莘老、李公擇甚熟，將入京應舉",
                    "zhushu": "次公：是時先生守徐州，盖元豊元年也。",
                    "type": 2
                },
                {
                    "paragraph": "夜光明月非所投，",
                    "zhushu": "縯：史記：鄒陽曰：“明月之珠，夜光之壁，以暗投人於道，衆莫不按劒相盻者。何則？無因而至前也。”"
                },
                {
                    "paragraph": "逢年遇合百無憂。",
                    "zhushu": "厚：太史公言：“力田不如逢年，善仕不如遇合。”○次公：杜詩：“吾知徐卿百不憂。”"
                },
                {
                    "paragraph": "將軍百戰竟不侯，",
                    "zhushu": "援：漢李廣與望氣王朔語曰：“自漢征匈奴，廣未甞不在其中，而諸校尉材能不及中，以軍功取封侯者數十人。廣不爲後人，然終無尺寸功以得封邑者，何也？豈吾相不當侯耶？”○次公：李白贈張鎬詩：“夲家隴西人，先爲漢边將。苦戰竟不侯，當年頗惆悵。”"
                },
                {
                    "paragraph": "伯郎一㪷得凉州。",
                    "zhushu": "縯：孟佗，字伯郎。中常侍張譲專權用事，佗以蒲萄酒一㪷遺譲，爲凉州刺史。"
                },
                {
                    "paragraph": "翹𨵿負重君無力，",
                    "zhushu": "厚：武后時置武舉，有此科。○次公：朝野僉載云：崔湜爲吏部侍郎掌銓。有選人白湜曰：“某能翹関負米。”偍𥬇曰：“若壯，何不求選兵部？”荅曰：“外議謂崔侍郎下有氣力者即得選。”"
                },
                {
                    "paragraph": "一年不入紛華域。",
                    "zhushu": "次公：子夏曰：“入聞夫子之道而樂，岀見紛華而恱。”"
                },
                {
                    "paragraph": "故人坐上見君文，謂是古人吁莫測。",
                    "zhushu": "子仁：唐貟半千傳：武后謂半千曰：“乆聞爾名，謂爲古人，乃在朝邪？”"
                },
                {
                    "paragraph": "新詩說盡萬物情，硬黄小字臨黄庭。",
                    "zhushu": "縯：公言：甞於秘書閣觀王羲之墨蹟。昔唐人硬黄土臨本，惟鵝羣一帖似献之真筆。公甞書黄庭内景經以贈葆光道士，故謂太虚臨之也。"
                },
                {
                    "paragraph": "故人已去君未到，空吟河畔草青青。",
                    "zhushu": "厚：古詩云：“青青河上草，欎欎園中柳。”"
                },
                {
                    "paragraph": "誰謂他郷各異縣，",
                    "zhushu": "次公：張正見古樂有云：“他郷且異縣。”"
                },
                {
                    "paragraph": "天遣君來破吾願。一聞君語識君心，短李髯孫眼中見。",
                    "zhushu": "次公：“短李”指言公擇。借楽天言李紬曰“短李”而用之。“髯孫”指言莘老，借張遼言孫權曰“紫髯將軍”而用之。此詩人之巧也。○子仁：郄超爲桓温參軍，王恂爲主簿，超髯而珣短，府中語曰：“髯參軍，短王簿。”"
                },
                {
                    "paragraph": "江湖放浪乆全眞，",
                    "zhushu": "悼：文選嵆叔夜詩：“志在守樸，養素全眞。”"
                },
                {
                    "paragraph": "忽然一鳴驚倒人。",
                    "zhushu": "援：史記：齊威王曰：“此鳥不鳴則已，一鳴驚人。”"
                },
                {
                    "paragraph": "縱横所往無不可，知君不怕新書新。",
                    "zhushu": "次公：新書，言王介甫新學經義之說也。"
                },
                {
                    "paragraph": "千金弊帚那堪換，",
                    "zhushu": "縯：魏文帝論文曰：“夫人善於自見，而文非一体，鮮能備善。是以各以所長，相輕所短。”里語曰：“家有弊帚，享之千金。”斯不自見之患也。"
                },
                {
                    "paragraph": "我亦淹留豈長筭。山中旣未决同歸，我聊爾耳君其漫。",
                    "zhushu": "厚：晋元咸曰：未能免俗，聊復尓耳。",
                    "type": 2
                },
                {
                    "paragraph": "次韻黄魯直見贈古風二首",
                    "zhushu": "敬夫：魯直詩，其一曰：“江梅有佳實，託根桃李場。桃李終不言，朝露借恩光。孤芳忌皎潔，氷雪空自香。古來和鼎實，此物升廟廊。𡻕月坐成晚，煙雨青已黄。約升桃李盤，以逺𥘉見甞。終然不可口，擲弃官道傍。但使本根在，弃捐果何傷。”其二曰：“青松出洞壑，十里樍風声。上有百尺絲，下有千歳苓。小草有逺志，相依在平生。毉和不並丗，深根且固蔕。人言可毉國，何用太早計。小大才則殊，氣味固相似。”",
                    "type": 2
                },
                {
                    "paragraph": "佳榖卧風雨，莨莠登我場。",
                    "zhushu": "次公：書云：“農殖嘉榖。”孟子：“悪莠之乱苗也。”又詩：“九月築場圃。”公詩。案此詩譏出之小人勝君子，如稂莠之奪嘉榖也。"
                },
                {
                    "paragraph": "陳前漫方丈，",
                    "zhushu": "縯：孟子：“食前方丈。”"
                },
                {
                    "paragraph": "玉食慘無光。",
                    "zhushu": "厚：洪範：“惟辟玉食。”○次公：前漢“陳咸奢侈玉食”。師古注云：“玉食，美食如玉也。”"
                },
                {
                    "paragraph": "大哉天宇間，美惡更臭香。",
                    "zhushu": "厚：杜詩：“大哉乾坤内。”"
                },
                {
                    "paragraph": "君看五六月，飛蚊殷回廊。兹時不少假，俛仰霜葉黄。期君蟠桃枝，千𡻕終一甞。",
                    "zhushu": "縯：東海度朔山有大桃，蟠屈三千里。漢武時，東郡献矮人，指東方朔曰：“王母種桃，三千𡻕一着子，此子已三過偷之矣。”○厚：太平廣記：西王母以桃献漢武帝。帝食桃，輒録其核，欲種之。西王母曰：“此桃三千年一實。”帝乃止。"
                },
                {
                    "paragraph": "頋我如苦李，全生依路傍。",
                    "zhushu": "援：王戎甞與羣兒戯道側，見李樹多實，競趍之，戎獨不往。或問其故，戎曰：“樹在道邊而多子，必苦李也。”"
                },
                {
                    "paragraph": "紛紛不足愠，悄悄徒自傷。",
                    "zhushu": "厚：詩曰：“憂心悄悄，愠于羣小。”按：公詩案招：“此詩譏今日進用之人多小人也。”新添：先生盖謂収穫而登埸，當是嘉榖，乃以困卧於風雨而登者。“莨莠○玉食無光”，盖言關冗者之雜佳士也。",
                    "type": 2
                },
                {
                    "paragraph": "空山學仙子，妄意笙簫聲。",
                    "zhushu": "縯：簫史善吹簫，作鵉鳯之音。秦穆公有女弄玉，喜吹簫，公以妻之。後皆仙云。○居仁：退之誰氏子詩：“或云：欲學鳯吹笙，新慕靈妃嫓簫史。神仙雖然有傳說，知者自知其妄矣。”"
                },
                {
                    "paragraph": "千金得竒藥，開視皆豨苓。",
                    "zhushu": "厚：韓進學解言：訾醫師以昌陽引年，欲進其豨苓也。○次公：豨苓，今所謂茯苓是也，至賤之品。"
                },
                {
                    "paragraph": "不知市人中，自有安期生。",
                    "zhushu": "援：前漢郊祀志注云：“安期生，琅邪人，賣藥東海邊，時人皆言千歳。”"
                },
                {
                    "paragraph": "今君已度丗，坐閱霜中蔕。摩挲古銅人，𡻕月不可計。",
                    "zhushu": "縯：後漢方術傳：薊子訓於長安東灞城，與一老翁共摩挲銅人，相謂曰：“適見鑄此，已五百年矣。”"
                },
                {
                    "paragraph": "閬風安在哉，",
                    "zhushu": "厚：山海經曰：“閬風之山，是謂玄圃。”"
                },
                {
                    "paragraph": "要君相指似。",
                    "zhushu": "",
                    "type": 2
                },
                {
                    "paragraph": "荅仲屯田次韻",
                    "zhushu": "",
                    "type": 2
                },
                {
                    "paragraph": "秋來不見渼陂岑，",
                    "zhushu": "縯：杜詩：“岑參兄弟皆好竒，携我逺來遊渼陂。”○次公：渼陂在扈縣。"
                },
                {
                    "paragraph": "千里詩盟忽重㝷。太木百圍生逺籟，",
                    "zhushu": "厚：莊子：“大木百圍之竅穴，風作則萬竅怒號。”又曰：“地籟則衆竅是已。”"
                },
                {
                    "paragraph": "朱絃三歎有遺音。",
                    "zhushu": "縯：礼記：“清廟之瑟，朱絃而䟽越，一唱而三歎，有遺音者矣。”"
                },
                {
                    "paragraph": "清風卷地収殘暑，",
                    "zhushu": "厚：退之𩀱鳥詩：“清風卷地起，百鳥皆飄浮。”"
                },
                {
                    "paragraph": "素月流天掃積隂。",
                    "zhushu": "厚：謝莊月賦云：“白露曖空，素月流天。”"
                },
                {
                    "paragraph": "欲遣何人𢋫絶唱，滿堦桐葉候蟲吟。",
                    "zhushu": "共父：柳宗元詩：“門掩候虫秋。”",
                    "type": 2
                },
                {
                    "paragraph": "密州宋國愽以詩見紀在郡雜詠，次韻荅之",
                    "zhushu": "",
                    "type": 2
                },
                {
                    "paragraph": "吾觀二宋文，字字照縑素。",
                    "zhushu": "師：二宋，宋郊、宋祁也。國博乃其嗣子。"
                },
                {
                    "paragraph": "淵源皆有考，竒險獲難句。",
                    "zhushu": "次公：二宋者，莒公庠，字公序，景文公祁，字子京。"
                },
                {
                    "paragraph": "後來邈無繼，嗣子其殆庶。",
                    "zhushu": "次公：易係辝曰：“顔氏之子，其殆庶幾乎？”"
                },
                {
                    "paragraph": "胡爲尚流落，用舎真有數。當時苟恱可，謹勿𥬇枤杜。",
                    "zhushu": "縯：李林甫傳：林甫不識“枤杜”字，謂韋陟曰：“此云杖杜，何也？”陟俛首不敢言。"
                },
                {
                    "paragraph": "斵牎誰救赴，",
                    "zhushu": "次公：朝野僉載云：唐陽滔爲中書舎人，時促命草制，而吏持門鑰他適，無舊夲檢眎，乃断牎取之。時號“斵牎舎人”。"
                },
                {
                    "paragraph": "䄂手良優𥙿。",
                    "zhushu": "厚：退之𥙊柳子厚文云：“不善爲斵，血指汗顔。巧匠旁觀，縮手䄂間。”"
                },
                {
                    "paragraph": "山城辱吾繼，",
                    "zhushu": "次公：山城，指言宻州也。"
                },
                {
                    "paragraph": "缺短煩遮護。昔年繆陳詩，無人聊瓦注。于令𢋫絶唱，外重中己懼。",
                    "zhushu": "縯：莊子：“以瓦注者巧，以鉤注者憚，以黄金注者惛。其巧一也，而有所矜，則外重也。凡外重者爲拙。”"
                },
                {
                    "paragraph": "何當附家集，擊壤追咸濩。",
                    "zhushu": "厚：堯時有田父擊壤而歌曰：“我日出而作，日入而息，鑿井而飲，耕田而食，帝力何加於我哉！”黄帝之樂曰咸池，湯之樂曰大濩。○公衮：藝經云：“堯時擊壤，壌以木爲之，前廣後銳，長尺四寸，闊三寸，其形如履。將戯，先側一壤於地，逺三四十歩，以手中壌擊之，中者爲上。【新添】次公：擊壌，則先生謙以自比其詩。咸濩，則以言宋國博之詩也。",
                    "type": 2
                },
                {
                    "paragraph": "荅范祖禹",
                    "zhushu": "",
                    "type": 2
                },
                {
                    "paragraph": "吾州下邑生劉季，誰數區區張與李。",
                    "zhushu": "來詩有“張僕射”“李臨淮之”之句。○次公：先生爲徐州太守，故稱吾州。漢髙祖豊邑人，今徐州有豊縣，故云下邑。劉季，髙祖字。張僕射，建封也。李臨淮，光弼也。"
                },
                {
                    "paragraph": "重瞳遺跡已塵埃，惟有黄樓臨泗水。",
                    "zhushu": "郡有㕔事，俗謂之覇王㕔，相傳不可坐，僕拆之，以蓋黄樓。○縯：項羽，重瞳子，都彭城，號西楚覇王。"
                },
                {
                    "paragraph": "而今太守老且寒，俠氣不洗儒生酸。猶勝白門窮吕布，欲將鞍馬事曹瞞。",
                    "zhushu": "厚：曹操，擊布下邳，布登白門樓，兵圍之急，乃下降。布見操曰：“明公之所患，不過於布，今已服矣。令布將騎，明公將步，天下不足定也。”操小字阿暪。",
                    "type": 2
                },
                {
                    "paragraph": "次韻荅王定國",
                    "zhushu": "",
                    "type": 2
                },
                {
                    "paragraph": "毎得君詩如得書，宣心冩妙書不如。",
                    "zhushu": "次公：劉夢得和白公𥘉冬早寒云：欲傳千里意，書扎不如詩。"
                },
                {
                    "paragraph": "眼前百種無不有，知君一以詩驅除。傳聞都下十日雨，清泥没馬街生魚。舊雨來人今不來，",
                    "zhushu": "次公：老杜秋述云：秋，杜子卧病長安旅次，多雨生魚，青苔及榻。當時車馬之客，舊雨來，今雨不來。"
                },
                {
                    "paragraph": "悠然獨酌卧清虚。",
                    "zhushu": "堂名。○次公：王定國堂名也。子由甞爲作記云。"
                },
                {
                    "paragraph": "我雖作郡古云樂，",
                    "zhushu": "子仁：退之郾城聮句云：從軍古云樂。"
                },
                {
                    "paragraph": "山川信美非吾廬。",
                    "zhushu": "次公：謝眺云：信美非吾室。又，淵明詩：吾亦愛吾廬。"
                },
                {
                    "paragraph": "願君不廢重九約，念此衰老勤呵嘘。",
                    "zhushu": "",
                    "type": 2
                },
                {
                    "paragraph": "荅王鞏鞏將見過有詩自謂惡客戯之",
                    "zhushu": "",
                    "type": 2
                },
                {
                    "paragraph": "汴泗遶吾城，城堅如削鐵。",
                    "zhushu": "次公：杜詩：大城鐵不如。"
                },
                {
                    "paragraph": "中有李臨淮，號令肝膽裂。",
                    "zhushu": "縯：李光弼御軍嚴肅，代郭子儀於河陽，士卒旗幟皆舊也。光弼一號令之，乃益精明。○子仁：唐書郝廷玉傳：魚朝恩聞其善布陣，請觀之。廷玉申號令，鳴鼔角，部伍坐作，進退若一。曰：“此臨淮王遺法也。王善御軍，賞當功，罰當罪。每校旗不如令者輒斬。由是人皆自效，而赴蹈馳突，心破膽裂。”盖臨淮甞鎭徐州。"
                },
                {
                    "paragraph": "古來彭城守，未省怕惡客。",
                    "zhushu": "縯：公孫洪曰：“寕逢𢙣賔，不逢故人。”○子仁：元結謂不飲者爲𢙣客。後人以痛飲爲𢙣客。"
                },
                {
                    "paragraph": "惡客云是誰？祥符相公孫。是家豪𨓜生有種，千金一擲頗𥠖盆。",
                    "zhushu": "次公：退之詩：谿呀鉅壑頗𥠖盆。"
                },
                {
                    "paragraph": "連車載酒來，不飲外酒嫌其村。子有千鉼酒，我有萬株菊。任子滿頭挿，",
                    "zhushu": "厚：杜牧之詩：塵丗難逢開口笑，菊花須挿滿頭歸。"
                },
                {
                    "paragraph": "圑圑見花不見目。醉中挿花歸，花重壓折軸。",
                    "zhushu": "次公：史記云：“羣輕折軸。”"
                },
                {
                    "paragraph": "問客何所湏，客言我愛山。青山自遶郭，不要買山錢。",
                    "zhushu": "縯：戴符乞買山錢，于頔予百萬。"
                },
                {
                    "paragraph": "此外有黄樓，樓下一河水。美哉洋洋乎，可以療飢并洗耳。",
                    "zhushu": "厚：史記：孔子曰：“美哉河水，洋洋乎！江之不濟此，命也。”詩衡門：“泌之洋洋，可以療飢。”洗耳，許由事也。○師：晋孫楚云：“所以枕流，欲洗吾耳。”"
                },
                {
                    "paragraph": "彭城之遊樂復樂，客惡何如主人惡。",
                    "zhushu": "",
                    "type": 2
                },
                {
                    "paragraph": "次韻王定國馬上見寄",
                    "zhushu": "",
                    "type": 2
                },
                {
                    "paragraph": "昨夜霜風入裌衣，暁來病骨更攴離。",
                    "zhushu": "縯：莊子：攴離䟽：“頥隠于臍，肩髙於頂。”"
                },
                {
                    "paragraph": "踈狂似我人誰頋，坎軻怜君志未移。但恨不𢹂桃葉女，",
                    "zhushu": "厚：樂天詩：“小妓推桃葉，新歌踏柳枝。”○次公：桃葉，王子敬妾也。有詩云：“桃葉復桃葉，渡江不用楫。”"
                },
                {
                    "paragraph": "尚能來趂菊花時。南臺二謝無人繼，只恐君詩勝義熈。",
                    "zhushu": "“二謝”從宋武帝九日燕戯馬䑓。○縯：時晋義熈年中者也。",
                    "type": 2
                },
                {
                    "paragraph": "次韻荅頓起",
                    "zhushu": "二首。",
                    "type": 2
                },
                {
                    "paragraph": "挽袖推腰踏破紳，",
                    "zhushu": "次公：左傳曰：“或挽之，或推之。”"
                },
                {
                    "paragraph": "舊聞𢹂手上天門。",
                    "zhushu": "次公：漢官儀云：“㤗山東上七十里至天門。”"
                },
                {
                    "paragraph": "相逢應覺聲容似，欲話先驚歳月奔。新學已皆從許子，",
                    "zhushu": "縯：孟子：“陳相見許行而大恱，盡弃其學而學焉。”○次公：新學以言王介甫新經之學也。"
                },
                {
                    "paragraph": "諸生猶自畏何蕃。",
                    "zhushu": "厚：退之作何蕃傳云：蕃入太學二十餘年，歳舉進士，學成行尊，太學諸生推頌，不敢與蕃齒。"
                },
                {
                    "paragraph": "殿廬直𪧐眞如夢，猶記憂時䇿萬言。",
                    "zhushu": "頓君及第時，余爲殿後編排官，見其荅䇿語頗直。其後與子由試舉人西京，旣罷，同登嵩山絶頂，甞見其唱酬詩十餘首，頓詩及之。",
                    "type": 2
                },
                {
                    "paragraph": "十二東秦比漢京，",
                    "zhushu": "縯：前漢田肯曰：“齊地方一千里，持㦸百萬，縣隔千里之外，齊得十二焉。”此東西秦也。"
                },
                {
                    "paragraph": "去年古寺共題名。",
                    "zhushu": "去歳見之於青州。○堯卿：唐自慈恩寺鴈塔題名之後，士人多效之。"
                },
                {
                    "paragraph": "早衰怪我遽如許，",
                    "zhushu": "厚：曹操欲殺左慈，慈走入羊羣，不可辨。忽有一老羝屈膝，人言曰：“遽如許？”"
                },
                {
                    "paragraph": "苦學怜君太瘦生。",
                    "zhushu": "援：李白朝杜甫云：借問因何太瘦生，㧾爲從前作詩苦。"
                },
                {
                    "paragraph": "茆屋擬歸田二頃，",
                    "zhushu": "縯：蘇秦曰：“使我有負郭田二頃，吾豈能佩六國相印乎？”"
                },
                {
                    "paragraph": "金丹終掃雪千莖。",
                    "zhushu": "堯卿：子美詩：衰顔欲付紫金丹。○任：杜詩：白髮千莖雪。"
                },
                {
                    "paragraph": "何人更似蘇司業，",
                    "zhushu": "次公：蘇司業，源明也，乃唐之詩人。先生以比子由云。"
                },
                {
                    "paragraph": "和遍新詩滿洛城。",
                    "zhushu": "",
                    "type": 2
                },
                {
                    "paragraph": "太虚以黃樓賦見寄作詩爲謝",
                    "zhushu": "",
                    "type": 2
                },
                {
                    "paragraph": "我在黄樓上，欲作黄樓詩。忽得故人書，中有黄樓詞。黄樓髙十丈，下建五丈旗。",
                    "zhushu": "任：始皇作阿房宫，上可以坐萬人，下可以建五丈旗。"
                },
                {
                    "paragraph": "楚山以爲城，泗水以爲池。",
                    "zhushu": "次公：左氏：楚國方城以爲城，漢水以爲池。"
                },
                {
                    "paragraph": "我詩無傑句，萬景驕莫隨。夫子獨何妙，雨雹散雷椎。",
                    "zhushu": "援：雷州大雷雨，時人有收得雷斧、雷椎，皆石也。詩見雪浪詩注中。"
                },
                {
                    "paragraph": "雄詞𮦀今古，中有屈宋姿。",
                    "zhushu": "縯：屈原、宋玉也。"
                },
                {
                    "paragraph": "南山多磐石，清滑如流脂。",
                    "zhushu": "縯：禹貢篇：四濵浮磬。○子暈：杜牧之秋娘詩：“京江水清滑，生女白如脂。”"
                },
                {
                    "paragraph": "朱蠟爲摹刻，細妙分毫氂。佳處未易識，",
                    "zhushu": "厚：范榮期。讀孫綽天台山賦，毎至佳句，輙云：“應是我輩語。”"
                },
                {
                    "paragraph": "當有來者知。",
                    "zhushu": "",
                    "type": 2
                },
                {
                    "paragraph": "次韻荅王鞏",
                    "zhushu": "",
                    "type": 2
                },
                {
                    "paragraph": "我有方外客，顔如瓊之英。",
                    "zhushu": "次公：謝奕時稱方外。司馬詩：尚之以瓊英乎而。又劉向列女傳：趙靈吴女歌曰：“美人熒熒𠔃，顔若苕之榮。”"
                },
                {
                    "paragraph": "十年塵土窟，一寸冰雪清。朅來從我遊，坦率見眞情。",
                    "zhushu": "邠老：國史𥙷云：宋濟老於文場，舉止可𥬇。甞試賦，誤失官韻，乃拊膺曰：“宋五又坦率。”"
                },
                {
                    "paragraph": "顧我無足戀，戀此山水清。新詩如彈丸，",
                    "zhushu": "縯：南史：謝眺曰：“好詩圓美流轉，如彈丸也。”"
                },
                {
                    "paragraph": "脫手不暫停。昨日放魚回，衣巾滿浮萍。今日扁舟去，白酒載烏程。",
                    "zhushu": "厚：湖州烏程有若下酒，爲天下之美。"
                },
                {
                    "paragraph": "山頭見月出，江路聞鼉鳴。莫作孺子歌，滄浪濯吾纓。",
                    "zhushu": "見孟子。"
                },
                {
                    "paragraph": "吾詩自堪唱，相子棹歌聲。",
                    "zhushu": "厚：李白詩：“滄浪吾有曲，寄入棹歌聲。”",
                    "type": 2
                },
                {
                    "paragraph": "張安道見示近詩",
                    "zhushu": "",
                    "type": 2
                },
                {
                    "paragraph": "人物一衰謝，微言難重㝷。",
                    "zhushu": "縯：太史公曰：“仲尼没而微言絶。”"
                },
                {
                    "paragraph": "慇勤永嘉末，復聞正始音。",
                    "zhushu": "厚：𣈆衛玠傳：玠至豫章，與謝琨相見，言論弥日。王敦謂謝琨曰：“不意永嘉之末，復聞正始之音。”○次公：詩案云：此言𣈆元帝時人物衰謝，不意復見衛玠之清談風流。如今時人物衰謝，不意復見方平文章才氣也。"
                },
                {
                    "paragraph": "淸談未足多，感時意殊深。少年有竒志，欲和南風琴。",
                    "zhushu": "縯曰：舜作五絃之琴，以歌南風。次公曰：退之詩：“騎驢到京國，欲和薰風琴。”"
                },
                {
                    "paragraph": "荒村蜩蛩亂，廢沼蛙蟈滛。遂欲掩兩耳，臨文但噫𢉩。",
                    "zhushu": "次公曰：詩案云：以荒村廢沼比朝廷新法，屢有変更，事多荒廢，風俗浮薄，學者誕妄，蜩蛩蛙蟈之紛亂，故遂欲掩耳，不湏論文也。"
                },
                {
                    "paragraph": "蕭然王郎子，",
                    "zhushu": "厚：太平廣記云：王仙客者，劉振之甥也。振有女曰無雙，小仙客數歳，皆㓜稚相狎。振妻常呼仙客爲王郎子。"
                },
                {
                    "paragraph": "來自緱山隂。",
                    "zhushu": "其婿王鞏携來。"
                },
                {
                    "paragraph": "云見浮丘伯，吹簫明月岑。",
                    "zhushu": "援：王子喬好吹簫，作鳯鳴。浮丘公接上嵩山。三十年後，於緱氏山頭乗白鶴，舉首謝時人而去。"
                },
                {
                    "paragraph": "遺聲落淮泗，蛟鼉爲悲吟。願公正王度，祈招繼愔愔。",
                    "zhushu": "縯：左傳昭公十二年：周穆王欲肆其志，周行天下，將必有車轍馬迹焉。𥙊公謀父作祈招之詩，以止王心。曰：“祈招之愔愔，式昭徳音。思我王度，式如玉，式如金。”○次公：詩案云：“意欲方平作詩，譏諌朝廷闕失。”",
                    "type": 2
                },
                {
                    "paragraph": "次韻王鞏顔復同泛舟",
                    "zhushu": "",
                    "type": 2
                },
                {
                    "paragraph": "沈郎清瘦不勝衣，",
                    "zhushu": "縯：沈昭畧甞遇王約，張目視之，曰：“汝是王約邪？何乃肥而癡？”約曰：“汝沈昭畧邪？何乃瘦而狂？”○次公：沈郎，或以爲指言沈約，則其與徐勉書云：“老病百日，數圍革帶，甞應移孔，以手握臂，率計月小半分。”此則僅有不勝衣之意。而魯直亦有云：“自是沈郎作詩瘦，不関春能生許愁。”則亦言沈約矣。又檀弓言：趙文子其中退然若不勝衣。○堯卿：荀子：葉公子髙不勝其衣。"
                },
                {
                    "paragraph": "邊老便便腹十圍。",
                    "zhushu": "援：邊韶，字孝先，弟子嘲曰：“邊孝先，腹便便。”○次公：東平王蒼腰帶十圍。○師：𣈆載記：尹緯、慕容超、李勢、赫連勃勃，皆身長八尺，腰帶十圍云云。"
                },
                {
                    "paragraph": "𨇾蹀身輕山上走，懽呼船重醉中歸。",
                    "zhushu": "𨇾，悉協切。蹀，逹協切。○縯：杜詩：取樂喧呼覺船重。"
                },
                {
                    "paragraph": "舞腰似雪金釵落，",
                    "zhushu": "次公：楊希道詠舞詩：“二八如回雪。”西京雜記載：戚夫人善爲折腰舞。○縯：張祐、杜牧之同燕，有属意者，索骰子賭酒。牧之微吟曰：“骰子廵廵裹手粘，無因得見玉纎纎。”祐應声曰：“但知報道金釵落，髣髴還應露指尖。”"
                },
                {
                    "paragraph": "談辯如雲玉麈飛。",
                    "zhushu": "次公：後漢：“符融幅巾奮䄂，髙談如雲。”○縯：王衍善談玄，毎捉玉柄麈尾，與手同色。○堯卿：文忠公詩云：“金釵　墜𩯭分行立，玉塵髙談四座傾。”"
                },
                {
                    "paragraph": "憶在錢塘正如此，回頭四十二年非。",
                    "zhushu": "",
                    "type": 2
                },
                {
                    "paragraph": "次韻張十七九日贈子由",
                    "zhushu": "",
                    "type": 2
                },
                {
                    "paragraph": "千戈萬槊擁笓籬，",
                    "zhushu": "援：𣈆史：傅咸劾事云：“令史張濟案行城東，有新立屋間笓籬障二十丈。”又，裴潜妻子織笓籬以自供。"
                },
                {
                    "paragraph": "九日清樽豈復持。",
                    "zhushu": "是日南都敕使按兵。"
                },
                {
                    "paragraph": "官事無窮何日了，",
                    "zhushu": "厚：𣈆傳咸傳：楊濟與咸書曰：“天下大器，非可稍了，而相觀毎事欲了。生子癡，了官事，官事未昜了也。了事正作癡，復爲快耳。”"
                },
                {
                    "paragraph": "菊花有信不吾欺。逍遥瓊館眞堪羡，",
                    "zhushu": "次公：“逍遥瓊館”，以言張公之宫祠。"
                },
                {
                    "paragraph": "取次塵纓未可縻。迨此暇時湏痛飲，",
                    "zhushu": "子仁：詩云：“迨我暇矣，飲此醑矣。”○安國：杜詩：“痛飲眞吾師。”"
                },
                {
                    "paragraph": "他年長劒拄君頥。",
                    "zhushu": "縯：田單攻狄不能下。齊兒謡曰：“大冠如箕，長劒柱頥。”攻狄不下，壘於悟丘。○次公：李白詩：何必携長劒，拄頥事玉階。",
                    "type": 2
                },
                {
                    "paragraph": "次韻王鞏獨眠",
                    "zhushu": "鞏字定國，自號清虚居士。",
                    "type": 2
                },
                {
                    "paragraph": "居士身心如槁木，",
                    "zhushu": "次公：莊子：身若槁木，心若死灰。"
                },
                {
                    "paragraph": "旅館孤眠體生粟。",
                    "zhushu": "次公：趙飛燕傳：體無軫粟。"
                },
                {
                    "paragraph": "誰能相思琢白玉，",
                    "zhushu": "縯：盧仝詩：白玉璞裏𤥨出相思心，黄金鑛裏鑄岀相思淚。"
                },
                {
                    "paragraph": "服藥千朝償一𪧐。",
                    "zhushu": "厚：太平廣記：彭祖曰：“服藥千朝，不如獨卧一宵。”"
                },
                {
                    "paragraph": "天寒日短銀燈續，",
                    "zhushu": "任：寒天催日短。"
                },
                {
                    "paragraph": "欲往從之車脫軸。",
                    "zhushu": "次公：詩：泝游從之。左傳：車脫其輹。"
                },
                {
                    "paragraph": "何人吹斷參差竹，",
                    "zhushu": "縯：風俗通曰：舜作簫，其形参差，以象鳯翼。"
                },
                {
                    "paragraph": "泗水茫茫鴨頭緑。",
                    "zhushu": "厚：李白髙陽歌：遥看漢水鴨頭緑。",
                    "type": 2
                },
                {
                    "paragraph": "次韻王鞏留別",
                    "zhushu": "",
                    "type": 2
                },
                {
                    "paragraph": "去國已八年，故人今有誰。當時交游内，未數蔡克兒。",
                    "zhushu": "縯：晉史王導傳：司徒蔡謨戯侮王導，導怒謂人曰：“吾往與羣賢共游洛中，何曽聞有蔡克兒邪？”克，謨父也。"
                },
                {
                    "paragraph": "豈無知我者，好爵半已縻。",
                    "zhushu": "縯：易：我有好爵，吾與爾縻之。"
                },
                {
                    "paragraph": "争爲東閤吏，",
                    "zhushu": "厚：西漢未雲傳：薛宣爲丞相，雲往見之。宣備賔主禮，從容謂雲曰：“在田野無事，且留我東閣，可以觀四方竒士。”雲曰：“小生乃欲相吏邪？”宣不敢復言。"
                },
                {
                    "paragraph": "不願北山移。",
                    "zhushu": "援：齊書：周彦倫隠鐘山，後應詔岀仕，將過北山，孔稚圭乃假山靈之意，移文以𨚫之，名曰北山移文。"
                },
                {
                    "paragraph": "公子表獨立，與丗頗異馳。不辭千里逺，成此一叚竒。",
                    "zhushu": "堯卿：去帖云：“成此一叚竒事。”"
                },
                {
                    "paragraph": "蛾眉亦可怜，無柰思餅師。",
                    "zhushu": "縯：唐寕王献宅左有賣餅者，妻纎白明媚，一見属意，因厚遺其夫取之，寵爱逾等。環𡻕，甞問之曰：“汝復憶餅師否？”黙然不對。王召餅師使見之，其妻注視，𩀱淚垂頰，王乃歸之。"
                },
                {
                    "paragraph": "無人伴客寢，惟有支牀龜。",
                    "zhushu": "厚：史記云：“南方老人用龜支牀足，二十餘年，老人死，移牀，龜尚生。”○悼：樂天詩：“春朝鎻寵鳥，冬夜支牀龜。”"
                },
                {
                    "paragraph": "君歸與何人，文字相娯嬉。",
                    "zhushu": "子仁：退之贈張籍詩：“文章自娯戯，金石相擊撞。”"
                },
                {
                    "paragraph": "持此調張子，一𥬇當脫頥。",
                    "zhushu": "縯：漢書匡說詩：“解人頥。”○子仁：退之有調張籍詩。王鞏乃張安道婿，此張子豈謂安道邪？",
                    "type": 2
                },
                {
                    "paragraph": "荅王定民",
                    "zhushu": "定民，字佐才，毫人，俊民弟也。",
                    "type": 2
                },
                {
                    "paragraph": "開緘奕奕滿銀鈎，",
                    "zhushu": "縯：晉索靖作草書狀云：“婉若銀鈎，漂若驚鵉。”○厚：韋續書法墨藪云：“㸃欲堅重如鐵，鈎欲活而有力如銀。”"
                },
                {
                    "paragraph": "書尾題詩語更遒。",
                    "zhushu": "子仁：退之詩：“暮作千詩轉遒緊。”"
                },
                {
                    "paragraph": "八法舊聞宗長史，",
                    "zhushu": "厚：張長史草書神𨓜，書有八法，以“永”字爲例云：“側蹲鴟而墜石，勒緩縱以藏機。弩彎環而勢曲，趯俊快以如錐。䇿依稀而似勒，掠髣髴以冝肥。墜騰波而速進，磔憶息以遟移。”蔡邕得之神人，相傳至張旭，旭以傳李陽冰、顔真卿云云。"
                },
                {
                    "paragraph": "五言今復擬蘇州。",
                    "zhushu": "援：白樂天謂韋蘇州歌行，才麗之外，頗近興諷。其五言詩，又髙雅閑淡，自成一家之体。"
                },
                {
                    "paragraph": "筆蹤好在留臺寺，",
                    "zhushu": "次公：指言䑓頭寺也。今句蓋言定民書字留於臺寺也，故對“旗隊到石溝”之句。舊注引李建中留臺事，非惟不識句讀，𨚫於王定民何干焉"
                },
                {
                    "paragraph": "？旗隊遥知到石溝。欲寄䑕湏并蠒紙，",
                    "zhushu": "縯：䑕湏，筆白。蠒紙，王羲之所用冩蘭亭記者。"
                },
                {
                    "paragraph": "請君章草賦黄樓。",
                    "zhushu": "次公：章草，岀漢元帝時，史游作急就章，解散𨽻體，麄書之。出書斷。",
                    "type": 2
                },
                {
                    "paragraph": "次韻王庭老和張十七九日見寄",
                    "zhushu": "",
                    "type": 2
                },
                {
                    "paragraph": "霜葉投空雀啅籬，上樓筋力強扶持。對花把酒未甘老，",
                    "zhushu": "次公：退之云：把酒對南山。"
                },
                {
                    "paragraph": "膏靣染鬚聊自欺。",
                    "zhushu": "堯卿：劉夢得詩：近來時丗輕先輩，好染髭鬚事後生。"
                },
                {
                    "paragraph": "無事亦知君好飲，",
                    "zhushu": "厚：史記：陳軫謂犀首曰：“公何好飲也？”曰：“無事也。”曰：“吾令公厭事，可乎？”"
                },
                {
                    "paragraph": "多才終恐丗相縻。請看平日衘杯口，",
                    "zhushu": "子仁：杜詩：生前相遇且銜杯。"
                },
                {
                    "paragraph": "㑹有金椎爲控頥。",
                    "zhushu": "厚：莊子：儒以詩禮發冡。大儒臚傳曰：“東方作矣，事之若何？”小儒曰：“未解裙襦，口中有珠。”詩固有之，曰：“青青之麥，生於陵陂。生不布施，死何含珠爲？”儒以金椎控其頥，徐别其頰，無傷口中珠。",
                    "type": 2
                },
                {
                    "paragraph": "次韻參寥師寄秦太虚三絶句，時秦君舉進士不得",
                    "zhushu": "",
                    "type": 2
                },
                {
                    "paragraph": "秦郎文字固超然，漢武慿虚意欲僊。",
                    "zhushu": "縯：司馬相如旣奏大人賦，天子大說，飄飄有凌雲氣游天地之間意。"
                },
                {
                    "paragraph": "底事秋來不得解，定中試與問諸天。",
                    "zhushu": "堯卿：劉夢得和宣上人寄賀禮部王侍郎放榜後詩云：“禮闈新榜動長安，九陌人人走馬看。惜問至公誰印可，支郎天眼定中觀。”先生此詩和参寥師，故用宣上人及支郎故事。支乃漢支謙，黄眼上人也。○子仁：申包胥曰：“天定亦能勝人。”",
                    "type": 2
                },
                {
                    "paragraph": "一尾追風抹萬蹄，",
                    "zhushu": "次公：馬名追風。杜詩：“湏君櫪上追風驃。”"
                },
                {
                    "paragraph": "崑崙玄圃謂朝躋。",
                    "zhushu": "厚：崑崙第三級名曰玄圃。周穆王駕八駿之乗，升崑崙之丘，賔于西王母，觴于瑶池之上。○次公：神仙傳：“崑崙，一曰玄圃，一曰積石瑶房，一曰閬風臺，一曰華蓋，一曰天柱。”"
                },
                {
                    "paragraph": "回看丗上無伯樂，却道鹽車勝月題。",
                    "zhushu": "援：戰國䇿汗明曰：“𩦸服塩車而上太行。”瀌汗灑也。白汗交流，伯樂遭之，下車攀而哭之。○次公：莊子馬蹄篇：“加之以衡扼，齊之以月題。”䟽云：“月題，額上當顱形似月者也。”云云。新添：追風。此以駿馬言之也。始皇七馬有名追風者。",
                    "type": 2
                },
                {
                    "paragraph": "得失秋毫乆已𡨋，不湏聞此氣峥嶸。何妨却伴參寥子，無數新詩咳唾成。",
                    "zhushu": "縯：李白詩：“咳唾落九天，隨風生珠玉。”○倬：江淹謂郭鞏曰：“子之咳唾成珠玉，吐氣作虹霓。”○任：杜詩：“汝身已見唾成珠。”",
                    "type": 2
                },
                {
                    "paragraph": "次韻王庭老退居見寄二首",
                    "zhushu": "",
                    "type": 2
                },
                {
                    "paragraph": "浪蘂浮花不辨春，",
                    "zhushu": "次公：退之杏花詩：“浮花浪蘂鎮長有。”"
                },
                {
                    "paragraph": "歸來方識歳寒人。",
                    "zhushu": "次公：孔子云：“𡻕寒然後知松栢之後彫。”"
                },
                {
                    "paragraph": "回頭自𥬇風波地，閉眼聊觀夢幻身。北牖已安陶令榻，",
                    "zhushu": "任：陶潜云：“夏月虚閑，髙卧北牎之下。”"
                },
                {
                    "paragraph": "西風還避庾公塵。",
                    "zhushu": "厚：王導傳：時庾亮雖居外鎮，而執朝廷之權。導内不能平，甞遇西風塵起，舉扇自蔽，徐曰：“示規塵汙人。”"
                },
                {
                    "paragraph": "更搔短髮東南望，試問今誰裹舊巾。",
                    "zhushu": "",
                    "type": 2
                },
                {
                    "paragraph": "接果移花看𥙷籬，",
                    "zhushu": "子仁：杜詩：“牽蘿𥙷壞籬。”"
                },
                {
                    "paragraph": "腰鎌手斧不妨持。",
                    "zhushu": "師：鮑昭樂府詩：“腰鎌刈葵藿，𠋣杖牧雞豚。”"
                },
                {
                    "paragraph": "上都新事長先到，",
                    "zhushu": "次公：班固賦：“隆上都而觀万國。”"
                },
                {
                    "paragraph": "老圃閑談未易欺。",
                    "zhushu": "次公：論語：“吾不如老圃。”"
                },
                {
                    "paragraph": "釀酒閉門開社甕，殺牛留客解耕縻。",
                    "zhushu": "子仁：隋末范願髙雅賢謀亂，時刘黒闥屏居璋南，諸將詣之。黒闥方種蔬，即殺耕牛與之共飲。"
                },
                {
                    "paragraph": "何時得見纎纎玉，右手持杯左捧頥。",
                    "zhushu": "子仁：杜牧之云：“骰子廵，裹手拈，無因得見玉纎。”",
                    "type": 2
                },
                {
                    "paragraph": "往在東武與人往反作粲字韻詩四首。今黄魯直亦次韻見寄，復和荅之",
                    "zhushu": "",
                    "type": 2
                },
                {
                    "paragraph": "符堅破荆州，止獲一人半。",
                    "zhushu": "縯：符堅䧟㐮陽，聞習鑿齒、釋道安名，俱輿而致焉。既見，與語，大恱之。以鑿齒蹇疾，與諸鎮書曰：“昔晉氏平吴，利在二陸。今破漢南，獲士才一人有半耳。”"
                },
                {
                    "paragraph": "中郎老不遇，但喜識元歎。",
                    "zhushu": "次公：吴志：“願雍字元歎，吴人也。後漢蔡伯喈從朔方還，甞避怨於吴，雍從學琴書。”注引江表傳曰：伯喈貴異之，謂曰：“卿必成致，今以吾名與卿。”故雍與伯喈同名，由此也。又引吴録曰：“雍字元歎，言爲蔡邕之所歎。”中郎，則蔡伯喈曽爲此官也。"
                },
                {
                    "paragraph": "今我獨何幸，文字厭竒玩。又得天下才，相從百憂散。",
                    "zhushu": "縯：孟子：“得天下英才而教育之，三樂也。”"
                },
                {
                    "paragraph": "隂求我軰人，規作林泉伴。寜當待垂老，倉卒収一旦。",
                    "zhushu": "次公：退之別知賦：“惟知心而難得，斯一旦而爲収。”"
                },
                {
                    "paragraph": "不見梁伯鸞，空對孟光案。",
                    "zhushu": "援：後漢梁鴻字伯鵉，爲人賃舂。毎歸，妻孟光爲具食，舉按齊眉。"
                },
                {
                    "paragraph": "才難不其然，婦女厠周亂。",
                    "zhushu": "縯：論語：武王曰：“予有亂臣十人。”孔子曰：“才難，不其然乎？有婦人焉，九人而已。”"
                },
                {
                    "paragraph": "丗豈無作者，於我如旣盥。",
                    "zhushu": "縯：謂不欲觀之也。孔子曰：“褅自旣灌而往者，吾不欲觀之矣。”"
                },
                {
                    "paragraph": "獨喜誦君詩，咸韶音節緩。夜光一已多，矧獲纍纍貫。",
                    "zhushu": "次公：禮記：“纍纍乎端如貫珠。”"
                },
                {
                    "paragraph": "相思君欲瘦，",
                    "zhushu": "次公：杜詩：“思君令人瘦。”"
                },
                {
                    "paragraph": "不往我真儒。吾儕眷微禄，寒夜抱寸炭。何時定相過，徑就我乎館。",
                    "zhushu": "次公：礼記檀弓篇：子夏曰：“賔客至，無所館。”夫子曰：“生於我平館，死於我乎𣩵。”舊住得誤本云“徑就臨平館”，乃注云：“臨平山在臨平縣。”大誤。"
                },
                {
                    "paragraph": "飄然東南去，江水清且暖。與君訪名山，微言師忍粲。",
                    "zhushu": "厚：弘忍、僧粲，禪學之流。○次公：弘忍大師，乃五祖也。僧粲大師，蓋受度傳法於二祖者也。今先生“粲”字，豈别有一“粲”乎？○子仁：杜詩：余亦師粲可，身猶縛禅寂。乃此“粲”字。",
                    "type": 2
                },
                {
                    "paragraph": "次韻田國愽部夫南京見寄二首",
                    "zhushu": "",
                    "type": 2
                },
                {
                    "paragraph": "𡻕𡻕翩翩下坂輪，",
                    "zhushu": "次公：此亦如坂走丸之義也。"
                },
                {
                    "paragraph": "歸來杏子已生人。深紅落盡東風惡，",
                    "zhushu": "饒：杜牧之詩：“狂風落盡深紅色。”"
                },
                {
                    "paragraph": "柳絮榆錢不當春。",
                    "zhushu": "次公：謝道藴言雪云：“柳絮因風起。”李賀詩云：“榆莢相催不知數，沈郎青錢夾城路。”",
                    "type": 2
                },
                {
                    "paragraph": "火冷餳稀杏粥稠，",
                    "zhushu": "縯：玉燭宝典云：“寒食煑大麥粥，研杏人爲酪，别造餳氏之。”"
                },
                {
                    "paragraph": "青裙縞袂餉田頭。大夫行役家人怨，",
                    "zhushu": "師：詩：“大夫不均，我從事獨賢。”又曰：“我入自外，室人交徧謫我。”"
                },
                {
                    "paragraph": "應羡居郷馬少游。",
                    "zhushu": "厚：馬援甞言曰：吾從弟少游，甞哀吾慷慨多大志，曰：“士生一丗，但取衣食裁足，乗下澤車，騎欵叚馬，郷里稱善人，足矣。”",
                    "type": 2
                },
                {
                    "paragraph": "再次韻田國博部夫逺二首",
                    "zhushu": "",
                    "type": 2
                },
                {
                    "paragraph": "西郊黄土没車輪，蒲靣風埃𥬇路人。已放役夫三萬指，",
                    "zhushu": "子仁：史記貨殖傳：“言僮手指千。”"
                },
                {
                    "paragraph": "從教積雨洗殘春。",
                    "zhushu": "",
                    "type": 2
                },
                {
                    "paragraph": "枝上稀踈地上稠，",
                    "zhushu": "次公：古詩：“地上漸多枝上稀。”○任：樂天詩云：“枝上稀踈地上多。”"
                },
                {
                    "paragraph": "忍看紅糝落墻頭。",
                    "zhushu": "縯：退之詩：“始見洛陽春，桃枝綴紅糝。”"
                },
                {
                    "paragraph": "風流別乗多才思，",
                    "zhushu": "縯：唐置别駕，爲太守之貳，謂之别乗。"
                },
                {
                    "paragraph": "歸趂西園秉燭遊。",
                    "zhushu": "厚：魏文帝詩：“乗輦夜行遊，逍遥歩西園。”又曹植詩：“倩夜遊西園。”○次公：選詩云：“晝短苦夜長，何不秉燭遊。”",
                    "type": 2
                },
                {
                    "paragraph": "田國愽見示石炭詩有鑄劒斬佞臣之句，次韻荅之",
                    "zhushu": "新添：次公曰：“今先生詩云爾。言屬鏤當以斬無極，而反以賜子胥之死，故爲不識人。”",
                    "type": 2
                },
                {
                    "paragraph": "楚山鐵炭皆竒物，知君欲斫姦邪窟。屬鏤無眼不識人，",
                    "zhushu": "縯：伍子胥以忠諌吴王。太宰嚭與子胥有𨻶，因䜛之。呉王乃賜子胥属鏤之劒以死。○次公：“無眼不識人”字，暗用國志云“此箭無眼不識人”之語。"
                },
                {
                    "paragraph": "楚國何曽斬無極。",
                    "zhushu": "厚：左氏：“費無極䜛王太子建，殺伍奢父子與郤宛。楚人怨甚，令尹子常誅之，以衆說。”"
                },
                {
                    "paragraph": "玉川狂直古遺民，救月裁詩語最眞。千里妖蟇一寸鐵，地上空愁蟣蝨臣。",
                    "zhushu": "援：盧仝自號玉川子，作月蝕詩云：“傳聞古老說，蝕月蝦蟇精。徑圍千里入汝腹，如此癡騃阿誰生？”又云：“地上蟣蝨臣仝告訴帝天皇，臣有一寸鐡，刳妖蟇癡腸。”",
                    "type": 2
                },
                {
                    "paragraph": "次韻曹九章見贈",
                    "zhushu": "",
                    "type": 2
                },
                {
                    "paragraph": "蘧瑗知非我所師，流年已似手中蓍。",
                    "zhushu": "縯：莊子：蘧伯玉行年六十而六十化，曰：“未知今之所謂是之非五十九非也。”手中蓍，謂四十九也。"
                },
                {
                    "paragraph": "正平獨肯從文舉，",
                    "zhushu": "厚：後漢：祢衡，字正平，唯善孔融、楊脩。甞曰：“大兒孔文舉，小兒楊德祖。”餘子碌禄不足數。"
                },
                {
                    "paragraph": "中散何曽靳孝尼。",
                    "zhushu": "援：晉嵆康捋刑東市，顧視日影，索琴而彈之，曰：“昔𡊮孝尼甞從吾學廣陵散，吾毎靳固之，廣陵散於今絶矣。”"
                },
                {
                    "paragraph": "賣劒買牛眞欲老，",
                    "zhushu": "見山村五絶注。"
                },
                {
                    "paragraph": "得錢沽酒更無疑。",
                    "zhushu": "厚：杜詩云：“得錢即相覔，沽酒不復疑。”"
                },
                {
                    "paragraph": "雞豚異日爲同社，",
                    "zhushu": "援：韓愈詩：願爲同社人，雞豚燕春秋。"
                },
                {
                    "paragraph": "應有千篇唱和詩。",
                    "zhushu": "",
                    "type": 2
                },
                {
                    "paragraph": "次韻秦太虚見戯耳聾",
                    "zhushu": "",
                    "type": 2
                },
                {
                    "paragraph": "君不見詩人借車無可載，",
                    "zhushu": "次公：歐陽永叔詩話云：孟郊、賈島皆以詩窮至死，而平生尤喜窮苦之句。孟有移居詩云：“借車載家具，家具少於車。”乃是都無一物耳。"
                },
                {
                    "paragraph": "留得一錢何足頼。",
                    "zhushu": "厚：杜詩：囊空恐羞澁，留得一錢看。"
                },
                {
                    "paragraph": "晚年更似杜陵翁，右臂雖存耳先聵。",
                    "zhushu": "援：杜詩：此身飄泊恐西東，右臂偏枯耳半聾。"
                },
                {
                    "paragraph": "人將蟻動作牛𨷖，",
                    "zhushu": "縯：晉殷仲堪父師甞患耳聦，聞床下蟻動，謂之牛闘。"
                },
                {
                    "paragraph": "我覺風雷真一噫。",
                    "zhushu": "厚：莊子：大塊噫氣，其名爲風。"
                },
                {
                    "paragraph": "聞塵掃盡根性空，",
                    "zhushu": "縯：楞嚴經言：人有六根，出生六塵。"
                },
                {
                    "paragraph": "不湏更枕清流𣲖。",
                    "zhushu": "援：孫楚謂王濟曰：“所以枕流，欲洗其耳。”"
                },
                {
                    "paragraph": "大朴𥘉散失混沌，",
                    "zhushu": "縯：莊子：倐忽謂混沌曰：“人皆有大竅，子獨無有。”曰：“鑿一竅，七日而混沌死。”"
                },
                {
                    "paragraph": "六鑿相攘更勝敗。",
                    "zhushu": "次公：莊子：心無天遊，則六鑿相攘。"
                },
                {
                    "paragraph": "眼花亂墜酒生風，口業不停詩有債。君知五藴皆是賊，",
                    "zhushu": "援：佛書：五藴皆空，謂色、受、想、行、識也。"
                },
                {
                    "paragraph": "人生一病今先差。",
                    "zhushu": "次公：病除謂之差，言五藴之中，才得耳，賊之病除也。"
                },
                {
                    "paragraph": "但恐此心終未了，不見不聞還是礙。今君疑我特佯聾，",
                    "zhushu": "次公：楚詞：兹歷情以陳辭𠔃，蓀佯聾而不聞。"
                },
                {
                    "paragraph": "故作嘲詩窮嶮怪。湏防額癢出三耳，",
                    "zhushu": "厚：太平廣樂記：兖州張審通，甞爲㤗山府君所召，令爲詞判錄申天曹，天曹允之。府君恱，與畨通，額安一耳。旣悟，斍額癢，果生一耳，尤更聦俊，時號“三耳秀才”。○次公：張君房脞說載：方隂官以事懇於上元大人，而不尤，聞陽丗有柳愼善爲文，遂追令爲表。旣而獲命，隂官喜曰：“子何欲？”曰：“欲更聦明。”乃命取一耳置其額。旣寤，輙搔出一耳。時人語曰：天上有九頭鳥，地上有三耳秀才。"
                },
                {
                    "paragraph": "莫放筆端風雨快。",
                    "zhushu": "縯：杜詩：筆落驚風雨，詩成泣鬼神。",
                    "type": 2
                },
                {
                    "paragraph": "李公擇過髙郵，見施大夫與孫莘老賞花詩，憶與僕去歳㑹于彭門，折花餽筍故事，作詩二十四韻見戯，依韻亦以戯公擇云",
                    "zhushu": "",
                    "type": 2
                },
                {
                    "paragraph": "汝陽眞天人，絹帽著紅槿。",
                    "zhushu": "次公：汝陽，譲皇帝之子璉也。老杜八哀詩云：汝陽譲帝子，眉宇眞天人。王多從明皇爲羯鼓之樂。見羯鼔録云：汝陽王璡，常戴研絹㡌打曲，上自摘紅槿置㡌上，極滑，乆而方安。曲終花不墜，以爲能。上曰：“花奴姿質明瑩，必是神仙中責墯來也。”故老杜有“真天人”之語。"
                },
                {
                    "paragraph": "𦆑頭三百萬，不買一微哂。",
                    "zhushu": "縯：明皇自打羯鼓，曲終，戯謂八姨曰：“樂籍今日有幸，得供養天人，請一纒頭。”八姨岀三百萬爲壽。"
                },
                {
                    "paragraph": "共誇青山峯，曲盡花不隕。",
                    "zhushu": "援：宋璟曰：頭如青山峯，取其不動；手如白雨㸃，取其碎急。此羯鼓之最妙處也。"
                },
                {
                    "paragraph": "當時謫僊人，𨓜韻謝封略。",
                    "zhushu": "縯曰：“謫仙人，謂唐李白也。”賀知章見之曰：“子謫仙人也。”"
                },
                {
                    "paragraph": "詩成天一𥬇，",
                    "zhushu": "厚：玉女役壷天，爲之𥬇則電。杜詩：毎蒙天一𥬇，復似物皆春。○次公：詩成事，乃李白甞於禁中作木芍藥詞三章故也。"
                },
                {
                    "paragraph": "萬象解寒窘。驚開小桃杏，不待雷發軫。",
                    "zhushu": "縯：明皇甞御小殿，取羯鼔縱擊一曲，各春光好，頋桃杏皆拆。帝𥬇曰：“不喚我作天公可乎？”○次公：借此意以言李白詩章可動造化，亦猶汝陽王打羯鼓之妙矣。"
                },
                {
                    "paragraph": "餘波尚㳙滴，乞與居易稹。",
                    "zhushu": "援：白樂天、元微之也。"
                },
                {
                    "paragraph": "邇來誰復見？前軰風流盡。",
                    "zhushu": "次公：前軰，謂李白與元白也。南史張融傳：其從弟弔之曰：“阿兄風流頓盡。”"
                },
                {
                    "paragraph": "寂寞兩詩人，殘紅對櫻筍。",
                    "zhushu": "次公：兩詩人，指言莘老、施大夫也。櫻、筍兩物。唐三月宰相有櫻笋厨，時爲最盛如此。"
                },
                {
                    "paragraph": "飢腸得一醉，妙語傳不泯。君來恨不與，更復相牽引。我老心已灰，空煩扇餘燼。",
                    "zhushu": "次公：莊子：心若死灰。左傳云：収合餘烬。"
                },
                {
                    "paragraph": "天遊照六鑿，虚室掃充牣。",
                    "zhushu": "次公：莊子：室無空虚，則歸姑勃溪；心無天遊，則六鑿相攘。選：琛幣充牣。"
                },
                {
                    "paragraph": "懸知色竟空，",
                    "zhushu": "厚：佛書云：色即是空。"
                },
                {
                    "paragraph": "那復嗜烏吻。",
                    "zhushu": "縯：烏吻，即烏喙也。蘇秦云：飢人所以飢而不食烏喙，爲其愈充腹而與餓死同患也。"
                },
                {
                    "paragraph": "蕭然一方丈，居士老龐藴。",
                    "zhushu": "縯：方丈，使維摩詰也。“居士龐藴問馬祖”，言下頓悟。"
                },
                {
                    "paragraph": "散花從滿祴，不荅天女問。",
                    "zhushu": "見坐上賦戴花注。"
                },
                {
                    "paragraph": "故人猶故目，怨句冩餘恨。",
                    "zhushu": "子仁：退之詩：頻蒙怨句刺弃遺。"
                },
                {
                    "paragraph": "疑我此心在，遮防費欄楯。應虞已斃蛇，折尾時一蠢。",
                    "zhushu": "次公：倣杜詩義鶻行之言蛇曰：折尾能一掉。"
                },
                {
                    "paragraph": "仄聞孟光賢，不學處仲忍。",
                    "zhushu": "縯：孟光，梁鴻妻。○援：王敦，字處仲。甞荒恣於色，左右諫之。敦曰：“此甚易耳。”乃開後閣，驅諸妾數十人，並放出之云云。"
                },
                {
                    "paragraph": "寄招應已足，左右侍雲鬒。",
                    "zhushu": "任：詩：鬒髮如雲。"
                },
                {
                    "paragraph": "何時花月夜，羊酒謝不敏。",
                    "zhushu": "縯：退之詩：買羊沽酒謝不敏，偶逢明月曜桃李。"
                },
                {
                    "paragraph": "此生如幻耳，戯語君勿愠。應同亡是公，一對子虚听。",
                    "zhushu": "厚：司馬相如子虚賦：子虚與亡是公言楚獵之事，亡是公听然而𥬇。",
                    "type": 2
                },
                {
                    "paragraph": "和孫同年卞山龍洞禱晴",
                    "zhushu": "",
                    "type": 2
                },
                {
                    "paragraph": "吴興連月雨，",
                    "zhushu": "信民：吴興統記：“歸命侯宝鼎元年，分吴郡之烏程、永安、餘杭、臨水、陽羡五縣，及丹陽郡之故鄣、安吉、原郷、於潜四縣，合九縣，立吴興郡。”"
                },
                {
                    "paragraph": "釡甑生魚蛙。",
                    "zhushu": "縯：范丹云：“甑中生塵范史雲，釡中牛魚范萊蕪。”"
                },
                {
                    "paragraph": "往問卞山龍，曷不安厥家？梯山上巉絶，俯視驚谽谺。",
                    "zhushu": "次公：谽音虚咸切，谺音火加切，空谷也。"
                },
                {
                    "paragraph": "神井湧雲盖，隂崖垂蘚花。交流百道泉，赴壑走群蛇。不知落何處，",
                    "zhushu": "子仁：古詩：“飛泉何處落。”"
                },
                {
                    "paragraph": "隱隱如繰車。我來叩石戸，飛䑕翻白鵶。",
                    "zhushu": "厚：李白詩：“仙䑕如白鴉。”○子仁：按太白詩序云：“荆州玉泉寺近淸溪諸山，山洞往往有乳窟，中多玉泉交流。中有白蝙蝠，大如鴉。”按仙經：“蝙蝠一名仙䑕，千歳之後，躰白如雪，棲則倒懸。”"
                },
                {
                    "paragraph": "寄語洞中龍，睡味豈不嘉。",
                    "zhushu": "厚：莊子：“驪龍頷下有珠，得之者必遭其睡。”"
                },
                {
                    "paragraph": "雨師少弭節，雷師亦停檛。",
                    "zhushu": "厚：離騷：“雷師告我以未具。”雷師喻君。爾雅：“雨師曰屏翳。”次公曰：“疊疊‘師’字，亦退之遣瘧鬼詩‘醫師加百藥，灸師施艾炷’之勢。”"
                },
                {
                    "paragraph": "積水得反壑，稻苗岀泥沙。農夫免菜色，龍亦飽豚蝦。",
                    "zhushu": "安國：樂天黒潭龍楽府云：“假託神龍食豚盡，重泉之下龍知無。”"
                },
                {
                    "paragraph": "看君擁黄紬，髙卧放早衙。",
                    "zhushu": "縯：世傳太祖皇帝謂一縣令曰：“謹勿於黄紬被底故衙。”○厚：文潞公爲榆次縣，今甞題詩縣樓鼔云：“置向譙樓一任檛，撾多撾少不知它。如今幸有黄紬被，努岀頭來放早衙。”盖用宋朝故事云。",
                    "type": 2
                },
                {
                    "paragraph": "次韻孫祕丞見贈",
                    "zhushu": "",
                    "type": 2
                },
                {
                    "paragraph": "感槩清𠂻似變風，老於詩句耳偏聦。",
                    "zhushu": "次公：殷師有耳聦之疾，聞蟻動如牛闘。"
                },
                {
                    "paragraph": "迂踈自𥬇成何事，冷淡誰能用許功。",
                    "zhushu": "次公：白樂天醉中欲罷聮句曰：“笙歌鼎沸，勿作冷淡生活。”"
                },
                {
                    "paragraph": "不怕飛蚊如立豹，肯隨白馬過垂虹。吟哦相對忘三伏，擬泛冰溪入雪宫。",
                    "zhushu": "湖州多蚊，豹脚尤毒。垂虹，吴江亭名。○无𨓜：吴郡圗經云：“慶曆八年，縣尉王廷堅建橋，有亭曰垂虹。”○次公：丗謂湖州爲水精宫，言其四靣皆水。雪宫，見孟子。",
                    "type": 2
                },
                {
                    "paragraph": "次韻周開祖長官見寄",
                    "zhushu": "倬：開祖，名邠。元豊二年知湖州時作。",
                    "type": 2
                },
                {
                    "paragraph": "俯仰東西閱數州，老於歧路豈伶優。𥘉聞父老推謝令，",
                    "zhushu": "厚：鄧攸去郡，不受一錢。百姓数千人留牽攸船，不得進，乃小停，夜中發去。吴人歌之曰：“紞如打五鼔，雞鳴天欲曙。鄧侯挽不來，謝令推下去。”"
                },
                {
                    "paragraph": "旋見兒童迎細侯。",
                    "zhushu": "縯：後漢：郭伋，字細侯，爲并州牧。始至行部，到河西羙稷，有児童数百，各騎竹馬，道次拜迎。"
                },
                {
                    "paragraph": "政拙年年祈水旱，",
                    "zhushu": "子仁：唐陽城云：撫字心勞，催科政拙。"
                },
                {
                    "paragraph": "民勞處處避朝謳。河吞巨野那容塞，",
                    "zhushu": "倬：溝洫志：孝武元光中，河决於瓠子，東南注鉅野，通於淮、泗。上使汲黯、鄭當時興人徒塞之，輒復壞。"
                },
                {
                    "paragraph": "盗入䝉山不易捜。仕道固應慙孔孟，",
                    "zhushu": "縯：孟子曰：“然則孔子之仕也，非仕道與？”曰：“仕道也。”"
                },
                {
                    "paragraph": "扶顛未可責由求。",
                    "zhushu": "次公：論語：季氏將伐顓臾，冉有、季路見於孔子。孔子曰：“危而不持，顛而不扶，則將焉用彼相矣。”○按：公詩案招此詩言遷徙數州，老於道塗，所至常遇水旱，盗賊數起，皆新法不便所致，以譏諷當今所失，而執政三四大臣不能扶正其顛仆也。"
                },
                {
                    "paragraph": "漸謀田舎猶懷禄，未脫風濤且傍洲。罔罔可怜眞䘮狗，",
                    "zhushu": "厚：史記孔子丗家：孔子適鄭，與弟子相失，獨立郭東門。或謂子貢曰：“東門有人，纍纍然若䘮家之狗。”○子仁：退之送殷侑序云：今人適數百里，岀門罔罔，有離別可怜之色。"
                },
                {
                    "paragraph": "時時相觸是虚舟。",
                    "zhushu": "縯：莊子：有虚船來觸舟。"
                },
                {
                    "paragraph": "朅來震澤都如夢，只有苕溪可𠋣樓。",
                    "zhushu": "次公：“震澤”指言太湖，“苕溪”則言湖州矣。"
                },
                {
                    "paragraph": "齋醸酸酣如蜜水，樂工零落似風鷗。逺思顔柳并諸謝，",
                    "zhushu": "厚：晋謝安、謝萬，宋謝莊，梁栁渾，唐顔真卿，皆爲吴興太守。"
                },
                {
                    "paragraph": "近憶張",
                    "zhushu": "子野。"
                },
                {
                    "paragraph": "陳",
                    "zhushu": "令舉。"
                },
                {
                    "paragraph": "與老劉。",
                    "zhushu": "孝叔。"
                },
                {
                    "paragraph": "風定軒牎飛豹脚，",
                    "zhushu": "倬湖州多蚊，豹脚者尤毒。"
                },
                {
                    "paragraph": "雨餘欄檻上蝸牛。舊遊到處皆蒼蘚，同甲惟君尚黒頭。憶昔湖山共㝷勝，相逢杯酒兩忘憂。醉看梅雪清香過，夜棹風船駭汗流。百首共成山上集，三人俱作月中遊。",
                    "zhushu": "次公：李白詩：“㪯杯邀明月，對影成三人。”"
                },
                {
                    "paragraph": "海南未起垂天翼，",
                    "zhushu": "縯：莊子：“鵬之背，不知其幾千里，怒而飛，其翼若垂天之雲。”"
                },
                {
                    "paragraph": "澗底仍依徑寸庥。",
                    "zhushu": "次公：左太冲詩云：“欎欎澗底松，離離山上苗。以彼徑寸莖，隂此百尺條。”"
                },
                {
                    "paragraph": "已許秋風歸過我，豫憂詩筆老難酬。此生𡻕月行飄忽，",
                    "zhushu": "次公：劉勰文心雕龍云：“𡻕月飄忽，性靈不居。”"
                },
                {
                    "paragraph": "晚節功名亦謬悠。",
                    "zhushu": "次公：莊子：“謬悠之說。”"
                },
                {
                    "paragraph": "犀首正縁無事飲，",
                    "zhushu": "厚：史記：陳軫見犀首曰：“公何好飲也？”曰：“無事也。”曰：“吾請令公饜事可乎？”"
                },
                {
                    "paragraph": "馮驩應爲有魚留。",
                    "zhushu": "縯：史記孟甞君傳：馮驩彈劒鋏而歌曰：“長鋏歸來乎，食無魚。”孟甞君遷之幸舎，食有魚矣。"
                },
                {
                    "paragraph": "從今便踏靑州麴，薄酒知君𥬇督郵。",
                    "zhushu": "次公：丗說：“桓温有主簿善别酒。好者謂青州從事，惡者謂平原督郵。青州有齊郡，平原有革縣。從事謂到齊下督郵，言在鬲上住也。”",
                    "type": 2
                },
                {
                    "paragraph": "次韻荅孫侔",
                    "zhushu": "",
                    "type": 2
                },
                {
                    "paragraph": "十年身不到朝廷，欲伴騷人賦落英。",
                    "zhushu": "縯：離騷經云：朝飲木蘭之墜露𠔃，夕餐秋菊之落英。"
                },
                {
                    "paragraph": "但得低頭拜東野，",
                    "zhushu": "厚：韓愈詩：低頭拜東野，願得終始如駏蛩。東野不回頭，有如寸莛撞鉅鐘。"
                },
                {
                    "paragraph": "不辭中路伺淵明。",
                    "zhushu": "按陶潜傳：王弘毎令人候之，宻知其當注廬山。乃遣其故人龐通之等齎酒，先於半道要之。潜旣遇酒，先引酌野亭，欣然忘進。"
                },
                {
                    "paragraph": "艤舟苕霅人安在？",
                    "zhushu": "厚：苕、霅，湖州二水。○堯祖：苕溪属杭州餘杭，霅溪属湖，二水源皆自天目山。○十朋：唐隱𨓜傳云：張志和云：“願爲浮家泛宅，往來苕霅間。”"
                },
                {
                    "paragraph": "卜築江淮計已成。千里論交一言足，",
                    "zhushu": "次公：千里論交，即嵆康、呂安毎一相思，千里命駕也。"
                },
                {
                    "paragraph": "與君蓋亦不湏傾",
                    "zhushu": "。縯：孔子與程子相遇，傾盖而語。○厚：鄒陽書：諺曰：“有白頭如新，傾盖如故。”何則？知與不知也。",
                    "type": 2
                },
                {
                    "paragraph": "重寄",
                    "zhushu": "",
                    "type": 2
                },
                {
                    "paragraph": "凛然髙節照時人，不信微官解浼君。蔣濟謂能來阮籍，",
                    "zhushu": "縯：阮籍傳：太尉蔣濟聞籍有雋才而辟之。籍詣都亭，奏記求免。𥘉，濟恐籍不至，得記欣然，遣卒迎之，而籍已去。濟大怒，於是郷親共喻之，乃就吏。後謝病歸。"
                },
                {
                    "paragraph": "薛宣直欲吏朱雲。",
                    "zhushu": "厚：宣爲丞相，朱雲往見之。宣備賔主禮，因從容謂雲曰：“在田野亡事，且留我東閣，可以觀四方之竒士。”雲曰：“小生乃欲相吏邪？”宣不敢復言。"
                },
                {
                    "paragraph": "好詩衝口誰能擇？俗子疑人未遣聞。乞取千篇看俊𨓜，不將輕比鮑叅軍。",
                    "zhushu": "援：鮑昭，字明逺，文辝贍𨓜，爲臨海王子頊前軍叅軍。杜甫憶李白詩：清新庾開府，俊𨓜鮑叅軍。○倬：鮑明逺詩：鍾嶸曰：鮑叅軍詩如野鶻翻雲，良馬走堤，俊𨓜奔放。",
                    "type": 2
                },
                {
                    "paragraph": "次韻樂著作野歩",
                    "zhushu": "",
                    "type": 2
                },
                {
                    "paragraph": "老來幾不辨西東，秋後霜林且強紅。",
                    "zhushu": "次公：白樂天詩云：醉貌如霜葉，雖紅不是春。"
                },
                {
                    "paragraph": "眼暈見花眞是病，",
                    "zhushu": "次公：佛書云：空本無花，病者妄見。"
                },
                {
                    "paragraph": "耳虚聞蟻定非聦。",
                    "zhushu": "縯：晉書殷仲堪傳：父甞患耳聦，聞牀下蟻動，謂之牛閫也。"
                },
                {
                    "paragraph": "酒醒不覺春強半，睡起甞驚日過中。植杖偶逢爲黍客，",
                    "zhushu": "厚：論語：子路從孔子而後，遇丈人，以杖荷蓧。子路問曰：“子見夫子乎？”丈人曰：“四躰不勤，五榖不分，孰爲夫子？”植其杖而芸。子路拱而立。止子路𪧐，殺雞爲黍而食之。"
                },
                {
                    "paragraph": "披衣閑詠舞雩風。",
                    "zhushu": "次公：曽㸃曰：“俗乎沂，風乎舞雩，詠而歸。”"
                },
                {
                    "paragraph": "仰看落蘂収松粉，俯見新芽摘𣏌叢。楚雨還昏雲夢澤，呉潮不到武昌宮。",
                    "zhushu": "黄州對岸武昌縣，有孫權故宫。"
                },
                {
                    "paragraph": "廢興古郡詩無數，寂寞閑䆫易粗通。解組歸來成二老，風流它日與君同。",
                    "zhushu": "縯：老杜與賛上人詩：與子成二老，來往亦風流。",
                    "type": 2
                },
                {
                    "paragraph": "次韻荅子由",
                    "zhushu": "",
                    "type": 2
                },
                {
                    "paragraph": "平生弱羽寄衝風，",
                    "zhushu": "次公：桞子厚詩：翻愁羽弱上青霄。又文選：衝風起𠔃横波。○子仁：傳云：衝風之末，不能舉弱羽。"
                },
                {
                    "paragraph": "此去歸飛識所從。好語似珠穿一一，妄心如膜退重重。山僧有味寜知子，",
                    "zhushu": "縯：杜牧之詩：家住城南杜曲傍，一枝月桂兩回芳。山僧𨚫未知名姓，始覺空門氣味長。"
                },
                {
                    "paragraph": "瀧吏無言只𥬇儂。",
                    "zhushu": "厚：退之南遷下樂昌瀧，作瀧吏詩：往問瀧頭吏，潮州尚幾里。行當何時到，土風復何似。瀧吏垂手𥬇，官何問之愚。譬如官京邑，何由知東呉。潮州底處所，有罪乃竄流。儂幸無負犯，何由到而知。"
                },
                {
                    "paragraph": "尚有讀書清净業，未容春睡敵千鍾。",
                    "zhushu": "",
                    "type": 2
                },
                {
                    "paragraph": "和何長官六言次韻五首",
                    "zhushu": "",
                    "type": 2
                },
                {
                    "paragraph": "作邑君眞伯厚，",
                    "zhushu": "縯：後漢朱震，字伯厚。𥘉爲州從事，奏濟隂太守單匡贓罪，并連匡兄中常侍車騎將軍超。桓帝收匡下廷尉，以譴超。超詣獄謝。三府諺曰：“車如雞栖馬如狗，疾惡如風朱伯厚。”"
                },
                {
                    "paragraph": "去官我豈曼容。",
                    "zhushu": "厚：兩龔傳云：“琅琊邴漢兄子曼容，養志自修，爲官不肯過六百石，輒自免去。”"
                },
                {
                    "paragraph": "一㕓願託仁政，",
                    "zhushu": "縯：孟子：“陳相踵門而告膝。”文公曰：“聞君行仁政，願受一㕓而爲氓。”"
                },
                {
                    "paragraph": "六字難賡變風。",
                    "zhushu": "",
                    "type": 2
                },
                {
                    "paragraph": "五噫已岀東洛，",
                    "zhushu": "見和邵同年戯贈賈秀才詩住。"
                },
                {
                    "paragraph": "三復願比南容。",
                    "zhushu": "縯：論語：“南容三復白圭。”"
                },
                {
                    "paragraph": "學道未從潘盎，",
                    "zhushu": "南海謂狂爲盎。潘，近丗得道者也。○堯卿：按：宋朝元祐中，廣南儂智髙率衆䧟邕州，又將襲廣南諸郡。賊至梧州，有僠盎者，弃妻子，服儒衣，常持一大翣，行坐獨語。南越謂愚爲盎。儂賊聞其異，召而問之曰：“吾形貌何如？”盎曰：“汝一賊也，他無所𩔖。”又問：“梧州幾日可䧟？”曰：“百年亦不可䧟。”又曰：“吾欲據此城以有南越，如何？”曰：“汝將斬頭，豈能有越邪？”賊怒，害之。"
                },
                {
                    "paragraph": "草書猶似揚風。",
                    "zhushu": "揚凝式也。",
                    "type": 2
                },
                {
                    "paragraph": "石渠何須反顧，",
                    "zhushu": "漢有石渠署，典校祕書。先生𥘉直文館，岀倅　　　　杭州，自杭州知宻州，自宻徙徐，自徐徙湖。以詩得罪，責黄州圑練副使。"
                },
                {
                    "paragraph": "水澤幸足相容。長江大欲見庇，探支八月凉風。",
                    "zhushu": "次公：“探支”字，是官物官錢，有此名，此亦戯言之矣。",
                    "type": 2
                },
                {
                    "paragraph": "清風𥘉號地籟，",
                    "zhushu": "縯：莊子：“地籟則衆竅是矣。”"
                },
                {
                    "paragraph": "明月自冩天容。貧家何以娯客，但知抹月批風。",
                    "zhushu": "次公：“饌食者有批有抹。”抹月批風，又戯言之。",
                    "type": 2
                },
                {
                    "paragraph": "青山自是絶丗，無人誰與爲容。",
                    "zhushu": "次公：詩：“豈无膏沐，誰適爲容。”又杜荀鶴詩：“承恩不在貌，教妾若爲容。”"
                },
                {
                    "paragraph": "說向市朝公子，何殊馬耳東風。",
                    "zhushu": "厚：李白詩：“丗人聞此皆掉頭，有如東風吹馬耳。”",
                    "type": 2
                },
                {
                    "paragraph": "次韻子由病酒肺疾發",
                    "zhushu": "",
                    "type": 2
                },
                {
                    "paragraph": "憶子少年時，肺喘疲坐卧。喊呀或終日，勢若風雨過。虚陽作浮漲，客冷仍下墯。",
                    "zhushu": "次公：“下墮”字，素問有云：“令人下墜。”下墜即下墮，言氣墜於下也。"
                },
                {
                    "paragraph": "妻孥恐悵望，膾炙不登坐。",
                    "zhushu": "次公：退之云：“妻兒恐我生悵望，盤中不飣栗與梨。”"
                },
                {
                    "paragraph": "終年禁晚食，半夜發清餓。胃強鬲苦滿，肺歛腹輒破。三彭恣啖齧，",
                    "zhushu": "縯：山人謂僧契虚曰：“能伐三彭之𬽦乎？”○邦衡：唐秦先生去三尸法云：“上尸彭居，居人頭中；中尸彭質，在人腹中；下尸彭矯，在人足中。狀如小兒，有須毛。人旣死，遂作鬼耳。”"
                },
                {
                    "paragraph": "二竪肯逋播。",
                    "zhushu": "厚：左傳：晉景公疾，求醫于秦。秦使醫緩爲之。未至，公夢疾爲二竪子，曰：“彼良醫也，懼傷我，焉逃之？”其一曰：“居膏之上，肓之下，若我何？”"
                },
                {
                    "paragraph": "寸田可治生，",
                    "zhushu": "次公：道家有云：“尺宅寸田。”寸田，以言丹田也。"
                },
                {
                    "paragraph": "誰勸耕黄稬。",
                    "zhushu": "方田謂上腴爲黄稬。"
                },
                {
                    "paragraph": "探懷得真藥，不待君臣佐。",
                    "zhushu": "縯：本草：“藥有君臣佐使，處方者當一君、二臣、二佐、五使。”"
                },
                {
                    "paragraph": "𥘉如雪花積，漸作櫻珠大。",
                    "zhushu": "厚：老子節解曰：“唾者，溢爲醴泉，聚爲玉漿，流爲華池，散爲津液，降爲甘露。漱以咽之，旣藏潤身，以流百脉，化養萬神，支節毛髪，堅固長春。”○次公：此唾咽漱法也。舊注所引，雖不關涉詩句中字，而其意則是。"
                },
                {
                    "paragraph": "隔墻聞三嚥，",
                    "zhushu": "次公：退之詩：“隔墻聞歡呼。”又，孟子言：“於陵仲子三嚥，然後耳有聞，目有見。”"
                },
                {
                    "paragraph": "隱隱如轉磨。自兹失故疾，陽唱隂輒和。神仙多歷試，中路或坎坷。平生不盡器，",
                    "zhushu": "次公：何諷渴賦云：“飲不盡噐。”"
                },
                {
                    "paragraph": "痛飲知無奈。",
                    "zhushu": "次公：杜詩：“痛飲真吾師。”"
                },
                {
                    "paragraph": "舊人眼看盡，老伴餘幾箇。殘年一斗粟，待子同春簸。",
                    "zhushu": "援：漢文帝時，淮南王長謀反，廢死。民歌曰：“一尺布，尚可縫；一斗粟，尚可春。兄弟二人不相容。”"
                },
                {
                    "paragraph": "云何不自珍，醉病又一挫。眞源結梨棗，",
                    "zhushu": "縯：許逺遊与王𨓜少書曰：“夫交梨火棗者，是飛騰之藥也。”云云。○次公：又，真誥有云。"
                },
                {
                    "paragraph": "丗味等糠莝。",
                    "zhushu": "次公：莝音千卧切。注曰：斬芻也。史記：范睢之辱，須買坐之堂下，置莝豆其前。今两黥徒夾而馬食之。"
                },
                {
                    "paragraph": "耕耘當待穫，願子勤自課。相將賦逺遊，",
                    "zhushu": "次公：屈原有逺遊賦，其畧云：“悲丗俗之廹隘𠔃，願從子而逺遊。”"
                },
                {
                    "paragraph": "仙語不用些。",
                    "zhushu": "縯：些，楚辝出宋玉賦，皆以“些”爲文。",
                    "type": 2
                },
                {
                    "paragraph": "杭州故人信至齊安",
                    "zhushu": "",
                    "type": 2
                },
                {
                    "paragraph": "昨夜風月清，夢到西湖上。",
                    "zhushu": "子仁：先生荅陳師仲書云：軾於錢塘人有何恩意，而其人至今見念。軾亦一𡻕率常四五夢至西湖上。此殆丗俗所謂前縁者。此詩蓋紀實也。"
                },
                {
                    "paragraph": "朝來聞好語，",
                    "zhushu": "次公：李賀云：沙路帰來聞好語。"
                },
                {
                    "paragraph": "叩户得呉餉。輕圎白曬荔，脆釅紅螺醬。更將西庵茶，勸我洗江瘴。故人情義重，說我必西向。一年兩僕夫，千里問無羔。",
                    "zhushu": "程：風俗通云：筮虫曰恙。古者人多野𪧐，爲恙所囓，故早相見，必相勞問曰：無恙乎？○子仁：退之書云：問無恙外，不暇出一語，且先賀其得賢主人。"
                },
                {
                    "paragraph": "相期結書社，",
                    "zhushu": "故人相約醵錢雇僕夫，一𡻕再至黄。"
                },
                {
                    "paragraph": "未怕供詩帳。",
                    "zhushu": "僕頃以詩得罪有司，移杭，取境内所留詩，杭州共數百首，謂之詩帳。"
                },
                {
                    "paragraph": "還將夢魂去，一夜到江漲。",
                    "zhushu": "丘漲，杭州橋名。養源啚經云：錢塘縣江漲橋，去縣八里。",
                    "type": 2
                },
                {
                    "paragraph": "和王鞏六首並次韻",
                    "zhushu": "次公：王定囯謫賔州，有詩寄先生，先生和之。",
                    "type": 2
                },
                {
                    "paragraph": "君談陽朔山，",
                    "zhushu": "次公：先生第四篇云：賔州在何處，爲子上栖霞。則定囯之謫在賔州矣。今云陽朔山，則桂州有陽朔縣。而地志於臨桂縣，湘水注云：“於陽朔則觴爲之舟，至洞庭，若日月出入其中。”按九域志：“賔州西至本州界九十三里，自界首至象州二百里。象川東至本州界九十里，自界首至桂州三百五十五里。自賔而象，自象而桂，凡七百三十八里。”若是，則陽朔山蓋廣西之名山，其亘歴之長乎？"
                },
                {
                    "paragraph": "不作一錢直。",
                    "zhushu": "次公：灌夫謂灌賢曰：“平生毀程不識，不直一錢。”"
                },
                {
                    "paragraph": "巖藏兩頭虺，瘴落千仞翼。雅冝驩兠放，",
                    "zhushu": "次公：書云：“放驩兠于崇山。”注：“崇山，南裔。”䟽云：“禹貢無崇山，不知其処，蓋衡嶺之南也。”"
                },
                {
                    "paragraph": "頗訝虞舜陟。",
                    "zhushu": "縯：“舜南廵狩，死於蒼梧之野，而葬於九疑。”九疑在今道州寕逺縣。○子仁：書云：“舜陟方乃死。”"
                },
                {
                    "paragraph": "暫來已可畏，覧鏡憂面黒。况子三年囚，苦霧變飲食。吉人終不死，仰荷天地德。我來黄崗下，欹枕江流碧。江南武昌山，",
                    "zhushu": "次公：武昌縣在黄州之對，属鄂州。"
                },
                {
                    "paragraph": "向我如咫尺。春蔬黄土軟，凍笋蒼崖拆。此行我累君，乃反得安宅。遥知丹穴近，爲斸岣嶁石。",
                    "zhushu": "厚：晋葛洪傳：洪以年老欲鍊丹，聞交趾岀丹，求爲句漏令，曰：“非欲爲榮，以有丹耳。”○次公：皆言桂州之出丹也，特借岣嵝山以比桂州。○少雲按：先生與王定國書云：“賔去桂不甚逺，朱砂差易致，不可不留意也。”"
                },
                {
                    "paragraph": "他年分刀圭，名字挂仙籍。",
                    "zhushu": "君許惠丹砂。",
                    "type": 2
                },
                {
                    "paragraph": "少年帶刀劒，",
                    "zhushu": "程淮隂少年侮韓信曰：“雖長大，好帶劒，刀怯耳。”"
                },
                {
                    "paragraph": "但識從軍樂。",
                    "zhushu": "次公：王粲有從軍詩五篇，甚一，曰：“從軍有苦樂，但問從者誰。”又退之郾城聮句李正封云：“從軍古云樂。”"
                },
                {
                    "paragraph": "老大服犁鋤，解佩付鎔鑠。",
                    "zhushu": "次公：解“佩”字，即龔遂令民賣剱買牛，賣刀買犢，曰：“何爲帶牛佩犢。”"
                },
                {
                    "paragraph": "雖無獻捷功，㑹賜力田爵。",
                    "zhushu": "厚：左傳：斉侯來献戎捷文。漢有孝悌力田之科。"
                },
                {
                    "paragraph": "敲冰春擣紙，刈葦秋織箔。櫟林斬冬炭，竹塢收夏籜。四時俯有取，",
                    "zhushu": "次公：史記：孔氏起，冨至巨萬，然家自父兄子孫，約使俯有拾，仰有取。"
                },
                {
                    "paragraph": "一飽天所酢。君非紈綺間，",
                    "zhushu": "次公：用廣絶交論，正所謂綺紈公子也。"
                },
                {
                    "paragraph": "欲學非其脚。",
                    "zhushu": "倬：事有非素所諳習而謾爲之。諺云：“不是脚。”此語盖使方言耳。"
                },
                {
                    "paragraph": "左右玉㩥㩥，",
                    "zhushu": "次公：玉㩥㩥，宫手也。詩曰：“掺掺女手。”“㩥”与“掺”同音師咸切。"
                },
                {
                    "paragraph": "束薪誰爲縳？勿令聞此語，翠黛頩將惡。",
                    "zhushu": "次公：“頩”音普經切。楚辝逺遊章句云：“玉色頩以艶顔𠔃，精神粹而始壯。”又柳子厚謫龍說云：“澤州郊亭，有竒女墜地，光燁然。少年駭且恱之。稍狎焉。竒女頩爾怒。”"
                },
                {
                    "paragraph": "𥬇我一間茆，婦姑紛六鑿。",
                    "zhushu": "縯：莊子：“室無空虚，則婦姑勃磎；心無天逰，則六鑿相攘。”",
                    "type": 2
                },
                {
                    "paragraph": "欲結千年實，先催二月花。故教窮到骨，",
                    "zhushu": "子仁：杜討：已許徵求貧到骨，更思戎馬淚盈巾。"
                },
                {
                    "paragraph": "要使壽無涯。乆已逃天網，",
                    "zhushu": "厚：老子：“天網恢恢，踈而不漏。”"
                },
                {
                    "paragraph": "何須服月華。",
                    "zhushu": "程：道家養生，有服日精月華法。"
                },
                {
                    "paragraph": "賔州在何處？爲子上栖霞。",
                    "zhushu": "樓名。○子仁按：今東坡圗有栖霞樓。又宋朝閭丘大守孝終公顯甞守黄州，作栖霞樓，爲郡中之絶勝。",
                    "type": 2
                },
                {
                    "paragraph": "鄰里有異趣，何妨傾蓋新。",
                    "zhushu": "縯：鄒陽曰：“白頭如新，傾盖如故。”"
                },
                {
                    "paragraph": "殊方君莫厭，數面自成親。",
                    "zhushu": "次公：陶淵明荅龐叅軍詩序：諺云：“數面成親”，况情過此者乎？"
                },
                {
                    "paragraph": "黙坐無餘事，回光照此身。他年赤墀下，玉立看垂紳。",
                    "zhushu": "師：桓温表：抗節玉立，誓不降辱。杜甫謝大常卿趙公大食刀歌：“趙公玉立髙歌起，攬環結佩相終始。”云云。",
                    "type": 2
                },
                {
                    "paragraph": "平生我亦輕餘子，",
                    "zhushu": "厚：祢衡云：“大兒孔文舉，小兒楊德祖。”餘子碌碌不足數。"
                },
                {
                    "paragraph": "晚𡻕人誰念此翁。巧語屢曽遭薏苡，",
                    "zhushu": "縯：後漢：馬援在交趾，常餌薏苡實，用能輕身省慾。軍還，載之一車。及卒，人有譛之者，以爲前所載還，皆明珠紋犀。"
                },
                {
                    "paragraph": "廋辭聊復託芎藭。",
                    "zhushu": "厚：左傳宣十二年：冬，楚子伐蕭，遂傳於蕭。蕭大夫還無杜，與司馬卯言，號申叔展。叔展曰：“有麥麴乎？”曰：“無。”“有山鞠窮乎？”曰：“無。”“河魚腹疾，奈何？”○次公：按注：麥麴、鞠窮，所以禦濕，欲使無社逃泥水中。無社不解，故曰無。軍中不敢正言，故謬語。今所謂廋辝。廋者，隱也。鞠窮，即芎窮也。○子仁：廋字，岀唐書許紹傳：紹曽孫欽明爲凉州都督，爲突厥所執，與皆至靈州，使說之降。欽明至城下，呼曰：“我乏食，有羙醬乎？有梁米乎？”并乞墨一枚。而城中無寤其廋者，遂見害云云。"
                },
                {
                    "paragraph": "子還可責同元亮，",
                    "zhushu": "次公：陶潜，一字元亮。潜有責子詩。"
                },
                {
                    "paragraph": "妻𨚫差賢勝敬通。",
                    "zhushu": "次公：馮衍字敬通，其妻極悍，衍有書與妻兄絶之。而劉孝標云：“予與敬通三同：不遇，一同也；剛直，二同也；馮有忌妻，自操井臼，予亦悍妻，家道坎軻，三同也。”"
                },
                {
                    "paragraph": "若問我貧天所賦，不因遷謫始囊空。",
                    "zhushu": "次公：杜詩：嚢空恐羞澁，留得一錢看。",
                    "type": 2
                },
                {
                    "paragraph": "君家玉臂貫銅青，",
                    "zhushu": "次公：銅青，所染衣服顔色之名。○倬：杜詩：香霧雲鬟濕，淸輝玉臂寒。又本草：銅青，銅器上緑色。是以銅靑爲臂飾耳。"
                },
                {
                    "paragraph": "下客何時見目成。",
                    "zhushu": "次公：屈原九歌之少司命曰：“滿堂𠔃羙人，忽獨與予𠔃目成。”注：“獨與我睨而目望，成爲親也。”"
                },
                {
                    "paragraph": "勤把鈆黄記宫様，",
                    "zhushu": "縯：韋應物詩：“髙髻雲鬟宫樣粧。”"
                },
                {
                    "paragraph": "莫教絃管作蠻聲。薫衣漸歎衙香少，",
                    "zhushu": "共父：香譜載：唐化度寺及雍文徹郎中二衙香法。"
                },
                {
                    "paragraph": "擁髻遥怜夜語清。",
                    "zhushu": "堯卿：伶元傳：字子干。買妄樊通德有才色，頗能言趙飛燕姊妹故事。子干閑居，命言之，厭厭不倦。子干語通德曰：“斯人俱灰㓕矣。當時疲精殆力，馳騖嗜慾蠱惑之事，寕知終歸荒田野草乎？”通德卷䄂，頋視燭影，以手擁髻，凄然泣下，不勝其悲。子干亦然。"
                },
                {
                    "paragraph": "記取北歸携過我，江南風雪浪山傾。",
                    "zhushu": "君自江南赴任，不一過我。",
                    "type": 2
                },
                {
                    "paragraph": "次韻陳四雪中賞梅",
                    "zhushu": "",
                    "type": 2
                },
                {
                    "paragraph": "臘酒詩催熟，寒梅雪𨶜新。杜陵休歎老，",
                    "zhushu": "子仁：杜甫和裴迪逢早梅相憶詩云：“東閤官梅動詩興。”又云：“此時對雪遥相憶。”又云：“江邊一樹垂垂發，朝夕催人自白頭。”子美詩中自称杜陵野老。"
                },
                {
                    "paragraph": "韋曲己先春。",
                    "zhushu": "厚：杜詩：“韋曲花無頼，家家惱殺人。緑樽須盡日，白髮好禁春。”"
                },
                {
                    "paragraph": "獨秀驚凡目，",
                    "zhushu": "子仁：陳謝爕早梅詩云：“迎春故早發，獨自不疑寒。畏落衆花後，無人别意看。”古樂府云：“花艶驚郎目。”"
                },
                {
                    "paragraph": "遺英卧𨓜民。",
                    "zhushu": "師：以梅之標格孤髙，譬𨓜民也。○堯卿：此疑，若不使事，而乃使事，謂𡊮安雪中髙卧耳。遺𨓜之士，謂之𨓜民。"
                },
                {
                    "paragraph": "髙歌對三白，",
                    "zhushu": "次公：“三白”以言雪。西人語曰：“要宜麥，見三白。”言三次見雪也。"
                },
                {
                    "paragraph": "遲莫慰安仁。",
                    "zhushu": "縯：潘岳，字安仁，自言弱冠渉于知命之年，八徙官，一進階，甫免，一除名，一不拜聀，遷者三而已。雖通塞有命，抑亦拙之效也。乃作閑居賦，其畧曰：“人生安樂，孰知其他。”○次公：楚詞：“傷羙人之遟暮。”新添：子仁：先生嘗注云：雪梅賦：“照寒溪之𧰟𧰟，帶冷雪之垂垂。”子羡雪中見梅而作。今云“休歎老”，盖用此也。",
                    "type": 2
                },
                {
                    "paragraph": "和子由題孔平仲草庵次韻",
                    "zhushu": "",
                    "type": 2
                },
                {
                    "paragraph": "逢人欲覔安心法，",
                    "zhushu": "見寄刘孝叔詩。"
                },
                {
                    "paragraph": "到處先爲問道庵。盧子不須從若士，",
                    "zhushu": "次公：淮南子：盧敖遊乎北海，遇若士。敖自謂觀乎六合之外，若士舉臂而聳身，遂入雲中。敖嘆曰：“吾比夫子，猶黄鵠之與壤蟲，不亦悲哉！”"
                },
                {
                    "paragraph": "蓋公當自過曹參。",
                    "zhushu": "援：曹叅聞膠而有蓋公，善治黄老言，使人厚幣請之。旣見，蓋公爲言治道貴清静而民自定，推此𩔖具言之。叅於是避正堂，舎蓋公焉。"
                },
                {
                    "paragraph": "羡君美玉經三火，",
                    "zhushu": "縯：淮南子：“鍾山之玉，灼以爐炭，三日三夜，色澤不変，得天地之精也。”○次公：白樂天詩：“大圭廉不割，利刀用不鈌。”當其斬馬時，良玉不如鐵。置鐡在洪爐，鐡消易如雪。良玉同其中，三日燒不𤍠。"
                },
                {
                    "paragraph": "𥬇我枯桑困八蠶。",
                    "zhushu": "縯：日南一𡻕八蚕。左思吴都賦云：國稅再熟之稻，郷貢八蚕之絲。○厚：李賀春園詩：長腰健婦貪攀折，將餽吴王八蠒蚕。俞益期牋曰：日南蚕八熟，蠒軟而薄。"
                },
                {
                    "paragraph": "猶喜大江同一味，故應千里共清甘。",
                    "zhushu": "",
                    "type": 2
                },
                {
                    "paragraph": "次韻荅元素余舊有贈元素云天涯同是傷流落。元素以爲今日之先兆，且悲當時六客之存亡。六客蓋張子野、劉孝叔、陳令舉、李公擇、元素與余也。",
                    "zhushu": "",
                    "type": 2
                },
                {
                    "paragraph": "不愁春盡絮隨風，",
                    "zhushu": "縯：刘禹錫詩：春盡絮飛留不得，隨風好去落誰家。"
                },
                {
                    "paragraph": "但喜丹砂入頰紅。流落天涯先有䜟，",
                    "zhushu": "次公：白樂天琵琶行云：同是天涯流落人，相逢何必曽相識。"
                },
                {
                    "paragraph": "摩挲金狄㑹當同。",
                    "zhushu": "見鐵拄杖詩注。"
                },
                {
                    "paragraph": "蘧蘧未必都非夢，",
                    "zhushu": "次公：莊子：莊周夢爲胡蝶，栩栩然胡蝶也。俄然覺，則蘧蘧然周也。"
                },
                {
                    "paragraph": "了了方知不落空。",
                    "zhushu": "子仁：傳灯録：越州慧海禅師，有律師問：“禪師家多落空？”師曰：“𥿄墨文字空設，坐主执滯，豈不落空？”"
                },
                {
                    "paragraph": "莫把存亡悲六客，已將地獄等天宫。",
                    "zhushu": "次公：圎覺經言：地獄天宫，俱爲浄土。",
                    "type": 2
                },
                {
                    "paragraph": "次韻孔毅父集古人詩見贈五首",
                    "zhushu": "堯卿：毅父名武仲。",
                    "type": 2
                },
                {
                    "paragraph": "羡君戯集古人詩，指呼市人如使兒。",
                    "zhushu": "次公：“市人”字，亦驅市人而戰之意。"
                },
                {
                    "paragraph": "天邊鴻鵠不易得，便令作對隨家雞。",
                    "zhushu": "次公：庾翼能書，而心不服王羲之，諸子但學王書。翼曰：“兒軰憎家雞，爱野鶩。”○堯卿：集古詩，前古未有。王介父始盛爲之，多者數十韻。蓋以誦古人詩多，或坐中率然而成，徃徃對偶親切。其後人多有效之者，但取數十部詩，聚諸家之集耳。故公此詩羙之，亦微以譏之耳。蓋市人不可使之如兒，鴻鵠不可與家雞爲對，猶古人詩句有羙惡工拙，其𥘉各有思致，豈可混爲一律邪？"
                },
                {
                    "paragraph": "退之驚𥬇子美泣，問君乆假何時歸。",
                    "zhushu": "縯：孟子曰：五伯，假之也。乆假而不歸，烏知其非有也。"
                },
                {
                    "paragraph": "丗間好句丗人共，",
                    "zhushu": "子仁：歐陽文忠公誦文與可詩云：此非與可詩，丗間元有此句，與可拾得耳。"
                },
                {
                    "paragraph": "明月自滿千家墀。",
                    "zhushu": "",
                    "type": 2
                },
                {
                    "paragraph": "紫駝之峯人莫識，",
                    "zhushu": "縯：杜詩：紫駝之峯出翠釜。漢書：大月氏出一封橐駝。顔師古曰：脊上有一封隆髙，俗呼犎，音峯𮦀。"
                },
                {
                    "paragraph": "以雞豚眞可惜。今君坐致五侯鯖，",
                    "zhushu": "厚：西京雜記：五侯不相能，賔客不相往來。婁護豊辯傳：㑹五侯間，各得其歡心，競致竒膳。護乃合以爲鯖，丗稱五侯鯖，以爲珍味。"
                },
                {
                    "paragraph": "盡是猩唇與熊白。",
                    "zhushu": "次公：吕氏春秋曰：肉之羙者，猩猩之唇。張恊七命曰：封熊之掌，翰音之跖，燕髀猩唇，髦殘象白。“熊白”即如謂象白也。○師：李賀大堤曲：郎食鯉魚尾，妾食猩猩唇。又，孟子曰：熊掌亦我所欲也。"
                },
                {
                    "paragraph": "路旁拾得半叚槍，",
                    "zhushu": "援：譚賔録：唐哥舒翰捍吐蕃，賊衆三道從山相續而下，翰持半叚折搶當前擊之，無不披靡。"
                },
                {
                    "paragraph": "何必開爐鑄矛㦸。用之如何在我耳，入手當令君䘮魄。",
                    "zhushu": "䘮，去声。"
                },
                {
                    "paragraph": "天下幾人學杜甫，",
                    "zhushu": "杜：天下幾人畫古松。"
                },
                {
                    "paragraph": "誰得其皮與其骨。",
                    "zhushu": "厚：傳燈録：逹磨傳法，命門人各言所得。道副曰：“汝得吾皮。”尼緫持曰：“汝得吾肉。”道育曰：“汝得吾骨。”最後慧可依位而立，師曰：“汝得吾髓。”仍付法。○次公：晋史言學書云：胡昭得張芝骨，索靖得其肉，　韋誕得其筋。此方有“得其”兩字之勢。舊注所引雖有“皮骨”字，却是“得吾”兩字，非此矣。"
                },
                {
                    "paragraph": "劃如太華當我前，跛牂欲上驚崷崪。",
                    "zhushu": "縯：韓非子：太山之髙百仞，而跛牂牧其上，凌遲故也。"
                },
                {
                    "paragraph": "名章俊語紛交衡，無人巧㑹當時情。前生子美只君是，信手拈得俱天成。",
                    "zhushu": "次公：禪家言：信手拈來文。韓退之上于頔書：渾然天成，無有畔岸。",
                    "type": 2
                },
                {
                    "paragraph": "詩人雕刻閑草木，",
                    "zhushu": "次公：“彫刻”字。莊子：覆載天地，彫刻衆形。"
                },
                {
                    "paragraph": "捜抉肝腎神應哭。",
                    "zhushu": "次公：退之詩：不用彫𤥨愁肝腎。○堯卿：蒼頡作字，神鬼夜哭。李太白作烏棲曲，賀知章見之云：“此詩可以泣鬼神矣。”"
                },
                {
                    "paragraph": "不如嘿誦千萬首，左抽右取談𥬇足。",
                    "zhushu": "次公：詩云：左旋右抽。"
                },
                {
                    "paragraph": "夜吟石鼎聲悲秋，可怜好事劉與侯。",
                    "zhushu": "縯：退之石鼎聮句序云：劉師服、侯喜與道士軒轅弥明同𪧐。　喜夜與師服說詩，視弥明若無人。弥明忽軒衣張眉，指爐中石鼎曰：“子云能詩，能與我賦此乎？”劉即援筆題其首句，傳與喜。道士啞然𥬇，即䄂手竦肩髙吟，𥘉不經意，詩旨譏喜。二子毎營度欲出口吻，声益悲，竟亦不能竒。"
                },
                {
                    "paragraph": "何當一醉百不問，我欲眠矣君歸休。",
                    "zhushu": "厚：陶潜爲彭澤令，郡遣督郵至，吏白應束帶見之。潜歎曰：“吾不能爲五斗米折腰事郷里小兒。”即日解印，賦歸去來。",
                    "type": 2
                },
                {
                    "paragraph": "膏明蘭臭俱自焚，",
                    "zhushu": "次公：漢書兩龔傳：龔勝死，有老父來弔，哭甚哀。旣而曰：“嗟乎！薰以香自燒，膏以明自銷。龔生竟夭天年，非吾徒也。”"
                },
                {
                    "paragraph": "象牙翠羽殘其身。",
                    "zhushu": "縯：左傳：象有齒以焚其身，賄故也。次公：翠羽，言翡翠之羽也。洛神賦云：或拾翠羽。"
                },
                {
                    "paragraph": "多言自古爲數窮，",
                    "zhushu": "厚：老子：多言数窮，不如守中。"
                },
                {
                    "paragraph": "微中有時堪解紛。",
                    "zhushu": "援：太史公言：談微中，可以解紛。"
                },
                {
                    "paragraph": "癡人但數羊羔兒，不知何者是左慈。",
                    "zhushu": "縯：曹操欲殺左慈，逢慈於陽城山頭，遂入羊羣。操知不可得，乃令就羊中告之曰：“不復相殺，本試君術耳。”忽有一老羝屈前兩𦡀，人立而言曰：“遽如許。”即競往赴之，而羣羊數百皆変爲羝，並屈前𦡀人立曰：“遽如許。”遂莫知其所取焉。"
                },
                {
                    "paragraph": "千章萬句卒非我，急走捉君應已遲。",
                    "zhushu": "",
                    "type": 2
                },
                {
                    "paragraph": "次韻子由種杉竹",
                    "zhushu": "子仁：按子由東軒記云：關㕔事之東爲軒，種杉二夲，竹百个，以爲宴休之所云。",
                    "type": 2
                },
                {
                    "paragraph": "吏散庭空雀噪簷，閉門獨𪧐夜厭厭。",
                    "zhushu": "子仁：夜飲厭厭。"
                },
                {
                    "paragraph": "似聞梨棗同時種，",
                    "zhushu": "見前子由病酒詩注。"
                },
                {
                    "paragraph": "應與杉篁刻日添。糟麴有神薰不醉，",
                    "zhushu": "縯：懷寳至楊羔舅家，賜薰肌酒一杯，曰：“此酒栢奉草所造，亦云千𡻕虆也。”"
                },
                {
                    "paragraph": "雪霜誇健巧相沾。先生坐待清隂滿，空使人人歎滯淹。",
                    "zhushu": "",
                    "type": 2
                },
                {
                    "paragraph": "次韻王鞏南遷𥘉歸二首",
                    "zhushu": "堯卿：鞏，字定國，文正公旦之孫，懿敏公素之子。元豊年中，坐東坡事，貶賔州監局，三年還。",
                    "type": 2
                },
                {
                    "paragraph": "問君謫南賔，野葛食幾尺。",
                    "zhushu": "縯：曹操枕刀習毒，啖野葛至一尺。"
                },
                {
                    "paragraph": "逢人瘴髮黄，入市胡眼碧。",
                    "zhushu": "堯卿：嶺南人，瘴𤸒所感，則𩯭髮皆黄，其眼皆作胡人碧色，風土使然也。"
                },
                {
                    "paragraph": "三年不易過，坐睨𠋣天壁。",
                    "zhushu": "師：𠋣天壁，謂村嶺也。"
                },
                {
                    "paragraph": "歸來貌如故，妙語仍破鏑。那能廢詩酒，亦未妨禪寂。",
                    "zhushu": "師：維摩詰云：“以善方便毗耶離，一心禅寂，攝諸亂意。”"
                },
                {
                    "paragraph": "願爲尚書郎，還賜尚方舄。",
                    "zhushu": "賜舄，見將往終南詩注。",
                    "type": 2
                },
                {
                    "paragraph": "江家舊池臺，脩竹圍一尺。",
                    "zhushu": "次公：劉禹錫詩：“青松欎成塢，脩竹盈尺圍。”"
                },
                {
                    "paragraph": "歸來萬事非，惟見秦淮碧。",
                    "zhushu": "縯：劉禹錫江揔宅詩：“南朝詞臣北朝客，歸來唯見秦淮碧。”秦淮在江寕府。"
                },
                {
                    "paragraph": "平生痛飲處，遺墨鵶棲壁。西來故父客，金印雜鳴鏑。三槐老更茂，",
                    "zhushu": "厚：三槐，王定國家本事，其祖祐手植三槐於庭，曰：“吾子孫必有爲三公者。”其後子旦果相真宗。"
                },
                {
                    "paragraph": "花絮春寂寂。中微未可料，家廟藏赤舄。",
                    "zhushu": "援：詩：“赤舄几几。”言周公也。定國，相門之後。",
                    "type": 2
                },
                {
                    "paragraph": "孔毅父以詩戒飲酒問買田且乞墨竹次其韻",
                    "zhushu": "",
                    "type": 2
                },
                {
                    "paragraph": "酒中真復有何好，孟生雖賢未聞道。",
                    "zhushu": "縯：晉書：桓温問孟嘉曰：“酒有何好，而卿嗜之？”嘉曰：“公未得酒中𧼈耳。”"
                },
                {
                    "paragraph": "醉時萬慮一掃空，醒後紛紛如𪧐草。",
                    "zhushu": "次公：退之詩云：“數杯澆腸雖暫醉，皎皎萬慮醒還新。”"
                },
                {
                    "paragraph": "十年揩洗見眞妄，石女無兒焦榖槁。",
                    "zhushu": "厚：維摩詰言：“如焦榖芽，如石女兒。”"
                },
                {
                    "paragraph": "此身何異貯酒缾，滿輒予人空自倒。武昌痛飲豈吾意，性不違人遭客惱。",
                    "zhushu": "師：嵇康幽憤詩：性不違物，頻致怨憎。"
                },
                {
                    "paragraph": "君家長松十畒隂，借我一庵聊洗心。我田方寸耕不盡，",
                    "zhushu": "師：五代馮瀛王詩：但存方寸地，留與子孫耕。○厚：黄庭經言：寸田尺宅，可治生也。"
                },
                {
                    "paragraph": "何用百頃糜千金。枕書熟睡呼不起，好學憐君工雜擬。",
                    "zhushu": "次公：文選有雜擬詩，如陸士衡擬古詩，何陽源有效古詩也。"
                },
                {
                    "paragraph": "且將墨竹換新詩，潤色何須待東里。",
                    "zhushu": "任：論語：東里子産潤色之。",
                    "type": 2
                },
                {
                    "paragraph": "生日，王郎以詩見慶，次其韻并寄茶二十一片",
                    "zhushu": "任：元豊五年黄州作。",
                    "type": 2
                },
                {
                    "paragraph": "折揚新曲萬人趨，",
                    "zhushu": "縯：莊子：大聲不入於俚耳，折揚皇華，則嗑然而𥬇。"
                },
                {
                    "paragraph": "獨和先生于蔿于。",
                    "zhushu": "厚：唐文：元德秀爲曽山令。明皇在東郊，命三百里守令各以聲樂集。河内太守輦優𠆸，被錦綉。德秀與樂工數十人，聮袂歌于蔿于干。蔿于者，徳秀所制曲也。帝曰：“真賢人之言哉！”"
                },
                {
                    "paragraph": "但信櫝藏終自售，",
                    "zhushu": "縯：論語：有羙玉於斯，緼櫝而藏諸，求善價而沽諸。"
                },
                {
                    "paragraph": "豈知盌脫本無橅。",
                    "zhushu": "次公：唐武后所舉人，無問賢愚，時人語曰：“𥙷闕連車載，拾遺平斗量。欋椎侍御史，盌脫校書郎。”欋椎，爬齒。盌，小盂。"
                },
                {
                    "paragraph": "朅從冰叟來游宦，",
                    "zhushu": "援：衛玠妻父樂廣有重名，議者以爲婦翁氷清，子壻玉潤。○次公：王郎，王子立也，爲子由壻，故云耳。"
                },
                {
                    "paragraph": "肯伴臞仙亦號“儒”。",
                    "zhushu": "厚：司馬相如大人賦序：以爲列仙之儒，居山澤間，形容甚臞，此非帝王仙意也。乃作大人賦。"
                },
                {
                    "paragraph": "棠棣並爲天下士，",
                    "zhushu": "縯：棠棣以譬兄弟。詩：棠棣，燕兄弟也。○厚：史記：新垣衍再拜謝魯仲連曰：“始以先生爲庸人，吾乃今日知先生爲天下之士也。”"
                },
                {
                    "paragraph": "芙蓉曽到海邊郛。",
                    "zhushu": "次公：丗傳王子立之兄子髙，與仙人周瑶英遊美蓉城，見先生本詩。"
                },
                {
                    "paragraph": "不嫌霧谷埋松栢，終恐虹梁荷棟桴。",
                    "zhushu": "厚：桴，屈棟也。班固西都賦：因瓌材而䆒竒，抗應龍之虹梁。列棼撩以布翼，荷棟桴而髙驤。○次公：班彪王命論亦云：楶梲之材，不荷棟梁之任。"
                },
                {
                    "paragraph": "髙論無窮如鋸屑，",
                    "zhushu": "援：晋胡母輔之傳：字彦國。王澄甞與人書曰：彦國吐佳言，如鋸木屑，霏霏不絶。"
                },
                {
                    "paragraph": "小詩有味似連珠。",
                    "zhushu": "次公：連珠，文章一種名。晋傅玄叙連珠云：所謂連珠者，㒷於漢章帝之丗。班固、賈逵傳：毅三子受詔作之，而蔡邕、張華之徒又廣焉。其文躰詞麗而言約，不指說事情，必假喻以逹其旨。而賢者微悟，合於古詩勸興之義。欲使歷歷如貫珠，易覩而可恱，故謂之連珠也。"
                },
                {
                    "paragraph": "感君生日遥稱壽，祝我餘年老不枯。未辦報君青玉案，",
                    "zhushu": "縯：張衡四愁詩：“美人贈我錦綉叚，何以報之青玉案。”"
                },
                {
                    "paragraph": "建溪新餅截雲腴。",
                    "zhushu": ""
                }
            ]
        },
        {
            "name": "増刋校正王狀元集註分𩔖東坡先生詩卷之十九",
            "paragraphs": [
                {
                    "paragraph": "増刋校正王狀元集註分𩔖東坡先生詩卷之十九",
                    "zhushu": "",
                    "type": 1
                },
                {
                    "paragraph": "酬荅下",
                    "zhushu": "",
                    "type": 2
                },
                {
                    "paragraph": "詩一百四十三首",
                    "zhushu": "",
                    "type": 2
                },
                {
                    "paragraph": "次韻道潜留別",
                    "zhushu": "次公曰：先生與道潜同遊廬山。",
                    "type": 2
                },
                {
                    "paragraph": "爲聞廬岳多眞隱，故就髙人斷宿攀。",
                    "zhushu": "断𪧐攀則可以断𪧐，願所攀慕。"
                },
                {
                    "paragraph": "已喜禪心無別語，尚嫌剃髮有詩斑。",
                    "zhushu": "任：唐僧詩云：髮爲作詩斑。"
                },
                {
                    "paragraph": "異同更莫疑三語，",
                    "zhushu": "縯：晋王戎問阮瞻曰：“聖人貴名教，莊老明自然，其𣅀同異？”瞻曰：“將無同。”戎咨嗟良乆，即命辟之。時人謂之“三語掾”。"
                },
                {
                    "paragraph": "物我終當付八還。",
                    "zhushu": "厚：楞嚴經：佛言：“明還白輪，暗還黒月，通還户牖，壅還牆宇，縁還分别，頑虚還空，欎燉還塵，清明還霽。丗間一切所有，不出斯𩔖。汝見八種，見精明性，當欲誰還。”"
                },
                {
                    "paragraph": "到後與君開北户，舉頭三十六青山。",
                    "zhushu": "次公：三十六峯，以言嵩山。",
                    "type": 2
                },
                {
                    "paragraph": "次韻葉致逺見贈",
                    "zhushu": "",
                    "type": 2
                },
                {
                    "paragraph": "欲求五畒寄樵蘇，",
                    "zhushu": "次公：左太沖魏都賦：撨蘇往而无忌。注：樵，木；蘇，草也。○蘇：漢書：樵蘇後㸑。注：樵，取薪也；蘇，取草也。"
                },
                {
                    "paragraph": "到處留題似賈胡。",
                    "zhushu": "縯：後漢：馬援征五溪，水疾，船不得上。耿舒与兄弇書曰：“伏波𩔖西域賈胡，到処輒止，以是失利。”"
                },
                {
                    "paragraph": "信命不湏歌去汝，",
                    "zhushu": "厚：詩：逝將去汝，適彼楽土。"
                },
                {
                    "paragraph": "逢人未免歎猶吾。",
                    "zhushu": "援：論語：崔子弑斉君，陳文子有馬十乗，弃而違之。至於他邦，則曰：“猶吾大夫崔子也。”"
                },
                {
                    "paragraph": "人皆勸我杯中物，",
                    "zhushu": "縯：陶詩：天運苟如此，且進杯中物。○子仁：李白憶賀監詩：“昔好杯中物，今爲松下塵。”○倬：呉衎好飲，後醉詬權貴，遂戒飲。阮宣命飲，衎曰：“近断飲。”宣以拳敺其背曰：“看看老逼癡漢，忍断杯中物邪？”抑而飲之。"
                },
                {
                    "paragraph": "我獨怜君屋上烏。",
                    "zhushu": "縯：武王克殷，曰：“將奈其士衆何？”太公曰：“爱其人者，兼屋上之烏。”杜詩：“丈人屋上烏，烏好人亦好。”"
                },
                {
                    "paragraph": "一技文章何足道，",
                    "zhushu": "厚：杜詩：“文章一小枝，於道未爲尊。”"
                },
                {
                    "paragraph": "要言摩詰是文殊。",
                    "zhushu": "師：佛告文殊師利：“汝行詣維摩詰問候。”文殊師利言：“彼上人者，難爲酬對，深逹寔相，善說要法。”○堯卿：維摩詰經曰：文殊師利問維摩詰：“我等各自說己，仁者當說，何等是菩薩不二法門？”時維摩詰黙然无言。文殊師利嘆曰：“善哉！善哉！乃至无有文字語言，是眞入不二法門。”",
                    "type": 2
                },
                {
                    "paragraph": "次韻杭人裴維甫",
                    "zhushu": "",
                    "type": 2
                },
                {
                    "paragraph": "餘杭門外葉飛秋，尚記居人挽去舟。一別臨平山上塔，",
                    "zhushu": "次公：臨平山在杭州仁和縣。"
                },
                {
                    "paragraph": "五年雲夢澤南州。",
                    "zhushu": "次公：杜牧憶斉安郡詩：平生睡足処，雲夢澤南州。即黄州也。"
                },
                {
                    "paragraph": "凄凉楚些縁君發，",
                    "zhushu": "次公：宋玉招䰟於断句処有“些”字，盖楚人之語也。"
                },
                {
                    "paragraph": "邂逅秦淮爲子留。",
                    "zhushu": "次公：秦淮在江寕府。秦望氣者言：江東有天子氣，故鑿地脉，断連岡，改爲秣陵。方山是其断処，水爲秦淮。"
                },
                {
                    "paragraph": "寄謝西湖舊風月，故應時許夢中遊。",
                    "zhushu": "",
                    "type": 2
                },
                {
                    "paragraph": "次韻叚縫見贈",
                    "zhushu": "",
                    "type": 2
                },
                {
                    "paragraph": "季子東周負郭田，",
                    "zhushu": "縯：季子，蘇秦也。秦，東周雒陽人。嘗曰：“使我有雒陽負郭田二頃，豈能佩六囯相印乎？”"
                },
                {
                    "paragraph": "湏知力穡是家傳。",
                    "zhushu": "次公：書云：“若農服田力穡。”"
                },
                {
                    "paragraph": "細思種薤五十本，",
                    "zhushu": "厚：龔遂爲渤海太守，勸民曰：“種百本薤，五十本葱，一畦韭。”"
                },
                {
                    "paragraph": "大勝取禾三百㕓。",
                    "zhushu": "援：詩：“不稼不穡，胡取禾三百㕓兮。”"
                },
                {
                    "paragraph": "若得與君連北巷，故應終老忘西川。短衣匹馬非吾事，只擬𨵿門不問天。",
                    "zhushu": "次公：杜詩：“自断此生休問天，杜曲幸有桑麻田。短衣匹馬隨李廣，看射猛虎終殘年。”",
                    "type": 2
                },
                {
                    "paragraph": "次韻滕元發許仲途秦少游",
                    "zhushu": "",
                    "type": 2
                },
                {
                    "paragraph": "二公詩格老彌新，",
                    "zhushu": "次公：二公，指言元發、少游也。"
                },
                {
                    "paragraph": "醉後狂吟許野人。坐看青丘吞澤芥，",
                    "zhushu": "任：司馬相如子虚賦：子虚過吒烏有先生，言對斉王曰：“楚有七澤，嘗見其一，名曰雲夢，方九百里。”又，烏有先生之言斉曰：“秋田乎青丘，彷徨乎海外，吞若雲夢者八九於其胷中，曽不芥𦷾。”"
                },
                {
                    "paragraph": "自慙潢潦薦溪蘋。",
                    "zhushu": "厚：左傳：澗溪沼沚之毛，潢汙行潦之水，可薦於鬼神，可羞於王公。"
                },
                {
                    "paragraph": "兩邦旌纛光相照，十畒鋤犂手自親。",
                    "zhushu": "次公：“兩邦旌纛”，意者滕元發、許仲途皆爲太守乎？然破題指之爲許野人，未省。“十畒鋤犁”，又先生自言也。"
                },
                {
                    "paragraph": "何似秦郎妙天下，",
                    "zhushu": "縯：前漢賈捐之傳：君房下筆，言語妙天下。"
                },
                {
                    "paragraph": "明年獻頌請東巡。",
                    "zhushu": "厚：後漢：馬融上東巡頌，安帝竒其文。○次公：此末句方言少游，則“兩邦旌纛”以言滕、許審矣。",
                    "type": 2
                },
                {
                    "paragraph": "次韻蔣頴叔",
                    "zhushu": "堯卿：名之竒。公嘉祐二年章衡榜与頴叔同登第。",
                    "type": 2
                },
                {
                    "paragraph": "月明驚鵲未安枝，",
                    "zhushu": "縯：魏武帝詩：月明星稀，烏鵲南飛。遶樹三匝，何枝可依。"
                },
                {
                    "paragraph": "一棹飄然影自隨。江上秋風無限浪，",
                    "zhushu": "師：白居易詩：秋風江上浪无限。"
                },
                {
                    "paragraph": "枕中春夢不多時。",
                    "zhushu": "次公：歐陽永叔詞語云：來如春夢不多時。“枕中”字，特用字耳，不必指邯郸吕翁枕也。"
                },
                {
                    "paragraph": "瓊林花草聞前語，罨畫溪山指後期。",
                    "zhushu": "縯：刘商隠爱義㒷之罨畫溪，遂葺居焉。○次公：先生詩尾本注：所謂陽羡，則常州也。古云：陽羡三湖九溪。地志云：今只有六傒，其三溪不知其処。而六溪之中有荆溪，則首受芜湖，東至陽羡入海坼，俗呼爲罨畫溪也。"
                },
                {
                    "paragraph": "豈敢便爲雞黍約，玉堂金殿要論思。",
                    "zhushu": "蔣詩記及第時瓊林宴坐中所言，且約同卜居陽羡。○厚：班固兩都賦序：“武宣之丗，崇礼官，考文章，司馬相如之属，朝夕論思，日月献納。”",
                    "type": 2
                },
                {
                    "paragraph": "和王斿二首",
                    "zhushu": "斿、平父子。",
                    "type": 2
                },
                {
                    "paragraph": "異時長怪謫仙人，",
                    "zhushu": "堯卿：王平甫熈寕癸丑直崇文舘，夣有要之至海上，見中央宫殿作楽甚衆，題宫曰“靈芝”。平甫欲与俱往，有人在宫側，隔水謂曰：“時未至，且令去，他日迎之。”至此，恍惚夣斍，時禁鍾已鳴。平甫自是頗負不凡，爲詩曰：“万頃波濤木葉飛，笙簫宫殿号靈芝。揮毫不似人間丗，長楽鍾來夣斍時。”"
                },
                {
                    "paragraph": "舌有風雷筆有神。",
                    "zhushu": "縯：杜詩：“下筆如有神。”○師：退之詩：“舌作霹靂飛。”○倬：董仲舒荅茦下“筆疑有神助”。"
                },
                {
                    "paragraph": "聞道騎鯨遊汗漫，",
                    "zhushu": "厚：杜詩：“若逢李白騎鯨魚，道甫問訊今何如。”淮南子：盧敖逰於北海，逢若士，謂曰：“子処矣，吾方与汗漫期於九垓之上。”"
                },
                {
                    "paragraph": "憶曽捫蝨話悲辛。",
                    "zhushu": "援：晋書：“王猛隱于華山，懷佐丗之志。桓温入関，猛被褐而詣之，靣談當丗之事，捫蝨而言，旁若无人。温察而異之。”○次公：李白贈張相鎬詩其尾自言曰：“捫蝨對桓公，頋得論悲辛。”"
                },
                {
                    "paragraph": "氣吞餘子無全目，",
                    "zhushu": "次公：祢衡：“大兒孔文㪯，小児楊徳祖，餘子碌碌不足数。”又選詩：“驚省无全目。”"
                },
                {
                    "paragraph": "詩到諸郎尚絶倫。",
                    "zhushu": "次公：諸葛亮与関羽書曰：猶未及髯之絶倫𨓜羣也。"
                },
                {
                    "paragraph": "白髪故交空掩卷，淚河東注問蒼旻。",
                    "zhushu": "次公：退之：我不如水東注。○子仁：杜：猶有涙成河，經天復東注。",
                    "type": 2
                },
                {
                    "paragraph": "嫋嫋春風送渡𨵿，",
                    "zhushu": "次公：楚詞：秋風嫋嫋。"
                },
                {
                    "paragraph": "姢姢霜月照生還。",
                    "zhushu": "次公：古詩有“姢姢新月”。"
                },
                {
                    "paragraph": "遟留歳暮江淮上，來往君家伯仲間。",
                    "zhushu": "倬：文選魏文帝典論之文曰：文人相輕，自古而然。傳：毅之於班固，伯仲之間耳。"
                },
                {
                    "paragraph": "未厭冰灘吼新洛，",
                    "zhushu": "厚：汴渠舊引黄河，元豊中始以洛水易之，謂之清汴，或謂之新洛。"
                },
                {
                    "paragraph": "且看松雪媚南山。",
                    "zhushu": "厚：南山，泗州之山，爲名都梁山。"
                },
                {
                    "paragraph": "野梅官柳何時動，",
                    "zhushu": "縯：老杜西郊詩：市橋官柳細，江路野梅香。"
                },
                {
                    "paragraph": "飛蓋長橋待子閑。",
                    "zhushu": "次公：長橋，泗州之橋。又曹子建詩：飛蓋相追隨。○堯卿：文忠公皇祐元年作三橋於頴州西湖，甞自作詩云：鳴騶入林遠，飛蓋渡長橋。",
                    "type": 2
                },
                {
                    "paragraph": "次韻張琬",
                    "zhushu": "堯卿：字德父，治平二年彭汝砺榜登第。",
                    "type": 2
                },
                {
                    "paragraph": "新洛霜餘兩岸隆，",
                    "zhushu": "師：汴渠舊引黄河水，元豊中始以洛水易之，謂之清汴，或云新洛。"
                },
                {
                    "paragraph": "塵埃舉袂識西風。",
                    "zhushu": "縯：晋書：王導不平庾亮之擅權，每遇西風塵起，㪯扇自蔽，曰：“元規塵汙人。”"
                },
                {
                    "paragraph": "臨淮自古多名士，",
                    "zhushu": "次公：此“汝頴多竒士”之変也。"
                },
                {
                    "paragraph": "樽酒相從樂寓公。",
                    "zhushu": "厚：礼諸侯，不臣寓公。"
                },
                {
                    "paragraph": "半日偷閑歌嘯裏，百年暗盡往來中。知君不向窮愁老，",
                    "zhushu": "次公：史記：太史公曰：“虞卿非窮愁，亦不能著書以自見。”"
                },
                {
                    "paragraph": "尚有清詩氣吐虹。",
                    "zhushu": "選：“慷慨則氣如虹蜺。”",
                    "type": 2
                },
                {
                    "paragraph": "和人見贈",
                    "zhushu": "",
                    "type": 2
                },
                {
                    "paragraph": "只寫東坡不着名，此身已是一長亭。壯心無復春流起，衰𩯭從教病葉零。知有雪兒供筆硯，",
                    "zhushu": "縯：李密有歌妓名雪兒，賔客有詩詞中意者，即付雪兒叶音律歌之。師：蘭䑓發源：慕容郁有詩贈韓定之，韓即席酬之曰：“盛德好將銀管述，䴡詞堪与雪児歌。”他日郁問其事，韓曰：“昔梁元帝爲湘東王時，録忠臣義士文章。筆有三品：忠孝全者金管書，徳行精粹者銀管書，文章鐡䴡者班竹管書。”"
                },
                {
                    "paragraph": "應嗤竈婦洗盆缾。",
                    "zhushu": "次公：礼記：“奥者，老婦之𥙊也。盛於盆，尊於瓶。”注云：奥或作竈。"
                },
                {
                    "paragraph": "回來索酒公應厭，京口新傳作客經。",
                    "zhushu": "",
                    "type": 2
                },
                {
                    "paragraph": "次韻王定國南遷回見寄",
                    "zhushu": "",
                    "type": 2
                },
                {
                    "paragraph": "土暈銅花蝕秋水，",
                    "zhushu": "次公：秋水以言劒也。宝剱光如秋水。"
                },
                {
                    "paragraph": "要湏悍石相礱砥。十年冰蘖戰膏粱，",
                    "zhushu": "次公：冰蘖以言清苦。白楽天所謂“飲冰食蘖”也。"
                },
                {
                    "paragraph": "萬里煙波濯紈綺。",
                    "zhushu": "次公：後漢史記云：“在綺繻紈袴之中。”又，絶交論云：“綺紈公子。”"
                },
                {
                    "paragraph": "歸來詩思轉清激，百丈空潭數魴鯉。逝將桂浦擷蘭蓀，不記槐堂収劒履。",
                    "zhushu": "縯：定囯家有三槐堂。又，蕭何劒履上殿。"
                },
                {
                    "paragraph": "却思庾嶺今何在，更說彭城眞夢耳。",
                    "zhushu": "來詩𫐠：彭城舊遊。"
                },
                {
                    "paragraph": "君知先竭是甘井，",
                    "zhushu": "厚：莊子：直木先伐，甘井先竭。"
                },
                {
                    "paragraph": "我願得全如苦李。",
                    "zhushu": "縯：晋王戎傳：戎嘗与羣児戯於道側，見李樹多寳，等軰競趨之，戎獨不往。或問其故，戎曰：“樹在道边而多子，必苦李也。”取之，果然。"
                },
                {
                    "paragraph": "妄心不復九回腸，",
                    "zhushu": "援：司馬迁荅任少卿書曰：是以腸一日而九回，居則忽忽若有所亡，岀則不知所如往。"
                },
                {
                    "paragraph": "至道終當三洗髓。",
                    "zhushu": "堯卿：太平廣記：東方朔元封中游鴻濛之澤，忽遇老丹採桑於白海之濱。俄而有黄眉翁指母以語朔曰：“昔爲吾妻，託形於太白之精，今汝亦此精也。吾却食吞氣已九千餘年，目中瞳子皆有青光，能見幽𨼆之物。三千年一返骨洗髓，二千年一剥皮伐毛。吾生來已三洗髓一伐毛矣。”"
                },
                {
                    "paragraph": "廣陵陽羡何足較，",
                    "zhushu": "次公：廣陵，揚州；陽羡，常州也。"
                },
                {
                    "paragraph": "只有無何眞我里。",
                    "zhushu": "余買田陽羡，來詩以爲不如廣陵。○縯：莊子：“岀六極之外，而遊无何有之郷。”"
                },
                {
                    "paragraph": "樂全老子今禪伯，",
                    "zhushu": "張安道也，定囯其婿。"
                },
                {
                    "paragraph": "掣電機鋒不容擬。",
                    "zhushu": "次公：掣電縁交激，若挂於前鋒。"
                },
                {
                    "paragraph": "心通豈復問云何，",
                    "zhushu": "次公：佛書有“它心通也”之句。又經中毎問則曰：問云何，如言天女問云何是已。"
                },
                {
                    "paragraph": "印可聊湏荅如是。",
                    "zhushu": "厚：維摩詰言：若能如是坐者，佛所印可。"
                },
                {
                    "paragraph": "相逢爲我話滯留，",
                    "zhushu": "次公：司馬迁自叙云：太史公留滯周南。"
                },
                {
                    "paragraph": "桃花春漲孤舟起。",
                    "zhushu": "縯：西漢杜欽傳：河决平原社，欽言：“來年桃花水盛，必羡溢。”○次公：桃花漲，言三月也。三月時有桃花水，見前漢志之韓詩外傳。",
                    "type": 2
                },
                {
                    "paragraph": "和王勝之三首",
                    "zhushu": "",
                    "type": 2
                },
                {
                    "paragraph": "城上湖光暖欲波，羙人唱我踏春歌。",
                    "zhushu": "次公：異聞集載：邢鳯之子，夢一羙人歌踏陽春之曲曰：“踏陽春，人間二月雨和塵。陽春踏盡秋風起，愁𦘕人間白髮人。”○性：之酉陽雜爼云：元和𥘉，有士人因醉卧庁中，及醒，見古屏上婦人等悉於床前踏歌，歌曰：“長安女児踏春陽，无処春陽不断腸。”士人驚叱之，忽然上屏。"
                },
                {
                    "paragraph": "魯公賔客皆詩酒，誰是神仙張志和。",
                    "zhushu": "次公：玄眞子：姓張，名志和，魯囯公顔眞卿与之友善。眞卿爲湖州刺史，与門客㑹飲，乃唱和爲漁父詞，其首唱即志和之詞，曰：西塞山边白鳥飛，桃花流水鱖魚肥。青篛笠，緑蓑衣，斜風細雨不湏㱕。眞卿與陸鴻漸、徐士衡、李成矩共唱和二十五首，逓相誇尚。",
                    "type": 2
                },
                {
                    "paragraph": "齋醸如澠漲緑波，",
                    "zhushu": "縯：左傳：晋侯以斉侯宴，投壷。斉侯㪯矢。穆子曰：“有酒如澠，有肉如陵。寡君中此，与君代興。”"
                },
                {
                    "paragraph": "公詩句句有絃歌。",
                    "zhushu": "子仁：杜詩：“復憶㐮陽孟浩然，清詩句句尽堪傳。”"
                },
                {
                    "paragraph": "流觴曲水無多日，更作新詩繼永和。",
                    "zhushu": "厚：王羲之蘭亭記序云：“永和九年，歳在己丑，暮春之𥘉，㑹於㑹稽山隂之蘭亭，修禊事也。”又云：“此地有崇山峻嶺，茂林脩竹，又有清流激湍，映帶左右，引以爲流觴曲水，列坐其次。”",
                    "type": 2
                },
                {
                    "paragraph": "要知太守怜孤客，不惜陽春和俚歌。",
                    "zhushu": "縯：文選宋玉對楚問云：“客有歌於郢中者，其始曰：下里巴人，囯中属而和者数千人；其爲陽阿薤露，囯中属而和者数百人；其爲陽春白雪，囯中属而和者数十人而已。引啇刻羽𮦀　以流徴，囯中属而和者不過数人。是以其曲弥髙，其和弥寡。”"
                },
                {
                    "paragraph": "坐睡樽前呼不應，",
                    "zhushu": "次公：後漢：劉寛甞講經於霊帝前，被酒坐睡。"
                },
                {
                    "paragraph": "爲公雕琢損天和。",
                    "zhushu": "",
                    "type": 2
                },
                {
                    "paragraph": "和田仲宣見贈",
                    "zhushu": "",
                    "type": 2
                },
                {
                    "paragraph": "頭白江南醉司馬，",
                    "zhushu": "次公：言白楽天也。白自号“酔吟先生”，甞謫江州司馬。"
                },
                {
                    "paragraph": "寛心時復喚殷兄。",
                    "zhushu": "縯：楽天又有詩云：猶有誇張少年処，𥬇呼張丈与殷兄。"
                },
                {
                    "paragraph": "寒潮不應淮無信，客路相隨月有情。未許低頭拜東野，",
                    "zhushu": "厚：退之醉留孟東野詩云：低頭拜東野，願得終始如駏蛩。"
                },
                {
                    "paragraph": "徒言共飲勝公榮。",
                    "zhushu": "援：晋書：王戎与阮籍飲，時兖州刺史刘昶字公榮在坐，以酒少不及昶，昶无恨色。戎異之。它日問籍曰：“彼何如人？”曰：“勝公榮不可不与飲；若减公榮，則不敢不共飲；唯公榮可不与飲。”"
                },
                {
                    "paragraph": "好詩惡韻那容和，刻燭應湏便置觥。",
                    "zhushu": "縯：斉竟陵王子良甞夜集斈士，刻燭爲詩，四韻者刻一寸，以此爲率。○厚：南史王泰傳：“泰預朝宴，刻燭賦詩。”",
                    "type": 2
                },
                {
                    "paragraph": "和仲伯逹",
                    "zhushu": "",
                    "type": 2
                },
                {
                    "paragraph": "歸山歳月苦無多，尚有丹砂奈老何。繡谷只應花自染，",
                    "zhushu": "繡谷，見送孔郎中注。"
                },
                {
                    "paragraph": "鏡潭長與月相磨。君方傍海看𥘉日，",
                    "zhushu": "次公：近海有浴日亭，見日岀也。"
                },
                {
                    "paragraph": "我已横江擊素波。",
                    "zhushu": "厚：漢武帝秋風詞云：“横中流𠔃揚素波，蘭鼓鳴𠔃發掉歌。”"
                },
                {
                    "paragraph": "人不我知斯我貴，",
                    "zhushu": "縯：老子云：“知我者稀，則我貴矣。”"
                },
                {
                    "paragraph": "不湏雷雨起龍梭。",
                    "zhushu": "援：晋陶侃少時漁於雷澤，甞網得一織梭，以挂于壁。有頃雷雨，化爲龍而飛去。",
                    "type": 2
                },
                {
                    "paragraph": "次韻荅賈耘老",
                    "zhushu": "",
                    "type": 2
                },
                {
                    "paragraph": "五年一夢南司州，",
                    "zhushu": "次公：南司州者，言黄州也。唐武徳三年，於黄州黄陂縣置南司州，七年廢。其𥘉蓋北斉武帝置也。"
                },
                {
                    "paragraph": "飢寒疾病爲子憂。東來六月井無水，仰看古堰横奔牛。",
                    "zhushu": "倬：常、潤州之間有奔牛閘。"
                },
                {
                    "paragraph": "平生管鮑子知我，",
                    "zhushu": "縯：史記管仲傳：仲曰：“吾始困時，甞与鮑叔賈，分財利多自与，鮑叔不以我爲貪，知我貧也。吾甞与鮑叔謀事而更窮困，鮑叔不以我爲愚，知時有利不利也。吾嘗三仕三見逐於君，鮑叔不以我爲不肖，知我不遭時也。吾嘗三戰三走，鮑叔不以我爲怯，知我有老母也。生我者父母，知我者鮑子也。”"
                },
                {
                    "paragraph": "今日陳蔡誰從丘。",
                    "zhushu": "縯：孔子曰：“從我於陳蔡者，皆不及門也。”"
                },
                {
                    "paragraph": "夜航争渡泥水澁，牽挽直欲來𤓰州。",
                    "zhushu": "次公：𤓰州，則今揚州之𤓰歩也。"
                },
                {
                    "paragraph": "自言嗜酒得風痺，故郷不敢居温柔。",
                    "zhushu": "援：趙飛燕外傳：飛燕妹名合徳，成帝幸合徳，謂爲温柔郷，曰：“吾老是郷矣，不能效武皇求白雲郷。”"
                },
                {
                    "paragraph": "定將泛愛救溝壑，",
                    "zhushu": "厚：杜詩：虚名但蒙寒温問，泛愛不救溝壑辱。"
                },
                {
                    "paragraph": "衰病不復從前樂。",
                    "zhushu": "師：張籍詩：與君相逢莫寂寞，衰老不復從前樂。"
                },
                {
                    "paragraph": "今年太守眞卧龍，",
                    "zhushu": "厚：㐮陽記曰：諸葛孔明爲卧龍，龐士元爲鳳雛，司馬德操爲水鏡。皆龐徳公語也。"
                },
                {
                    "paragraph": "𥬇語炎天出冰雹。時低九尺蒼鬚髯，",
                    "zhushu": "縯：杜詩：“張公一生江海客，身長九尺鬚眉蒼。”"
                },
                {
                    "paragraph": "過我三間小池閣。故人改觀争來賀，小兒不信猶疑錯。爲君置酒飲且哦，草間秋蟲亦能歌。可怜老𩦸眞老矣，無心更秣天山禾。",
                    "zhushu": "次公：天山在伊州伊吾縣。薛仁貴：三箭定天山。又退之詠駑𩦸云：飢食玉山禾。",
                    "type": 2
                },
                {
                    "paragraph": "次韻許遵",
                    "zhushu": "",
                    "type": 2
                },
                {
                    "paragraph": "蒜山渡口挽歸艎，",
                    "zhushu": "次公：蒜山在潤州。"
                },
                {
                    "paragraph": "朱雀橋邊看道裝。",
                    "zhushu": "次公：朱雀橋在江寕府，晋之建康也。刘禹鍚詩云：朱雀橋边野草花，烏衣巷口夕陽斜。"
                },
                {
                    "paragraph": "供張已應煩百兩，",
                    "zhushu": "縯：踈廣、踈受乞骸骨歸東海，故人設祖道，供張東都門外，送車数百兩。"
                },
                {
                    "paragraph": "擊鮮無乆溷諸郎。",
                    "zhushu": "厚：前漢：陸賈分槖金与諸子曰：“与汝約：過汝，汝給人馬酒食，極歡，十日而更。一歳中以往來過它客，率不過再過，数擊鮮，母乆溷汝爲也。”"
                },
                {
                    "paragraph": "問禪時到長干寺，",
                    "zhushu": "次公：長千里名，在建康。李白古樂府有長干行兩首。其一云：同居長千里，兩小無嫌猜。其一云：嫁与長干人，沙頭候風色。白詩訛本作長干，非也。"
                },
                {
                    "paragraph": "載酒閑過緑野堂。",
                    "zhushu": "縯：裴度請老，治第東都，作别墅，其燠館凉臺，号緑野堂。度野服蕭散，與白居易、刘禹鍚把酒爲文章，窮晝夜，不問人間事。○次公：以長干寺推之，則緑野堂亦在建康矣。白注所引，則在西京，与上不接。又，裴晋公之緑野堂，今豈在乎？恐名偶同耳。或曰：時王介父閑居，故以緑野堂比之耳。"
                },
                {
                    "paragraph": "此味只憂兒輩覺，",
                    "zhushu": "援：晋謝安嘗謂王羲之曰：“中年以來，傷於哀楽，與親友别，輙作数日悪。”羲之曰：“年在桑榆，自然至此，正頼𢇁竹陶冩，𢘆恐兒軰斍，損其懽楽之趣。”"
                },
                {
                    "paragraph": "逢人休道北䆫凉。",
                    "zhushu": "厚：陶潜言：“夏月虚閑，髙卧北䆫之下，清風颯至，自謂羲皇上人。”",
                    "type": 2
                },
                {
                    "paragraph": "次韻孫莘老斗野亭寄子由在邵伯堰",
                    "zhushu": "次公：邵伯堰，在楊州廣陵縣。本朝楽史寰宇記云：“謝安所築。”按安傳：“及至新城，築埭於城北，人追思之，名爲召伯埭。”然則所謂新城，豈乃廣陵耶？",
                    "type": 2
                },
                {
                    "paragraph": "落帆謝公渚，",
                    "zhushu": "厚：晋書：阮𥙿赴山陵，事畢便還。諸人相与追之，至方山，不相及。刘惔歎曰：“我入東，正當泊安石渚下耳，不敢近思。”曠傍。"
                },
                {
                    "paragraph": "日脚東西平。",
                    "zhushu": "師：杜甫詩：“峥嶸赤城西，日脚下平地。”"
                },
                {
                    "paragraph": "孤亭得小憇，莫景含餘清。",
                    "zhushu": "子仁：選詩：“逺峰𨼆半規，宻林含餘清。”"
                },
                {
                    "paragraph": "坐待斗與牛，錯落挂南甍。老僧如夙昔，一𥬇意已傾。新詩出故人，舊事疑前生。",
                    "zhushu": "縯：房琯開元中爲盧氏宰，与道士邢和璞過夏口，入廢佛寺，鑿池，得甕中所藏婁師徳与永禅師畫，𥬇曰：“頗憶此邪？”因悵然悟前生爲永禅师。"
                },
                {
                    "paragraph": "吾生七往來，送老海上城。逢人輙自哂，得魚不忍烹。似聞績溪老，復作東都行。",
                    "zhushu": "次公：指言子由也。先生旣自黄移汝，故子由亦自監筠州塩酒稅，移知歙之績溪。先生未至汝，继得請帰常追又起知登州。而子由自績溪以校書即被召入京，亦湏由召伯堰至東都，於篇末及之。"
                },
                {
                    "paragraph": "小詩如秋菊，艶艶霜中明。過此感我言，長篇發春榮。",
                    "zhushu": "師：後漢楊脩書：華若春榮，溜如清風。○倬：曹子建七啓云：辨言之艶，能使窮澤生流，枯木發榮。",
                    "type": 2
                },
                {
                    "paragraph": "次韻送徐大正",
                    "zhushu": "",
                    "type": 2
                },
                {
                    "paragraph": "別時酒醆照燈花，",
                    "zhushu": "次公：杜詩：灯花何大喜。退之灯花詩云：更煩將喜事，來報主人翁。"
                },
                {
                    "paragraph": "知我歸期漸有涯。去歳渡江萍似斗，",
                    "zhushu": "縯：家語：楚昭王渡江，江中有物大如斗，直觸王舟。舟人取之，王使使問於孔子。孔子曰：“此爲萍實者也。”異時小兒謡曰：“楚王渡江得萍實，大如斗，赤如日，剖而食之甜如蜜。”"
                },
                {
                    "paragraph": "今年並海棗如𤓰。",
                    "zhushu": "厚：漢書：李少君曰：“臣嘗遊海上，見安期生，食巨棗，大如𤓰。”"
                },
                {
                    "paragraph": "多情明月邀君共，無價青山爲我賖。",
                    "zhushu": "次公：月賦：隔千里兮共明月。又，李白詩：今朝貰酒与君傾，暫就東山賖月色。"
                },
                {
                    "paragraph": "千首新詩一竿竹，不應空釣漢江槎。",
                    "zhushu": "漢江事，見退圃詩注。",
                    "type": 2
                },
                {
                    "paragraph": "次韻徐積",
                    "zhushu": "徐仲車也。詳見卷内次韻徐仲車詩注。",
                    "type": 2
                },
                {
                    "paragraph": "殺雞未肯邀季路，",
                    "zhushu": "縯：論語：荷蓧丈人止子路，𪧐殺雞爲黍而食之。"
                },
                {
                    "paragraph": "裹飯先湏問子來。",
                    "zhushu": "厚：莊子：子輿与子桑友，而淋雨十日。子輿曰：“子桑殆病矣。”裹飯而往食之。○次公：按：子桑非子來也，豈先生誤記人名耶？"
                },
                {
                    "paragraph": "但見中年隠槐市，",
                    "zhushu": "次公：淮南子云：槐市，斈也，樹以青槐。又三輔黄圗云：明堂辟雍爲博士舎三十區爲㑹市，但列槐樹数百行。諸生朔望㑹此市，各持其郡所出物及經書，所与賣買，雍容楫譲，議論槐下。"
                },
                {
                    "paragraph": "豈知平日賦蘭臺。",
                    "zhushu": "援：宋玉風賦云：楚襄王遊於蘭臺之宫，有風颯然而至者，王乃披襟當之，曰：“快哉，北風！”"
                },
                {
                    "paragraph": "海山入夢方東去，風雨留人得暫陪。若說峨眉眼前事，",
                    "zhushu": "次公：峨眉山在嘉州峨眉縣，而眉州眉山縣正對之，故州縣得以爲名。先生眉人也。"
                },
                {
                    "paragraph": "故郷何處不堪回。",
                    "zhushu": "",
                    "type": 2
                },
                {
                    "paragraph": "次韻趙令鑠",
                    "zhushu": "堯卿：宗室，字景貺。",
                    "type": 2
                },
                {
                    "paragraph": "東坡已報六年穣，",
                    "zhushu": "縯：計然言：歳在金，穰；水，毀；木，飢；火，旱。○次公：荘子言：庚桑子北居畏壘之山，三年，畏壘大穣。先生在黄州，凡跨六年，故云。"
                },
                {
                    "paragraph": "惆悵紅塵白首郎。",
                    "zhushu": "次公：先生至常州，以遇哲宗即位，復朝奉郎，知登州。至登州五日，召爲礼部郎中。則所謂“白首郎”者，謂此也。馮唐、顔駟皆云“白首爲郎”。又京師有“東華軟紅香塵”之語。"
                },
                {
                    "paragraph": "枕上溪山猶可見，",
                    "zhushu": "次公：先生自黄徙汝，起知登州而召入，猶夢見黄州。"
                },
                {
                    "paragraph": "門前冠蓋已相望。",
                    "zhushu": "次公：漢書：使者冠蓋相望。"
                },
                {
                    "paragraph": "故人年少眞瓊樹，",
                    "zhushu": "縯：晋書：王戎有人倫鉴識，常目王衍如瑶林瓊樹，自然是風塵表物。○子仁：老杜八仙歌云：宗之瀟酒美少年，皎如玉樹臨風前。"
                },
                {
                    "paragraph": "落筆風生戰堵墻。",
                    "zhushu": "厚：杜詩：集䝨文于士如堵墻，觀我落筆中書堂。"
                },
                {
                    "paragraph": "端向甕間㝷吏部，",
                    "zhushu": "援：晋畢卓，字茂丗，爲吏部郎，常飲酒廢聀。比舎郎醸熟，卓因醉夜至其甕間盗飲之，爲掌酒所縛。明日視之，乃畢吏部也。籧釋其縛，卓遂引主人宴於甕側，致醉而去。"
                },
                {
                    "paragraph": "老來專以醉爲郷。",
                    "zhushu": "厚：唐王績，字无功，游北山東皐，著書，自號東臯子。乗牛經酒肆，留或数日。又采杜康、儀狄以來善酒者爲譜。李淳風曰：“君酒家南、董也。”所居東南有盤石，立杜康祠𥙊之，尊爲師，以焦革配。著醉郷記，以擬刘伶酒徳頌。",
                    "type": 2
                },
                {
                    "paragraph": "次韻王定國得潁倅二首",
                    "zhushu": "",
                    "type": 2
                },
                {
                    "paragraph": "仙風入骨己凌雲，",
                    "zhushu": "縯：司馬子微謂李白有仙風道骨。司馬相如奏大人賦於武帝，飄飄然有凌雲氣遊天地之間意。"
                },
                {
                    "paragraph": "秋水爲文不受塵。",
                    "zhushu": "次公：此杜詩“秋水爲神玉爲骨”之変文也。"
                },
                {
                    "paragraph": "一噫固應號地籟，",
                    "zhushu": "任：莊子：“地籟則衆竅是己。又云：大塊噫氣，其名爲風。是唯無作，作則万竅怒號。”"
                },
                {
                    "paragraph": "餘波猶足挂天紳。",
                    "zhushu": "次公：禹貢：“餘波入于流沙。”又，孟郊詩：“簷溜擲天紳。”"
                },
                {
                    "paragraph": "買牛但自捐三尺，",
                    "zhushu": "買牛，見山村五絶注。○縯：三尺，言劒也。漢髙祖曰：“吾以布衣，提三尺劒取天下。”"
                },
                {
                    "paragraph": "射䑕何勞挽六鈞。",
                    "zhushu": "援：魏杜襲言：“千鈞之弩，不爲鼷䑕而發機。”○次公：左傳：“顔髙之弓六鈞。”"
                },
                {
                    "paragraph": "莫向百花潭上去，",
                    "zhushu": "次公：百花潭應在潁州。"
                },
                {
                    "paragraph": "醉翁不見與誰春。",
                    "zhushu": "厚：歐陽文忠公自號酔翁，致仕居清潁尾。",
                    "type": 2
                },
                {
                    "paragraph": "滔滔四海我知津，",
                    "zhushu": "縯：長沮、桀溺耦而耕，過之，使子路問津焉。長沮曰：“是知津矣。”問於桀溺。桀溺曰：“滔滔者天下皆是也。”"
                },
                {
                    "paragraph": "毎愧先生植杖芸。",
                    "zhushu": "縯：子路從而後，遇丈人以杖荷蓧。子路問曰：“子見夫子乎？”丈人曰：“四体不勤，五榖不分，孰爲夫子？”植其杖而芸。"
                },
                {
                    "paragraph": "自少多言聞晚道，",
                    "zhushu": "援：老子：多言数窮。又莊子載孔子言：“丘之晚聞道也。”"
                },
                {
                    "paragraph": "從今閉口不論文。",
                    "zhushu": "任：杜詩：“重與細論文。”"
                },
                {
                    "paragraph": "灔翻白獸樽中酒，",
                    "zhushu": "厚：魏正旦元㑹設曰獸樽於殿庭，樽蓋上施白獸，若有人能献直言者，則發此樽飲酒。"
                },
                {
                    "paragraph": "歸煑青泥坊底芹。",
                    "zhushu": "援：杜詩：飯煑青泥坊底芹。"
                },
                {
                    "paragraph": "要識老僧無盡處，牀前牛蟻不曽聞。",
                    "zhushu": "縯：晋書：殷仲堪父嘗患耳聦，聞牀下蟻動，謂之牛闘。",
                    "type": 2
                },
                {
                    "paragraph": "次韻王震",
                    "zhushu": "堯卿：字子發。",
                    "type": 2
                },
                {
                    "paragraph": "𢹂文過我治平間，霧豹當時始一班。",
                    "zhushu": "縯：戰囯策：陶荅子不修德而富三倍。其妻泣曰：“南山有玄豹，霧雨十日不下食，將欲以澤其毛衣而成文章也。凡豕不擇食，故肥而死。”无幾，陶合子被誅。○厚：晋書：王献之年数歳，嘗觀門生摴蒲，曰：“南風不競。”門生曰：“此郎亦管中窺豹，時見一班。”"
                },
                {
                    "paragraph": "聞道吹嘘借餘論，故教流落得生還。清篇帶月來霜夜，妙語先春發病顔。詩酒暮年猶得用，竹林髙㑹許時攀。",
                    "zhushu": "縯：晋書：嵇康所与神交者，惟阮籍、山濤与其流者，向秀、刘伶、籍兄子咸、王戎，遂爲竹林之遊，謂之“竹林七䝨”云。",
                    "type": 2
                },
                {
                    "paragraph": "次韻周邠",
                    "zhushu": "周開祖也。○子仁：熈寜中，公倅杭州，開祖爲錢唐宰。",
                    "type": 2
                },
                {
                    "paragraph": "南遷欲舉力田科，",
                    "zhushu": "縯：漢文帝詔：孝悌力田者復其身。"
                },
                {
                    "paragraph": "三徑𥘉成樂事多。",
                    "zhushu": "次公將詡為三徑，以待求仲、牧仲，而陶淵明曰：“聊欲絃歌，以爲三徑之資，可乎？”"
                },
                {
                    "paragraph": "豈意殘年踏朝市，",
                    "zhushu": "次公：杜詩：看射猛虎消殘年。又云：但使殘年飽喫飯。"
                },
                {
                    "paragraph": "有如疲馬畏陵坡。羡君同甲心方壯，𥬇我無聊𩯭已皤。何日西湖㝷舊賞，",
                    "zhushu": "次公：西湖，追言杭州西湖也，先生与周開祖舊遊之地。"
                },
                {
                    "paragraph": "淡煙踈雨暗漁蓑。",
                    "zhushu": "厚：張志和漁父詞：靑弱笠，緑蓑衣。斜風細雨不湏帰。",
                    "type": 2
                },
                {
                    "paragraph": "次韻胡完夫",
                    "zhushu": "堯卿：名宗愈。",
                    "type": 2
                },
                {
                    "paragraph": "青衫別淚尚斕斑，",
                    "zhushu": "縯：白楽天詩：就中泣下誰最多，江州司馬青衫湿。"
                },
                {
                    "paragraph": "十載江湖困抱𨵿。",
                    "zhushu": "厚：蕭望之不從霍光，以射䇿爲都署小宛東門侯。時王翁仲謂望之曰：“不肯碌碌，反抱関爲？”對曰：“各從其志也。”"
                },
                {
                    "paragraph": "老去上書還北闕，",
                    "zhushu": "援：孟浩然詩：北闕休上書，南山帰舊庐。"
                },
                {
                    "paragraph": "朝來拄笏望西山。",
                    "zhushu": "縯：晋書：桓冲謂王徽之曰：“卿在府日乆，比當相料理。”徽之𥘉不酬荅，直髙視，以手扳拄頰云：“西山朝來，致有爽氣耳。”"
                },
                {
                    "paragraph": "相從杯酒形骸外，",
                    "zhushu": "次公：莊子：今子与我遊於形骸之内，而責我於形骸之外，不亦過乎？"
                },
                {
                    "paragraph": "𥬇說平生醉夢間。萬事㑹湏咨伯始，",
                    "zhushu": "厚：後漢胡廣，字伯始，練逹事体，明解朝章。京師語曰：“万事不理問伯始，天下中庸有胡公。”"
                },
                {
                    "paragraph": "白頭容我占清閑。",
                    "zhushu": "",
                    "type": 2
                },
                {
                    "paragraph": "次韻錢穆父",
                    "zhushu": "錢勰也。",
                    "type": 2
                },
                {
                    "paragraph": "老入明光踏舊班，",
                    "zhushu": "次公：明光，漢殿名，在桂宫之中。関中記曰：桂宫在未央宫之北，周回十餘里，中有明光殿，殿上複道，從宫中西上城，西至建章宫神明䑓蓬山。三秦記曰：“末央宫漸䑓西有桂宫，宫中有明光殿，金戺玉階。”班固西都賦曰：“自未央而連桂宫，弥明光而亘長樂。”"
                },
                {
                    "paragraph": "染鬚那復唱陽𨵿。",
                    "zhushu": "縯：王維詩：“勸君飲尽一杯酒，西出陽関无故人。”○次公：刘禹鍚詩：“唱得凉州意外声，舊人𠷣数米嘉荣。近來時丗輕年少，好染髭鬚事後生。”"
                },
                {
                    "paragraph": "故人飛上金鑾殿，",
                    "zhushu": "次公：唐東内大明宫之中有金銮殿。記云：“在還周殿之西北。”順宗召斈士鄭絪至金銮殿，立憲宗爲皇太子。而楽史李翰林别集序云：“翰林在唐天宝中，賀监以名聞於明皇帝，召見金銮殿，降歩輦迎，如見綺皓。於是置之金銮殿，出入翰林中。”○師：李白詩：“翰林秉筆回英眄，麟閣峥嶸誰可見。氶恩𥘉入銀䑓門，著書獨在金銮殿。”"
                },
                {
                    "paragraph": "遷客來從飯顆山。",
                    "zhushu": "援：李白嘲杜甫云：“飯顆山前逢杜甫，頭戴笠子日卓午。借問因何太痩生，只爲従來作詩苦。”○次公：盖李白譏甫齷齪，言甫之爲詩，如砌飯為山也。故先生毎用“飯山”字，曰“李白猶嫌飯山瘦”，又曰“不獨飯山嘲我瘦”，又曰“只有清詩朝飯顆”是己。而士大夫有因爲之說曰：“今長安有飯顆山之名。”未詳。"
                },
                {
                    "paragraph": "大筆推君西漢手，",
                    "zhushu": "縯：唐李嶠為鳯閣舎人，朝廷毎有大手筆時令嶠爲之。"
                },
                {
                    "paragraph": "一言置我二劉間。",
                    "zhushu": "厚：刘向、刘歆父子，俱以文章斈術称。○子仁：晋書載記：石勒謂徐光曰：“朕當在二刘之間耳，軒轅豈所疑乎？”"
                },
                {
                    "paragraph": "便湏置酒呼同舎，看賜飛龍出帝閑。",
                    "zhushu": "縯：翰林斈士𥘉除，例賜名馬。李白詩云：“勑賜飛龍二天馬，黄金絡頭白玉鞍。”馬八尺以上為龍，天子有十二閑以畜馬。",
                    "type": 2
                },
                {
                    "paragraph": "次韻荅完夫穆父",
                    "zhushu": "二公自言先丗同在西掖。",
                    "type": 2
                },
                {
                    "paragraph": "掖垣老吏識郎君，",
                    "zhushu": "援：刘楨詩：“誰謂相去逺，隔此西掖垣。”注引應劭漢官儀曰：“左右曹受尚書事，前丗文士以中書在右，因謂中書爲右曹，又称西掖。”"
                },
                {
                    "paragraph": "並轡天街兩絶塵。",
                    "zhushu": "縯：莊子：“夫子奔𨓜絶塵。”"
                },
                {
                    "paragraph": "汗血固應生有種，",
                    "zhushu": "厚：大宛馬皆汗血，其先天馬子也。○任：前漢礼楽志天馬歌云：“霑赤汗，沫流渚。”又北史：遮𨓜囯献汗血馬。"
                },
                {
                    "paragraph": "夜光那復困無因。",
                    "zhushu": "援：史記鄒陽云：“夜光之璧，以暗投明，莫不按劒相眄者，无因而至前也。”"
                },
                {
                    "paragraph": "豈知西省深嚴地，",
                    "zhushu": "堯卿：　宋朝太祖爲宰相，曰：“斈士深嚴之地，當選謹重之人処之。”又王元之滁州謝上表云：“臣自西垣入叨内府，旣在深嚴之地，乃當繁劇之秋。”"
                },
                {
                    "paragraph": "也着東坡病瘦身。免使謫仙明月下，強歌對飲只三人。",
                    "zhushu": "援：李白詩：“斈杯邀明月，對影成三人。”今先生言其与胡完夫、錢穆父自為三人也。",
                    "type": 2
                },
                {
                    "paragraph": "次韻荅滿思復",
                    "zhushu": "堯卿：名中行。",
                    "type": 2
                },
                {
                    "paragraph": "自甘茆屋老三間，",
                    "zhushu": "次公：此詩乃先生召還朝在西掖時所唱和也。𦭘屋三間，猶退之詩“一間茆屋”之𩔖也。"
                },
                {
                    "paragraph": "豈意彤庭綴兩班。紙落雲煙供醉後，",
                    "zhushu": "縯：杜詩八仙歌称張旭云：揮毫落𥿄如雲煙。○任：潘岳作揚荆州誄云：動翰若飛，𥿄落如雲。"
                },
                {
                    "paragraph": "詩成珠玉看朝還。",
                    "zhushu": "厚：杜詩：朝罷香煙携滿䄂，詩成珠玉在揮毫。○師：江淹謂郭鞏曰：子之咳唾成珠玉，吐氣如虹霓。"
                },
                {
                    "paragraph": "誰言載酒山無賀，",
                    "zhushu": "援：李白憶賀监詩：稽山无賀老，却掉酒船囬。"
                },
                {
                    "paragraph": "記取啼烏巷有顔。",
                    "zhushu": "縯：異苑：陽顔以純孝著聞，後有烏衘鼓集顔所居之村，烏口皆傷。一境以至孝，故慈烏來萃。衘鼔之象，欲令聾者逺聞。即於其処立縣，名爲“烏傷”。王莽改為“烏孝”，以彰其行。歐陽詢藝文𩔖聚又作“東陽顔烏”。"
                },
                {
                    "paragraph": "但恐跛䍧隨赤𩦸，青雲飛歩不容攀。",
                    "zhushu": "次公：吕氏春秋：千仞之山，而跛䍧至其上，凌遟故也。又周穆王八駿之名，有曰“右驂赤𩦸而左白義”。又刘瑀曰：一蹙造青雲，何至与駑馬争路？○師：杜詩：赤𩦸頰長纓。新添：𥿄落雲煙。任曰：潘岳意本言作文，而杜詩正言冩字。今先生字用老杜，而意作潘岳。",
                    "type": 2
                },
                {
                    "paragraph": "和蔣發運",
                    "zhushu": "",
                    "type": 2
                },
                {
                    "paragraph": "夜語翻千偈，",
                    "zhushu": "次公：晋書：鳩摩羅什從師授經，日誦千偈。"
                },
                {
                    "paragraph": "書來又一言。此身眞佛祖，何處不羲軒。船穩江吹座，樓空月入樽。遥知思我處，醉墨在頽垣。",
                    "zhushu": "",
                    "type": 2
                },
                {
                    "paragraph": "和人假山",
                    "zhushu": "新添：仙掌賈氏談録云：“華岳掌，其石丹紫，正如人肉色，適𩔖掌耳。髙盈丈，闊四五尺。”",
                    "type": 2
                },
                {
                    "paragraph": "上黨攙天碧玉環，",
                    "zhushu": "次公：上黨，潞府也。此言太行山。刘禹鍚詩：“外遶亭臺碧玉環。”○任：上黨山在河之東也。"
                },
                {
                    "paragraph": "絶河千里抱商顔。",
                    "zhushu": "次公：商顔，四皓所隱也，在黄河之上。○師：商顔，啇山也，亦曰商於山。"
                },
                {
                    "paragraph": "試觀煙雨三峯外，",
                    "zhushu": "縯：三峯，言華山三峯也，曰：蓮花、毛女、松檜。"
                },
                {
                    "paragraph": "都在靈仙一掌間。",
                    "zhushu": "厚：華山、首陽山，黄河流於二山間。古語云：“此夲一山，當河，河水過而曲行，河神巨靈，以手擘開其上，以足滔離其下以通流。”今華山有手跡仙掌峯是也。"
                },
                {
                    "paragraph": "造物何如童子戲，",
                    "zhushu": "次公：佛書：“童子聚沙爲戲。”"
                },
                {
                    "paragraph": "冩眞聊發使君閑。何當挈取西征去，畫作圍牀六曲山。",
                    "zhushu": "",
                    "type": 2
                },
                {
                    "paragraph": "次韻錢舎人病起",
                    "zhushu": "",
                    "type": 2
                },
                {
                    "paragraph": "牀下龜寒且耐支，",
                    "zhushu": "編：史記龜莢傳：南方老人用龜支牀足，行二十餘歳，老人死，移牀，龜尚生。"
                },
                {
                    "paragraph": "杯中蛇氣未應衰。",
                    "zhushu": "厚：晋書：楽廣嘗有親客，乆闊不復來。廣問其故，荅曰：“前在座，蒙賜酒，方欲飲，杯中有蛇影，意甚惡之，旣飲而疾。”于時河南㕔事，壁上有角漆弓，昼作蛇。廣意杯中蛇即角弓影也。復置酒於前処，謂客曰：“杯中復有所見不？”荅曰：“所見如初。”廣乃告其所以，客豁然頓解，沉痾頓愈。"
                },
                {
                    "paragraph": "殿門明日逢王傅，",
                    "zhushu": "次公：東方朔傳：“期門之號，謂期諸殿門也。”王傳事：賈𧨏爲長沙王太傳。○師：杜甫贈鄭䖍貶台州詩云：“賈生對鵩傷王傅，蘇武看羊䧟賊庭。”"
                },
                {
                    "paragraph": "櫑具争先看不疑。",
                    "zhushu": "厚：前漢：“雋不疑見暴勝之冠進䝨冠，帶櫑具剱。”應劭曰：“櫑具，木標首之劒，櫑落大壯也。”晋灼曰：“古長劒首以玉作鹿盧形，刻木作山形，如蓮花未敷時。今大劒木首，其狀似此。”櫑，音磊。"
                },
                {
                    "paragraph": "坐覺香煙𢹂䄂少，",
                    "zhushu": "縯：梅斈士詢好焚香，毎晨起必焚兩爐，以公服罩之，撮其䄂以岀，坐定撒開，郁然滿堂。杜詩：“朝罷香煙𢹂滿䄂。”○倬：韋䝨詩：“御炉煙滿䄂，丞相出朝時。”"
                },
                {
                    "paragraph": "獨愁花影上廊遲。",
                    "zhushu": "縯：斈士入署，常視日影為候。斈程為翰林斈士，性懶，日過八塼乃至，時號“八塼斈士”。"
                },
                {
                    "paragraph": "何妨一𥬇千痾散，絶勝倉公飲上池。",
                    "zhushu": "次公：扁鵲，渤海鄭人也，姓秦氏。少爲人舎長舎客。長桑君過，扁鵲獨竒之，常謹遇之。長桑君亦知扁鵲非常人，呼扁鵲私坐，与語曰：“我有禁方，年老，欲傳与公，公母泄。”乃出其懷中薬与扁鵲曰：“飲煑以上池之水，三十日當知物矣。”乃悉取其禁方書与扁鵲，忽然不見。今詩言倉公，誤以爲淳于意。",
                    "type": 2
                },
                {
                    "paragraph": "次韻和王鞏",
                    "zhushu": "",
                    "type": 2
                },
                {
                    "paragraph": "謫仙竄夜郎，",
                    "zhushu": "縯：李白坐永王璘乱，長流夜郎。唐以珍州爲夜郎郡。"
                },
                {
                    "paragraph": "子羙耕東屯。",
                    "zhushu": "縯：東屯，在今夔州故城之東。"
                },
                {
                    "paragraph": "造物豈不惜，要令工語言。王郎年少日，又如缾水翻。",
                    "zhushu": "厚：退之詩：“文如翻水成。”𥘉不用意爲。"
                },
                {
                    "paragraph": "争鋒雖剽甚，",
                    "zhushu": "子仁：漢書：黯布反，上自將擊之。張良見上曰：“楚人剽疾，願上无与楚人争鋒。”"
                },
                {
                    "paragraph": "聞鼔或驚犇。天欲成就之，使觸羝羊藩。",
                    "zhushu": "縯：易：“羝羊觸藩，羸其角。”"
                },
                {
                    "paragraph": "孤光照微陋，耿如月在盆。歸來千首詩，",
                    "zhushu": "援：杜牧詩：“千首詩輕万户侯。”"
                },
                {
                    "paragraph": "傾㵼五石樽。",
                    "zhushu": "厚：莊子：“今子有五石之瓠，何不慮以爲大樽而浮於江湖？”"
                },
                {
                    "paragraph": "却疑彭澤在，頗覺蘇州煩。",
                    "zhushu": "次公：彭澤，陶淵明也。蘇州，韋應物也。"
                },
                {
                    "paragraph": "君看鄒忌子，廉折配春温。",
                    "zhushu": "援：史記鄒忌子論琴：“大絃濁以春温者，君也；小絃廉折以清者，臣也。”"
                },
                {
                    "paragraph": "知音必無人，",
                    "zhushu": "師：鍾子期死，伯牙絶絃。"
                },
                {
                    "paragraph": "壞壁掛桐孫。",
                    "zhushu": "師：凡榦實而未虚，惟桐反是，故琴材以孫枝爲貴。",
                    "type": 2
                },
                {
                    "paragraph": "次韻李脩孺留別二首",
                    "zhushu": "",
                    "type": 2
                },
                {
                    "paragraph": "十年流落敢言歸，",
                    "zhushu": "次公：先生自開封府推官乞外任，𥘉倅杭，徙知密，自宻徙徐，徙湖，而謫黄者五年，且移汝，起知登而後入。"
                },
                {
                    "paragraph": "魚鳥江湖只自知。豈意青天掃雲霧，",
                    "zhushu": "次公：晋楽廣傳：衛玠使諸子造焉，曰：“此人之水鏡，見之瑩然，若披雲霧而覩青天。”今先生指青天爲人君。"
                },
                {
                    "paragraph": "盡呼黄髮寄安危。",
                    "zhushu": "縯：書：詢兹黄髮，則罔所愆。"
                },
                {
                    "paragraph": "風流吾子眞前軰，人物他年記一時。我欲折繻留此老，",
                    "zhushu": "厚：前漢：終軍入関，関吏与繻，曰：“爲復傳還，當以合符。”軍曰：“丈夫西遊，終不復傳還。”弃繻去。○次公：按注：蘇林曰：繻，帛边也。舊関出入皆以傳。傳煩，因裂繻頭，合以爲符信也。"
                },
                {
                    "paragraph": "緇衣誰作好賢詩。",
                    "zhushu": "援：緇衣，詩名。礼記：孔子曰：“好賢如緇衣，惡惡如巷伯。”新添：繻非可折者，折繻之義主於留，則不欲使復出関。",
                    "type": 2
                },
                {
                    "paragraph": "此生别䄂幾囬麾，夢裏黄州空自疑。何處青山不堪老，當年明月巧相隨。窮通等是思家意，衰病難堪送客悲。好去江魚煑江水，劒南歸路有姜詩。",
                    "zhushu": "縯：後漢烈女姜詩妻龐氏傳：詩母好飲江水，去舎六七里，妻常泝流而汲。後值風，不時得還。母渇，詩責而遣之。妻乃寄止鄰舎，昼夜紡績，市珍羞，使鄰母以意自遺其姑。如是者乆之，姑怪問鄰母，鄰母其對感慙呼還。姑嗜魚鱠，又不能獨食，夫婦常力作供鱠，呼鄰母共之。舎側忽有湧泉，味如江水，每旦輙出双鯉，常以供膳。故今地名有姜詩鎭。",
                    "type": 2
                },
                {
                    "paragraph": "次韻黄魯直赤目",
                    "zhushu": "",
                    "type": 2
                },
                {
                    "paragraph": "誦詩得非子夏學，",
                    "zhushu": "縯：卜商，字子夏。爲詩序。毛公詩，自謂傳之子夏。子夏哭子失明事，見礼記。"
                },
                {
                    "paragraph": "紬史正作丘明書。",
                    "zhushu": "厚：司馬遷荅任少卿書云：左丘失明，厥有國語。"
                },
                {
                    "paragraph": "天公戲人亦薄相，略遣幻翳生明珠。頼君年來屏鮮腴，百千燈光同一如。",
                    "zhushu": "次公：維摩經言：无尽灯者，譬如一灯然百千灯，𡨋者皆明，明終不尽。"
                },
                {
                    "paragraph": "書成自冩蠅頭表，",
                    "zhushu": "縯：斉衡陽王鈞嘗手自細書五經，置巾箱中。侍讀賀玠曰：“殿下家自有墳素，何湏蠅頭細書？”"
                },
                {
                    "paragraph": "端就君王覔鏡湖。",
                    "zhushu": "厚：唐賀知章天宝𥘉病，夢游帝居，数日寤，乃請爲道士，還郷里。詔許之。以宅爲千秋觀而居。又求周宫湖数頃爲放生池。有詔賜鏡湖剡川一曲。",
                    "type": 2
                },
                {
                    "paragraph": "和周正孺墜馬傷手",
                    "zhushu": "堯卿：名尹，嘗爲御史，成都新繁人。",
                    "type": 2
                },
                {
                    "paragraph": "平生學道已神完，豈復兒童私自憐。",
                    "zhushu": "次公：陸機詩：顧影淒自憐。江文通擬詩：躑躅還自憐。杜甫請歸來始自憐。○師：楚詞宋玉九辨：惆悵𠔃而私自憐。"
                },
                {
                    "paragraph": "醉墜何曽傷内守，",
                    "zhushu": "縯：莊子：醉者之墜車，骨節与人同，而犯害与人異，其神全也。"
                },
                {
                    "paragraph": "色憂當爲念先傳。",
                    "zhushu": "厚：楽正子下堂而傷其足，数日不出，有憂色。曰：“父母全而生之，子全而歸之，可謂孝矣。”"
                },
                {
                    "paragraph": "書空漸覺新詩健，",
                    "zhushu": "援：晋殷浩被廢，口无怨言，夷神委命，談詠不輟。但終日書空，作“咄咄怪事”四字而已。"
                },
                {
                    "paragraph": "把蟹行看樂事全。",
                    "zhushu": "縯：畢卓嘗謂人曰：“得酒滿數百斛舡，四時美味置兩頭，右手持酒杯，左手持蟹螯，拍浮酒船中，便了足一生矣。”"
                },
                {
                    "paragraph": "賣却老騘爲酒直，大呼郷友作新年。",
                    "zhushu": "",
                    "type": 2
                },
                {
                    "paragraph": "和黃魯直燒香二首",
                    "zhushu": "",
                    "type": 2
                },
                {
                    "paragraph": "四句燒香偈子，",
                    "zhushu": "次公：金剛經偈，謂之四句偈。"
                },
                {
                    "paragraph": "随香遍滿東南。不是聞思所及，",
                    "zhushu": "次公：楞嚴經：觀音從聞思修入三摩地。"
                },
                {
                    "paragraph": "且令鼻觀先參。",
                    "zhushu": "次公：佛有觀想法，觀鼻端白，謂之鼻觀。新添：香之妙意，非聞與思所從入也。",
                    "type": 2
                },
                {
                    "paragraph": "萬卷明牎小字，眼花只有斕斑。一炷煙消火冷，半生年老心閑。",
                    "zhushu": "",
                    "type": 2
                },
                {
                    "paragraph": "再和二首",
                    "zhushu": "來詩言飲酒、畫竹石，草書。",
                    "type": 2
                },
                {
                    "paragraph": "置酒未逢休沐，便同越北燕南。",
                    "zhushu": "次公：休沐，漢制也。蓋言唯得休沐假而後相聚，不然則如越之北而燕之南也。越在南而居越之北，燕在北而居燕之南，皆言其相背也。"
                },
                {
                    "paragraph": "且復歌呼相和，隔墻知是曹參。",
                    "zhushu": "縯：漢曹參傳：“相舎後園近吏舎，日飲歌。参遊後園，聞吏醉歌呼，乃反取酒張坐飲，大歌呼与相和。”○子仁：退之詩：“隔墻聞鬰呼。”",
                    "type": 2
                },
                {
                    "paragraph": "丹青已自前丗，",
                    "zhushu": "厚：王維詩：“𪧐丗繆詞客，前生應畫師。”"
                },
                {
                    "paragraph": "竹石時窺一斑。",
                    "zhushu": "援：晋王獻之觀門生摴蒲，曰：“南風不競。”門生曰：“此郎亦管中窺豹，時見一班。”"
                },
                {
                    "paragraph": "五字當還靖節，",
                    "zhushu": "縯：陶淵明時號靖節先生，善五字詩。"
                },
                {
                    "paragraph": "數行誰似髙閑。",
                    "zhushu": "厚：唐髙閑上人善草書。韓退之有送髙閑序，言閑之於書，有張旭之心。",
                    "type": 2
                },
                {
                    "paragraph": "次韻曽子開從駕二首",
                    "zhushu": "堯卿：名肇。",
                    "type": 2
                },
                {
                    "paragraph": "街槐緑闇雨𥘉勻，瑞霧香風滿後塵。清廟幸同觀濟濟，",
                    "zhushu": "縯：詩：“清廟，祀文王也。”其詩曰：“済済多士，秉文之德。”"
                },
                {
                    "paragraph": "豐年喜復接陳陳。",
                    "zhushu": "厚：豊年，亦詩名。而前漢書有云：“太倉之粟，陳陳相因。”"
                },
                {
                    "paragraph": "雍容已饜天庖賜，俯伏𥘉嘗貢茗新。輦路歸來聞好語，",
                    "zhushu": "厚：李賀詩：“沙路歸來聞好語，旱火不光天下雨。”"
                },
                {
                    "paragraph": "共驚堯顙𩔖髙辛。",
                    "zhushu": "次公：髙辛，帝嚳，乃堯之父也。堯以言宋哲宗，而髙辛以言宋神宗。用“堯顙”字，則孔子丗家載：孔子立於鄭之東門，鄭人謂子貢曰：“東門有人，其顙似堯。”今借此以言宋哲宗之𩔖宋神宗也。",
                    "type": 2
                },
                {
                    "paragraph": "入仗魂驚愧草萊，一聲清蹕九門開。暉暉日傍金輿轉，",
                    "zhushu": "次公：杜詩：竹日静暉暉。“金輿”以言天子之乗輿，而字則易有“困于金輿”。"
                },
                {
                    "paragraph": "習習風從玉宇來。",
                    "zhushu": "次公：詩：習吾谷風。劉休玄詩：玉宇來清風。"
                },
                {
                    "paragraph": "流落生還眞一芥，周章危立近三槐。",
                    "zhushu": "學士班近執政。○厚：左思呉都賦：輕禽狡獸，周章夷猶。注：周章夷猶，恐惧不知所之也。周礼：靣三槐，三公位焉。○堯卿：楚詞曰：聊翶游𠔃周章。"
                },
                {
                    "paragraph": "道傍儻有山中舊，問我収身早晚回。",
                    "zhushu": "",
                    "type": 2
                },
                {
                    "paragraph": "再和",
                    "zhushu": "",
                    "type": 2
                },
                {
                    "paragraph": "眼花錯莫𩯭霜勻，",
                    "zhushu": "次公：鮑昭行路難云：今日見我顔色衰，意中錯莫與先異。"
                },
                {
                    "paragraph": "病馬羸騶只自塵。奉引拾遺叨侍從，",
                    "zhushu": "縯：杜詩：拾遺曽奏數行書，嬾性從求水中居。奉引滥騎沙苑馬，幽棲合釣錦江魚。又云：我昔近侍叨奉引。"
                },
                {
                    "paragraph": "思歸少傳羡朱陳。",
                    "zhushu": "厚：白楽天以太子少傳致仕，有詩云：“憶昨旅遊初，迨今五十春。孤舟三過楚，羸馬四經秦。一生苦如此，長羡朱陳民。”朱陳村在徐州豊縣，去縣逺而官事少，処深山中，民俗淳質。一村惟宋陳雨姓，丗爲婚姻，民安其土，無羈旅行役之劳，故多夀考。"
                },
                {
                    "paragraph": "衰年壯觀空驚目，嶮韻清詩苦闘新。最後數篇君莫厭，擣殘椒桂有餘辛。",
                    "zhushu": "次公：此句士大夫傳云：當時有問先生句義何如？先生曰：“言其辣也。”○子仁：詩話云：先生在北扉，和“辛”字韻詩，韻窘束而往返不已，先生厭之，復和云云。顧問客曰：“解此否？”謂唱首多辣氣故尓。詩話“椒”作“薑”。",
                    "type": 2
                },
                {
                    "paragraph": "憶觀蒼海過東萊，日照三山迤邐開。",
                    "zhushu": "次公：三山於寰宇記載在萊州掖縣，注云：“在海之南岸。”先生赴密州時有詩，屡詳注矣。"
                },
                {
                    "paragraph": "挂觀飛樓凌霧起，仙幢寳蓋拂天來。不聞宫漏催晨箭，",
                    "zhushu": "堯卿：杜詩：五夜漏声催曉箭。"
                },
                {
                    "paragraph": "但覺簷隂轉古槐。供奉清班非老處，㑹稽何日乞方回？",
                    "zhushu": "時方闕㑹稽守。○縯：晉郄：愔，字方回，爲徐、兖二州刺史。其子超爲作牋，陳老病，乞閑地自養。桓温大喜，即轉爲㑹稽太守。",
                    "type": 2
                },
                {
                    "paragraph": "偶與客飲，孔常父見訪，方設席延請，忽上馬馳去，已而有詩，戲用其韻荅之",
                    "zhushu": "",
                    "type": 2
                },
                {
                    "paragraph": "揚雄他文皆不竒，",
                    "zhushu": "次公：前漢書有云：“他文未能稱是。”"
                },
                {
                    "paragraph": "獨稱觀缾居井湄。",
                    "zhushu": "縯：揚雄作酒箴以諷諌成帝，其文爲：酒客難法度士，譬之於物，曰：“子猶鉼矣。觀鉼之居，居井之湄，処髙臨深，動甞近危”云云。"
                },
                {
                    "paragraph": "酒客法士兩小兒，陳遵張竦何曽知？",
                    "zhushu": "厚：遵見揚雄酒箴，大喜，謂張竦曰：“吾與尓猶是矣。”足下苦心自約，而我放意自恣，官爵功名不减於子，而差楽，顔不優耶？竦曰：“子欲爲我亦不能，吾而效子亦敗矣。”"
                },
                {
                    "paragraph": "主人有酒君獨辭，蟹螯何不左手持？",
                    "zhushu": "援：畢卓曰：左手持蟹螯，右手持酒柸，拍浮酒船中，便足了一生矣。"
                },
                {
                    "paragraph": "豈復見吾横氣機？",
                    "zhushu": "縯：列子與李咸見壷子，岀曰：“吾無得而相焉。”壷子曰：“是殆見吾横氣機也。”明日又來，立未定，自失而走。"
                },
                {
                    "paragraph": "遣人追君君絶馳。盡力去花君自癡，",
                    "zhushu": "援：維摩經言：天女散花，至大弟子便着不墮，一切弟子神力去花，不能令去。"
                },
                {
                    "paragraph": "醍醐與酒同一巵，請君更問文殊師。",
                    "zhushu": "任：醍醐，盖酥酪之美者。佛言人聞正法，如食醍醐，然其與酒自是兩般。然如禪師亦有飲米汁子者，惟文殊能知其同異，盖文殊最爲智慧故也。",
                    "type": 2
                },
                {
                    "paragraph": "次韻劉貢父獨直省中",
                    "zhushu": "",
                    "type": 2
                },
                {
                    "paragraph": "明牎畏日曉天暾，髙柳鳴蜩午更喧。筆老詩新疑有物，心空客疾夲無根。隔墻我亦眠風榻，上馬君先𤨏月軒。共喜早歸三伏近，",
                    "zhushu": "縯：漢武帝詔賜從官肉，太官丞日晏不來。東方朔曰：“伏日當早帰，請受賜。”遂拔劒割肉懷去。"
                },
                {
                    "paragraph": "解衣盤礴亦君恩。",
                    "zhushu": "厚：莊子：宋元君畫，有一史後至，因之舎。公使人視之，則解衣盤礴臝。",
                    "type": 2
                },
                {
                    "paragraph": "次韻王定國倅楊州",
                    "zhushu": "",
                    "type": 2
                },
                {
                    "paragraph": "此身江海寄天遊，",
                    "zhushu": "任：莊子：“心無天遊。”"
                },
                {
                    "paragraph": "一落紅塵不易収。未許相如還蜀道，",
                    "zhushu": "次公：司馬相如建莭使西南夷，至蜀，太守以下郊迎，縣令負弩矢先驅，蜀人以爲寵。"
                },
                {
                    "paragraph": "空教何遜在揚州。",
                    "zhushu": "縯：杜詩：“東閣官梅動詩興，還如何遜在揚州。”○任：何遜作揚州法曹，廨舎有梅花盛開，遜吟詠其下。後居洛，思梅花，再請其任，從之。抵揚州，花方盛，遜對花彷徨終日。○師：何遜，梁時人，有詩名。"
                },
                {
                    "paragraph": "又驚白酒催黄菊，尚喜朱顔映黒頭。火急著書千古事，",
                    "zhushu": "次公：刘禹鍚詩：勸君火急添功用。"
                },
                {
                    "paragraph": "虞卿應未厭窮愁。",
                    "zhushu": "厚：史記：虞卿不得意，乃著書，上採春秋，下觀近丗，曰節義、稱号、揣摩、政謀，凡八篇，以刺譏囯家得失，丗傳之曰虞氏春秋。太史公曰：“虞卿非窮愁，亦不能著書以自見於後丗云。”",
                    "type": 2
                },
                {
                    "paragraph": "次韻張舜民自御史出倅虢州留別",
                    "zhushu": "",
                    "type": 2
                },
                {
                    "paragraph": "玉堂給扎氣如雲，𥘉起湘纍復佩銀。",
                    "zhushu": "次公：舜民，字芸叟。元豊辛酉爲環慶帥属。明年，責監郴州酒稅。郴属湖湘，故以湘纍稱之也。㝷以年勞賜五品服。元祐𥘉還朝，赴試玉堂，有即事詩上主文二内翰云：晩陪䇿試玉堂深。是時先生爲内相，見其起廢服緋佩銀，試於玉堂而喜也。玉堂，翰林院也。前漢李㝷傳：乆汙玉堂之署。又：漢司馬相如賦：上林尚書給筆扎。又：漢武讀大人賦：飄飄有凌雲氣。○師：揚雄反騷：因江潭而淮記𠔃，欽弔楚之湘纍。鄧展曰：“𣶂往也。”李竒曰：“諸不以罪死曰纍。弔屈原赴湘死，故曰湘纍。”"
                },
                {
                    "paragraph": "樊口凄凉已陳迹，",
                    "zhushu": "昔与張同游武昌樊口，來詩中及之。○援：蘭亭叙云：俛仰之間，已爲陳迹。"
                },
                {
                    "paragraph": "班心突兀見長身。",
                    "zhushu": "臺史謂御史立処爲班心。○縯：退之孔戮墓銘云：孔丗三十八，吾見其孫，白而長身。"
                },
                {
                    "paragraph": "江湖前日眞成夢，鄠杜他年恐卜鄰。",
                    "zhushu": "次公：鄠杜属長安，舜民郷里也。"
                },
                {
                    "paragraph": "此去若容陪坐嘯，故應客主盡詩人。",
                    "zhushu": "厚：後漢南陽人歌曰：南陽太守岑公孝，弘農成瑨但坐嘯。",
                    "type": 2
                },
                {
                    "paragraph": "和王晉卿",
                    "zhushu": "并叙。○任：元祜四年己巳作。",
                    "type": 2
                },
                {
                    "paragraph": "元豐二年，予得罪貶黄州，而駙馬都尉王詵亦坐累逺謫，不相聞者七年。予旣召用，而詵亦還朝，相見殿門外，感歎之餘，作詩相屬。詞雖不甚工，然託物悲慨，阨窮而不怨，泰而不驕。怜其貴公子有志如此，故和其韻，欲使詵姓名附見予詩集中，然亦不以示詵也。詵字𣈆卿，功臣全彬之後云。",
                    "zhushu": "",
                    "type": 2
                },
                {
                    "paragraph": "先生飲東坡，獨舞無所屬。當時挹明月，對影三人足。",
                    "zhushu": "演：李白詩：“㪯杯邀明月，對影成二人。”"
                },
                {
                    "paragraph": "醉眠草𣗥間，蟲虺莫予毒。醒來送歸鴈，一寄千里目。",
                    "zhushu": "厚：唐詩云：“欲窮千里目，更上一層楼。”"
                },
                {
                    "paragraph": "悵然懷公子，旅食乆不玉。",
                    "zhushu": "援：杜詩：“旅食京華春。”又前漢陳咸奢侈玉食。顔師古曰：“玉食，美食如玉也。”又晋王済傳：“済䴡服玉食。”蓋済爲晋駙馬，則於晋卿用之宜矣。"
                },
                {
                    "paragraph": "欲書加飡字，逺託西飛鵲。",
                    "zhushu": "次公：古詩：“呼兒烹鯉魚，中有尺素書。”上有加飡食，下有長相憶。"
                },
                {
                    "paragraph": "謂言相濡沫，",
                    "zhushu": "縯：莊子：“相煦以𣺯，相濡以沫。”"
                },
                {
                    "paragraph": "未足救溝瀆。",
                    "zhushu": "厚：杜詩：“泛愛不救溝瀆辱。”"
                },
                {
                    "paragraph": "吾生如寄耳，",
                    "zhushu": "援：魏武詩：“人生如寄耳。”"
                },
                {
                    "paragraph": "何者爲禍福。不如兩相忘，",
                    "zhushu": "次公：莊子：“不如相忘於江湖。”又云：“莫若兩忘而化其道也。”"
                },
                {
                    "paragraph": "昨夢那可逐。上書得自便，歸老湖山曲。",
                    "zhushu": "師：公自黄量移汝州，表乞常州居住，詔許之。"
                },
                {
                    "paragraph": "躬耕二頃田，",
                    "zhushu": "縯：蘇秦曰：“使我有負郭田二頃，豈能佩六囯相印乎？”"
                },
                {
                    "paragraph": "自種十年木。",
                    "zhushu": "任：太史公云：“十年之許，樹之以木。”"
                },
                {
                    "paragraph": "豈知垂老眼，對此金蓮燭。",
                    "zhushu": "次公：金連燭惟至尊用之。○援：令狐綯爲翰林斈士，常便殿召對，夜艾方罷，宣賜金蓮燭，送帰院。先生時爲翰林斈士也。"
                },
                {
                    "paragraph": "公子亦生還，仍分刺史竹。",
                    "zhushu": "縯：漢文帝𥘉置郡守，竹使符各分其半，右留京師，左与郡守也。"
                },
                {
                    "paragraph": "賢愚有定分，樽爼守尸祝。",
                    "zhushu": "厚：莊子：庖人雖不治庖，尸祝不越樽爼而代之。"
                },
                {
                    "paragraph": "文章何足云，執技等醫卜。",
                    "zhushu": "次公：杜詩：文章一小技，於道未爲尊。又司馬遷云：文史星暦，近乎卜祝之間。"
                },
                {
                    "paragraph": "朝廷方西顧，𦍑虜驕未伏。遥知重陽酒，白羽落黄菊。",
                    "zhushu": "援：李白九日登巴陵置酒望洞庭水軍云：白羽落酒樽。○師：子路云：白羽如月，赤羽如日。謂矢也。"
                },
                {
                    "paragraph": "羡君眞將家，浮靣氣可掬。",
                    "zhushu": "𡊮天綱語竇軌：君語則赤氣浮面，爲將勿多殺人。"
                },
                {
                    "paragraph": "何當請長纓，一戰河湟復。",
                    "zhushu": "厚：漢書：終軍願請長纓，以覊南越王，而致之闕下。○援：杜牧詩“文思天子復河湟”。○次公：唐自代宗永泰後，隴右悉䧟吐蕃，故杜牧已有此語。",
                    "type": 2
                },
                {
                    "paragraph": "次韻劉貢父所和韓康公憶持國二首",
                    "zhushu": "",
                    "type": 2
                },
                {
                    "paragraph": "夢覺眞同鹿覆蕉，",
                    "zhushu": "厚：列子：鄭人有薪於野者，擊鹿藏諸隍中，覆之以蕉。俄而遺其所藏之処，遂以爲夢，順塗而詠其事。傍有聞者，用其言而取之。其妻又疑其爲夢。薪者帰，復眞夢其藏之之処，又夢得之之主。案所夢而㝷得之，遂訟而争之，帰之士師。士師欲二分之，以聞鄭君，皆互有夢斍之說。相囯曰：“欲辨斍夢，惟黄帝、孔丘。”"
                },
                {
                    "paragraph": "相君脫屐自參寥。",
                    "zhushu": "次公：“相君”字岀史記范睢傳。莊子：洛誦之孫，聞之參寥。"
                },
                {
                    "paragraph": "顔紅底事髮先白，室迩何妨人自遥。",
                    "zhushu": "師：詩：其室則迩，其人甚逺。"
                },
                {
                    "paragraph": "狂似次公應未怪，",
                    "zhushu": "援：蓋寛饒，字次公。魏相曰：“次公醒而狂，何必酒也？”"
                },
                {
                    "paragraph": "醉推東閤不湏招。",
                    "zhushu": "厚：公孫弘開東閤以延賢人也。"
                },
                {
                    "paragraph": "援毫欲作衣冠表，盛事終當継八蕭。",
                    "zhushu": "唐蕭氏自瑀及遘八宰相。○次公：丗有衣冠盛事圗。"
                },
                {
                    "paragraph": "閉户端居念獨深，",
                    "zhushu": "師：前漢陸賈傳：吕太后時，王諸吕，陳平患之，力不能争，恐禍及己。賈往不請，直入坐。陳平方念，不見賈。賈曰：“何念深也？”平曰：“生揣我何念？”賈曰：“足下位於上相，食万户侯，可謂極冨貴无欲矣。然有憂念，不過患諸吕耳。”",
                    "type": 2
                },
                {
                    "paragraph": "小軒朱檻憶同臨。燎須誰識英公意，",
                    "zhushu": "英公爲其姊作粥，燎須，曰：“吾与姊皆老矣，能幾進粥？”○師：唐李勣。"
                },
                {
                    "paragraph": "黄髪聊知子建心。",
                    "zhushu": "子建與楚王彪别詩云：王其爱玉躰，共享黄髮期。○師：魏曹子建。"
                },
                {
                    "paragraph": "已託西風傳絶唱，且邀明月伴孤斟。",
                    "zhushu": "子仁：李白詩：㪯杯邀明月。"
                },
                {
                    "paragraph": "他時内集應呼我，下客先判",
                    "zhushu": "平声。"
                },
                {
                    "paragraph": "醉墮簮。",
                    "zhushu": "次公：謝安甞當雪内集，而謝道藴有“未若栁絮因風起”之句。○元史記淳于髠傳：前有墮珥，後有遺簮。",
                    "type": 2
                },
                {
                    "paragraph": "次韻劉貢父叔姪扈駕",
                    "zhushu": "",
                    "type": 2
                },
                {
                    "paragraph": "玉堂孤坐不勝清，",
                    "zhushu": "玉堂，見卷内次韻張舜民詩注。"
                },
                {
                    "paragraph": "長羡枚鄒接長卿。",
                    "zhushu": "次公：前漢：梁孝王來朝，從鄒陽、枚乗、嚴忌之徒，相如見而說之，因病免，客梁，從之游云云。"
                },
                {
                    "paragraph": "只許隔墻聞置酒，",
                    "zhushu": "師：杜甫詩：“隔屋喚西家，借問有酒不。墻頭過濁醪，展席俯清流。”"
                },
                {
                    "paragraph": "時因議事得聮名。機雲似我多遺俗，",
                    "zhushu": "師：晋陸機、陸雲兄弟，皆有文名。"
                },
                {
                    "paragraph": "廣受如君不治生。",
                    "zhushu": "師：前漢：踈廣、踈受叔姪帰者，散槖中金，不爲子孫之計。或問其故，曰：“賢而多財，損其志；愚而多財，益其過。”"
                },
                {
                    "paragraph": "共託属車塵土後，鈞天一餉夢中榮。",
                    "zhushu": "厚：相如賦：“有犯属車之清塵。”應劭曰：六駕属車八十一乗。又史記：趙簡子夢与百神游於鈞天，廣楽九奏万舞，不𩔖三代之楽，其声動人心。",
                    "type": 2
                },
                {
                    "paragraph": "次韻荅張天覺二首",
                    "zhushu": "",
                    "type": 2
                },
                {
                    "paragraph": "車輕馬穩轡衘堅，但有蚊䖟喜撲縁。截断口前君莫問，人間差樂勝巢仙。",
                    "zhushu": "次公：列子云：“斉輯乎轡衘之𥙊。”又莊子人間丗言養馬曰：“適有蚊䖟撲縁而附之，不時則决衘毀首碎胷。”岀處“撲”作“襆”字，音普木反。又韓退之記夢詩云：口前截断第二句，綽虐顧我顔不歡。乃知神仙未賢聖，護短慿愚邀我敬。我寕屈曲身丗間，安能從汝巢神仙。",
                    "type": 2
                },
                {
                    "paragraph": "馭風騎氣我何勞，且要長松作土毛。亦如訶佛丹霞老，却向清凉禮白毫。",
                    "zhushu": "次公：莊子言：列子馭風而行，又乗雲氣。騎字，則云騎日月也。丹霞老，天然禅師也。𥘉於惠林寺遇天大寒，師取木佛焚之。人或譏師，師曰：“吾燒取舎利。”人曰：“木頭何有？”師曰：“若尓者，何責我乎？”而清凉山，万菩薩所在。○師：張天斍爲河東提刑，行部至五臺山，游清凉山，有神光見。",
                    "type": 2
                },
                {
                    "paragraph": "次韻王都尉偶得耳疾",
                    "zhushu": "",
                    "type": 2
                },
                {
                    "paragraph": "君知六鑿皆爲贅，我有一言能决疣。",
                    "zhushu": "縯：莊子：“以生爲負贅挂疣，以死爲决疣潰癕也。”"
                },
                {
                    "paragraph": "病客巧聞牀下蟻，",
                    "zhushu": "厚：晋殷仲堪父甞患耳聦，聞牀下蟻動，謂之牛闘也。"
                },
                {
                    "paragraph": "癡人強覷𣗥端猴。",
                    "zhushu": "援：韓子云：燕王好伎巧，而人妄進，曰：“臣能於𣗥刺之端造沐猴。”"
                },
                {
                    "paragraph": "聦明不在根塵裏，藥餌空爲婢僕憂。但試周郎看聾否，曲音小誤已回頭。",
                    "zhushu": "縯：周瑜，字公瑾，少精音楽，雖數爵之後，其有闕，瑜必知之，知之必顧。時謡曰：“曲有誤，周郎顧。”",
                    "type": 2
                },
                {
                    "paragraph": "僕領貢舉未岀，錢穆父雪中作詩見及。三月二十日同遊金明池，始見其詩，次韻爲荅",
                    "zhushu": "",
                    "type": 2
                },
                {
                    "paragraph": "雪知我出已全消，花待君來未敢飄。行避門生時小飲，忽逢騎吏有嘉招。魚龍絶技來千里，",
                    "zhushu": "師：金明池設水戲，作魚龍鳬鴈之戲，設機於内，皆如眞焉。"
                },
                {
                    "paragraph": "斑白遺民數四朝。知有黄公酒壚在，蒼顔白髮自相遥。",
                    "zhushu": "厚：王戎常經黄公酒壚下過，顧謂後車客曰：“吾昔與嵆叔夜、阮嗣宗酣暢於此竹林之㳺，自嵆、阮云亡，吾便爲時之所覊紲。今日視之雖近，邈若山河。”",
                    "type": 2
                },
                {
                    "paragraph": "次韻魯直嘲小徳小德，魯直子，其母微，故其詩云：解著潜夫論，不妨無外家",
                    "zhushu": "",
                    "type": 2
                },
                {
                    "paragraph": "進饌客争起，小兒那可涯。",
                    "zhushu": "縯：晋裴秀少好斈，有風操，八歳能属文。叔父徽有盛名，賔客甚衆。秀年十餘歳，有詣徽者，岀則過秀。然秀母賤，嫡母宣氏不之礼。嘗使進饌於客，見者皆爲之起。秀母曰：“微賤如此，當應爲小兒故也。”宣氏知之，後遂止。"
                },
                {
                    "paragraph": "莫欺東方星，三五自横斜。",
                    "zhushu": "厚：召南囯風：“小星，惠及下也。夫人無妬忌之行，惠及賤妾，進御於君，知其命有貴賤，能盡其心矣。”其詩曰：“嘒彼小星，三五在東。”注云：“嘒，微貌。小星，衆無名者，三心五噣，四時更見。”"
                },
                {
                    "paragraph": "名駒已汗血，老蚌空泥沙。",
                    "zhushu": "次公：前漢礼樂志：“大一沉，天馬下。霑赤汗，沬流赭。”應劭曰：“大宛馬汗血也。”又魏志：孔融見韋元將、冲將器之，與其父端書曰：“不意𩀱珠，近出老蚌。”"
                },
                {
                    "paragraph": "但使伯仁長，還興絡秀家。",
                    "zhushu": "師：晋周顗母李絡秀，少時在室。顗父浚爲安東將軍，甞岀獵遇雨，止絡秀家。㑹其父兄不在，絡秀聞俊至，與一婢於内宰猪羊，具数十人之饌，甚精辦而不聞人声。浚因求爲妾，其父兄不許。秀曰：“門户殄悴，何借一女？若連姻貴族，將来庶大有益矣。”父兄許之，遂生顗及嵩、謨，而顗等並列𩔰位。絡秀謂之曰：“我屈莭爲汝家妾，門户計耳。汝不與我家爲親，吾亦何惜餘年。”顗等從命，由此李氏遂得爲方雅之族。顗字伯仁。",
                    "type": 2
                },
                {
                    "paragraph": "景仁和賜酒燭詩復次韻謝之",
                    "zhushu": "時公方進新楽。",
                    "type": 2
                },
                {
                    "paragraph": "笙磬分鈞上下堂，",
                    "zhushu": "舊說，堂上之楽，皆受笙鈞；堂下之樂，皆受磬鈞。"
                },
                {
                    "paragraph": "游魚舞獸自奔忙。",
                    "zhushu": "任：荀子：“瓠巴鼔瑟，而游魚出聽。”又，尚書：“百獸率舞。”"
                },
                {
                    "paragraph": "朱絃𥘉識孤桐韻，",
                    "zhushu": "舊楽，金石声髙而絃声微；今楽，金石與𢇁声皆著。"
                },
                {
                    "paragraph": "玉琯猶聞秬黍香。",
                    "zhushu": "舊法以尺生律，今以桼定律，以律生尺。○敬夫：後漢志：奚景於九疑山玉琯岩得玉琯十有二。"
                },
                {
                    "paragraph": "萬事方令咨伯始，一斑我亦愧眞長。",
                    "zhushu": "次公：伯始，胡廣也。後漢本傳云：人言曰：萬事不理問伯始。眞長，劉掞也。王献之傳：年数歳，甞觀門生樗蒲，曰：“南風不競。”門生曰：“此郎亦管中窺豹，時見一斑。”献之怒曰：“逺慙荀奉倩，近傀劉眞長。”"
                },
                {
                    "paragraph": "此生㑹見三雍就，無復寥寥歎未央。",
                    "zhushu": "援：“三雍”者，明堂、靈臺、辟雍也，乃光武時事。“寥寥”“未央”事，見和邵同年贈賈秀才詩。",
                    "type": 2
                },
                {
                    "paragraph": "次韻劉貢父春日賜幡勝",
                    "zhushu": "任：元祐二年戊辰作。",
                    "type": 2
                },
                {
                    "paragraph": "寛詔隨春岀内朝，三軍喜氣挾狐貂。",
                    "zhushu": "厚：後漢侯覇建請每春行寛大之詔。“内朝”字岀周礼。又左傳：“三軍之士皆如挾縯。”"
                },
                {
                    "paragraph": "鏤銀錯落翻斜月，翦綵𦆯紛舞慶霄。",
                    "zhushu": "縯：“慶霄”字出文選。"
                },
                {
                    "paragraph": "臘雪強飛纔到地，",
                    "zhushu": "前一日微雪。○堯卿：白樂天江天雪詩云：“猶勝嶺南看，雰雰不到地。”"
                },
                {
                    "paragraph": "暁風偷轉不驚條。",
                    "zhushu": "援：左傳曰：“風不鳴條，雨不破塊。”○師：董仲舒云：“太平之丗，風不鳴條，開甲散萌而已。”"
                },
                {
                    "paragraph": "脫冠徑醉應歸卧，便腹從人𥬇老韶。",
                    "zhushu": "是日幕次賜酒。○厚：弟子嘲邊韶曰：“邊孝先，腹便便，懶讀書，晝日眠。”",
                    "type": 2
                },
                {
                    "paragraph": "再和",
                    "zhushu": "",
                    "type": 2
                },
                {
                    "paragraph": "與君流落偶還朝，過眼紛綸七葉貂。",
                    "zhushu": "縯：前漢：“金日磾丗名忠孝，七葉内侍。”而左太冲詩：“金張籍舊業，七葉珥漢貂。”"
                },
                {
                    "paragraph": "莫𥬇華顚風采勝，",
                    "zhushu": "堯卿：荆楚歳時記曰：立春日，悉剪綵爲燕子以戴之，貼“宜春”字。○倬：蔡邕賦云：“華顛丈人。”蓋老者之称也。"
                },
                {
                    "paragraph": "幾人黄壤隔青霄。行吟未許窮騷雅，坐嘯猶能出教條。",
                    "zhushu": "援：楚屈原行吟澤畔。“坐嘯”事見趙郎中見和戲復荅之詩。"
                },
                {
                    "paragraph": "記取明年江上郡，五更春枕夢春韶。",
                    "zhushu": "",
                    "type": 2
                },
                {
                    "paragraph": "葉公秉王仲至見和次韻荅之",
                    "zhushu": "",
                    "type": 2
                },
                {
                    "paragraph": "紾絺方暑亦堪朝，",
                    "zhushu": "師：論語：“當暑袗絺綌。”"
                },
                {
                    "paragraph": "歳晚凄風憶皂貂。",
                    "zhushu": "厚：戰囯䇿：“蘇季子黒貂之裘弊。”"
                },
                {
                    "paragraph": "共喜鴛鸞歸禁禦，心知日月在重霄。君如老𩦸𥘉遭絡，我似枯桑不受條。",
                    "zhushu": "任：條桑字見詩七月。"
                },
                {
                    "paragraph": "強鑷霜須簮彩勝，蒼顔得酒尚能韶。",
                    "zhushu": "",
                    "type": 2
                },
                {
                    "paragraph": "再和",
                    "zhushu": "",
                    "type": 2
                },
                {
                    "paragraph": "衰遟何幸得同朝，温勁如君合珥貂。",
                    "zhushu": "次公：貂，侍中冠也。漢儀：“侍中冠武弁大冠，亦曰惠文冠，加金璫，附蟬爲文，貂尾爲節，謂之貂蝉。”注云：“侍中服之則左貂，常侍服之則右貂。”董巴輿服志云：“金取堅剛百錬不耗，蝉取居髙飲清，貂取内勁捍外温潤。本趙武靈王胡服之製，秦皇破趙得之，賜侍中。”"
                },
                {
                    "paragraph": "誰惜異材蒙徑寸，自慙枯枿借凌霄。",
                    "zhushu": "縯：左太冲詩：“欝欎澗底松，離離山上苗。以彼徑寸莖，䕃此百尺條。”凌霄，花也。"
                },
                {
                    "paragraph": "光風泛泛𥘉浮水，紅糝離離欲綴條。",
                    "zhushu": "厚：楚詞：“光風轉蕙泛崇蘭。”又韓退之詩：“始見洛陽春，桃枝綴紅糝。”"
                },
                {
                    "paragraph": "後日一樽何處共，奉常端冕作咸韶。",
                    "zhushu": "縯：堯之楽曰咸，舜之樂曰韶。○師：奉常，太常也。",
                    "type": 2
                },
                {
                    "paragraph": "次韻秦少章和錢蒙仲",
                    "zhushu": "",
                    "type": 2
                },
                {
                    "paragraph": "碧畦黄隴稻如京，",
                    "zhushu": "任：詩：“曽孫之庾，如坻如京。”京，髙丘也。"
                },
                {
                    "paragraph": "歳羙人和易得情。鑑裏移舟天外思，",
                    "zhushu": "演：李白詩：人行明鏡中，鳥渡屏風裏。○次公：“鑑裏移舟”，蓋越州之景。王羲之甞曰“毎過山隂道，如明鏡中行”是也。"
                },
                {
                    "paragraph": "地中鳴角古來聲。",
                    "zhushu": "厚：東漢公孫瓉書云：𡊮氏之改，鼔角鳴于地中。"
                },
                {
                    "paragraph": "山圍故國城空在，潮打西陵意未平。",
                    "zhushu": "次公：先生第二篇次韻錢越州，盖穆父也。蒙仲豈越州之子弟乎？先主詩使西陵，此正越州也。○李白送人尋越中山水詩“西陵遶越臺”是也。又刘禹錫金陵詩：山圍故囯周遭在，潮打空城寂寞回。"
                },
                {
                    "paragraph": "二子有如𩀱白鷺，隔江相照雪衣明。",
                    "zhushu": "次公：玊眞妃有一鸚鵡，其毛色白，名之曰雪衣。如先生与陳述古詩：記得金籠放雪衣。自注云：“當生日，杭人爲之放鴿。”觀此，則凡羽毛之色白者，皆可言雪衣矣。",
                    "type": 2
                },
                {
                    "paragraph": "次韻錢越州",
                    "zhushu": "",
                    "type": 2
                },
                {
                    "paragraph": "髯尹超然定𨓜羣，",
                    "zhushu": "次公：髯尹以言錢越州。諸葛亮与関羽書云：孟起黥、彭之徒，當与益徳並驅争先，尤未及髯之𨓜羣絶倫也。"
                },
                {
                    "paragraph": "南遊端爲訪雲門。",
                    "zhushu": "次公：雲門寺在越州。杜詩：若耶溪，雲門寺。"
                },
                {
                    "paragraph": "謫仙歸侍玉皇案，",
                    "zhushu": "越州有蓬萊閣。元微之越州詩云：我是玉皇香案吏，謫居尤得在蓬萊。"
                },
                {
                    "paragraph": "老鶴來乗刺史𨎚。",
                    "zhushu": "縯：衛懿公好鶴，鶴有乘軒者。○厚：漢制：二千石朱两𨎚。"
                },
                {
                    "paragraph": "已覺簿書哀老子，",
                    "zhushu": "次公：東漢馬援爲隴西太守，任吏以聀，揔其大体而己。諸曹白外亊，援輙曰：“此丞掾之任，何足相煩。頗哀老子，使得遨遊。”"
                },
                {
                    "paragraph": "故知籩豆有司存。",
                    "zhushu": "縯：論語：籩豆之事，則有司存。"
                },
                {
                    "paragraph": "年來齒頰生荆𣗥，習氣因君又一言。",
                    "zhushu": "",
                    "type": 2
                },
                {
                    "paragraph": "次韻荅劉景文左藏",
                    "zhushu": "堯卿：时在有美堂燕集，而景文有詩云：雲間獵獵立。旌旗，公在胥山把酒時。𥬇語幾番留湛軰，風流千載与呉兒。湖山日落丹青煥，楼閣風収雨露滋。誰使管蕭江上住，胷中事業九門知。自注云：是日大霈。",
                    "type": 2
                },
                {
                    "paragraph": "我老詩壇仆鼔旗，",
                    "zhushu": "援：杜牧之詩：令代風騷將，誰登李杜壇。"
                },
                {
                    "paragraph": "借君佳句發良時。",
                    "zhushu": "縯：杜詩：毎於百僚上，偎誦佳句新。"
                },
                {
                    "paragraph": "但空賀監杯中物，",
                    "zhushu": "厚：李白憶賀監詩曰：昔好杯中物，今為松下塵。"
                },
                {
                    "paragraph": "莫示孫郎帳下兒。",
                    "zhushu": "次公：呉志：張昭字子布。注載典略曰：予曩聞刘荆州嘗自作書，欲与孫伯符，以示祢正平。正平嗤之，言：“如是爲欲使孫策帳下兒讀之邪？將使張子布見乎？”又孫策傳住引江表傳曰：策時虽有位號，而士民皆呼爲孫郎。"
                },
                {
                    "paragraph": "夜燭催詩金燼落，",
                    "zhushu": "次公：老杜詩：片雲頭上黒，應是雨催詩。又，刘禹錫詩：寂寂獨看金烬客。又，前軰多刻燭爲詩。"
                },
                {
                    "paragraph": "秋芳壓㡌露華滋。故應好語如爬癢，",
                    "zhushu": "縯：李賔沙路曲云：沙路帰來聞好語，旱火不光天下雨。又，杜牧詩：杜詩韓筆愁來讀，似倩麻姑癢処爬。"
                },
                {
                    "paragraph": "有味難名只自知。",
                    "zhushu": "援：沸書云：如人飲水，冷暖自知。",
                    "type": 2
                },
                {
                    "paragraph": "次韻錢越州見寄",
                    "zhushu": "",
                    "type": 2
                },
                {
                    "paragraph": "莫將牛弩射羊羣，",
                    "zhushu": "縯：漢有八牛弩，以射楚軍，矢及十里。"
                },
                {
                    "paragraph": "卧治何妨晝掩門。",
                    "zhushu": "次公：前漢：汲黯拜淮陽太守。上曰：“淮陽吏民不相得，吾徒得君重卧而治之。”"
                },
                {
                    "paragraph": "稍喜使君無疾病，",
                    "zhushu": "子仁：孟子：㪯欣欣然有喜色而相告曰：“吾王庶幾無疾病欤？何以能鼔樂也？”"
                },
                {
                    "paragraph": "時因送客見車𨎚。搔頭白髮秋無數，閉眼丹田夜自存。欲息波瀾湏引去，吾儕豈獨坐多言。",
                    "zhushu": "次公：末句葢有所激，豈越州首篇有勸莫多言之意乎？",
                    "type": 2
                },
                {
                    "paragraph": "次韻子由使契丹至涿州見寄四首",
                    "zhushu": "",
                    "type": 2
                },
                {
                    "paragraph": "老人癡鈍已逃寒，子復辭行理亦難。要到盧龍看古塞，",
                    "zhushu": "師：舌盧龍在平州盧龍縣西。○堯祖：沈存中云：黒山在大漠之比，有黒水出其下。北人謂水爲龍。盧龍者，即黒水也。"
                },
                {
                    "paragraph": "投文易水弔燕丹。",
                    "zhushu": "余昔年辤免使北。○任：燕丹，燕太子丹也。易水，其所都也。荆軻歌曰“風䔥蕭兮易水寒”是也。",
                    "type": 2
                },
                {
                    "paragraph": "胡羊代馬得安眠，窮髮之南共一天。",
                    "zhushu": "援：列子有窮髮之北。○次公：李洞詩：島屿分諸國，星河共一天。"
                },
                {
                    "paragraph": "又見子卿持漢節，",
                    "zhushu": "援：子卿，蘇武也。武帝時持郎使匈奴。"
                },
                {
                    "paragraph": "遥知遺老泣山前。",
                    "zhushu": "子仁：李白詩：“六帝餘古丘，樵蘇位遺老。”",
                    "type": 2
                },
                {
                    "paragraph": "氊毳年來亦甚都，",
                    "zhushu": "次公：司馬相如傳：“車騎雍容閑雅甚都。”○商老：刘孝義謂北狄曰“氊卿”。"
                },
                {
                    "paragraph": "時時鴂舌問三蘇。",
                    "zhushu": "予與子由入京時，北使已問所在。後予館伴，北使屡誦三蘇文。○縯：孟子：“南蛮鴂舌之人。”"
                },
                {
                    "paragraph": "那知老病渾無用，欲問君王乞鏡湖。",
                    "zhushu": "次公：唐賀知章，越州永㒷人。請爲道士還郷里，詔許之。以宅爲千秋觀而居。又求周宫湖數頃爲放生池，有詔賜鏡湖剡溪一曲。",
                    "type": 2
                },
                {
                    "paragraph": "始憶庚寅降屈原，",
                    "zhushu": "縯：屈原離騷經曰：“攝提貞于孟陬𠔃，惟庚寅吾以降。”"
                },
                {
                    "paragraph": "旋看蠟鳯戲僧䖍。",
                    "zhushu": "援：南史：“王曇首與兄弟集㑹，諸子孫任其戲。適僧䖍採蠟珠爲鳯皇，伯父弘稱其美。”"
                },
                {
                    "paragraph": "隨翁萬里心如鐵，此子何勞爲買田。",
                    "zhushu": "時猶子遲侍行。",
                    "type": 2
                },
                {
                    "paragraph": "雪後便欲與同僚㝷春，一病彌月，雜花都盡，獨牡丹在爾。劉景文左藏和順闍𥠖詩見贈，次韻荅之",
                    "zhushu": "",
                    "type": 2
                },
                {
                    "paragraph": "殘花怨乆病，剰雨泣餘妍。",
                    "zhushu": "次公：杜詩：“剰水滄江破，殘山碣石開。”"
                },
                {
                    "paragraph": "不見𩀱旌岀，",
                    "zhushu": "任：退之詩有“去騎遂𩀱旌”之句。"
                },
                {
                    "paragraph": "空令九陌遷。",
                    "zhushu": "開園市井皆入。"
                },
                {
                    "paragraph": "知君苦寂寞，妙語嚼芳鮮。淺紫從爭發，浮紅任早蔫。天葩尚青蕚，",
                    "zhushu": "玉交：退之詩：“天葩吐竒芬。”"
                },
                {
                    "paragraph": "國色待華顚。",
                    "zhushu": "次公：李正封牡丹詩：“國色朝酣酒，天香夜染衣。”"
                },
                {
                    "paragraph": "載酒邀詩將，",
                    "zhushu": "厚：揚雄傳：“好事者載酒肴從雄斈。”○次公：杜牧之詩：“今代風騷將，誰登李杜壇。”"
                },
                {
                    "paragraph": "臞儒不是仙。",
                    "zhushu": "援：司馬相如大人賦：“列仙之儒，居山澤間，形容甚臞。”",
                    "type": 2
                },
                {
                    "paragraph": "次韻𡊮公濟謝芎椒詩",
                    "zhushu": "",
                    "type": 2
                },
                {
                    "paragraph": "燥吻時時着酒濡，",
                    "zhushu": "任：陸機文賦：“始躑躅於燥吻，終流離於儒翰。”"
                },
                {
                    "paragraph": "要令卧疾致文殊。",
                    "zhushu": "厚：維摩詰以方便現身有疾，因以身疾廣爲說法。佛告文殊師利：“汝行詣維摩詰問疾。”"
                },
                {
                    "paragraph": "河魚潰腹空號楚，",
                    "zhushu": "縯：左傳：楚師傅蕭无杜与司馬卯言，號申叔展。叔展曰：“有山鞠窮乎？”曰：“无。”“河魚腹疾，奈何？”"
                },
                {
                    "paragraph": "汗水流骹始信呉。",
                    "zhushu": "呉眞君服椒法云：“半年脚心汗如水。”○共父：王衮傳：済方載呉眞君服椒法并歌曰：“其椒應五行，其仁通六義。服之半年内，脚心汗如水。”○次公：呉人呼脚爲骹。"
                },
                {
                    "paragraph": "自𥬇方求三歳艾，",
                    "zhushu": "厚：孟子：“猶七年之病，求三年之艾也。”"
                },
                {
                    "paragraph": "不如長作獨眠夫。",
                    "zhushu": "厚：彭祖有言：“服薬千褁，不如獨卧。”"
                },
                {
                    "paragraph": "羡君清瘦眞仙骨，更助飄飄鶴背軀。",
                    "zhushu": "",
                    "type": 2
                },
                {
                    "paragraph": "次韻林子中王彦祖唱酬",
                    "zhushu": "",
                    "type": 2
                },
                {
                    "paragraph": "早知身寄一漚中，晚節尤驚落木風。",
                    "zhushu": "近莘老、公擇皆逝，故有此語。"
                },
                {
                    "paragraph": "昨夢已論三丗事，歳寒猶喜五人同。",
                    "zhushu": "軾與子中、彦祖、子敦、完夫同試㪯人。景德寺，今皆徤。"
                },
                {
                    "paragraph": "雨餘北固山圍座，",
                    "zhushu": "次公：北固，潤州山名。後又有次韻林子中蒜山亭見寄，而句云“聞道賦詩臨北固”。又次韻林子中見寄，而云“蒜山小隱雖爲客”，則林子中豈客寄於此者乎？"
                },
                {
                    "paragraph": "春盡西湖水映空。",
                    "zhushu": "次公：先生自言其杭之西湖也。"
                },
                {
                    "paragraph": "差勝四明狂監在，更將老眼犯塵紅。",
                    "zhushu": "次公：唐賀知章晚節放誕，自號四明狂客，爲祕書外監。",
                    "type": 2
                },
                {
                    "paragraph": "葉教授和溽字韻詩，復次韻爲戯，記龍井之游",
                    "zhushu": "",
                    "type": 2
                },
                {
                    "paragraph": "先生魯諸儒，飲食清不溽。",
                    "zhushu": "縯：礼記儒行：其飲食不溽。"
                },
                {
                    "paragraph": "空腸岀秀句，吟嚼五味足。華堂閙𢇁管，眸子漲春渌。先生疾走避，靣冷毒在腹。歸來煑瓠葉，",
                    "zhushu": "次公：後漢刘昆教授弟子常五百餘人，冝春秋享射，嘗備列行儀，以素木瓠葉爲爼豆。○子仁：詩：幡幡瓠葉，采之烹之。"
                },
                {
                    "paragraph": "弟子歌旱麓。聲淫及靈臺，中有麀鹿伏。",
                    "zhushu": "子仁：瓠葉、旱麓、靈臺，並詩篇名。“弟子歌旱麓”，意取遐不作人。“声淫及靈臺”，蓋取麀鹿以爲意也。"
                },
                {
                    "paragraph": "功名一走兎，何用千人逐。",
                    "zhushu": "援：真子曰：一兎走街，百人逐之；一人得之，貪者悉止，分定故也。"
                },
                {
                    "paragraph": "故應容我輩，清坐時閉目。髙亭石排衙，木杪挂飛屋。我來無時節，客亦不待速。",
                    "zhushu": "次公：易曰：不速之客。"
                },
                {
                    "paragraph": "似聞雪髯叟，西嶺訪遺躅。朝陽入潭洞，金碧涵冰玉。泉扉夜不扄，雲袂本無幅。慈皇付寳偈，神侣得幽讀。訥庵有老人，",
                    "zhushu": "子仁：訥庵，謂辨才法師也。"
                },
                {
                    "paragraph": "宴坐天魔哭。時來獻纓絡，法供燈相續。",
                    "zhushu": "師：佛書：憂波毬多入定，天魔波旬得便用纓絡係其頸上，欲敗法。又維摩經云：無盡燈者，譬如一燈然百千燈，冝者皆明，明終不盡。故丗有長明燈供。"
                },
                {
                    "paragraph": "吾儕詩酒汙，",
                    "zhushu": "縯：老杜詩云：乆遭詩酒汙。"
                },
                {
                    "paragraph": "欲往無乃觸。齋厨費晨炊，車騎滿山谷。願聞第一義，",
                    "zhushu": "縯：杜詩：願聞弟一義，回向心地初。○師：第一義，謂无上法也。"
                },
                {
                    "paragraph": "鉢飯非所欲。便投切雲冠，予㓜好竒服。",
                    "zhushu": "次公：楚詞：予㓜好此竒服𠔃，年旣老而不衰。帶長剱之陸離兮，冠切雲之崔嵬。",
                    "type": 2
                },
                {
                    "paragraph": "次韻林子中見寄",
                    "zhushu": "堯卿：子中名希。",
                    "type": 2
                },
                {
                    "paragraph": "飄零洛社數遺民，",
                    "zhushu": "次公：白蓮社中有刘遺民。"
                },
                {
                    "paragraph": "詩酒當年困惡賔。",
                    "zhushu": "次公：前漢：公孫弘寕逢惡賔，不逢故人。"
                },
                {
                    "paragraph": "元亮本無通俗韻，",
                    "zhushu": "次公：元亮，陶潜之别字也。其詩曰：少無適俗韻，性本愛丘山。"
                },
                {
                    "paragraph": "孝章要是有名人。",
                    "zhushu": "縯：三國志：盛憲字孝章，與少府孔融善。融憂其不免禍，與曹公書曰：“今之少年，喜謗前輩，或能譏評孝章。”孝章要為天下大名，九牧之人所共稱歎。"
                },
                {
                    "paragraph": "蒜山小隱雖爲客，江水西來亦帶岷。卷却西湖千頃葑，𥬇他魚尾更莘莘。",
                    "zhushu": "次公：先生自言其開西湖之實事。○任：毛詩云：魚在在藻，有莘其尾。",
                    "type": 2
                },
                {
                    "paragraph": "次韻參寥同前",
                    "zhushu": "",
                    "type": 2
                },
                {
                    "paragraph": "朝來處處白氊鋪，",
                    "zhushu": "次公：老杜詩：“糝徑楊花鋪白氊。”"
                },
                {
                    "paragraph": "樓閣山川盡一如。揔是爛銀并白玉，不知竒貨有誰居。",
                    "zhushu": "次公：史記：吕不韋見秦太子曰：“此竒貨可居。”",
                    "type": 2
                },
                {
                    "paragraph": "次前韻荅馬忠玉",
                    "zhushu": "",
                    "type": 2
                },
                {
                    "paragraph": "坡陁巨麓起連峯，",
                    "zhushu": "次公：麓者，山足。峯者，山之上秀者也。坡陁，不平之皃。謝靈運詩云：“連峯競千仞。”"
                },
                {
                    "paragraph": "積累當年慶自鍾。靈運子孫俱得鳯，",
                    "zhushu": "縯：謝超宗者，謝鳯之子，靈運之孫。作殷淑妃誄，帝大嗟賞，謂謝莊曰：“超宗殊有鳯毛，靈運復岀也。”"
                },
                {
                    "paragraph": "慈明兄弟孰非龍。",
                    "zhushu": "援：後漢荀叔有子八人，潁川謂八龍。名爽者，字慈明。又爲之語曰：“荀氏八龍，慈明無双。”"
                },
                {
                    "paragraph": "河梁㑹作看雲別，",
                    "zhushu": "次公：文選李陵與蘇武詩三首，其一曰：“𢹂手上何梁，游子暮何之。”其一曰：“仰視浮雲馳，奄忽互相踰。長當從此别，且復立斯湏。”又杜詩云：“别時孤雲今不飛，時復看雲淚横臆。”"
                },
                {
                    "paragraph": "詩社何妨載酒從。",
                    "zhushu": "次公：歐公云：“唱髙誰敢投詩社。”梅摯云：“草色暗迷詩社逺。”又揚雄傳：時有好事者，載酒肴從雄游斈。"
                },
                {
                    "paragraph": "秪有西湖似西子，",
                    "zhushu": "次公：先生前爲杭州倅日，有句云：欲把西湖此西子。後作潁川西湖詩，又云：西湖雖小亦西子。"
                },
                {
                    "paragraph": "故應宛轉爲君容。",
                    "zhushu": "次公：言爲君作容色也。詩云：誰適爲容。增刋：次公：坡陁不平之麓，起爲連接之峯，若其人之鍾聚福慶矣。",
                    "type": 2
                },
                {
                    "paragraph": "次韻荅黄安中兼簡林子中",
                    "zhushu": "",
                    "type": 2
                },
                {
                    "paragraph": "老去心灰不復燃，",
                    "zhushu": "縯：莊子：心若死灰。又，前漢：韓安國在獄，爲獄吏田甲所辱，曰：“死灰獨不復燃乎？”"
                },
                {
                    "paragraph": "一麾江海意方堅。",
                    "zhushu": "援：顔延年詠阮咸曰：屡薦不入官，一麾乃出守。○次公：乃麾斥之麾，而杜牧誤用爲旌麾字，乃曰：擬把一麾江海去。其後詩人相承，遂用杜牧事耳。"
                },
                {
                    "paragraph": "那堪黄散付子度，",
                    "zhushu": "縯：蔡廓字子度，為吏部尚書。宰相徐羡之曰：“自黄門以下，悉以相委，吾徒不復惜懷。自此以上，故宜共参同異。”廓曰：“我不能爲徐羡之署𥿄尾。”遂不拜。○次公：黄散者，黄門與散騎也。王敦上䟽言劉隗以黄散爲参軍。晋魏以來，未有此也。"
                },
                {
                    "paragraph": "空羡蘇杭養樂天。",
                    "zhushu": "厚：樂天呉郡詩石記：貞元中，韋應物爲蘇州牧，房孺復爲杭州牧。韋嗜詩，房嗜酒，呉中目爲詩酒仙。予今自中書舎人間領二州，旣醉於彼，又吟於此，則蘇、杭之風景，韋、房之詩酒，兼有之矣。"
                },
                {
                    "paragraph": "病肺一春難白酒，",
                    "zhushu": "援：杜詩：“春復加肺氣，此病盖有因。早𡻕與蘇鄭，痛飲情相親。”"
                },
                {
                    "paragraph": "別腸三夜繞朱絃。",
                    "zhushu": "次公：礼記：“淸廟之瑟，朱絃而䟽越。”又陸士龍云：“朱絃繞素腕。”杜甫云：“哀絃繞白雪。”"
                },
                {
                    "paragraph": "羣仙政欲吾歸去，共把清風借玉川。",
                    "zhushu": "縯：盧仝詩：“蓬萊山，在何処？玉川子乗此清風欲帰去。”",
                    "type": 2
                },
                {
                    "paragraph": "次韻劉景文見寄",
                    "zhushu": "无己：先生詩評云：刘季孫景文，平之次子也，慷慨竒士。死之日。家無一錢，但有書二万軸，畫数百幅。",
                    "type": 2
                },
                {
                    "paragraph": "淮上東來𩀱鯉魚，巧將詩信渡江湖。",
                    "zhushu": "次公：古詩云：客從逺方來，遺我双鯉魚。呼兒烹鯉魚，中有尺素書。"
                },
                {
                    "paragraph": "細看落墨皆松瘦，想見掀髯正鶴孤。",
                    "zhushu": "次公：掀髥，言𥬇也。景文美髥，故謂之髥刘。"
                },
                {
                    "paragraph": "烈士家風安用此，",
                    "zhushu": "次公：景文本右選，而爲儒士之豪傑者，所謂烈士，豈其祖乎？"
                },
                {
                    "paragraph": "書生習氣未能無。莫因老𩦸思千里，醉後哀歌缺唾壷。",
                    "zhushu": "縯：晋書：王敦醉後慷慨悲吟，以鐵如意擊玉唾壷，歌曰：“老𩦸伏櫪，志在千里。烈士暮年，壯心不已。”歌罷，唾壷皆缺。",
                    "type": 2
                },
                {
                    "paragraph": "次韻錢穆父，以軾得汝隂，用杭越酬唱韻作詩見寄",
                    "zhushu": "",
                    "type": 2
                },
                {
                    "paragraph": "大耿疲勞已離羣，",
                    "zhushu": "縯：後漢：耿弇攻張歩，歩𥬇曰：“以尤來、大肜衆十餘萬，吾皆破之。今大耿兵少於彼，又皆疲勞，何足推乎？”注：弇，耿况之長子，故呼爲大耿。"
                },
                {
                    "paragraph": "小馮慈愛且當門。",
                    "zhushu": "軾本以舎弟親嫌請郡。厚：前漢：馮立與兄野王相代爲五原大守，人歌之曰：“大馮君，小馮君，兄弟継踵相因循。聦明賢智惠吏民，政如魯衛德化均，周公康叔猶二君。”"
                },
                {
                    "paragraph": "玉堂不着扶犁手，",
                    "zhushu": "厚：歐陽永叔詩云：“収取玉堂揮翰手，𨚫㝷南畒把犁鋤。”○伯恭：元城先生云：宋太宗皇帝嘗飛白題學士院曰“玉堂之署”。"
                },
                {
                    "paragraph": "霜𩯭偏宜畫鹿轓。",
                    "zhushu": "次公：後漢輿服志云：列侯安車，朱班輪，𠋣鹿轓，伏熊。又鄭弘爲臨淮太守，行春，白鹿當道，夾轂而行。主薄黄國拜賀曰：“三公車轓畫作鹿，明府必爲漢相也。”"
                },
                {
                    "paragraph": "豪傑雖無兩王繼，",
                    "zhushu": "子直、深父。"
                },
                {
                    "paragraph": "風流猶有二歐存。",
                    "zhushu": "叔弼、季黙。"
                },
                {
                    "paragraph": "清詩已入新歌舞，",
                    "zhushu": "厚：北夢𤨏言：李密爱姫名雪兒，善歌无舞。毎見賔僚有文章竒䴡中意者，即付雪児叶音律歌之。"
                },
                {
                    "paragraph": "要使邦人識雅言。",
                    "zhushu": "援：詩、書、執礼，皆雅言也。",
                    "type": 2
                },
                {
                    "paragraph": "韓退之孟郊墓銘云：以昌其詩。舉此問王定國，當昌其身邪？昌其詩也？來詩下語未契，此荅之",
                    "zhushu": "厚：孟郊，即真曜先生也。銘曰：於戲正曜，雖出不訾。維持不𠋣，雖卒不施。以昌其詩。",
                    "type": 2
                },
                {
                    "paragraph": "昌身如飽腹，飽盡還當飢。昌詩如膏靣，爲人作容姿。不如昌其氣，鬰鬰老不衰。雖云老不衰，劫壤安所之。",
                    "zhushu": "厚：楞嚴經言：諸人天境，乃至刼壞，三災不及，如是一𩔖，名兠率天。"
                },
                {
                    "paragraph": "不如昌其志，志一氣自隨。養之塞天地，孟軻不吾欺。",
                    "zhushu": "縯：孟子：志一則動氣，氣一則動志云云。其爲氣也，至大至剛，以直養而无害，則塞乎天地之間。"
                },
                {
                    "paragraph": "人言魏勃勇，股栗向小兒。",
                    "zhushu": "厚：前漢斉悼惠王傳：魏勃本教斉王反，漢旣誅吕氏，罷斉兵，灌嬰使使召責問勃。勃曰：“失火之家，豈暇先言大人而後救火乎？”因退立，股戰而恐栗。灌將軍熟視𥬇曰：“人謂魏勃勇，妄庸人耳。”○次公：小児言灌嬰，以嬰傳云“雖少，然數力戰”。"
                },
                {
                    "paragraph": "何如魯連子，談𥬇却秦師。",
                    "zhushu": "援：史記：趙欲聽魏將辛垣衍帝秦之計。魯仲連見衍，折以秦不可帝之事。秦將聞之，爲却軍五十里。此談𥬇之間也。○次公：文選左大冲詩云：吾慕魯仲連，談𥬇却秦軍。"
                },
                {
                    "paragraph": "謹勿怨謗䜛，乃我得道資。淤泥生蓮花，",
                    "zhushu": "縯：維摩經云：譬如髙原陸地，不生蓮花，濕汙泥乃生此花。"
                },
                {
                    "paragraph": "糞壤出菌之。",
                    "zhushu": "厚：柳子厚与蕭俛書：朽枿腐敗，不能生植，尤足蒸岀芝菌，　以爲瑞物也。"
                },
                {
                    "paragraph": "頼此善知識，",
                    "zhushu": "厚：“善知識”字出華嚴經。"
                },
                {
                    "paragraph": "使我枯生荑。",
                    "zhushu": "縯：易：枯楊生荑。"
                },
                {
                    "paragraph": "吾言豈湏多，冷暖子自知。",
                    "zhushu": "次公：傳燈録：明上座語盧行者曰：“某甲雖在黄梅隨衆，實未省自己靣目。今蒙指授入處，如人飲水，冷暖自知。”今行者即是某甲師也。",
                    "type": 2
                },
                {
                    "paragraph": "和劉景文見贈",
                    "zhushu": "",
                    "type": 2
                },
                {
                    "paragraph": "元龍本志陋曹呉，豪傑峥嶸老不除。",
                    "zhushu": "縯：三國志：陳登，字元龍。許汜与劉備並在荆州牧刘表坐，共論天下人。汜曰：“陳元龍湖海之士，豪氣不除。”"
                },
                {
                    "paragraph": "失路今爲噲等伍，",
                    "zhushu": "厚：前漢：韓信廢爲淮隂侯，嘗過樊將軍噲，噲趨拜送迎，言稱臣，曰：“大王乃肯臨臣。”信岀門，𥬇曰：“生乃与噲等爲伍也。”"
                },
                {
                    "paragraph": "作詩猶似建安𥘉。",
                    "zhushu": "次公：建安，後漢末年号。魏文帝典論曰：今之文人，魯囯孔融文㪯、廣陵陳琳孔璋、山陽王粲仲宣、北海徐幹偉長、陳留阮瑀元瑜、汝南應瑒徳璉、東平刘楨公幹。斯七子者，於學无所遺，於辭无所假。七子蓋在建安時與曹氏兄弟遊也。"
                },
                {
                    "paragraph": "西來爲我風黧靣，",
                    "zhushu": "厚：列子：范氏有子曰子華，縞衣乗軒，緩歩闊視。雇見商丘開年老力弱，靣目黧黒。次公：杜詩：㑹靣嗟黧黒。"
                },
                {
                    "paragraph": "獨卧無人雪縞廬。",
                    "zhushu": "次公：“縞”字取謝惠連雪賦：眄隰則萬里同縞。"
                },
                {
                    "paragraph": "留子非爲十日飲，",
                    "zhushu": "厚：史記：秦王遺平原君書曰：“寡人聞君之髙義，願與君爲十日之飲。”"
                },
                {
                    "paragraph": "要令安丗誦亡書。",
                    "zhushu": "援：前漢張安丗傳：上嘗幸河東，嘗亡書三篋，詔問莫能知，唯安丗識之，具述其事。後求得書以相校，无所遺失。",
                    "type": 2
                },
                {
                    "paragraph": "新渡寺席上，次趙景貺、陳履常韻，送歐陽叔弼。比來諸君唱和，叔弼但䄂手旁睨而已。臨別忽岀一篇，有淵明風製，坐皆驚歎",
                    "zhushu": "",
                    "type": 2
                },
                {
                    "paragraph": "神屠不目全，",
                    "zhushu": "縯：莊子：庖丁爲文惠君解牛，曰：“始臣斈解牛之時，所見無非牛者。三年之後，未嘗見全牛也。今臣以神遇，而不以目視。”○次公：孫綽天台賦曰：投刃皆虛，目無全牛。"
                },
                {
                    "paragraph": "妙頰惟粧半。",
                    "zhushu": "厚：南史后妃傳：徐妃以元帝眇一目，毎知帝將至，必爲半靣粧。○次公：意則唐蔣凝應宏詞，爲賦止四韻，遂出，頃刻傳播。時謂曰：“頭花鈿滿靣，不若徐妃半粧也。”"
                },
                {
                    "paragraph": "更刀乃族庖，",
                    "zhushu": "援：莊子：良庖歳更刀，割也；族庖月更刀，折也。"
                },
                {
                    "paragraph": "𠋣市必醜悍。",
                    "zhushu": "縯：史記貨殖傳：農不如工，工不如商，刺繡文不如𠋣市門。○次公：退之詩：𠋣市難藏拙。"
                },
                {
                    "paragraph": "平生魏公籌，",
                    "zhushu": "厚：晉書：魏舒爲鍾毓長史，毓毎与参佐射，舒爲𡱮籌而己。後遇明人不足以舒滿。毓𥘉不知其善射。舒容範閑雅，發无不中，㪯坐莫有敵者。毓歎曰：“吾之不足以尽卿才，有如此射矣。”○次公：舒後爲三公，微時嘗詣野𪧐，偶聞車馬之声，問寢者誰？曰：“魏公。”則已有先兆，呼爲“魏公”也。"
                },
                {
                    "paragraph": "忽斵郢人墁。",
                    "zhushu": "援：莊子：“郢人堊墁其鼻，匠石運斤成風而斵之，堊尽而鼻不傷也。”"
                },
                {
                    "paragraph": "詩書亦何用，適道湏此館。多言雖數窮，",
                    "zhushu": "縯：老子：“多言数窮，不如守中。”"
                },
                {
                    "paragraph": "微中或排難。",
                    "zhushu": "厚：史記：太史公曰：“天道恢恢，豈不太哉！談言微中，亦可以解紛。”　魯仲連云：“所以貴於天下之士者，爲人排難解紛而无取也。”"
                },
                {
                    "paragraph": "子詩如清風，嘐嘐發將旦。",
                    "zhushu": "次公：前漢李㝷傳云：日者，衆陽之長，人君之表也。故曰：“將旦，清風發，羣隂伏。”又莊子：“大塊噫氣，其名爲風。”汝獨不聞之嘐嘐乎？"
                },
                {
                    "paragraph": "胡爲乆閉匿，綺語眞自患。",
                    "zhushu": "厚：“綺語”出佛書。又樂天白氏文集記：寓興放言，縁情綺語者，亦往往有之。"
                },
                {
                    "paragraph": "許時𥬇我癡，隔屋相詠歎。",
                    "zhushu": "次公：晉書：顧愷之与謝瞻連省，夜於月下長詠。瞻毎遥賛之，愷之弥自力忘倦。瞻己眠，令人代己。愷之不斍有異，遂逹旦。時号“癡絶”。"
                },
                {
                    "paragraph": "竟識彦道否，絶呌呼百萬。",
                    "zhushu": "縯：晉書：𡊮耽，字彦道。桓温少時游於博徒，資産俱尽，欲求済於耽。耽時在艱，許之无難色。遂変服懷布帽，隨温与債主戯。耽素有藝名，債主聞之而不相識，謂曰：“卿當不辨作𡊮彦道也。”遂就局，十万一擲，直上百万。耽投馬絶呌，探布㡌擲地曰：“竟識𡊮彦道否？”"
                },
                {
                    "paragraph": "清朝固多士，人門子皆冠。",
                    "zhushu": "厚：陳書：髙宗謂蔡凝曰：“我欲用義㒷主婿錢粛爲黄門郎，卿意何如？”凝曰：“黄散之聀，故湏人門兼美，惟陛下察之。”○任：唐史李揆傳：粛宗謂揆曰：“卿門地、人物、文斈，皆當丗第一。”"
                },
                {
                    "paragraph": "莫言清潁水，從此隔河漢。",
                    "zhushu": "厚：霊怪集：織女謂郭於曰：“且河漢隔絶，无可復知。”"
                },
                {
                    "paragraph": "異時我獨來，得魚楊柳貫。",
                    "zhushu": "援：石鼔文：其魚維何？維鱖維鯉。何以貫之？雒楊与柳。"
                },
                {
                    "paragraph": "持歸不忍食，尺素解悽斷。",
                    "zhushu": "縯：古詩：客從逺方來，遺我双鯉魚。呼兒烹鯉魚，中有尺素書。"
                },
                {
                    "paragraph": "中有清圎句，銅丸飛枯彈。",
                    "zhushu": "厚：南史：謝眺云：“好詩圎美流轉，如彈丸也。”"
                },
                {
                    "paragraph": "春愁結氷凘，正待一𥬇泮。百篇儻寄我，呻吟鄭人緩。",
                    "zhushu": "厚：莊子列禦冦：鄭人緩也，呻吟䘮氏之地，祗三年而緩爲儒。",
                    "type": 2
                },
                {
                    "paragraph": "次韻趙景貺春思且懷呉越山水",
                    "zhushu": "",
                    "type": 2
                },
                {
                    "paragraph": "歳華來無窮，老眼乆已静。",
                    "zhushu": "次公：杜詩：乾坤无老眼，岩谷滯斯人。"
                },
                {
                    "paragraph": "春風如繫馬，",
                    "zhushu": "次公：莊子外篇天道：而壯義然，似繫馬而止也。"
                },
                {
                    "paragraph": "未動意先騁。西湖忽破碎，",
                    "zhushu": "縯：杜登慈恩寺塔詩：秦山忽破碎。"
                },
                {
                    "paragraph": "鳥落魚動鏡。",
                    "zhushu": "厚：退之詩：宋玉庭邊不見人，輕浪參差魚動鏡。"
                },
                {
                    "paragraph": "縈城理枯瀆，放閘起膠艇。",
                    "zhushu": "次公：莊子内篇：覆杯水於坳堂之上者，則芥爲之舟，置杯焉則膠。"
                },
                {
                    "paragraph": "願君縈此樂，官事何時竟。",
                    "zhushu": "淸河西湖三閘，督君成之。○次公：晋楊済与傳咸書曰：“生子癡，了官事，官事未易了也。”"
                },
                {
                    "paragraph": "思呉信偶然，出處付前定。飄然不繫舟，",
                    "zhushu": "縯：莊子雜篇：飽食而遨遊，汎若不繫之舟。"
                },
                {
                    "paragraph": "乗此無盡興。",
                    "zhushu": "次公：晋王子猷云：“乗㒷而來，㒷盡而反。”"
                },
                {
                    "paragraph": "醉翁行樂處，",
                    "zhushu": "次公：醉翁，歐陽永叔也，甞知頴州。漢楊惲書云：人生行楽耳。"
                },
                {
                    "paragraph": "草木皆可敬。明朝遊北渚，急掃黄葉徑。白酒眞到齊，",
                    "zhushu": "縯：丗說：桓温有主簿，善别酒，謂好者爲青州從事。青州有斉郡，謂酒到臍。"
                },
                {
                    "paragraph": "紅裙已放鄭。",
                    "zhushu": "酒尚有香泉一壷，爲楽全先生服，不作楽也。○次公：論語：放鄭声。",
                    "type": 2
                },
                {
                    "paragraph": "次韻王滁州見寄",
                    "zhushu": "",
                    "type": 2
                },
                {
                    "paragraph": "斯人何似似春雨，歌舞農夫怨行路。",
                    "zhushu": "次公：春雨之爲澤，農夫歌舞之，行路怨之，豈不猶君子之人，人之所或喜或僧乎？"
                },
                {
                    "paragraph": "君看永叔與元之，",
                    "zhushu": "縯：歐陽永叔、王元之並曽知滁州也。"
                },
                {
                    "paragraph": "坎軻一生遭口語。",
                    "zhushu": "厚：楊惲与孫㑹宗書云：逆遭変故，横被口語。○子仁：司馬子長荅任少卿書云：僕以口語遭遇此禍也。"
                },
                {
                    "paragraph": "兩翁當年𩯭未絲，玉堂揮翰手如飛。",
                    "zhushu": "次公：唐史：陸扆拜中書舎人，文思敏速，揮翰如飛。"
                },
                {
                    "paragraph": "教得滁人解吟詠，",
                    "zhushu": "次公：劉禹鍚詩：化得邦人解吟詠，如今縣令亦風流。"
                },
                {
                    "paragraph": "至今里巷嘲輕肥。君家聮翩盡卿相，獨來坐嘯溪山上。",
                    "zhushu": "縯：後漢書云：南陽太守岑公孝，汝南成瑨但坐嘯。"
                },
                {
                    "paragraph": "𥬇捐浮利一雞肋，",
                    "zhushu": "援：曹操平漢中，欲因討刘備而不得進，欲守之又難爲功。於是出教，唯曰“雞肋”而已。外曹莫能曉。楊脩曰：“夫雞肋，食之无所得，弃之如可惜。公歸計决矣。”"
                },
                {
                    "paragraph": "多取清名幾熊掌。",
                    "zhushu": "縯：孟子：魚，我所欲也；熊掌，亦我所欲也。二者不可得兼，舎魚而取熊掌者也。"
                },
                {
                    "paragraph": "丈夫自重貴難售，兩翁今與青山乆。後來太守更風流，",
                    "zhushu": "任：刘禹錫詩：風流太守韋尚書。"
                },
                {
                    "paragraph": "要伴前人作詩瘦。",
                    "zhushu": "縯：太白詩。杜甫云：借問因何太瘦生，緫爲從前作詩苦。"
                },
                {
                    "paragraph": "我倦承明苦求出，",
                    "zhushu": "援：前漢嚴助爲㑹稽大守，上賜書曰：君厭承明之庐，勞侍從之事，懷故土，岀爲郡吏。"
                },
                {
                    "paragraph": "到處遺蹤㝷六一。",
                    "zhushu": "次公：歐陽永叔自号六一居士。○堯祖：歐陽公醉翁亭記、豊樂亭記、菱溪石記、曽南豊記醒心亭，皆其遺跡也。"
                },
                {
                    "paragraph": "慿君試與問琅琊，",
                    "zhushu": "次公：琅琊，滁州山名。永叔醉翁亭記所謂“望之欎然而深秀者，琅琊也”。"
                },
                {
                    "paragraph": "許我來游莫難色。",
                    "zhushu": "",
                    "type": 2
                },
                {
                    "paragraph": "趙景貺以詩永東齋榜銘，昨日聞都下寄酒來，戲和其韻，求分一壷作潤筆也",
                    "zhushu": "厚：隋書：鄭譯爲隆州刺史，召還，賜燕醴泉宫，復爵沛囯公上柱囯。上令内史李徳林立作詔書。髙頴戲謂譯曰：“筆乾。”譯曰：“出爲方岳杖䇿，言帰不得一錢，何以潤筆？”上大𥬇。",
                    "type": 2
                },
                {
                    "paragraph": "王孫天麒麟，",
                    "zhushu": "縯：南史：徐陵年數歳，家人𢹂以見沙門宝誌。宝誌摩其頂曰：“天上石麒麟也。”"
                },
                {
                    "paragraph": "眸子奥而徹。嚢空斈愈冨，",
                    "zhushu": "次公：杜詩：囊空恐羞澁。"
                },
                {
                    "paragraph": "屋陋人更傑。我老書益放，落筆坐争掣。欲求東齋銘，要飲西湖雪。長缾分未到，小研乾欲裂。不似淳于髠，一石要燭㓕。",
                    "zhushu": "援：史記滑稽傳：斉威王置酒後宫，召淳于髠，賜之酒。問曰：“先生能飲幾何而醉？”對曰：“臣飲一斗亦醉，一石亦醉。賜酒大王之前，執法在旁，御史在後，髠恐懼俯伏而飲，不過一斗徑醉矣。至若杯盤狼籍，堂上燭㓕，主人留髠而送客，當此之時，髠心最懽，能飲一石也。”",
                    "type": 2
                },
                {
                    "paragraph": "二鮮于君以詩文見寄作詩爲謝",
                    "zhushu": "",
                    "type": 2
                },
                {
                    "paragraph": "我懷元祐𥘉，珪璋滿清班。維時南隆老，",
                    "zhushu": "次公：南隆，閬中也。鮮于子駿，阆中人。"
                },
                {
                    "paragraph": "奉使獨未還。迂叟向我言，",
                    "zhushu": "縯：司馬温公自号迂叟。"
                },
                {
                    "paragraph": "青齊歳方艱。斯人乃福星，遣出虚危間。",
                    "zhushu": "司馬温公謂軾曰：“子駿，福星也。京東人困甚，且令往彼。”○次公：虚危，即青斉分野也。南斉書天文志：昇明三年四月，歳星在虚危，徘徊玄枵之野，則斉囯有福，厚爲受慶之苻。"
                },
                {
                    "paragraph": "召用旣晚矣，天命良復慳。一朝失老𩦸，寂寞空帝閑。",
                    "zhushu": "次公：閑，馬廐也。周礼：天子有十二閑。"
                },
                {
                    "paragraph": "至今清夜夢，",
                    "zhushu": "次公：歐陽永叔詩：至今清夜夢，猶遶北潭北。"
                },
                {
                    "paragraph": "枕簟有餘澘。",
                    "zhushu": "次公：澘，言涕泗也。詩云：澘然出涕。"
                },
                {
                    "paragraph": "喜聞二三子，",
                    "zhushu": "次公：指言二鮮于子駿之子也。"
                },
                {
                    "paragraph": "結髮師閔顔。髙論已河漢，",
                    "zhushu": "次公：莊子内篇：吾驚怖其言，若河漢而无極也。"
                },
                {
                    "paragraph": "清詩鳴佩環。",
                    "zhushu": "任：歐陽永叔詩：意淡冝松鶴，詩清叩佩環。"
                },
                {
                    "paragraph": "遥知三日雪，積玉埋崧山。誰念此幽桂？坐蒙榛與菅。",
                    "zhushu": "次公：退之雪後寄崔丞云：殿前諸公鑒裁密，豈念幽桂榛与菅。"
                },
                {
                    "paragraph": "故人在頴尾，",
                    "zhushu": "次公：頴尾即頴州。以在頴水之尾，故名。其字出左傳。"
                },
                {
                    "paragraph": "投詩清泠灣。",
                    "zhushu": "子仁：莊子雜篇譲王：自投清泠之淵。",
                    "type": 2
                },
                {
                    "paragraph": "和陳傳道雪中觀燈",
                    "zhushu": "次公：陳傳道，履常之兄也。",
                    "type": 2
                },
                {
                    "paragraph": "新年樂事歎何曽，閉閤燒香一病僧。未忍便傾澆別酒，且來同看照愁燈。頴魚躍處新亭近，湖雪消時畫舫升。秪恐樽前無此客，",
                    "zhushu": "縯：謝安見桓温，旣出，温顧左右曰：“頗嘗見我有如此客不？”"
                },
                {
                    "paragraph": "清詩還有士龍能。",
                    "zhushu": "次公：晉陸雲，字士龍，陸機之弟。以言履常也。",
                    "type": 2
                },
                {
                    "paragraph": "次韻徐仲車",
                    "zhushu": "仲車耳聾。○堯卿：仲車，名積。苦斈，養母盡力。行年四十，不婚不仕。乆之，卿人迫令就㪯。逮應入京，則以𨾏輪載母，躬自推行，葛衫草履，行道之人不能辨也。登治平四年第，未調官，母亡，遂不復仕。家居山陽，衣食不給。及路振通判楚州，始爲娶妻生子，小名路兒云。先生嘗言：“仲車，古之獨行人，於陵仲子不能過。然其詩文則怪而放，如玉川子，此一反也。耳瞶甚，畫地爲字，乃始通，終日靣壁，不與人接，而四方事無不周知，此二反也。昔王肅‘三反’，而斯人有其二，亦可謂異矣。”",
                    "type": 2
                },
                {
                    "paragraph": "惡衣惡食詩愈好，",
                    "zhushu": "縯：論語：士志於道，而恥𢙣衣𢙣食者，未足與議也。"
                },
                {
                    "paragraph": "恰似霜松轉春鳥。蒼蠅莫亂逺雞聲，",
                    "zhushu": "次公：東方未明詩曰：匪雞則鳴。蒼繩之声，有似逺雞之鳴也。"
                },
                {
                    "paragraph": "丗上誰如公覺早。八年㸔我走三州，",
                    "zhushu": "元豊八年，予赴登州，元祐四年，赴杭州，皆見。仲車今赴楊州。"
                },
                {
                    "paragraph": "月自當空水自流。人聞擾擾眞螻蟻，應𥬇人呼作闘牛。",
                    "zhushu": "援：晉殷仲堪父嘗患耳聦，聞牀下蟻動，謂之牛闘。",
                    "type": 2
                },
                {
                    "paragraph": "次韻林子中春日新堤書事見寄",
                    "zhushu": "",
                    "type": 2
                },
                {
                    "paragraph": "東來寄食似孤雲，",
                    "zhushu": "次公：先生在京師時，爲翰林承𣅀，不乆而出知楊州，故云寄食。"
                },
                {
                    "paragraph": "幞被真成一宿賔。",
                    "zhushu": "縯：普魏舒爲尚書郎，故沙汰郎官。舒曰：“吾即其人也。”幞被而岀。"
                },
                {
                    "paragraph": "収得玉堂揮翰手，却爲淮月弄舟人。羡君湖上齋揺碧，𥬇我花時甑有塵。",
                    "zhushu": "援：後漢范丹，字史雲，所居單陋，有時絶粒，閭里歌之曰：“甑中生塵范史雲。”"
                },
                {
                    "paragraph": "爲報年來殺風景，",
                    "zhushu": "厚：李義山雜纂有殺風景之語，謂清泉濯足，花上曬裩，背山起楼，燒琴煑鶴，對花㸃茶，松下喝道。"
                },
                {
                    "paragraph": "連江夢雨不知春。",
                    "zhushu": "來詩有“芍薬春”之句。楊州近歳率爲此㑹，用花十餘萬枝，吏縁爲奸，民極病之，故罷此㑹。○次公：夢雨者，雲夢之雨也。杜牧詩云：“得州荒僻中，更值連江雨。”",
                    "type": 2
                },
                {
                    "paragraph": "次韻和晁無咎學士相迎",
                    "zhushu": "",
                    "type": 2
                },
                {
                    "paragraph": "少年獨識晁新城，",
                    "zhushu": "次公：晁新城，无咎之父也，爲新城令。"
                },
                {
                    "paragraph": "閉門却掃卷斾旌。",
                    "zhushu": "厚：江文通恨賦言：馮敬通閉関却掃，塞門不仕。又，南史：沈烱閉門却掃，无所交接。杜甫送郭英乂詩：斜日當軒盖，髙風卷旌斾。"
                },
                {
                    "paragraph": "胷中自有談天口，",
                    "zhushu": "次公：史記：鄒衍談天。又，七略云：田駢之辯，其口如天。人爲之語曰：“田駢天口。”"
                },
                {
                    "paragraph": "坐却秦軍發墨守。",
                    "zhushu": "次公：史記云：魯仲連語新垣衍以秦不可帝之事，秦軍聞之，却三十里。又，左太冲詩曰：談𥬇却秦軍。又，工輸班作九攻城之機，而墨翟以九守拒之。又，鄭康成作發公羊墨守。"
                },
                {
                    "paragraph": "有子不爲謀置錐，",
                    "zhushu": "縯：史記：楚優孟曰：“孫叔敖死，子无立錐之地。”○任：莊子雜篇：堯舜有天下，子孫无置錐之地也。"
                },
                {
                    "paragraph": "虹蜺吞吐忘寒機。端如太史牛馬走，",
                    "zhushu": "厚：文選司馬迁荅任少卿書云：太史公牛馬走。太史公則迁之父也。自謂其是太史公牛馬之僕而已。"
                },
                {
                    "paragraph": "嚴徐不敢連尻睢。",
                    "zhushu": "縯：東方朔傳：武帝問朔曰：“方今公孫丞相、兒大夫、董仲舒、司馬迁之倫，先生自視何與比哉？”朔曰：“臣觀其吐吻脣，連尻睢，臣雖不肖，尚兼此数子也。”"
                },
                {
                    "paragraph": "徘徊未用疑相待，枉尺知君有家戒。",
                    "zhushu": "援：孟子：枉尺而直㝷者，以利言也。"
                },
                {
                    "paragraph": "避人聊復去瀛州，",
                    "zhushu": "縯：唐大宗命閻立本啚十八斈士像，藏之書府。在選中者，天下所慕向，謂之“登瀛州”。"
                },
                {
                    "paragraph": "伴我眞能老淮海。",
                    "zhushu": "次公：以言无咎爲楊州倅也。禹貢：“淮海惟楊州。”"
                },
                {
                    "paragraph": "夢中仇池千仞巖，",
                    "zhushu": "縯：先生嘗夢遊仇池，見𩀱石詩。"
                },
                {
                    "paragraph": "便欲攬我青霞幨。且湏還家與婦計，",
                    "zhushu": "援：史記：楚莊王欲以優孟爲相。優孟曰：“請帰與婦計之。”"
                },
                {
                    "paragraph": "我夲歸路連西南。",
                    "zhushu": "次公：杜甫仇池詩曰：“近接西南境。”"
                },
                {
                    "paragraph": "老人飲酒無人佐，獨看紅藥傾白墮。",
                    "zhushu": "次公：謝仇詩：“紅薬當階翻。”蓋紅芍薬也。楊州素出此花，有名於丗。白墮，佳酒也。有劉白墮者，善造酒，因以得名。○駒父：洛陽伽蓝記載：“河東人劉白墮善醸酒，盛暑曝之日中，經旬不壞。”"
                },
                {
                    "paragraph": "毎到平山憶醉翁，懸知他日君思我。",
                    "zhushu": "次公：平山在揚州。永叔自號醉翁，慶曆中嘗知楊州。先生乃其門生，故登平山而憶之。无咎則又先生之門人，故云。"
                },
                {
                    "paragraph": "路傍小兒𥬇相逢，齊歌萬事轉頭空。",
                    "zhushu": "縯：楽天詩：“百年隨手過，萬事轉頭空。”"
                },
                {
                    "paragraph": "頼有風流賢別駕，",
                    "zhushu": "援：晋史：庾亮曰：“别駕舊與刺史别乗，同流王化，任居刺史之半。”"
                },
                {
                    "paragraph": "猶堪十里卷春風。",
                    "zhushu": "縯：杜牧詩：“春風十里揚州過，卷上珠簾緫不知。”",
                    "type": 2
                },
                {
                    "paragraph": "次韻劉景文贈傳𣎮秀才",
                    "zhushu": "",
                    "type": 2
                },
                {
                    "paragraph": "窈眇文章冝和寡，",
                    "zhushu": "次公：窈眇，深妙之謂也。和寡，則宋玉所謂“曲弥髙者和弥寡”也。"
                },
                {
                    "paragraph": "峥嶸肝肺亦交難。未能飛瓦彈清角，",
                    "zhushu": "縯：韓子曰：“晋平公令師曠鼔清角，一奏，雲從四方起；再奏，大風雨隨之，裂幃幔，破爼豆，堕廓瓦。”"
                },
                {
                    "paragraph": "肯便投泥戲潑寒。",
                    "zhushu": "厚：唐武后未年，爲潑寒胡戲。明皇時，因四夷來朝作之。張說諌曰：“四夷請和，當接以礼楽，示以兵威。乞寒潑胡，未聞典故，祼身跳走，汨泥揮水，盛德何觀焉？”帝納之。"
                },
                {
                    "paragraph": "忽見秋風吹洛水，遥知霜葉滿長安。",
                    "zhushu": "次公：吕仙翁詩云：“秋風改渭水，落葉滿長安。”"
                },
                {
                    "paragraph": "詩成送與劉夫子，莫遣孫郎帳下看。",
                    "zhushu": "縯：典略曰：刘荆州嘗作書與孫伯符，以示你正平。正平嗤之，言：“如是之作，欲使孫郎帳下兒讀之邪？將使張子布見乎？”",
                    "type": 2
                },
                {
                    "paragraph": "次韻定國見寄",
                    "zhushu": "",
                    "type": 2
                },
                {
                    "paragraph": "還朝如夢中，𩀱闕眩金碧。復穿鵷鷺行，",
                    "zhushu": "子仁：杜詩：“不息犲虎闘，空慙鵷鷺行。”"
                },
                {
                    "paragraph": "強寄麋鹿迹。勞生苦晝短，",
                    "zhushu": "縯：古詩：“晝短苦夜長。”"
                },
                {
                    "paragraph": "展轉不能夕。",
                    "zhushu": "厚：魏裴譲之古楽府云：“展轉不能寐，徙𠋣獨披衣。”"
                },
                {
                    "paragraph": "黙坐數更鼓，流水夜自逆。",
                    "zhushu": "次公：道家曰：“黄何水逆流，此撃運之法也。”"
                },
                {
                    "paragraph": "故人爲我謀，此志何由畢？越吟知聽否？誰念病莊舄？",
                    "zhushu": "時方請越。○援：史記：陳軫曰：“昔越人莊舄在楚，有頃而病。楚王使人察其意之所向，聞其越吟，知其思越也。”",
                    "type": 2
                },
                {
                    "paragraph": "次韻奉和錢穆父、蔣頴叔、王仲至詩四首",
                    "zhushu": "",
                    "type": 2
                },
                {
                    "paragraph": "見和西湖月下聽琴",
                    "zhushu": "任：元祐六年辛未作。"
                },
                {
                    "paragraph": "謖謖松下風，",
                    "zhushu": "厚：丗說云：“丗目李元礼，謖謖如勁松下風。”"
                },
                {
                    "paragraph": "藹藹隴上雲。",
                    "zhushu": "縯：退之詩：“君詩多態度，藹藹春空雲。”"
                },
                {
                    "paragraph": "聊將竊比我，",
                    "zhushu": "次公：論語：“竊比於我老彭。”"
                },
                {
                    "paragraph": "不堪持寄君。",
                    "zhushu": "厚：陶弘景辝聀入山，梁武詔不起，問山中何所有？荅曰：“山中何所有，嶺上多白雲。只可自怡恱，不堪持贈君。”"
                },
                {
                    "paragraph": "半生寓軒冕，",
                    "zhushu": "厚：莊子：“今之所謂得志者，軒冕之謂也。”"
                },
                {
                    "paragraph": "一𥬇當琴樽。良辰飲文字，",
                    "zhushu": "援：退之詩：“不解文字飲，惟能酔紅裙。”"
                },
                {
                    "paragraph": "晤語無由曛。我有鳯鳴枝，皆作蛇蚹紋。",
                    "zhushu": "次公：鳯鳴枝，琴也。琴以桐木爲之，而鳯棲於桐。詩云：“鳯皇鳴矣，于彼髙岡。梧桐生矣，于彼朝陽。”琴古而漆裂，則有蛇蚹紋。“蛇蚹”出莊子。司馬注云：“謂蛇腹下齟齬可以行者也。”"
                },
                {
                    "paragraph": "月明委静照，心清得竒聞。當呼玉澗手，",
                    "zhushu": "家有雷琴，甚竒古。玉澗道人崔閑妙於雅声，當呼使弹。"
                },
                {
                    "paragraph": "一洗羯鼔昏。",
                    "zhushu": "縯：羯鼔録：唐明皇好羯鼓，八音之領䄂，諸楽不可方也。寕王子汝陽王璡，小名花奴。時方有奏琴弄未畢，上叱去曰“速召花奴，耴我羯鼔來，爲我解穢。”"
                },
                {
                    "paragraph": "請歌南風曲，",
                    "zhushu": "厚：家語：舜弹五絃之琴，造南風之詩，曰：“南風之薰𠔃，可以解吾民之愠兮；南風之時𠔃，可以阜吾民之財𠔃。”"
                },
                {
                    "paragraph": "猶作虞書渾。",
                    "zhushu": "援：揚子：虞憂之書，渾渾爾。",
                    "type": 2
                },
                {
                    "paragraph": "見和仇池",
                    "zhushu": "",
                    "type": 2
                },
                {
                    "paragraph": "上窮非想亦非非，",
                    "zhushu": "厚：楞嚴經云：如存不存，如盡不盡，如是一𩔖，名非想非非想処。"
                },
                {
                    "paragraph": "下與風輪共一癡。",
                    "zhushu": "次公：楞嚴經云：嚴明空昧，相待成揺，故有風輪执持岀界。“共一癡”，言上天下地皆然。蓋佛氏謂之“界”者，一癡想所成也。○子仁：白楽天晨霞詩：上自非想頂，下及風水輪。"
                },
                {
                    "paragraph": "翠羽若知牛有角，",
                    "zhushu": "縯：杜詩：孔雀未知牛有角，渇飲寒泉遭觝觸。又云：翠羽金花不辭辱。"
                },
                {
                    "paragraph": "空缾何必井之湄。",
                    "zhushu": "援：前漢陳遵傳：扬雄酒箴謂酒客淮法度士，譬之於物，曰：“子猶缾矣。觀缾之居，居井之湄，処髙臨深，動常近危。”"
                },
                {
                    "paragraph": "還朝暫接鴛鸞翼，",
                    "zhushu": "厚：唐上官儀曰：御史供奉赤墀下，接武夔龍，簉羽鵷鷺，豈雍州判佐比乎？"
                },
                {
                    "paragraph": "謝病行収麋鹿姿。",
                    "zhushu": "厚：歐陽早朝感事詩：羽儀虽接鴛兼鷺，野性終存鹿与麋。"
                },
                {
                    "paragraph": "記取和詩三益友，",
                    "zhushu": "次公：三益友，指言錢、蔣、王也。論語：益者三友。"
                },
                {
                    "paragraph": "他年弭節過仇池。",
                    "zhushu": "次公：弭節，暫止旌節也。楚詞九歌云：夕弭莭𠔃北渚。又司馬相如賦云：弭節容與。先生元詩本言双石有洞竅，因思所夢仇池爲詩，諸公和之連篇，遂舎詠石，專言丗界之幻，又言離丗之言，當眞往仇池，約三公過之也。",
                    "type": 2
                },
                {
                    "paragraph": "玉津園",
                    "zhushu": "詳見前𩀱石詩注。",
                    "type": 2
                },
                {
                    "paragraph": "承平苑囿雜耕桑，六聖臨民計慮長。",
                    "zhushu": "次公：“六聖”謂宋太祖、太宗、眞宗、仁宗、英宗、神宗也。"
                },
                {
                    "paragraph": "碧水東流還舊𣲖，",
                    "zhushu": "玉津分蔡河上流，復合于下。"
                },
                {
                    "paragraph": "紫壇南峙表連岡。",
                    "zhushu": "厚：西漢匡衡言：甘泉㤗畤紫壇八觚冝通象八方，五帝壇周環其下。"
                },
                {
                    "paragraph": "不逢遲日鶯花亂，空想踈林雪月光。千畒何時躬帝藉？",
                    "zhushu": "縯：囯語：宣王即位，不籍千畒。注云：籍，借也，借民力以爲之。天子田籍千畒，諸侯百畒。○厚：礼記月令篇：天子正月擇元辰，親耒耜，躬耕帝籍。"
                },
                {
                    "paragraph": "斜陽寂歷鎻雲莊。",
                    "zhushu": "次公：劉禹鍚詩：寂歷斜陽照懸鼔。○子仁：李邕登歷下古城詩云：大山雄地理，巨壑眇雲莊。見老杜詩集。",
                    "type": 2
                },
                {
                    "paragraph": "籍田",
                    "zhushu": "",
                    "type": 2
                },
                {
                    "paragraph": "竊脂方紀瑞，",
                    "zhushu": "次公：桑扈謂之竊脂，詩曰“交交桑扈”是也。左傳昭十七年：郯子曰：“少吴以鳥紀官，九扈爲九農正。”杜預注曰：扈有九種，而桑扈𥨸脂其一也。"
                },
                {
                    "paragraph": "布榖未催耕。",
                    "zhushu": "任：杜子美洗兵馬詩：田家望望惜雨乾，布榖處處催春種。"
                },
                {
                    "paragraph": "魚沬依蘋渚，",
                    "zhushu": "次公：莊子：魚相吹以沬矣。"
                },
                {
                    "paragraph": "蝸涎上綵楹。",
                    "zhushu": "厚：杜詩：“鳥喙催寒木，蝸涎蠧書梁。”"
                },
                {
                    "paragraph": "江湖來夢寐，蓑笠負平生。琴裏思歸曲，因君一再行。",
                    "zhushu": "次公：司馬相如傳：“臨卭令進琴於相如，爲鼔一再行。”顔師古曰：“行，謂曲引也。”",
                    "type": 2
                },
                {
                    "paragraph": "次天字韻荅岑巖起",
                    "zhushu": "",
                    "type": 2
                },
                {
                    "paragraph": "一聲清蹕霧開天，",
                    "zhushu": "次公：漢書曰：“岀稱警，入言蹕。”顔師古曰：“警者，戒肅也；蹕，止行人也。”"
                },
                {
                    "paragraph": "百辟心莊豈貌䖍？回顧驚君珠玉側，",
                    "zhushu": "縯：𣈆王済見衛玠，輒歎曰：“珠玉在側，斍我形穢。”"
                },
                {
                    "paragraph": "同升愧我粃糠前。",
                    "zhushu": "厚：𣈆書：孫綽性通率，好譏調。嘗與習鑿齒共行，綽在前，顧謂曰：“沙之汰之，瓦躒在後。”習曰：“簸之揚之，糠粃在前。”"
                },
                {
                    "paragraph": "徘徊月色留壇影，縹緲松香泛蠟煙。",
                    "zhushu": "近制以“椽燭松明易粹盆”。"
                },
                {
                    "paragraph": "莫歎郎潜生白髪，",
                    "zhushu": "次公：後漢張平子賦詩：“厖眉而郎潜兮，建三葉而通武。”注引漢武故事曰：上至郎署，見一老郎，𩯭髪皓白，問何時爲郎，何其老也？對曰：“臣姓顔名駟，以文帝時爲郎。文帝好文而臣好武，景帝好老而臣尚少，陛下好少而臣已老，是以三葉不遇也。”上感其言，擢爲會稽都尉。"
                },
                {
                    "paragraph": "聖朝求舊鄙鳶肩。",
                    "zhushu": "援：唐書：岑文本謂所親曰：“馬周鳶肩火色，騰上必速，恐不能乆。”",
                    "type": 2
                },
                {
                    "paragraph": "次秦少游韻贈姚安丗",
                    "zhushu": "",
                    "type": 2
                },
                {
                    "paragraph": "帝城如海欲追難，肯捨漁舟到杏壇。",
                    "zhushu": "縯：莊子：孔子坐杏壇之上，有漁父下船而來，左手據膝，右手持頥以聽之。"
                },
                {
                    "paragraph": "剥啄扣君容膝户，",
                    "zhushu": "厚：陶淵明帰去來云：審容膝之易安。而退之剥啄行云：剥剥啄啄，有客至門。"
                },
                {
                    "paragraph": "巍峩𥬇我切雲冠。",
                    "zhushu": "援：楚詞九章云：帶長鋏之陸離𠔃，冠切雲之崔嵬。"
                },
                {
                    "paragraph": "問羊獨怪𥘉平在，",
                    "zhushu": "縯：神仙傳：黄𥘉平牧羊，有道士將至金華山而得道。其後兄𥘉起㝷𥘉平，見道士引至山，與弟語畢，問羊何在。𥘉平與至山，不見白石，因叱之，石皆起，成羊数百頭。"
                },
                {
                    "paragraph": "牧豕應同德曜看。",
                    "zhushu": "厚：後漢梁鴻家貧而尚莭介，牧豕於上林苑中，曽遺火延及他舎，悉以豕償之。後娶孟氏女，名光，字徳曜。"
                },
                {
                    "paragraph": "肯把參同較同異，",
                    "zhushu": "次公：魏伯陽作參同契，皆修煉之祕訣。"
                },
                {
                    "paragraph": "小牎相對爲研丹。",
                    "zhushu": "",
                    "type": 2
                },
                {
                    "paragraph": "次丹元姚先生韻",
                    "zhushu": "",
                    "type": 2
                },
                {
                    "paragraph": "浮生知幾何，僅熟一釡羹。那於俯仰間，用此委曲情。自怜無他腸，",
                    "zhushu": "厚：西漢衛綰以戲車爲郎，文帝以爲廉，忠實無他腸，以爲河間王太傅。"
                },
                {
                    "paragraph": "偶亦得此生。",
                    "zhushu": "子仁：陶淵明詩：嘨傲東軒下，聊復得此生。"
                },
                {
                    "paragraph": "懸知當去客，",
                    "zhushu": "厚：陶淵明詩：家爲逆旅舎，我如當去客。"
                },
                {
                    "paragraph": "中有不亡存。",
                    "zhushu": "縯：莊子：凡雖亡而有不亡者存。"
                },
                {
                    "paragraph": "但恐宿縁重，毎爲習氣昏。",
                    "zhushu": "厚：“𪧐縁”“習氣”字皆岀佛書。"
                },
                {
                    "paragraph": "似聞梅子眞，近至呉市門。",
                    "zhushu": "援：前漢梅福字子眞，去官歸壽春。元始中，王莽專政，福一朝弃妻子，去九江，至今傳以爲仙。其後人有見福㑹稽者，更名姓，爲呉市門卒云。"
                },
                {
                    "paragraph": "未能肩拊洪，",
                    "zhushu": "縯：郭璞遊仙詩：“左揖浮丘袂，右拍洪崔肩。”"
                },
                {
                    "paragraph": "但欲目擊温。",
                    "zhushu": "厚：莊子：温伯雪子適齊，舎於魯，仲尼見之而不言。子路問焉，仲尼曰：“若夫人者，目擊而道存矣。”"
                },
                {
                    "paragraph": "不敢叩門呼，恐作踰垣奔。",
                    "zhushu": "援：孟子：“叚干木踰垣而避之，泄柳閉門而不納，是皆已甚。”"
                },
                {
                    "paragraph": "且令紹介先，",
                    "zhushu": "厚：史記：平原君謂魯仲連曰：“勝請爲紹介。”注云：“紹介，相佑助者。”"
                },
                {
                    "paragraph": "徐以方便論。",
                    "zhushu": "次公：“方便”字出佛書“大巧方便”。"
                },
                {
                    "paragraph": "不學劉更生，黄金鑄尚方。",
                    "zhushu": "縯：前漢：“劉白本名更生。父徳治淮南獄，得枕中鴻宝書，更生誦之，以爲竒，因献之，言黄金可成。上令典尚方鑄作，不験，下吏。”"
                },
                {
                    "paragraph": "不學房次律，身事問頴陽。",
                    "zhushu": "援：酉陽雜爼：“邢和璞居嵩、頴間，有頴陽書三篇。房琯問邢終身之事，邢言降魄之處，非館非寺。病起於魚飱，而休於龜兹板。其後房公舎閬州紫極宫，見有治龜兹板者，始憶邢之言。有頃，刺吏具鱠邀房，房悟，具以板事白於刺史。其夕病鱠卒也。”"
                },
                {
                    "paragraph": "王烈亦何人，叔夜未可量。獨見神山開，遽飱石髓香。",
                    "zhushu": "厚：神仙傳：“王烈獨行太行山，忽聞山東比如雷声，烈往視之，乃見山破石裂数百丈，中有青泥流出如髓。烈取食之，因𢹂帰與嵇叔夜。叔夜取視之，已成青石矣。”○次公：按仙經云：“神山五百年輒一開，其中石髓出，得而服之，壽與天地相畢。”又按晋書嵆康傳：王烈得石髓，與康皆疑爲石。烈歎曰：“嵆叔夜志趣非常，而輒不遇，命也。”"
                },
                {
                    "paragraph": "至道尚聽瑩，",
                    "zhushu": "縯：莊子：長梧子曰：“是黄帝之所聽瑩也，而丘也何足以知之。”"
                },
                {
                    "paragraph": "麤材終蹶張。",
                    "zhushu": "厚：前漢：“申屠嘉嘗爲材官。”蹶張，謂踏強弩也。"
                },
                {
                    "paragraph": "先生喜而𥬇，幅巾登我堂。",
                    "zhushu": "次公：後漢：“孔融師事李膺。膺毎見融，听其言論。融幅巾奮䄂，談詞如雲。”注云：“幅巾，以一幅爲之也。”"
                },
                {
                    "paragraph": "苦誓指黄壤，要言刻青琅。",
                    "zhushu": "次公：黄壌，墓中也。“苦誓指黄壤”，意在不死也。青琅，青玉之書。刻青琅，意求神仙也。"
                },
                {
                    "paragraph": "蓬萊在何許，弱水空相望。",
                    "zhushu": "次公：蓬萊於書，見列子并史記。而仙經曰：“蓬萊隔弱水三十萬里，終不可到。”故盧仝詩云：“蓬萊山，在何處？玉川子，乗此清風欲歸去。”"
                },
                {
                    "paragraph": "且當從嵆阮，",
                    "zhushu": "縯：嵆康、阮籍、阮咸，皆晋人也。"
                },
                {
                    "paragraph": "聊復數山王。",
                    "zhushu": "厚：文選五君詠注云：顔延年領歩兵，好酒踈誕，不能斟酌。劉諶言於彭城王，出爲永嘉太守。延年怨憤，乃作五君詠，述“竹林七賢”以自喻。山濤、王戎由貴盛遂黜不収。"
                },
                {
                    "paragraph": "逹人友四海，曲士守一疆。",
                    "zhushu": "厚：莊子：“曲士不可以語於道者，束於教也。”"
                },
                {
                    "paragraph": "謹勿使形諜，",
                    "zhushu": "次公：列子：食於十漿之家，而五漿先饋。驚曰：“内誠不解，形諜成光。”"
                },
                {
                    "paragraph": "兒童驚夜光。",
                    "zhushu": "子仁：韓贈張籍詩云：“児童畏雷電，魚鼈驚夜光。”",
                    "type": 2
                },
                {
                    "paragraph": "次韻王𣈆卿奉詔押髙麗燕射",
                    "zhushu": "",
                    "type": 2
                },
                {
                    "paragraph": "北苑傳呼陛楯郎，",
                    "zhushu": "次公：前漢：傳呼甚寵，乃今之前導也。陛楯郎，秦制，執楯於殿下者也。優旃傳：旃哀天雨，而陛楯者佔寒，以計免之。臨槛大呼曰：“陛楯郎，汝雖長何益却雨立，我雖短也却休居。”"
                },
                {
                    "paragraph": "東夷𥘉識令君香。",
                    "zhushu": "厚：㐮陽記：劉季和性爱香，主簿張坦曰：“人名公作俗人，不虚也。”季和曰：“荀令君至人家，坐席三日香，爲我如何？”坦曰：“醜婦效顰，見者必走。公欲遁走邪？”"
                },
                {
                    "paragraph": "天山自可三箭取，",
                    "zhushu": "縯：唐書：薛仁貴爲鐡勒道行軍緫管，時九姓衆十餘萬，令驍騎來挑戰。仁貴發三矢，輒殺三人。軍中歌曰：“將軍三箭定天山，壯士長歌入漢関。”九姓遂衰。"
                },
                {
                    "paragraph": "海國何勞一葦航。",
                    "zhushu": "援：詩：“誰謂河廣，一葦航之。”"
                },
                {
                    "paragraph": "宣勸不辭金盌側，醉歸争看玉鞭長。",
                    "zhushu": "次公：左傳：“雖鞭之長，不及馬腹。”"
                },
                {
                    "paragraph": "錦囊詩草勤収拾，",
                    "zhushu": "厚：唐李賀每旦日騎弱馬，從小奚奴，背古錦嚢，遇所得，投嚢中，未始先立題，然後爲詩。"
                },
                {
                    "paragraph": "莫遣雞林得夜光。",
                    "zhushu": "縯：白楽天最工詩。雞林行賈售其囯相，率篇易一金。僞者相輒能辨之。",
                    "type": 2
                },
                {
                    "paragraph": "丹元子示詩，飄飄然有謫仙風氣。呉傳正繼作復次其韻",
                    "zhushu": "魯直：王希明纂天文啚，有丹元子歩天歌一卷傳于丗，蓋星曆之學也。",
                    "type": 2
                },
                {
                    "paragraph": "飛仙亦偶然，脫命瞬息中。惟詩不可擬，如冩天日容。",
                    "zhushu": "厚：退之進淮西碑表云：“乾坤之容，日月之光，知其不可繪畫也。”"
                },
                {
                    "paragraph": "夢中哦七言，玉丹已入懷。一語遭綽虐，失身墮蓬萊。蓬萊至今空，護短不養才。",
                    "zhushu": "縯：退之記夢詩云：“壯非少者我七言，六字常語一字難。我以指撮白玉丹，行且咀嚼行詰盤。口前截断第二句，綽虐顧我顔不歡。乃知仙人未賢聖，護短慿愚邀我敬。”"
                },
                {
                    "paragraph": "上界足官府，",
                    "zhushu": "援：退之詩：“上界眞人足官府，豈如散仙鞭笞鸞鳳終日相追陪。”"
                },
                {
                    "paragraph": "謫仙應退休。",
                    "zhushu": "厚：太白對酒憶賀监詩序：太子實客賀公於長安紫極宫，一見予，呼爲“謫仙人”。"
                },
                {
                    "paragraph": "可怜呉與蘇，骯髒雪滿頭。",
                    "zhushu": "次公：後漢趙一詩：“伊優北堂上，骯髒𠋣門邊。”音亢葬蓋髙抗倖直皃。"
                },
                {
                    "paragraph": "終當却與元丹子，𥬇指東海乗桴浮。",
                    "zhushu": "縯：論語：道不行，乗桴浮于海。",
                    "type": 2
                },
                {
                    "paragraph": "次韻聦上人見寄",
                    "zhushu": "次公：杭州僧也。",
                    "type": 2
                },
                {
                    "paragraph": "前身夲同社，",
                    "zhushu": "次公：同社，縁陶潜輩與廬山逺師結白蓮社，故有此字。"
                },
                {
                    "paragraph": "𪧐業獨臨邊。一悟鏡空老，",
                    "zhushu": "厚：髙僧傳：洛陽香山寺鏡空遊錢塘，至孤山寺西，餒甚，因臨流出涕。俄有梵僧顧空𥬇曰：“頗億講法華於同徳寺。”平空莫測其由。僧曰：“子應爲飢火所燒，不暇憶故事。”乃探嚢岀一棗，大如拳許，曰：“吾國所産，食之者，上智知過去未來事，下智止知前生事耳。”空因啖棗，掬泉飲之，枕石而寢，頃刻乃悟，憶講經於同徳寺，如昨日焉。"
                },
                {
                    "paragraph": "始知圎澤賢。",
                    "zhushu": "縯：圎澤傳：李源居洛惠林寺，與僧圎澤遊甚密。一日相約遊青城、峨眉，舟至南浦，見婦人錦襠負甖而汲者，澤望而泣曰：“吾當爲此婦人子，孕三歳矣。今旣見，無可逃者。後十二年中秋月夜，杭州天笁寺外當與公相見。”至暮，澤亡而婦乳。後十二年，源自洛適呉，赴其約，聞葛洪川畔有牧童叩牛角而歌，乃圎澤也。源問：“澤公徤否？”苔曰：“李公眞信士，然俗縁未盡，愼勿相近。”"
                },
                {
                    "paragraph": "歸心忘犢佩，",
                    "zhushu": "援：龔遂爲渤海太守，見民帶持刀劒者，曰：“何爲帶牛佩犢？”"
                },
                {
                    "paragraph": "生術寄羊鞭。",
                    "zhushu": "縯：莊子：“善養生者，如牧羊然，視其後者而鞭之。”"
                },
                {
                    "paragraph": "不似歐陽子，空留六一泉。",
                    "zhushu": "次公：歐陽永叔雖不到杭州，而惠勤師思之，因所居有甘泉湧岀，遂名之曰六一泉。六一，歐公自號六一居士。詩意似言：我曽作抗守倅，有事迹，豈似歐公有空名而已哉！",
                    "type": 2
                },
                {
                    "paragraph": "次韻王雄州還朝留別",
                    "zhushu": "",
                    "type": 2
                },
                {
                    "paragraph": "老李威名八十年，",
                    "zhushu": "次公：老李，指言李允則也。先生作詩在元祐八年，逆数八十年，則宋眞宗時也。景徳二年正月，宋眞宗以契丹𥘉和，易置守將，召樞宰議可適用者，首選公知雄州，而御筆署名於𥿄。公在雄凡十四年，事見李復圭所作李氏家傳。自景徳二年至元祐八年，則八十九年也。"
                },
                {
                    "paragraph": "壁間精悍見遺顔。自聞出守風流似，稍覺承平氣象還。但遣詩人歌枤杜，",
                    "zhushu": "縯：詩：“枤杜勞還役也。”"
                },
                {
                    "paragraph": "不妨侍女唱陽𨵿。",
                    "zhushu": "厚：王維詩：“勸君更盡一杯酒，西岀陽関無故人。”後人歌以爲曲。"
                },
                {
                    "paragraph": "内朝接武知何日，",
                    "zhushu": "次公：天子之朝有二：曰治朝，曰外朝，曰燕朝。皇帝多御燕朝，即内朝者也。"
                },
                {
                    "paragraph": "白髮羞歸供奉班。",
                    "zhushu": "任：杜詩：“憶昨逍遥供奉班。”○厚：古詩：“投老歸來供奉班。”",
                    "type": 2
                },
                {
                    "paragraph": "詹守携酒見過用前韻作詩聊復和之",
                    "zhushu": "",
                    "type": 2
                },
                {
                    "paragraph": "箕踞狂歌老瓦盆，",
                    "zhushu": "縯：莊子妻死，惠子弔之，莊子方箕踞鼔盆而歌。○厚：杜子美少年行：莫𥬇田家老瓦盆。"
                },
                {
                    "paragraph": "燎毛燔肉似𦍑渾。",
                    "zhushu": "次公：羗渾，西方之戎，如唐書載“吐蕃、羗渾犯塞”，即此也。“燎毛燔肉”，蓋其俗然矣。"
                },
                {
                    "paragraph": "傳呼草市來携客，洒掃漁磯共置樽。山下黄童争看舞，江干白骨已衘恩。",
                    "zhushu": "時詹方議葬暴骨。"
                },
                {
                    "paragraph": "孤雲落日西南望，長羡歸鴉自識村。",
                    "zhushu": "增刋：次公：黄童，謂小兒。退之云“黄童白叟”是已。",
                    "type": 2
                },
                {
                    "paragraph": "荅周循州",
                    "zhushu": "",
                    "type": 2
                },
                {
                    "paragraph": "蔬飯藜牀破衲衣，",
                    "zhushu": "厚：傳燈録：瓉和尚歌云：身披一破衲。"
                },
                {
                    "paragraph": "掃除習氣不吟詩。前生自是盧行者，",
                    "zhushu": "次公：盧行者即曹溪六祖也。曹溪在韶州，蓋用嶺南事也。"
                },
                {
                    "paragraph": "後學過呼韓退之。未敢叩門求夜話，時叨送米續晨炊。",
                    "zhushu": "厚：韓信傳：亭長妻晨炊蓐食。"
                },
                {
                    "paragraph": "知君清俸難多輟，且覔黄精與療飢。",
                    "zhushu": "縯：詩：“泌之洋洋，可以療飢。”○安國：抱朴子内篇云：黄精一名兎竹，一名救窮，一名垂珠。服花勝實，服實勝根。",
                    "type": 2
                },
                {
                    "paragraph": "次韻惠循二守相㑹",
                    "zhushu": "",
                    "type": 2
                },
                {
                    "paragraph": "共惜相從一寸隂，",
                    "zhushu": "厚：淮南子：“聖人不貴赤壁，而重尺寸之隂，以時難得而易失也。”"
                },
                {
                    "paragraph": "酒盃雖淺意殊深。且同月下三人飲，",
                    "zhushu": "縯：李白詩：“舉杯邀明月，對影成三人。”"
                },
                {
                    "paragraph": "莫作天涯萬里心。",
                    "zhushu": "厚：古詩：“相去萬里餘，各在天一涯。”○任：杜詩：“蟄龍三冬卧，老鶴萬里心。”"
                },
                {
                    "paragraph": "東嶺近開松菊徑，",
                    "zhushu": "援：陶潜歸去來云：“三徑就荒，松菊猶存。”"
                },
                {
                    "paragraph": "南堂𥘉絶斧斤音。知君善頌如張老，",
                    "zhushu": "縯：礼記：晋献文子成室，張老曰：“美哉輪焉，美哉奐焉。歌於斯，哭於斯，聚國族於斯。”君子謂之善頌善禱。"
                },
                {
                    "paragraph": "猶望𢹂壷更一臨。",
                    "zhushu": "厚：杜牧之詩：“與客𢹂壷上翠微。”",
                    "type": 2
                },
                {
                    "paragraph": "又次韻二守同訪新居二首",
                    "zhushu": "",
                    "type": 2
                },
                {
                    "paragraph": "數畒蓬蒿古縣隂，曉牎清快夜堂深。",
                    "zhushu": "厚：梅聖俞詩：“萬蟻戰酣春晝永，五星明處夜堂深。”"
                },
                {
                    "paragraph": "也知卜築非眞宅，",
                    "zhushu": "厚：杜甫秋日詠懷詩注：“平生多病，卜築遣懐。”○仔：白楽天詩：“亦知官舎非眞宅，且斸山櫻滿院裁。”又列子云：“歸其真宅。”"
                },
                {
                    "paragraph": "聊欲跏趺看此心。",
                    "zhushu": "次公：楞嚴經云：“結跏趺坐。”白楽天酬錢貟外詩：“煩君想我看心座，报道心空無可看。”"
                },
                {
                    "paragraph": "聞道携壷問竒字，",
                    "zhushu": "縯：前漢揚雄傳：“鉅鹿侯已嘗從雄學竒字。”"
                },
                {
                    "paragraph": "更冝登木助徽音。",
                    "zhushu": "次公：礼記檀弓篇：孔子之故人曰原壤，其母死，夫子助之沐椁。原壌登木曰：“乆矣，予之不託於音也。”歌曰：“貍首之班然，執女手之卷然。”"
                },
                {
                    "paragraph": "相娯北戸江千頃，直下都無地可臨。",
                    "zhushu": "厚：玉簡栖頭陀寺碑云：“飛閣迤邐，下臨無地。”",
                    "type": 2
                },
                {
                    "paragraph": "此生眞欲老墻隂，却掃都忘歳月深。",
                    "zhushu": "縯：後漢：“馮衍閉門却掃。”又晋書：“葛洪閉門却掃，末嘗交遊。”"
                },
                {
                    "paragraph": "拔薤已觀賢守政，",
                    "zhushu": "援：後漢龐參爲漢陽太守。郡人任棠有志節，參到，乃先候之。棠不與言，但以薤一本、水一盂置屏前，抱孫兒伏戸下。參思其微𣅀，曰：“水欲吾清，拔薤欲吾擊疆宗；抱孫兒當户下，欲吾開門恤孤。”遂歎息而還。"
                },
                {
                    "paragraph": "折蔬聊慰故人心。",
                    "zhushu": "厚：陶淵明詩：“窮巷隔深轍，頗回故人車。歡然酌春酒，折我園中蔬。”"
                },
                {
                    "paragraph": "風流賀監常呉語，",
                    "zhushu": "次公：賀監謂賀季眞也。李白詩云：“風流賀季眞。”杜詩云：“賀監雅呉語，在位常清狂。”"
                },
                {
                    "paragraph": "憔悴鍾儀獨楚音。",
                    "zhushu": "縯：左傳成九年：晋侯觀于軍府，見鍾儀而問之，曰：“鄭人所献楚囚也。”使稅之，問其族，曰：“伶人也。”與之琴，操南音。"
                },
                {
                    "paragraph": "治狀兩邦俱第一，潁川歸去肯重臨。",
                    "zhushu": "厚：前漢：“黄覇爲潁川太守，治爲天下第一。徴守京兆尹，坐事貶。又詔歸潁川，治如其前。”刘夢得酬柳柳州贈别云：“重臨事異黄丞相，三黜名慙柳土師。”",
                    "type": 2
                },
                {
                    "paragraph": "循守臨行出小鬟復用前韻",
                    "zhushu": "",
                    "type": 2
                },
                {
                    "paragraph": "學語雛鸎在柳隂，臨行呼出翠帷深。",
                    "zhushu": "子仁：杜牧詩云：“翠帷暮卷佳人出。”"
                },
                {
                    "paragraph": "通家不隔同年靣，",
                    "zhushu": "二守同年家。"
                },
                {
                    "paragraph": "得路方知異日心。",
                    "zhushu": "縯：唐摭言：進士㑹燕曲江，崔彖請告假不赴，乃以彫𨏥載妓遊觀，爲團司所發。崔沆爲主罰録事，判之云：“深攙蓆㡌，密映氊車。紫陌㝷春，便隔同年之靣；青雲得路，可知異日之心。”"
                },
                {
                    "paragraph": "趂着春衫游上苑，要求國手教新音。嶺梅不用催歸騎，截鐙須防舊所臨。",
                    "zhushu": "循守近爲韶倅。○厚：天宝遺事：姚元崇𥘉牧荆州，三年受代日，闔境民吏泣擁馬首，遮道不使去。所乗之馬鞭鐙，民皆截留。",
                    "type": 2
                },
                {
                    "paragraph": "次韻子由贈呉子野先生二絶句",
                    "zhushu": "",
                    "type": 2
                },
                {
                    "paragraph": "馬迹車輪滿四方，",
                    "zhushu": "厚：仙傳拾遺：周穆王少好神仙之道，欲使車轍馬迹，㴜於天下。"
                },
                {
                    "paragraph": "若爲閉著小茆堂。仙心欲捉左元放，",
                    "zhushu": "縯：左慈，字元放。曹操欲於座上収殺之，慈乃郤入壁中。或見於市者，又捕之，而市人皆変形與慈同，莫知誰是。後人逢慈於陽城山頭，因復逐之，遂走入羊羣，莫知所取。"
                },
                {
                    "paragraph": "癡疾還同顧長康。",
                    "zhushu": "援：顧愷之，字長康。丗傳愷之之有三絶：才絶、書絶、癡绝。",
                    "type": 2
                },
                {
                    "paragraph": "江令蒼苔圍故宅，謝家語燕集華堂。",
                    "zhushu": "次公：江令，江揔也，爲陳之中書令。謝家，謝安之族也。刘禹錫金陵五題，其一江令宅云：“南朝辝臣北朝客，帰來惟見秦淮碧。池臺竹樹三畒餘，至今人道江家宅。”其一烏衣巷云：“朱雀橋邊野草花，烏衣巷口夕陽斜。舊來王謝堂前燕，飛入㝷常百姓家。”"
                },
                {
                    "paragraph": "先生𥬇說江南事，秪有青山繞建康。",
                    "zhushu": "次公：建康，乃晋与陳之所都，今之江寕府也。",
                    "type": 2
                },
                {
                    "paragraph": "次韻王鬱林",
                    "zhushu": "",
                    "type": 2
                },
                {
                    "paragraph": "晚塗流落不堪言，海上春泥不自翻。漢使節空餘皓首，",
                    "zhushu": "縯：漢書：蘇武使匈奴，單于欲降之，令牧羊海上。武持節牧羊，莭髦尽落。○子仁：李陵与穌武書云：丁年奉使，皓首而歸。"
                },
                {
                    "paragraph": "故侯𤓰在有頽垣。",
                    "zhushu": "援：漢書言：邵平者，故秦東陵侯，種𤓰於長安東門外。"
                },
                {
                    "paragraph": "平生多難非天意，此去殘年盡主恩。誤辱使君相抆拭，寜聞老鶴更乗軒。",
                    "zhushu": "縯：左：衛懿公好鶴，鶴有乗軒者。",
                    "type": 2
                },
                {
                    "paragraph": "和孫叔静兄弟李端叔唱和",
                    "zhushu": "",
                    "type": 2
                },
                {
                    "paragraph": "病骨瘦欲折，霜髯籋更踈。喜聞新國政，",
                    "zhushu": "次公：周礼：刑新國，用輕典。新國，指言建申靖國時也。"
                },
                {
                    "paragraph": "兼得故人書。",
                    "zhushu": "子仁：杜詩：深慙長者轍，重得故人書。"
                },
                {
                    "paragraph": "秉燭眞如夢，",
                    "zhushu": "次公：杜詩：夜闌更秉燭，相對如夢寐。"
                },
                {
                    "paragraph": "傾杯不敢餘。天涯老兄弟，懷抱幾時攄。",
                    "zhushu": "子仁：杜詩：濁醪必在眼，盡酔攄懷抱。",
                    "type": 2
                },
                {
                    "paragraph": "廣倅蕭大夫借前韻見贈復和荅之二首",
                    "zhushu": "",
                    "type": 2
                },
                {
                    "paragraph": "生還粗勝虞，",
                    "zhushu": "縯：呉志：孫權怒虞翻，徙交州，在南十餘年。"
                },
                {
                    "paragraph": "早退不如踈。",
                    "zhushu": "援：前漢䟽廣、䟽受叔姪致仕而歸，當時以爲榮。"
                },
                {
                    "paragraph": "垂死𥘉聞道，",
                    "zhushu": "子仁：傳燈録：神瓉禅師，其師謂法說法師㪯唱百丈門風，其師於言下感悟，曰：“何其垂死得極則事。”"
                },
                {
                    "paragraph": "平生誤信書。",
                    "zhushu": "次公：柳子厚詩：信書成自誤，經事漸知非。"
                },
                {
                    "paragraph": "風濤驚半夜，疾病送災餘。頼有蕭夫子，幽懐得少攄。",
                    "zhushu": "",
                    "type": 2
                },
                {
                    "paragraph": "心閑詩自放，筆老語翻踈。贈我皆彊韻，",
                    "zhushu": "次公：朱書天筠爲文，能用強韵，毎公宴坐並作詞必妍美。"
                },
                {
                    "paragraph": "知君得異書。",
                    "zhushu": "縯：蔡邕入呉，得王充論衡，常祕玩以爲談助。自呉還許，人稱其才。淮曰：“不見異人，當得異書也。”"
                },
                {
                    "paragraph": "滔滔沮溺是，",
                    "zhushu": "援：論語：長泪曰：“滔滔者，天下皆是也。”"
                },
                {
                    "paragraph": "綽綽孟生餘。",
                    "zhushu": "縯：孟子公孫丑篇：豈不綽綽然有餘裕哉！"
                },
                {
                    "paragraph": "一𥬇滄溟側，應無憤可攄。",
                    "zhushu": "",
                    "type": 2
                },
                {
                    "paragraph": "次韻鄭介夫二首",
                    "zhushu": "",
                    "type": 2
                },
                {
                    "paragraph": "一落泥塗迹愈深，",
                    "zhushu": "次公：左傳：趙孟謂其縣大夫曰：“吾子辱在泥塗乆矣，武之罪也。”"
                },
                {
                    "paragraph": "尺薪如桂米如金。",
                    "zhushu": "厚：戰國策：蘇秦謂楚王曰：“楚國之食貴於玉，薪貴於桂。”"
                },
                {
                    "paragraph": "長庚到暁空陪月，",
                    "zhushu": "縯：退之詩：東方未明大星没，獨有太白配殘月。"
                },
                {
                    "paragraph": "太歳今年合守心。",
                    "zhushu": "次公：太歳守心，豊歳之祥也。唐權徳輿有頌。○子仁：後漢郎顗順帝時上書，其三事略云：孝経鉤命史曰：“歳星守心年榖登。”"
                },
                {
                    "paragraph": "相與齧氊持漢節，",
                    "zhushu": "援：蘇武在匈奴中十九年，食雪與氊毛并咽之，得不死。後又杖節牧羊海上，終不失漢節也。"
                },
                {
                    "paragraph": "何妨振履出商音。",
                    "zhushu": "縯：莊子：曽子居衛，三月不舉火，十年不製衣，曵履而歌啇頌，声滿天地，若出金石。"
                },
                {
                    "paragraph": "孤雲倦鳥空來往，",
                    "zhushu": "厚：陶渊明帰去来云：雲無心而出岫，鳥倦飛而知還。"
                },
                {
                    "paragraph": "自要閑飛不作霖。",
                    "zhushu": "次公：“閑飛”以言倦鳥，“不作霖”以言孤雲。",
                    "type": 2
                },
                {
                    "paragraph": "一生憂患萃殘年，心似驚蠶未易眠。海上偶來期汗漫，",
                    "zhushu": "縯：淮南子：盧遨遊乎北海，見若士謂曰：“吾與汗漫期於九垓之外，吾不可以乆駐也。”云云。"
                },
                {
                    "paragraph": "葦間猶得見寅縁。",
                    "zhushu": "援：莊子：漁父與孔子旣言而去，乃刺舡而往，寅縁葦間。"
                },
                {
                    "paragraph": "良醫自要經三折，",
                    "zhushu": "厚：左傳：三折肱為良毉也。"
                },
                {
                    "paragraph": "老將何妨敗兩甄。",
                    "zhushu": "次公：晋書：周訪討杜曾，將戰，設左右甄，訪自領中軍，令曰：“一甄敗，鳴鳴鼔。”自旦至申，兩甄皆敗。訪聞鼔音，乃選精騎自赴之，曽遂大潰也。"
                },
                {
                    "paragraph": "収取桑榆種梨棗，",
                    "zhushu": "縯：後漢光武降玺書勞馮異曰：“始虽垂翅回谿，終能奮翼黽池，可謂失之東隅，収之桑榆也。”○次公：梨棗，蓋眞誥所謂“交梨火棗，已生君心中”也。"
                },
                {
                    "paragraph": "祝君眉壽似増川。",
                    "zhushu": "援：七月詩云：以介眉壽。又天保云：“如川之方至，以莫不増。”",
                    "type": 2
                },
                {
                    "paragraph": "次韻韶守狄大夫見贈二首",
                    "zhushu": "",
                    "type": 2
                },
                {
                    "paragraph": "華髮蕭蕭老遂良，",
                    "zhushu": "禇河南帖云：“即日遂良，湏髪尽白。”蓋謪長沙時也。"
                },
                {
                    "paragraph": "一身萍桂海中央。無錢種菜爲家業，有病安身是藥方。才踈正𩔖孔文舉，",
                    "zhushu": "縯：後漢孔融，字文㪯。本傳云：“融負其髙氣，志在靖難，而才踈意廣，迄无成功。”"
                },
                {
                    "paragraph": "癡絶還同顧長康。",
                    "zhushu": "厚：頋愷之，字長康，晋代人。夲傳云：“有三絶：才絶，書絶，癡絶。”"
                },
                {
                    "paragraph": "萬里歸來空泣血，七年供奉殿西郎。",
                    "zhushu": "厚：迩英閣在延和殿西廊下。",
                    "type": 2
                },
                {
                    "paragraph": "森森畫㦸擁朱輪，",
                    "zhushu": "縯：韋蘇州詩云：“兵衛森畫㦸，宴寢凝淸香。”"
                },
                {
                    "paragraph": "坐詠梁公斍有神。",
                    "zhushu": "援：梁公，狄仁傑也。"
                },
                {
                    "paragraph": "白傅閑遊空誦句，",
                    "zhushu": "見楽天呉郡詩石序。○次公：楽天爲蘇州時，有旬宴詩刻序云：韋在此州，歌詩甚多。有郡宴詩云：“兵衞森畫㦸，宴寢凝淸香。”最爲警策。今刻此篇于石，傳于將來。因以予旬宴一章，亦附于後也。詩句，蓋誦其“森㦸”“凝香”之句也。"
                },
                {
                    "paragraph": "拾遺窮老敢論親。",
                    "zhushu": "見子美贈狄明府詩。○厚：子美贈狄博斉詩云：“梁公曽孫我姨弟，不見十年官済済。”"
                },
                {
                    "paragraph": "東海莫懷踈受意，",
                    "zhushu": "縯：前漢：踈受不待年而從其叔廣致仕，帰於東海。"
                },
                {
                    "paragraph": "西風幸免庾公塵。",
                    "zhushu": "援：晋王導𢙣庾亮專權，毎遇西風，甞以扇障靣曰：“元規塵汙人。”"
                },
                {
                    "paragraph": "爲公過嶺傳新唱，催發寒梅一信春。",
                    "zhushu": "趙梅謂之信，以其報春之信息也。",
                    "type": 2
                },
                {
                    "paragraph": "次韻韶倅李通直二首",
                    "zhushu": "",
                    "type": 2
                },
                {
                    "paragraph": "一篇瀧吏可書紳，",
                    "zhushu": "次公：瀧吏，退之叙其得罪之詩也。論語：子張書諸紳。"
                },
                {
                    "paragraph": "莫向長沮更問津。",
                    "zhushu": "縯：長沮、桀溺耦而耕，孔子過之，使子路問津焉。"
                },
                {
                    "paragraph": "老去常憂伴新鬼，",
                    "zhushu": "厚：左傳：夏父非忌爲宗伯，尊使公且明問曰：“吾見新鬼大，故鬼少。”"
                },
                {
                    "paragraph": "歸來且喜是陳人。",
                    "zhushu": "次公：莊子寓言篇：人而無人道，此之謂陳人。"
                },
                {
                    "paragraph": "曽陪令尹蒼髯古，又見郎君白髮新。",
                    "zhushu": "次公：令尹，指李倅之父也。郎君，言李倅也。古人於識其父而又識其子，則謂爲郎君。如李義山与令狐綯詩：郎君官貴施行馬。○子仁：李白詩云：朱顔彫落尽，白髮一何新。"
                },
                {
                    "paragraph": "迴首天涯一惆悵，却登梅嶺望楓宸。",
                    "zhushu": "次公：梅嶺，大庾嶺也。楓宸，天子之殿庭也。文選何平叔景福殿賦：芸若充庭，槐楓被宸。",
                    "type": 2
                },
                {
                    "paragraph": "青山秪在古城隅，",
                    "zhushu": "次公：青山，指言舒州之山也。"
                },
                {
                    "paragraph": "萬里歸來卜築𥘉。",
                    "zhushu": "子功：按先生与李惟熈帖云：偶得生還，平生爱龍舒風土，欲卜居爲終老之計。"
                },
                {
                    "paragraph": "㑹見四山朝鶴駕，",
                    "zhushu": "次公：四山亦應是舒州之山，但未詳其名。如潜山上有左慈鍊丹処，有孔、左二眞人潭，而天柱山尤多異迹，則其地爲仙居舊矣，故云“朝鶴駕”也。"
                },
                {
                    "paragraph": "更看三李跨鯨魚。",
                    "zhushu": "縯：杜詩：若逢李白騎鯨魚，道甫問訊今何如。"
                },
                {
                    "paragraph": "欲從抱朴傳家學，",
                    "zhushu": "次公：葛洪，自号抱朴子。従祖玄，呉時斈道得仙，以其鍊丹祕術綬弟子鄭隠，而洪乃就隠更斈其法焉。"
                },
                {
                    "paragraph": "應怪中郎得異書。",
                    "zhushu": "縯：蔡邕爲中郎將，得王充論衡以爲護助，時人称其才進。或曰：“不見異人，當得異書。”"
                },
                {
                    "paragraph": "待我丹成馭風去，",
                    "zhushu": "援：列子：馭風而行。○子仁：李白詩：待吾還丹成，投迹帰此地。"
                },
                {
                    "paragraph": "借君瓊佩與霞琚。",
                    "zhushu": "僕昔爲開封幕，先公為赤令，暇日相与論内外丹，且出其丹示僕。今三十年，而見君曲江，同遊南華𪧐山水間数日，道舊感歎，且勸我卜居於舒，故詩中皆及之。○次公：退之詩云：乞君飛霞佩，与我相頡頏。",
                    "type": 2
                },
                {
                    "paragraph": "和陽行先",
                    "zhushu": "用鬱孤臺韻。",
                    "type": 2
                },
                {
                    "paragraph": "室空惟法喜，心定有天游。",
                    "zhushu": "縯：維摩經云：以法喜爲妻。○厚：莊子：室无空虚，則婦姑勃溪；心无天游，則六鑿相攘。"
                },
                {
                    "paragraph": "摩詰元無病，",
                    "zhushu": "次公：維摩詰言：如我此病，非眞非有。"
                },
                {
                    "paragraph": "湏洹不入流。",
                    "zhushu": "次公：金剛經頌：陁洹名爲入流，而實无所入。"
                },
                {
                    "paragraph": "苦嫌㝷直枉，",
                    "zhushu": "縯：孟子：枉尺直㝷者，以利言也。如以利，則在㝷直尺而利，亦可爲与？"
                },
                {
                    "paragraph": "坐待寸田秋。",
                    "zhushu": "援：黄庭經云：寸田尺宅可理生。"
                },
                {
                    "paragraph": "雖未麒麟閣，",
                    "zhushu": "縯：前漢宣帝啚畫功臣傳：陸侯之属於麒麟閣也。"
                },
                {
                    "paragraph": "已逃鸚鵡洲。",
                    "zhushu": "次公：玉泉子云：刘允章謂皮日休曰：“君何以輕穆判官？鸚鵡洲在此，即黄祖沉祢衡之所。”一席爲之懼。"
                },
                {
                    "paragraph": "酒醒風動竹，",
                    "zhushu": "養源：唐李益詩：開簾風動竹，疑是故人來。"
                },
                {
                    "paragraph": "夢斷月窺樓。衆謂元德秀，",
                    "zhushu": "縯：唐元德秀，字紫芝。"
                },
                {
                    "paragraph": "自稱陽道州。",
                    "zhushu": "援：唐陽城，字亢宗，爲道州刺史。"
                },
                {
                    "paragraph": "拔葵終相魯，",
                    "zhushu": "縯：史記：公儀休相魯，帰其家，食茹而美，拔其園葵而弃之。"
                },
                {
                    "paragraph": "辟榖㑹封留。",
                    "zhushu": "厚：前漢張良傳：漢封功臣，帝欲封良齊三万户。良曰：“始臣起下邳，与上㑹留，此天授陛下，願封留足矣。”良性多疾，即導引，不食榖。"
                },
                {
                    "paragraph": "用舎俱無礙，飄然不繫舟。",
                    "zhushu": "縯：莊子：泛泛乎若不繫之舟。",
                    "type": 2
                },
                {
                    "paragraph": "和猶子遲贈孫志舉",
                    "zhushu": "再和見後。",
                    "type": 2
                },
                {
                    "paragraph": "軒裳大爐韛，陶冶一丗人。",
                    "zhushu": "次公：軒，車。裳，服也。爐，所以熾火。韛，所以扇風也。陶，所以挻土爲器。冶，所以鑄金爲器也。"
                },
                {
                    "paragraph": "從横落模範，誰復甘飢貧？可憐方回癡，𥘉不疑嘉賔。",
                    "zhushu": "縯：晋郄：愔，字方回。子超，宇嘉賔。桓温懷不軌，超爲之謀。以愔忠於王室，不令知之。及超死，愔哭之成疾。後見其一箱書，乃悉与温往反宻計。愔於是大怒曰：“小子死恨晚矣。”"
                },
                {
                    "paragraph": "頗念懐祖黠，瞋兒與兵姻。",
                    "zhushu": "厚：晋王述，字懷祖，子坦之，爲桓温長史。温欲爲子求婚於坦之。及還省父，而述爱坦之，虽長大，猶抱置𦡀上。坦之因言温意，述大怒，遽排下，曰：“汝竟癡耶？詎可畏温面而以女妻兵也。”"
                },
                {
                    "paragraph": "失身墮浩渺，投老無涯垠。",
                    "zhushu": "次公：先生詩意謂人皆樂冨貴，如超預温之謀，坦之從温之婚，皆爲超冨貴。而超之父以癡而後怒其謀，坦之之父以黠而早不從其請。然其爲惡桓温一也。奈何二子本意在圗冨貴乎？因以自言其不善於謀冨貴，而至於流落耳。"
                },
                {
                    "paragraph": "回看十年舊，誰似數子眞。孫郎表獨立，霜㦸交重闉。深居不汝覿，豈問親與鄰。連枝皆秀傑，英氣推伯仁。",
                    "zhushu": "次公：伯仁，周顗也。顗足弟三人，曰顗、嵩、謨。顗爲最勝，故曰推伯仁。"
                },
                {
                    "paragraph": "我從海外歸，喜及崆峒春。",
                    "zhushu": "次公：崆峒，䖍州，今贛州也。"
                },
                {
                    "paragraph": "新年得異書，",
                    "zhushu": "見前次韻李通直詩注。"
                },
                {
                    "paragraph": "西郭有𨓜民。",
                    "zhushu": "掦行先以登眞隠訣見借。○祖可：登眞隠訣，梁真白先生所述。"
                },
                {
                    "paragraph": "小孫又過我，歡若平生親。清詩五百言，句句皆絶倫。養火雖未伏，要是丹砂銀。",
                    "zhushu": "善權按古嵩子丹砂行伏丹訣：丹砂五兩，結汞爲砂子，養火七日爲玉笋，銷之爲銀。又大洞錬真寳經曰：將丹砂修錬，伏火後鼓成白銀，名之爲一返也。將白銀化出砂，令伏火鼔之爲黄化銀，名之爲二返也。"
                },
                {
                    "paragraph": "我家六男子，",
                    "zhushu": "次公：六男子謂迈、迨、過、遲、适、逺也。"
                },
                {
                    "paragraph": "朴學非時新。詩詞各璀燦，老語徒周諄。",
                    "zhushu": "子仁：左傳言趙孟年未五十，而諄二焉，如八九十者。"
                },
                {
                    "paragraph": "願言敦𪧐好，永與竹林均。",
                    "zhushu": "縯：晋書：嵆康、阮籍之属，爲“竹林七賢”之遊。"
                },
                {
                    "paragraph": "六子豈可忘，從我屢厄陳。",
                    "zhushu": "援：論語：從我於陳、蔡者，皆不及門也。任：莊云：孔子陳、蔡之厄。",
                    "type": 2
                },
                {
                    "paragraph": "用前韻再和霍大夫",
                    "zhushu": "前和陽行先韻。",
                    "type": 2
                },
                {
                    "paragraph": "文字先生飲，",
                    "zhushu": "謂劉執中。○縯：退之詩：不解文字飲，惟能醉紅裙。"
                },
                {
                    "paragraph": "江山清獻遊。",
                    "zhushu": "次公：清献，趙恱道也。刻趙諄公皆知䖍州。"
                },
                {
                    "paragraph": "典刑傳父老，",
                    "zhushu": "援：詩：雖無老成人，尚有典刑。"
                },
                {
                    "paragraph": "樽爼繼風流。度嶺逢梅雨，",
                    "zhushu": "任：周處風土記云：夏至前雨，名“黄梅雨”，沾衣服皆敗黦。又，埤雅云：今江湘二浙，四五月間，梅欲黄落，則水潤土溽，柱礎皆汗，蒸欎成雨，謂之“梅雨”。故自江以南，三月雨謂之“迎梅”，五月雨謂之“送梅”。而老杜梅雨詩云：“南京西浦道，四月熟黄梅。”"
                },
                {
                    "paragraph": "還家指麥秋。",
                    "zhushu": "次公：礼記月令：孟夏之月，麥秋至。蔡邕月令章句云：百榖各以𥘉生爲春，熟爲秋，故麥以孟夏爲秋也。今云“指麥秋”，則言四月末也。"
                },
                {
                    "paragraph": "自慙鴻鴈侣，争集稻梁洲。",
                    "zhushu": "次公：廣絶交論：分鴈鶩之稻粱。又，庾信詠鴈詩：稻梁俱可恋，飛去復飛還。又，杜詩：君聽鴻鴈響，恐致稻梁難。"
                },
                {
                    "paragraph": "野闊横𩀱練，",
                    "zhushu": "次公：章、貢二水也。謝玄暉詩：澄江静如練。"
                },
                {
                    "paragraph": "城堅聳百樓。",
                    "zhushu": "子仁：後漢公孫瓉云：兵法：百楼不攻。"
                },
                {
                    "paragraph": "行看鳯尾詔，",
                    "zhushu": "厚：紀聞譚：晋元帝踐祚，凡諸侯牋奏，批之曰“諾”，而草書若字之尾，如鳯尾形，故謂之鳯尾詔焉。"
                },
                {
                    "paragraph": "却下虎頭州。",
                    "zhushu": "虎頭本䖍州。次公：言常州，蓋虎頭顧愷之也。愷之，晋陵無錫人。無鍚乃今常州。盖是時先生乞居常州也。先生有曰“在常州”。○祖可：杜陵集：皮陸詩：君批鳯尾詔，我住虎頭巖。"
                },
                {
                    "paragraph": "君意已呉越，我行無去留。歸途應食粥，乞米使君舟。",
                    "zhushu": "縯：顔魯公乞米於李太夫，云：“拙於生事，㪯家食粥而已数月。今又罄乏，實用憂煎。”見法帖中。",
                    "type": 2
                },
                {
                    "paragraph": "用前韻再和許朝奉",
                    "zhushu": "",
                    "type": 2
                },
                {
                    "paragraph": "髙門元丗舊，客路晚追遊。清絶聞詩語，䟽通豈法流。",
                    "zhushu": "縯：漢藝文志：法家者流。"
                },
                {
                    "paragraph": "傳家有衣鉢，",
                    "zhushu": "次公：禅家相傳法，謂之傳衣鉢。唐狀元以下，往謝主司，其有與主司同科名者，謂之謝衣鉢。出唐摭言。今指言其家傳之斈耳。"
                },
                {
                    "paragraph": "斷獄盡春秋。",
                    "zhushu": "次公：如雋不疑断戾太子事是也。○子仁：前漢五行志：上使吕歩舒治淮南獄，以春秋誼顓断於外，不請。"
                },
                {
                    "paragraph": "邂逅陪車馬，㝷芳謝眺洲。",
                    "zhushu": "縯：謝眺詩有曰：芳洲採杜若。"
                },
                {
                    "paragraph": "凄凉望郷國，得句仲宣樓。",
                    "zhushu": "厚：魏王粲字仲宣，作登楼賦。○次公：梁元帝詩云：“朝岀屠羊縣，夕返仲宣樓。”凡詩四句，以第一句對三句，以第二句對四句，謂之扇對。蓋出於白氏金針云。然至梅垩俞作續金針，乃引前人詩有云：“昔時花下留連飲，暖日夭桃鸎亂啼。今日江邊容易别，淡煙衰草馬頻嘶。”以證其格。今此兩聮，即其格矣。"
                },
                {
                    "paragraph": "恨賦投湘水，",
                    "zhushu": "縯：賈誼爲長沙王太傅，意不自得，作賦投之湘水，以弔屈原。"
                },
                {
                    "paragraph": "悲歌祀柳州。",
                    "zhushu": "厚：柳子厚謫柳州，死爲羅池神。韓退之爲作廟碑，又作迎享送神詩遺柳民，俾歌以祀焉。"
                },
                {
                    "paragraph": "何如五字律，相與一樽留。更約登塵外，",
                    "zhushu": "次公：塵外，亭名，䖍州勝景也。"
                },
                {
                    "paragraph": "歸時月滿舟。",
                    "zhushu": "子仁：傳燈録：慧禅師唱曰：“夜静水寒魚不食，滿船空載月明歸。”",
                    "type": 2
                },
                {
                    "paragraph": "用前韻再和孫志舉",
                    "zhushu": "",
                    "type": 2
                },
                {
                    "paragraph": "人衆者勝天，天定亦勝人。",
                    "zhushu": "縯：申包胥謂伍子胥曰：“人衆者勝天，天定亦能勝人。”"
                },
                {
                    "paragraph": "鄧通豈不冨，",
                    "zhushu": "厚：文帝使善相人者相鄧通，曰：“當貧餓死。”上曰：“能富通者在我，何說貧？”於是賜通蜀嚴道銅山，得自鑄錢。鄧氏錢布天下。"
                },
                {
                    "paragraph": "郭解安得貧。",
                    "zhushu": "縯：漢武徙豪茂陵，郭觧貧不中訾。吏恐，不敢不徙。衛將軍爲言：“郭解家貧，不中徙。”上曰：“郭解布衣，權至使將軍，此其家不貧。”"
                },
                {
                    "paragraph": "驚飛賀厦燕，",
                    "zhushu": "援：淮南子：湯沐具而蟣蝨相弔，大厦成而燕雀來賔。○次公：劉禹錫哭王僕射詩云：歌堂忽暮哭，賀燕盡驚飛。"
                },
                {
                    "paragraph": "走散入幕賔。",
                    "zhushu": "次公：晋書：桓温懷不軌，郄超爲之謀。謝安與王坦之嘗詣温論事，温今超帳中卧聽之。風動帳開，安𥬇曰：“郄生可謂入幕之賔矣。”"
                },
                {
                    "paragraph": "醉眠中山酒，",
                    "zhushu": "次公：博物志：刘玄石曽於中山酒家沽酒，酒家與千日酒飲之。至家大醉。其家不知，以爲死，葬之。後酒家計日往視之，云已葬。於是開棺，醉始醒也。"
                },
                {
                    "paragraph": "夢結南柯姻。",
                    "zhushu": "縯：唐淳于棼夢入槐安囯，尚公主，爲南柯太守。及斍，乃槐樹下蟻穴南枝也。"
                },
                {
                    "paragraph": "寵辱能幾何，",
                    "zhushu": "援：老子：寵辱若驚。"
                },
                {
                    "paragraph": "悲歡浩無垠。回視人間丗，了無一事眞。",
                    "zhushu": "子仁：法華經言：推此一事實，餘二即非眞。"
                },
                {
                    "paragraph": "洒掃古玉𡱈，",
                    "zhushu": "敬夫：二十四化記：玉𡱈化者，在益州城南門内。漢桓帝永壽元年正月七日，太上老君降於鶴嗚山，與天師同來演法於此。時地上忽涌岀玉𡱈玉牀，方廣二丈。老君升牀，坐重𫐠道要。其後玉𡱈午䧟入地中，因成洞宫，其徑莫窮。"
                },
                {
                    "paragraph": "香火通帝闉。",
                    "zhushu": "次公：先生自言其已得玉𡱈之命也。"
                },
                {
                    "paragraph": "我室思無邪，我堂德有鄰。",
                    "zhushu": "次公：先生盖取詩三百之義以名其室，取德不孤之義以名其堂。"
                },
                {
                    "paragraph": "所至爲郷里，事賢友其仁。",
                    "zhushu": "縯：孔子曰：“居是邦也，事其大夫之賢者，友其士之仁者。”○次公：退之詩：我來亦已幸，事賢友其仁。"
                },
                {
                    "paragraph": "之子富經術，蔚如井太春。",
                    "zhushu": "厚：東漢井一，字大春，深於儒斈，時人爲之語曰：五經紛綸井大春。"
                },
                {
                    "paragraph": "蜿蟺楚南極，淑氣生此民。",
                    "zhushu": "次公：韓退之送廖道士序：郴之爲州，又當中州清淑之氣，蜿蟺扶輿，磅礴而欎積，意必有魁竒忠信材德之民生其間也。"
                },
                {
                    "paragraph": "唱髙和自寡，",
                    "zhushu": "厚：宋玉云：郢人有歌陽春白雪者，唱彌髙而和彌寡。"
                },
                {
                    "paragraph": "非我誰當親。譬彼嶰谷竹，翦裁待伶倫。",
                    "zhushu": "縯：前漢律曆志：黄帝使伶倫取嶰谷之竹，断兩莭間而吹之，以爲黄鍾之宫。"
                },
                {
                    "paragraph": "俗學吁可鄙，𥿄繒配芻銀。",
                    "zhushu": "次公：以𥿄爲繒，以芻爲銀，言俗斈之無實。"
                },
                {
                    "paragraph": "聊將調癡鬼，亦復争華新。願子事篤實，浮言掃譫諄。",
                    "zhushu": "次公：譫，音占。病而狂言曰譫。字岀素問。"
                },
                {
                    "paragraph": "窮通付造物，得䘮理夲均。期子如太倉，㑹當發陳陳。",
                    "zhushu": "縯：前漢食貨志：太倉之粟，陳陳相因，紅腐而不可食。",
                    "type": 2
                },
                {
                    "paragraph": "崔文學甲𢹂文見過蕭然有出塵之姿，問之則孫介夫之甥也，故復用前韻賦一篇示志舉",
                    "zhushu": "",
                    "type": 2
                },
                {
                    "paragraph": "象服盛簮弭，豈是邢夫人。",
                    "zhushu": "邢夫人事見第四卷美蓉城詩。"
                },
                {
                    "paragraph": "弊衣破冠履，可憐范叔貧。",
                    "zhushu": "厚：史記：菟睢旣相秦，號曰張禄，而魏不知也。魏使湏賈於秦，范睢聞之，爲微行，弊衣間歩之邸，見須賈。須賈見之而驚曰：“范叔一寒如此哉！”乃取一綈袍賜之。"
                },
                {
                    "paragraph": "君看崔貟外，晚就觀國賔。",
                    "zhushu": "次公：杜詩：甫昔少年日，早充觀囯賔。"
                },
                {
                    "paragraph": "當年頗赫赫，翁嫗争爲姻。",
                    "zhushu": "自注：見退之贈崔貟外詩。○次公：退之寄崔立之詩曰：連年収科弟，若摘頷底髭。又曰：老婦願嫁女，不約論財資。老翁不量分，累月笞其鬼。"
                },
                {
                    "paragraph": "蹭蹬阻風水，",
                    "zhushu": "次公：言如巨魚欲縱，爲風水所阻，而乃蹭蹬焉。杜詩云：蹭蹬无縱鱗。"
                },
                {
                    "paragraph": "横斜挂邊垠。",
                    "zhushu": "次公：言如餘星之落零，不當天心，而挂於边角也。先生詩嘗曰：“煌煌東方星，三五自横斜。”是已。"
                },
                {
                    "paragraph": "青衫映白髮，",
                    "zhushu": "子仁：白樂天春去詩：白髮更添今曰𩯭，青衫不改去年身。"
                },
                {
                    "paragraph": "今似梅子眞。道存百無害，甘守呉市闉。",
                    "zhushu": "縯：梅福，字子真，変姓名爲呉市門卒。"
                },
                {
                    "paragraph": "自言揔角歳，",
                    "zhushu": "援：詩：揔角丱𠔃。"
                },
                {
                    "paragraph": "慈母爲擇鄰。",
                    "zhushu": "厚：烈女傳：孟母三遷，爲孟子擇鄰。"
                },
                {
                    "paragraph": "邦人驚似舅，",
                    "zhushu": "次公：宋書：桓玄聞義軍起，大懼曰：“劉裕一丗之雄，何無忌，刘牢之外甥，酷似其舅。共㪯大事，何爲无成？”"
                },
                {
                    "paragraph": "矯矯惡不仁。",
                    "zhushu": "縯：論語：我未見好仁者，惡不仁者。"
                },
                {
                    "paragraph": "詩文非他師，家法乃冨春。豈非空同秀，",
                    "zhushu": "次公：空同，䖍州山名。"
                },
                {
                    "paragraph": "爲國産雋民。挺然齊魯生，近出姫姜親。",
                    "zhushu": "次公：“齊魯生”依旁，叔孫通傳云：“斉魯諸生也。”左傳有云：“雖有姜姫，无弃顦顇。”"
                },
                {
                    "paragraph": "爲文不在多，一頌了伯倫。",
                    "zhushu": "縯：晋刘伶，字伯倫，平生唯作酒德頌一篇而已。"
                },
                {
                    "paragraph": "清詩要淘煉，乃得鉛中銀。",
                    "zhushu": "天祐：宝藏論云：“銀有一十七件，惟有至薬銀、山澤銀、草砂銀、母砂銀、黒鉛銀是，餘皆非。”"
                },
                {
                    "paragraph": "自我遷嶺外，七見槐火新。",
                    "zhushu": "次公：言七見清明也。蓋清明取火於榆槐，而句法則杜甫“九鑚巴噀火”之意也。○十朋：按年譜：紹聖元年甲戌，先生自定州貶惠州，四年再貶儋耳，明年改元符，至三年，乃量移廉州，凡七年。"
                },
                {
                    "paragraph": "著書已絶筆，",
                    "zhushu": "縯：孔子作春秋，絶筆於“獲麟”之句。"
                },
                {
                    "paragraph": "一嘿含千諄。蕢桴和葦籥，",
                    "zhushu": "厚：礼記：蕢捊土鼔葦籥，伊𦒿氏之樂也。"
                },
                {
                    "paragraph": "大節非人均。",
                    "zhushu": "次公：大節，自然之樂也。人均，人爲之樂也。字出楽志。"
                },
                {
                    "paragraph": "時時自娯嬉，豈爲俗子陳。",
                    "zhushu": "次公：司馬迁書所謂“可與智者道，難與谷人言”也。",
                    "type": 2
                },
                {
                    "paragraph": "次韻江晦叔二首",
                    "zhushu": "",
                    "type": 2
                },
                {
                    "paragraph": "人老家何在，龍眠雨未驚。酒船回太白，",
                    "zhushu": "縯：李太白詩：稽山无賀老，却棹酒船回。"
                },
                {
                    "paragraph": "穉子候淵明。",
                    "zhushu": "援：淵明帰去來云：“僮僕歡迎，稺子候門。”○任：淵明又云：“帰人望燈火，稺子候簷𨻶。”"
                },
                {
                    "paragraph": "幸與登仙郭，",
                    "zhushu": "縯：郭林宗與李膺同舟，人望之以爲神仙焉。"
                },
                {
                    "paragraph": "同依坐嘨成。",
                    "zhushu": "厚：成瑨爲南陽太守，以事委岑眰。郡人謡曰：南陽太守岑公孝，弘農成瑨但坐嘯。"
                },
                {
                    "paragraph": "小樓看月上，劇飲致參横。",
                    "zhushu": "次公：杜：天横醉後參。",
                    "type": 2
                },
                {
                    "paragraph": "鍾鼔江南岸，歸來夢自驚。",
                    "zhushu": "次公：煙花録：陳後主詩：午醉醒來晚，无人夢自驚。"
                },
                {
                    "paragraph": "浮雲丗事改，",
                    "zhushu": "厚：中㒷間氣集：杜甫哭長孫侍御：落日生涯尽，浮雲丗事空。"
                },
                {
                    "paragraph": "孤月此心明。雨已傾盆落，",
                    "zhushu": "次公：杜詩：白帝城下雨飜盆。"
                },
                {
                    "paragraph": "詩仍翻水成。",
                    "zhushu": "縯：退之詩：文如翻水成。"
                },
                {
                    "paragraph": "二江爭送客，木杪看橋横。",
                    "zhushu": "次公：木杪，木之未也。揚雄方言：木細技謂之杪。",
                    "type": 2
                },
                {
                    "paragraph": "次韻江晦叔兼呈器之",
                    "zhushu": "師川：刘安丗，字器之，終於宝文閣待制，斈者號曰元城先生。",
                    "type": 2
                },
                {
                    "paragraph": "横空𥘉不跨鵬鼇，但覺胡牀歩歩髙。",
                    "zhushu": "自注：“器之言甞夢飛，自斍身与坐牀皆起空中。”"
                },
                {
                    "paragraph": "一枕晝眠春有夢，扁舟夜渡海無濤。",
                    "zhushu": "次公：“先生渡海北還，以三更發瓊州，晚到逓角場。”"
                },
                {
                    "paragraph": "歸來又見顚茶陸，",
                    "zhushu": "自注：往在錢塘，甞語晦叔：“陸羽茶顚，君亦然。”"
                },
                {
                    "paragraph": "多病仍逢止酒陶。",
                    "zhushu": "自注：“陶淵明有止酒詩，器之少時飲量無敵，今不復飲矣。”○龜父：元城先生語録云：某𥘉到南方，有一髙僧教某：“南方地𤍠，而酒性亦𤍠，令嶺南煙瘴之地，更加以酒，必大發疾。”故某過嶺，即合家断酒，虽徧歷水土惡弱，它人必死之地，某合家十口皆無恙。今北帰已十年矣，無一患瘴者，此其效也。"
                },
                {
                    "paragraph": "𥬇說南荒底處所，秪今榕葉下庭臯。",
                    "zhushu": "次公：榕樹廣南多有之。柳渾詩：“亭皐木葉下，隴首秋雲飛。”○子仁：柳子厚詩：“榕葉滿庭鶯乱啼。”",
                    "type": 2
                },
                {
                    "paragraph": "次韻郭功甫二首",
                    "zhushu": "子仁：功甫觀先生畫雪雀有感作詩寄惠州云：“平生才力信瑰竒，今在窮荒豈易帰。正似雪林枝上𦘕，羽翰虽好不能飛。”後先生北帰，又用前韻寄詩云：“秋霜春雨不同時，万里今從海外帰。已出網羅毛羽在，却㝷雲跡帖天飛。”今次其韻也。",
                    "type": 2
                },
                {
                    "paragraph": "蚤知臭腐即神竒，",
                    "zhushu": "縯：莊子：神竒化爲𦤀腐，臭腐復化爲神竒。"
                },
                {
                    "paragraph": "海北天南揔是歸。九萬里風安稅駕，",
                    "zhushu": "厚：史記：李斯曰：“吾未知所稅駕矣。”"
                },
                {
                    "paragraph": "雲鵬今悔不卑飛。",
                    "zhushu": "次公：大鵬之飛，搏風九万里而上，不若卑飛，亦自得其逍遥矣。此蓋先生悔悟自嘆之詞。",
                    "type": 2
                },
                {
                    "paragraph": "可怜倦鳥不知時，",
                    "zhushu": "縯：陶淵明帰去來云：鳥倦飛而知還。"
                },
                {
                    "paragraph": "空羡騎鯨得所歸。",
                    "zhushu": "援：杜詩：若逢李白騎鯨魚。"
                },
                {
                    "paragraph": "玉𡱈西南天一角，",
                    "zhushu": "子翬：按年譜：元符三年庚辰，自儋移廉，又移舒、永，提㪯成都。玉𡱈觀文，見前和孫志㪯詩注。"
                },
                {
                    "paragraph": "萬人沙苑看孤飛。",
                    "zhushu": "次公：廣異記：益州觀道士徐佐卿化鶴孤飛，游於沙苑。",
                    "type": 2
                },
                {
                    "paragraph": "次韻法芝舉舊詩一首",
                    "zhushu": "",
                    "type": 2
                },
                {
                    "paragraph": "春來何處不歸鴻，",
                    "zhushu": "次公：建中靖囯之𥘉，皆起諸公之廢者，先生又得請帰常州。此詩蓋以㒷也。"
                },
                {
                    "paragraph": "非復羸牛踏舊蹤。",
                    "zhushu": "次公：先生舊有詩與法芝云：團圎如磨牛，歩歩踏塵跡。故今云非復如牛也。"
                },
                {
                    "paragraph": "但願老師眞似月，",
                    "zhushu": "次公：先生與法芝又云：老芝如雲月，炯炯時一出。故今再云尓。"
                },
                {
                    "paragraph": "誰家罋裏不相逢。",
                    "zhushu": "",
                    "type": 2
                },
                {
                    "paragraph": "次韻荆門張都官維見和惠泉詩",
                    "zhushu": "",
                    "type": 2
                },
                {
                    "paragraph": "楚人少井飲，地氣常不洩。蓄之爲惠泉，湓若有所折。泉源本無情，豈問濁與澈。貪愚彼二水，終古恥莫雪。",
                    "zhushu": "子仁：呉隠之酌貪泉，柳子厚居愚溪。"
                },
                {
                    "paragraph": "只應所處然，遂使語異月。泉旁地平衍，泉上山嵽嵲。君子謹所居，此義安可闕。古人貴言贈，敢用况髙節。不爲冬霜乾，肯畏夏日烈。泠泠但不足，海逺要當徹。",
                    "zhushu": "",
                    "type": 2
                },
                {
                    "paragraph": "次韻和子由聞予善射",
                    "zhushu": "",
                    "type": 2
                },
                {
                    "paragraph": "中朝鸞鷺自振振，豈信邊隅事執鼖。共怪書生能破的，亦如驍將解論文。穿楊自𥬇非猿臂，射隼長思逐馬軍。",
                    "zhushu": "早仁：養由基善射，穿楊葉百步。李廣猿臂亦善射。易云：“公用射隼髙墉之上。”"
                },
                {
                    "paragraph": "觀汝長身最堪學，定如髯羽便超羣。",
                    "zhushu": "屡見上注。",
                    "type": 2
                },
                {
                    "paragraph": "和林子中待制",
                    "zhushu": "",
                    "type": 2
                },
                {
                    "paragraph": "兩翁留滯各皤然，人𥬇迂踈老更堅。共把鴟夷一樽酒，相逢卯色五湖天。江邊遺愛啼斑白，海上先聲入管絃。早晚淵明賦歸去，浩歌長嘯老斜川。",
                    "zhushu": "陶淵明有帰去來辝，又有遊斜川詩。",
                    "type": 2
                },
                {
                    "paragraph": "次韻馬元賔",
                    "zhushu": "",
                    "type": 2
                },
                {
                    "paragraph": "流落江湖萬里歸，相逢自慰已差池。𥘉聞好句驚人倒，悔過東庭識靣遟。握手寜知無賀監，結交誰定許𡊮𢇁。",
                    "zhushu": "縯：賀知章一見太白，呼爲“謫仙人”。解金龜共醉。"
                },
                {
                    "paragraph": "塞鴻正欲摩天去，垂老追攀豈所期。",
                    "zhushu": "",
                    "type": 2
                },
                {
                    "paragraph": "次韻荅李端叔",
                    "zhushu": "",
                    "type": 2
                },
                {
                    "paragraph": "若人如馬亦如班，𥬇履壷頭出玉𨵿。",
                    "zhushu": "縯：馬援征五溪蛮，進營壷頭。班超旣立功西域，上書頋生入玉門関。"
                },
                {
                    "paragraph": "已入西𦍑渡沙磧，",
                    "zhushu": "縯：燉煌西北有沙磧千里，不生草木，水味鹹苦，所謂惡磧者也。"
                },
                {
                    "paragraph": "又來東海看濤山。識君小異千人裏，",
                    "zhushu": "見第十五卷孟亭之注。"
                },
                {
                    "paragraph": "慰我長思十載間。西省鄰居時邂逅，相逢有味是偷閑。",
                    "zhushu": "",
                    "type": 2
                },
                {
                    "paragraph": "和晁美叔",
                    "zhushu": "",
                    "type": 2
                },
                {
                    "paragraph": "反觀皆自直，相詆競誰䛕。事過始堪𥬇，夢中今了無。珍材尚空谷，疲馬正長途。",
                    "zhushu": "次公：珍材、空谷，以况美叔在閑郡。疲馬，自謂也。"
                },
                {
                    "paragraph": "未識造物意，茫然同一爐。",
                    "zhushu": "",
                    "type": 2
                },
                {
                    "paragraph": "和穆父新凉",
                    "zhushu": "",
                    "type": 2
                },
                {
                    "paragraph": "家居妻兒號，出仕猿鶴怨。",
                    "zhushu": "縯：韓退之進斈解：冬暖而兒号寒，年登而凄啼飢。孔稚圭北山移文：蕙帳空𠔃夜鶴怨，山人去𠔃曉猿驚。"
                },
                {
                    "paragraph": "未能逐什一，安能摶九萬。",
                    "zhushu": "縯：楊惲書：糴賤販貴，逐什一之利。莊子：鵬之徙於南溟也，摶扶揺羊角而上者九万里。"
                },
                {
                    "paragraph": "常恐樗櫟身，坐𦆑冠蓋蔓。受知如債負，粗報乃焚劵。但知眠牛衣，",
                    "zhushu": "見第六卷戊寅上元注。"
                },
                {
                    "paragraph": "定免刺虎圈。",
                    "zhushu": "見弟十五卷贈叚屯田注。"
                },
                {
                    "paragraph": "清風來旣雨，新稻香可飯。紫蟹應已肥，白酒誰能勸。君今崔蔡手，政比趙張徤。",
                    "zhushu": "縯：韓退之：柳子厚文雄深雅健，似司馬子長。“崔蔡不足多”，崔　援、蔡邕也。張敞、趙廣漢俱尹京兆，有能名。長安語曰：“前有趙張，後有二王。”"
                },
                {
                    "paragraph": "三公行可致，一語先自獻。幸推江湖心，適我魚鳥願。",
                    "zhushu": ""
                }
            ]
        },
        {
            "name": "增刋校正王狀元集注分𩔖東坡先生詩卷之二十",
            "paragraphs": [
                {
                    "paragraph": "增刋校正王狀元集注分𩔖東坡先生詩卷之二十",
                    "zhushu": "",
                    "type": 1
                },
                {
                    "paragraph": "惠貺",
                    "zhushu": "",
                    "type": 2
                },
                {
                    "paragraph": "詩三十五首",
                    "zhushu": "",
                    "type": 2
                },
                {
                    "paragraph": "送筍芍藥與公擇二首",
                    "zhushu": "",
                    "type": 2
                },
                {
                    "paragraph": "乆客厭虜饌，",
                    "zhushu": "蜀人謂東北人“虜子”。"
                },
                {
                    "paragraph": "枵然思南烹。",
                    "zhushu": "子仁：退之詩：“我來禦魑魅，自冝味南烹。”○堯卿：荘子云：非不枵然大也。"
                },
                {
                    "paragraph": "故人知我意，千里寄竹萌。",
                    "zhushu": "次公：筍曰竹萌，出筍譜。○任：老蘇云：“竹萌抱淨節。”"
                },
                {
                    "paragraph": "駢頭玉嬰兒，一一脫錦䙀。",
                    "zhushu": "次公：唐人食筍詩：“稚子脱錦䙀，駢頭玉香滑。”"
                },
                {
                    "paragraph": "庖人應未識，旅人眼先明。我家拙厨膳，彘肉芼蕪菁。送與江南客，燒煑配香粳。",
                    "zhushu": "",
                    "type": 2
                },
                {
                    "paragraph": "今日忽不樂，折盡園中花。園中亦何有，芍藥裊殘葩。乆旱復遭雨，紛披亂泥沙。",
                    "zhushu": "堯卿：退之詩：紛紛落盡泥與沙。"
                },
                {
                    "paragraph": "不折亦安用，折去還可嗟。棄擲諒未能，送與謫仙家。還將一枝春，挿向兩䯻丫。",
                    "zhushu": "次公：謫仙指言公擇，以其姓李故也。堯卿：文忠詩云：小婢立我前，赤脚兩髻丫。",
                    "type": 2
                },
                {
                    "paragraph": "次韻𨵿令送魚",
                    "zhushu": "",
                    "type": 2
                },
                {
                    "paragraph": "舉網驚呼得巨魚，饞涎不易忍流酥。更煩赤脚長鬚老，",
                    "zhushu": "次公：退之寄玉川子詩：一奴長鬚不裹頭，一婢赤脚老無齒。又詩云：先生有意許降臨，更遣長鬚致雙鯉。"
                },
                {
                    "paragraph": "來聽西風十幅蒲。",
                    "zhushu": "師川：國史𥙷云：“舟舡之盛，盡於西江，編蒲爲帆，大者或数十幅，自白沙泝流而上，常待東北風，謂之潮信風。”",
                    "type": 2
                },
                {
                    "paragraph": "丁公黙送蝤蛑",
                    "zhushu": "堯卿：胡越風物志云：“蝤蛑，井𩪋十足，生海邊泥穴中，潮退探取之，四時常有。雌者，厴大而肥，重者踰數斤，去厴渾煑熟，分擘薦酒，切爲羮。其小而黄者，謂之石蝤蛑，肉猶硬𩪋。”音敖。",
                    "type": 2
                },
                {
                    "paragraph": "溪邊石蟹小如錢，喜見輪囷赤玉盤。半殻含黄冝㸃酒，两螯斫雪勸如飡。",
                    "zhushu": "伯恭：酉陽雜爼云：“蝤蛑，大者長尺餘，兩螯最強。鄮縣昔有人於水際泥穴探取之，手爲左右螯所夾，即以口囓目所，又爲右螯所剪，有湏而死。至今呼此爲蝤蛑州。”"
                },
                {
                    "paragraph": "蠻珍海錯聞名乆，",
                    "zhushu": "師：禹貢：“海物惟錯。”"
                },
                {
                    "paragraph": "怪雨腥風入座寒。堪𥬇吴興饞太守，一詩換得兩尖團。",
                    "zhushu": "次公：母蟹之臍團，雄蟹之臍尖。尖團名蟹，常語也。",
                    "type": 2
                },
                {
                    "paragraph": "次韻樂著作送酒",
                    "zhushu": "",
                    "type": 2
                },
                {
                    "paragraph": "少年多病怯杯觴，老去方知此味長。萬斛覊愁都似雪，",
                    "zhushu": "次公：庾子山愁賦云：唯將一寸心，貯此萬斛愁。"
                },
                {
                    "paragraph": "一壷春酒若爲湯。",
                    "zhushu": "次公：後漢：閻忠于說皇甫嵩曰：“摧強易於折枯，消堅甚於湯雪。”",
                    "type": 2
                },
                {
                    "paragraph": "送牛尾狸與徐使君",
                    "zhushu": "時大雪中。",
                    "type": 2
                },
                {
                    "paragraph": "風卷飛花自入帷，一樽遥想破愁眉。泥深厭聽鷄頭鶻，",
                    "zhushu": "蜀人謂泥滑滑爲鷄頭鶻。○龜父：遯齋閑覧云：“白蟻聞竹鷄之聲，化爲水，今在處山林皆有之，聲自呼爲泥滑滑者是也。”"
                },
                {
                    "paragraph": "酒淺欣甞牛尾狸。",
                    "zhushu": "次公：先生詩有因題中三字而爲之對，如以“白芽薑”對“黄耳菌”，下以“梅黄雨”對“舶趠風”，與今以“鷄頭鶻”對“牛尾狸”同格，其意自貫，不害爲工。韓：酉陽雜爼云：“洪州有牛尾狸，肉甚美。”"
                },
                {
                    "paragraph": "通印子魚猶帶骨，",
                    "zhushu": "共父：遯齋閑覧云：“莆陽通應子魚，名著天下。盖其地有通應侯廟，廟前有港，港中之魚最佳。今人必求其大可容印者，謂之通印子魚。”○堯祖：酉陽雜爼云：“印魚長一尺三寸，額上四方如印，有字。諸大魚應死者，皆以印封之。”"
                },
                {
                    "paragraph": "披緜黄雀漫多脂。慇懃送去煩纎手，爲我磨刀削玉肌。",
                    "zhushu": "",
                    "type": 2
                },
                {
                    "paragraph": "杜沂遊武昌以酴醿花菩薩泉見餉二首",
                    "zhushu": "子翬先生菩薩泉銘叙云：“陶侃送阿育王所鑄文殊師利像於武昌寒溪寺。今寒溪小西數百歩，别爲西山寺，泉岀，色白而甘，號菩薩泉。”",
                    "type": 2
                },
                {
                    "paragraph": "酴醿不争春，寂寞開最晚。青蛟走玉骨，羽蓋蒙珠幰。不粧艷已絶，無風香自遠。凄凉吴宫闕，",
                    "zhushu": "武昌有孫權故宫苑。"
                },
                {
                    "paragraph": "紅粉埋故苑。至今微月夜，笙簫來翠巘。餘妍入此花，千載尚清婉。",
                    "zhushu": "次公：以武昌有孫權故宫，故特用吴宫𡣕嬙之䰟爲意耳。"
                },
                {
                    "paragraph": "怪君呼不歸，定爲花所挽。昨宵雷雨惡，花盡君應返。",
                    "zhushu": "",
                    "type": 2
                },
                {
                    "paragraph": "君言西山頂，自古流白泉。上爲千牛乳，下有萬石鈆。不愧惠山味，但無陸子賢。",
                    "zhushu": "縯：陸鴻漸論泉優劣，以無錫惠山泉爲第二。"
                },
                {
                    "paragraph": "願君揚其名，庶託文字傳。寒泉比吉士，",
                    "zhushu": "次公：寒泉字。詩：爰有寒泉，在浚之下。"
                },
                {
                    "paragraph": "清濁在其原。不食我心惻，",
                    "zhushu": "程：易井卦：井渫不食，使我心惻。"
                },
                {
                    "paragraph": "於泉非所患。嗟我本何有，虚名空自纒。不見子柳子，餘愚汙溪山。",
                    "zhushu": "厚：柳宗元謫居永州，名愚溪以居。溪神見夢曰：“子何辱余，而以無實之名歸之？”栁子曰：“子何不呼？今之握天子有司之柄，使一經子，而唯我與處，則子之實也。”神曰：“子之愚如何？”栁子曰：“涸子之流，不足以窮其說。”神曰：“有餘矣，是及我也。”溪本名冉溪。",
                    "type": 2
                },
                {
                    "paragraph": "徐使君分新火",
                    "zhushu": "",
                    "type": 2
                },
                {
                    "paragraph": "臨皐亭中一危坐，",
                    "zhushu": "子仁：先生𥘉至黄，寓居定惠院。後自定惠徙居臨皐亭，本回車院也。"
                },
                {
                    "paragraph": "三月清明改新火。溝中枯木應𥬇人，",
                    "zhushu": "縯：莊子：百年之木，破爲犧樽，青黄而文之。其断在溝中，比犧樽於溝中之断，則有間矣。"
                },
                {
                    "paragraph": "鑚灼不然誰似我。黃州使君憐乆病，分我五更紅一朶。從來破釡躍江魚，",
                    "zhushu": "厚：東漢范丹，字史雲，陳留外黄人。嘗爲萊蕪長，後以黨錮之累，乃結草屋而居。有時絶粒，閭里歌之曰：“甑中生塵范史雲，釡中生魚范萊蕪。”"
                },
                {
                    "paragraph": "只有清詩嘲飯顆。",
                    "zhushu": "援：唐史：李白以杜甫齷齪，故有飯山之嘲。其詩云：飯顆山頭逢杜甫，頭戴笠子日卓午。試問因何太瘦生，總爲從前作詩苦。"
                },
                {
                    "paragraph": "起𢹂蠟炬遶空屋，",
                    "zhushu": "彦章：退之詩：日暮漢宫傳蠟燭。"
                },
                {
                    "paragraph": "欲事烹煎無一可。",
                    "zhushu": "任：石鼎聮句云：巧匠𤥨山骨，刳中事煎烹。"
                },
                {
                    "paragraph": "爲公分作無盡燈，",
                    "zhushu": "縯：維摩詰言：無盡燈者，譬如一燈然千百燈，𡨋者皆明，明終不盡。"
                },
                {
                    "paragraph": "照破十方昏闇鏁。",
                    "zhushu": "",
                    "type": 2
                },
                {
                    "paragraph": "謝陳季常惠一揞巾",
                    "zhushu": "師：揞，於感切，藏也。",
                    "type": 2
                },
                {
                    "paragraph": "夫子胷中萬斛寛，此巾何事小團團。半升僅漉淵明酒，",
                    "zhushu": "縯：南史陶潜傳：郡將候潜，逢其酒熟，取頭上葛巾漉酒，畢，還復著之。"
                },
                {
                    "paragraph": "二寸𦆵容子夏冠。",
                    "zhushu": "厚：前漢：杜欽，字子夏。茂陵杜鄴與欽同姓字，俱以才能稱京師，故衣冠謂欽爲“盲杜子夏”以相别。欽惡以疾見詆，乃爲小冠，髙廣才二寸，由是京師更謂欽爲“小冠杜子夏”云。"
                },
                {
                    "paragraph": "好帶黃金𩀱得勝，可憐白紵一生酸。",
                    "zhushu": "堯卿：謂季常有文事而復有武備。黄金得勝，乃戰陣得捷之人所戴也。吴有白紵巾。按舊史稱白紵吴地所出。白紵，釋本吴舞也。○敬夫：朱書樂志有白紵舞。樂府解題譽白紵曰：質如輕雲色如銀，製以爲袍餘作巾，袍以充躰巾拂塵。"
                },
                {
                    "paragraph": "臂弓腰箭何時去，直上隂山取可汗。",
                    "zhushu": "次公：可汗，突厥稱其君之名也。唐書：李靖進師至隂山，搊可汗。",
                    "type": 2
                },
                {
                    "paragraph": "次韻周穜惠石掉",
                    "zhushu": "",
                    "type": 2
                },
                {
                    "paragraph": "銅腥鐵澁不冝泉，愛此蒼然深且寛。蟹眼翻波湯已作，龍頭拒火柄猶寒。",
                    "zhushu": "厚：道士軒轅彌明石鼎聮句云：龍頭縮菌蠢，豕腹張膨脝。○次公：龍頭，言拒火，則掉所刻之柄也。舊注所引，乃鼎之狀耳，非是。"
                },
                {
                    "paragraph": "薑新鹽少茶𥘉熟，水漬雲蒸蘚未乾。",
                    "zhushu": "厚：石鼎聮句又云：外苞乾蘇文，中有暗浪驚。"
                },
                {
                    "paragraph": "自古函牛多折足，",
                    "zhushu": "縯：淮南子：凾牛之鼎沸，則蛾不得置一足焉。又易鼎卦云：鼎折足，覆公餗。"
                },
                {
                    "paragraph": "要知無脚是輕安。",
                    "zhushu": "次公：衝波傳曰：孔子使子貢於吴，乆而不來，謂弟子占之，遇鼎，皆言無足不來。顔回掩口而𥬇曰：“無足者，乗舟而來矣。”子貢朝至，如回言。",
                    "type": 2
                },
                {
                    "paragraph": "泗州除夜雪中黃寔送酥酒二首",
                    "zhushu": "元豊七年甲子作。",
                    "type": 2
                },
                {
                    "paragraph": "莫雪紛紛投碎米，春流咽咽走黃沙。舊遊似夣徒能說，逐客如僧豈有家。",
                    "zhushu": "次公：逐客，先生自謂黄州之謫也。史記李斯傳：秦一切逐客，李斯議亦在逐中。"
                },
                {
                    "paragraph": "冷硯欲書先自凍，孤燈何事獨成花。",
                    "zhushu": "縯：西京雜記：樊噲問陸賈曰：“自古人君受命於天，云有瑞應，豈有是乎？”賈曰：“目瞤得酒食，燈花得錢財。乾鵲噪而行人至，蜘蛛集而百事喜。小旣有徵，大亦冝然。”○次公：杜詩：燈花何太喜。又，退之詠燈花詩曰：更煩將喜事，來報主人翁。"
                },
                {
                    "paragraph": "使君半夜分酥酒，驚起妻孥一𥬇譁。",
                    "zhushu": "",
                    "type": 2
                },
                {
                    "paragraph": "関右土酥黃似酒，",
                    "zhushu": "次公：杜詩：金城土酥净如練。土酥者，彼中土酥之名也。丗有論杜詩者，又輙指爲來服，非是。又，杜詩：鵝兒黄似酒。"
                },
                {
                    "paragraph": "楊州雲液𨚫如酥。",
                    "zhushu": "次公：梁孝標謝啓有“松子玉漿，衛卿雲液”。"
                },
                {
                    "paragraph": "欲從元放覔柱杖，",
                    "zhushu": "厚：太平廣記：左慈，字元放。孫討逆欲殺之，使慈行於馬前，欲自後刺之。慈着一木履，拄一竹杖，徐徐而行，討逆䇿馬莫能及。次公：按：神仙傳：孔元方常服松脂，老而益少。郄元節、左元放皆爲親友。或請元方飲，元方以杖拄地，手把杖倒豎，頭在下，足向上，以一手持杯倒飲。豈先生誤用元放邪？"
                },
                {
                    "paragraph": "忽有麴生來坐隅。",
                    "zhushu": "縯：集異記載：朝官数人詣葉法善，座上思酒，忽有人叩門，稱麴秀才，論難鋒起。葉疑其妖，以劔擊之，化爲酒壷。坐客飲之，撫瓶曰：“麴生風味，不可忘。”○厚：一說：張燕公說詣葉法善，師命酒，弥日無他客。師曰：“此有麴處士者，性謹而訥，頗眈於酒。”說請召之，斯須而至，其形不及三尺，而腰帶數圍。使坐於下，酒至，杯盂皆盡，而神色不動。燕公將去，師忽奮劒叱麴生曰：“曽無髙談虚論，唯耽於酒，亦何用哉！”因斬之巨榼而已。"
                },
                {
                    "paragraph": "對雪不堪令飽煖，隔舩應已厭歌呼。",
                    "zhushu": "厚：曹參傳：相舎後園近吏舎，吏舎日飲歌呼。參聞之，乃反取酒張坐飲，大歌呼與相和者也。"
                },
                {
                    "paragraph": "明朝積玉深三尺，髙枕牀頭尚一壷。",
                    "zhushu": "",
                    "type": 2
                },
                {
                    "paragraph": "章錢二君見和復次韻荅之",
                    "zhushu": "",
                    "type": 2
                },
                {
                    "paragraph": "黃昬已作風翻絮，",
                    "zhushu": "次公：謝道藴言雪曰：“未若栁絮因風起。”"
                },
                {
                    "paragraph": "半夜猶驚月在沙。",
                    "zhushu": "師：盧仝詩：“夜半沙上行，月瑩天心明。”沙月浩無際，此中離思生。"
                },
                {
                    "paragraph": "照汴玉峯明佛刹，隔淮雲海暗人家。來麰有信迎三白，",
                    "zhushu": "次公：來麰，言麥也。詩曰：“貽我來牟。”而西人之語云：“欲冝麥，見三白。”謂三度見雪也。"
                },
                {
                    "paragraph": "薝蔔無香散六花。",
                    "zhushu": "薝蔔，梔子花，與雪花皆六岀。○縯：韓詩外傳：“凡草木花五出，薝蔔花六出。”胡薝蔔六岀，故以比雪花。山谷乃謂東坡未極其𧼈，白薝蔔，即白梔子花也。染梔子花六出，雖香不濃郁。山梔子八岀，一株可香一園。佛說：“譬如入薝蔔林，唯齅薝蔔，不齅餘香。”於此可驗。余謂山谷此說穿鑿，東坡止言梔子花六岀，似雪花，𥘉不論其香之異。梔子花止一種，即無染梔子。山梔子二種，皆六岀，無八岀。"
                },
                {
                    "paragraph": "欲喚阿咸來守歳，林烏櫪馬闘喧譁。",
                    "zhushu": "次公：老杜於杜位宅守歳詩云：“守歳阿咸家，椒盤已頌花。盍簮喧櫪馬，列炬散林鴉。”杜位者，杜公之從弟也。盖阮籍謂兄子咸爲阿咸。"
                },
                {
                    "paragraph": "分無纎手裁春勝，况有新詩㸃蜀酥。",
                    "zhushu": "次公：“春勝”，元日所戴也。蜀中人家多誇婦女以㸃酥詩飣坐。"
                },
                {
                    "paragraph": "醉裏冰髭失瓔珞，夢回布被起廉隅。君應旅睫寒生暈，我亦飢腸夜自呼。明日南山春色動，不知誰佩紫微壷。",
                    "zhushu": "次公：“紫微”指杜牧也。牧爲紫微舎人，有獨酌詩曰：“獨佩一壷遊，秋毫㤗山小。”",
                    "type": 2
                },
                {
                    "paragraph": "次韻趙令鑠惠酒",
                    "zhushu": "",
                    "type": 2
                },
                {
                    "paragraph": "神仙無石髓，",
                    "zhushu": "次公：神仙傳：王烈，字長休。嵇叔夜甞就斈共，入山採藥。後烈獨之大行山中，忽聞山東北如雷声，烈往視之，乃見山坡石烈數百文，中有青泥流出如髓。烈取泥試丸之，氣如粳米飯，嚼之亦然。烈食數丸，因𢹂少許歸，欲與叔夜，曰：“吾得異物。”叔夜喜，取視之，已成青石。又按神仙經云：神山五百年輙一開，其中石髓出，得而服之，壽等天地。烈前得者必是也。"
                },
                {
                    "paragraph": "生丗悲暫寓。坐待石膏流，",
                    "zhushu": "縯：十洲記：瀛洲有玉膏如酒，名曰玉酒，飲數升輒醉，令人長生。○次公：山海經云：“宻山之上，丹水出焉。其中多玉膏，其源沸湯，黄帝是食。玉膏之出，玉色乃青，玉味乃馨。堅栗精宻，曜而有光。五色發作，以和柔剛。天地鬼神，是食是享。君子服之，以禦不祥。”"
                },
                {
                    "paragraph": "千載眞旦暮。",
                    "zhushu": "次公：莊子：旦暮遇之也。"
                },
                {
                    "paragraph": "青州老從事，鬲上非所部。",
                    "zhushu": "厚：桓温有主簿善别酒，好者謂“青州從事”，惡者謂“平原督郵”。盖青州有齊部，平原有革縣。“從事”謂“到臍下”，“督郵”言“鬲上住”。"
                },
                {
                    "paragraph": "惠然肯見從，",
                    "zhushu": "子仁：詩云：惠然肯來。"
                },
                {
                    "paragraph": "知我憎市酤。開鉼自洗盞，殽核誰與具。",
                    "zhushu": "師：毛詩：殽核維旅。"
                },
                {
                    "paragraph": "門前聽剥啄，",
                    "zhushu": "縯：退之剥啄行：剥剥啄啄，有客至門。我不岀應，客去而嗔。"
                },
                {
                    "paragraph": "烹魚得尺素。",
                    "zhushu": "厚：選詩云：呼童烹鯉魚，中有尺素書。",
                    "type": 2
                },
                {
                    "paragraph": "杜介送魚",
                    "zhushu": "",
                    "type": 2
                },
                {
                    "paragraph": "新年已賜黄封酒，舊老仍分赬尾魚。",
                    "zhushu": "縯：詩：魴魚頳尾。"
                },
                {
                    "paragraph": "陋巷關門負朝日，小園除雪得春蔬。病妻起斫銀絲繪，",
                    "zhushu": "厚：杜詩：鮮鯽銀絲繪。"
                },
                {
                    "paragraph": "稚子歡尋尺素書。",
                    "zhushu": "見上篇注。"
                },
                {
                    "paragraph": "醉眼朦朧覔歸路，松江煙雨晚踈踈。",
                    "zhushu": "次公：松江在蘇州長洲昆山縣，出鱸魚。今因所送之魚，起欲歸休於蘇州，食松江之鱸。",
                    "type": 2
                },
                {
                    "paragraph": "次韻宋肇惠澄心𥿄二首",
                    "zhushu": "居仁：詩文發源云：澄心堂紙，乃江南李后。主所製。劉貢父詩云：“當時百金售一幅，澄心堂中千萬軸。後人聞此那復得，就使得之當不識。”",
                    "type": 2
                },
                {
                    "paragraph": "詩老囊空一不留，",
                    "zhushu": "子仁：杜詩：“囊空恐羞澁，留得一銭看。”詩老，指梅聖俞也。"
                },
                {
                    "paragraph": "百番曽作百金収。",
                    "zhushu": "永叔以澄心百幅遺聖俞，聖俞有詩。"
                },
                {
                    "paragraph": "知君也要雕肝腎，分我江南數斛愁。",
                    "zhushu": "厚：庚亮賦云：“且將一寸心，能容萬斛愁。”澄心𥿄，江南後主所製也，故曰“江南數斛愁”。又：“不用雕𤥨愁肝腎。”",
                    "type": 2
                },
                {
                    "paragraph": "君家家學陋相如，",
                    "zhushu": "次公：宋肇蓋子京家。子京好爲險澁之語，故言其“家學陋相如”也。"
                },
                {
                    "paragraph": "冝與諸儒論石渠。",
                    "zhushu": "師：漢天禄、石渠，皆儒臣著述之館。"
                },
                {
                    "paragraph": "古𥿄無多日分我，自應給札奏新書。",
                    "zhushu": "倬：漢武帝詔尚書給筆札，令司馬相如賦子虚、雲夢之賦。",
                    "type": 2
                },
                {
                    "paragraph": "次韻王晉卿惠花栽栽所寓張退傳第中",
                    "zhushu": "",
                    "type": 2
                },
                {
                    "paragraph": "坐來念念失前人，共向空中寓一塵。若問此花誰是主？天教閑客管青春。",
                    "zhushu": "",
                    "type": 2
                },
                {
                    "paragraph": "謝𨵿景仁送紅梅栽一首",
                    "zhushu": "",
                    "type": 2
                },
                {
                    "paragraph": "年來芳信負紅梅，江畔垂垂又欲開。",
                    "zhushu": "縯：老杜詩：“江边幾樹垂垂發，朝夕催人自白頭。”"
                },
                {
                    "paragraph": "珍重多情𨵿令尹，",
                    "zhushu": "師：史記：関令尹喜以謂景仁也。"
                },
                {
                    "paragraph": "直和根撥送春來。",
                    "zhushu": "",
                    "type": 2
                },
                {
                    "paragraph": "爲君栽向南堂下，記取他年着子時。酸釅不堪調衆口，使君風味好攅眉。",
                    "zhushu": "堯卿：廬阜雜記曰：遠法師結白蓮社，甞以書召淵明。淵明曰：“弟子性嗜酒，法師君許飲，即往矣。”逺因許之，遂造焉。遠因勉入社，淵明攅眉而去。此詩就梅实酸而言。攅眉井風味，是引用淵明事。",
                    "type": 2
                },
                {
                    "paragraph": "以屏山贈歐陽叔弼",
                    "zhushu": "",
                    "type": 2
                },
                {
                    "paragraph": "漫郎天骨清，",
                    "zhushu": "縯：唐元結自稱浪士，及有官，人呼爲漫郎。"
                },
                {
                    "paragraph": "生與丗俗異。學道新有得，爲貧聊復仕。",
                    "zhushu": "援：孟子：仕非爲貧也，而有時乎爲貧。"
                },
                {
                    "paragraph": "毎於紅塵中，",
                    "zhushu": "厚：班固西都賦：紅塵四合，煙雲相連。"
                },
                {
                    "paragraph": "常起青霞志。",
                    "zhushu": "次公：江淹恨賦云：中散下獄，神氣激揚。欝青霞之竒意，入脩夜之石腸。"
                },
                {
                    "paragraph": "屏山輟贈子，莫遣汙簮珥。寓目紫翠間，",
                    "zhushu": "次公：杜牧詩：千峯横紫翠，𩀱闕凭欄干。"
                },
                {
                    "paragraph": "安眠本非睡。夢中化爲鶴，飛入長松寺。",
                    "zhushu": "",
                    "type": 2
                },
                {
                    "paragraph": "洞庭春色",
                    "zhushu": "并引。",
                    "type": 2
                },
                {
                    "paragraph": "安定郡王以黄柑醸酒，謂之“洞庭春色”，色香味三絶，以餉其猶子德麟。德麟以飲予，爲作此詩。醉中信筆，頗有沓拖風氣。",
                    "zhushu": "次公：凡酒皆以春名，今曰“洞庭春色”，蓋以杜甫贈韋七賛善詩有“洞庭秋色悲公子”，故借用也。呇拖字，雖祖出文選，而隋僧智果論書云：“王僧䖍書如王謝家子弟，縱復不端正，奕奕皆有一種風氣。王子敬書如河朔少年，皆風流㪯躰，沓拖不可耐。”",
                    "type": 2
                },
                {
                    "paragraph": "二年洞庭秋，",
                    "zhushu": "次公曰：洞庭秋，言柑也。太湖洞庭山上出美柑，所謂“洞庭柑熟欲分金”也。"
                },
                {
                    "paragraph": "香霧長噀手。今年洞庭春，玉色疑非酒。賢王文字飲，",
                    "zhushu": "縯曰：退之詩：“不解文字飲，惟能醉紅裙。”子仁：後漢：“沛献王輔在國謹節，終始如一，稱爲賢王。”"
                },
                {
                    "paragraph": "醉筆蛟蛇走。",
                    "zhushu": "任曰：李白草書歌：“怳怳如聞神鬼驚，時時乆見龍蛇走。”"
                },
                {
                    "paragraph": "旣醉念君醒，逺餉爲我壽。缾開香浮座，盞凸光照牖。方傾安仁醽，",
                    "zhushu": "潘岳笙賦云：“披黃包以授柑，傾縹瓷以酌醽。”"
                },
                {
                    "paragraph": "莫遣公遠嗅。",
                    "zhushu": "明皇食柑，凡千餘枚，皆闕一瓣。問進柑使者，云：“巾塗甞有道士嗅之，蓋羅公遠也。”"
                },
                {
                    "paragraph": "要當立名字，未用問升斗。",
                    "zhushu": "援：杜曰：詩云：“月出遮我留，仍嗔問升斗。”"
                },
                {
                    "paragraph": "應呼釣詩鈎，亦號掃愁帚。",
                    "zhushu": "子仁曰：李後主中酒詩：“莫言滋味惡，一篲掃閑愁。”"
                },
                {
                    "paragraph": "君知蒲萄惡，",
                    "zhushu": "次公曰：蒲萄，言酒也。前漢：“大宛以蒲萄爲酒，冨人藏酒至萬餘石。”又唐書：“破髙昌，取蒲萄實於苑中種之，并得其酒法。上自損益，造酒成，凡有八色。”"
                },
                {
                    "paragraph": "正是嫫母黝。",
                    "zhushu": "次公曰：何承天纂文曰：嫫母，醜婦人也，黃帝愛幸。楚詞：西施媞媞而不得見，嫫母勃屑而日侍。黝，黒也。"
                },
                {
                    "paragraph": "湏君灔海柸，澆我談天口。",
                    "zhushu": "次公曰：史記：齊人頌曰：“談天衍，雕龍奭。”又，田駢有“天口”之號，故參用之。",
                    "type": 2
                },
                {
                    "paragraph": "次韻趙德麟雪中惜梅且餉柑酒三首",
                    "zhushu": "",
                    "type": 2
                },
                {
                    "paragraph": "千花未分出梅餘，遣雪摧殘計已踈。臥聞㸃滴如秋雨，知是東風爲掃除。",
                    "zhushu": "",
                    "type": 2
                },
                {
                    "paragraph": "閬苑千葩映玉宸，",
                    "zhushu": "次公曰：玉宸，上帝殿名。白樂天詩：借問晨霞子，何如朝玉宸。"
                },
                {
                    "paragraph": "人間只有此花新。飛霙欲要先桃李，散作千林火迫春。",
                    "zhushu": "次公曰：唐史云：火迫鄼侯。火迫者，急忙之謂。今言梅花飛霙，又欲急作桃李之春也。敬夫：唐史云：源休導朱泚僣號，姚令言勸泚圍奉天。二人爭自比蕭何。休顧令言曰：“成秦之業，無輩我者。我視蕭何，子當曹參可矣。”即收圗籍貯府庫，效何者。人皆𥬇謂爲“火迫鄼侯”。",
                    "type": 2
                },
                {
                    "paragraph": "蹀",
                    "zhushu": "徒篋切。"
                },
                {
                    "paragraph": "𨇾",
                    "zhushu": "蘇協切。"
                },
                {
                    "paragraph": "嬌黃不受鞿，",
                    "zhushu": "次公曰：“嬌黃，所以言柑也。”"
                },
                {
                    "paragraph": "東風暗與色香歸。偶逢白墮争春手，",
                    "zhushu": "厚曰：張君房脞說：海東劉白墮善醸酒。曝於日中，經旬酒味不動，飲之醉而不醒。永熈中，青州刺史毛鴻賔賫酒之蕃，路逢刼盗，飲之即醉，皆被禽，因此名“禽姦酒”。游俠語曰：“不畏張弓拔刀，惟畏白墮春醪。”"
                },
                {
                    "paragraph": "遣入王孫玉𣂈飛。",
                    "zhushu": "",
                    "type": 2
                },
                {
                    "paragraph": "到官病勌，未甞㑹客。毛正仲惠茶乃以端午小集石塔，戯作一詩爲謝",
                    "zhushu": "正仲名漸，衢之江山人也。",
                    "type": 2
                },
                {
                    "paragraph": "我生亦何湏，一飽萬想滅。胡爲設方丈，",
                    "zhushu": "縯曰：孟子：“食前方丈。”"
                },
                {
                    "paragraph": "養此膚寸舌。",
                    "zhushu": "次公曰：張儀掉三寸舌。公羊言：“太山之雲，膚寸而合。”"
                },
                {
                    "paragraph": "邇來文衰病，過午飯輒噎。繆爲淮海帥，毎愧厨傳缺。",
                    "zhushu": "次公曰：淮海，言揚州也。漢宣帝詔曰：“吏或飾厨傳，稱過使客。”注云：“厨，謂飲食；傳，謂傳舎。”"
                },
                {
                    "paragraph": "㸑無欲倩人，奉使免内𤍠。",
                    "zhushu": "縯曰：莊子：葉公子髙將使齊，問於仲尼曰：“吾食也，執粗而不臧，爨無倩之人。今吾朝受命而夕飲氷，我其内𤍠與？”"
                },
                {
                    "paragraph": "空煩赤泥印，",
                    "zhushu": "子仁曰：劉夢得試茶歌：“何况蒙山顧渚春，白泥赤印走風塵。”"
                },
                {
                    "paragraph": "逺致紫玉玦。",
                    "zhushu": "曽曰：茶録云：“茶色貴白，而餅茶多以珍膏油其靣，故有青黄紫黒之異。”"
                },
                {
                    "paragraph": "爲君伐羔豚，歌舞菰黍節。",
                    "zhushu": "次公曰：周處風土記曰：“端午以菰葉裹粘米，謂之角黍，以象隂陽相包褁，未分散也。”"
                },
                {
                    "paragraph": "禪牎麗午景，蜀井岀冰雪。",
                    "zhushu": "次公曰：“揚州有蜀岡，岡上有井水，最宜茶也。”"
                },
                {
                    "paragraph": "坐客皆可人，",
                    "zhushu": "援曰：禮記：孔子曰：“管仲遇盗，取二人焉，曰：可人也。”又晉書：桓温過王敦墓，曰：“可人，可人！”"
                },
                {
                    "paragraph": "鼎器手自㓗。金釵候湯眼，魚蟹亦應訣。",
                    "zhushu": "子仁曰：茶經云：“凡候湯有三沸：如魚目微有聲爲一沸，四邊如湧泉爲二沸，騰波鼔浪爲三沸，湯老矣。”"
                },
                {
                    "paragraph": "遂令色香味，一日備三絶。報君不虚授，知我非輕啜。",
                    "zhushu": "",
                    "type": 2
                },
                {
                    "paragraph": "生日，劉景文以古畫松鶴爲壽，且貺佳篇，次韻爲謝",
                    "zhushu": "",
                    "type": 2
                },
                {
                    "paragraph": "問子一室間，寜有千里廓。塵心洗長松，逺意發孤鶴。生朝得此壽，死籍疑可落。",
                    "zhushu": "縯曰：抱朴子云：“小餌丹法，服之二日，司命削其死籍。”次公：李太白詩：“北鄷落死名，南斗上生籍。”"
                },
                {
                    "paragraph": "微言在參同，",
                    "zhushu": "厚曰：魏伯陽作參同契之書。次公：白樂天詩云：“授我參同契，其辝妙且微。”潘按神仙傳：“魏伯陽，齊㑹稽上虞人也，得古文龍虎上經，盡獲妙旨。公因約其象，著參同契三卷。”"
                },
                {
                    "paragraph": "妙契藏九籥。",
                    "zhushu": "援曰：鮑昭升天行云：“五圗發金記，九籥隠丹經。”注云：“仙家有九轉金丹法，而籥所以藏書也。”"
                },
                {
                    "paragraph": "故人有竒趣，𨓜想寄幽壑。霜枝謝寒暑，雲翮無前𨚫。",
                    "zhushu": "次公曰：蔡邕傳：“皷琴者見螳蜋一前一𨚫。”又郭景純江賦：“巨石硉矶以前𨚫任。”韓退之云：“玉山前𨚫不復來。”"
                },
                {
                    "paragraph": "何湏構明堂，",
                    "zhushu": "厚曰：樂天松詩：“殺身護其所，爲君構明堂。”"
                },
                {
                    "paragraph": "未羡巢阿閣。",
                    "zhushu": "厚曰：帝王丗紀曰：“黃帝時，天氣体通，五行期化，鳯皇巢于阿閣。”"
                },
                {
                    "paragraph": "緬懷别時語，復作數日惡。",
                    "zhushu": "縯曰：晉書：王羲之、謝安甞謂曰：“中年以來，傷於哀樂，與親友别，輒作數日惡。”羲之曰：“年在桑榆，自然至此。”"
                },
                {
                    "paragraph": "詩腴固堪飱，字瘦還可愕。",
                    "zhushu": "次公曰：中興間氣集載髙仲武評郭士元詩曰：“可齊衡古人，掩腴前輩。”瘦則杜詩云：“書貴瘦硬方通神。”又退之言髙閑之於草書，其可喜可愕也。子建云：“秀色若可飱。”"
                },
                {
                    "paragraph": "髙標忽在眼，清夢了如昨。君今噲等伍，",
                    "zhushu": "厚曰：韓信廢爲淮隂侯，甞過樊噲。噲趨拜曰：“大王乃肯臨臣。”信曰：“生乃與噲等爲伍。”即。"
                },
                {
                    "paragraph": "志與湛輩各。",
                    "zhushu": "援曰：晉書：羊祜登峴山，慨然顧謂從事鄒湛等曰：“自有宇宙，便有此山。由來賢逹勝士登此逺望，如我與君者多矣，皆湮㓕無聞，使人悲傷。”湛曰：“公德冠四海，道嗣前哲，令聞令望，必與此山俱傳。至若湛軰，乃如公言耳。”次公：押“志”“各”字韻，則論語“盍各言爾志”也。"
                },
                {
                    "paragraph": "豈待相顧言，方爲不朽託。子雲老執㦸，",
                    "zhushu": "縯曰：“揚雄，字子雲，爲執㦸郎，三丗不徙官。”"
                },
                {
                    "paragraph": "長孺終主爵。",
                    "zhushu": "厚曰：汲黯，字長孺，爲主爵都尉，列於九卿。後以鯁直不容，上益踈之。"
                },
                {
                    "paragraph": "吾當追喬松，",
                    "zhushu": "援曰：赤松子，神農時雨師，服氷玉得仙。王子喬，周靈王太子晉也。"
                },
                {
                    "paragraph": "子亦鄙衛霍。",
                    "zhushu": "次公曰：“言子亦自鄙衛青、霍去病，而不求戰功也。以景文将種，故云耳。”",
                    "type": 2
                },
                {
                    "paragraph": "程德孺惠海中柏石兼辱佳篇輒復和謝",
                    "zhushu": "",
                    "type": 2
                },
                {
                    "paragraph": "嵐薫瘴染𨚫膚腴，",
                    "zhushu": "次公曰：“言德孺自廣南使還也。”"
                },
                {
                    "paragraph": "𥬇飲貪泉獨繼吴。",
                    "zhushu": "縯曰：晉書吴隱之傳：廣州二十里有貪泉，飲者懷無厭之心。隱之至泉所，酌而飲，且賦詩曰：“試使夷齊飲，終當不易心。”"
                },
                {
                    "paragraph": "未欲連車収薏苡，",
                    "zhushu": "援曰：後漢：馬援在交趾，常餌薏苡寔，用能輕身省慾，以勝瘴氣。及軍還，載一車，欲以爲種。時人讒之，以爲皆明珠文犀也。"
                },
                {
                    "paragraph": "肯教沉網取珊瑚。",
                    "zhushu": "厚曰：唐書西域傳：大秦西南漲海中八百里，到珊瑚洲，洲底有盤石，珊瑚生其上。海人乗大舶，沉鐡網水底，以鐡發其根而取之。"
                },
                {
                    "paragraph": "不知庾嶺三年别，",
                    "zhushu": "厚曰：九域志：大庾嶺本属䖍州大庾縣，淳化三年，以縣置南安軍。"
                },
                {
                    "paragraph": "収得曹溪一滴無。",
                    "zhushu": "厚曰：傳燈録：僧問清凉：“如何是曹溪一滴清凉？”云云。"
                },
                {
                    "paragraph": "但指庭前𩀱栢石，",
                    "zhushu": "縯曰：僧問趙州：“如何是佛？”荅曰：“庭前栢樹子。”"
                },
                {
                    "paragraph": "要予臨老識方壷。",
                    "zhushu": "次公曰：列子：渤海之東有大壑，名曰㱕墟，其中有岱輿、貟嶠、方壷也。",
                    "type": 2
                },
                {
                    "paragraph": "吴子野將出家贈以扇山枕屏",
                    "zhushu": "",
                    "type": 2
                },
                {
                    "paragraph": "峩峩扇中山，絶壁信天剖。誰施大圎鏡，",
                    "zhushu": "厚曰：楞嚴經云：又於自心現大圎鏡，内放十種㣲妙寳光。"
                },
                {
                    "paragraph": "衡霍入戸牖。",
                    "zhushu": "厚曰：尔雅䟽：衡山，一名霍山。漢武帝移岳神於天柱，又名天柱爲霍。故漢已來衡、霍别耳。"
                },
                {
                    "paragraph": "得之老月師，畫者一醉叟。常疑若人胷，自有雲夢藪。",
                    "zhushu": "縯曰：相如子虚賦言：齊之青丘，吞楚之雲夢者八九，而於胷中曽不芥蔕也。"
                },
                {
                    "paragraph": "千巖在掌握，用捨彈指乆。",
                    "zhushu": "次公曰：杜詩：大千在掌握。而佛書所謂“一弹指頃”也。"
                },
                {
                    "paragraph": "低昂不自知，恨寄兒女手。短屏雖曲折，",
                    "zhushu": "厚曰：南史：王逺，時人謂爲屏風。屈曲從俗也。"
                },
                {
                    "paragraph": "髙枕謝奔走。出家非今日，",
                    "zhushu": "次公曰：言呉子野方謀削髪，是謂岀家。然未削髪時，已絶離塵垢，則爲在家。出家如鳥窠禅師謂謝靈運之儔，故云非今日也。"
                },
                {
                    "paragraph": "法水洗無垢。",
                    "zhushu": "厚曰：維摩經言：八解之浴池，定水湛然，蒲布以清浄花浴，此無垢人也。"
                },
                {
                    "paragraph": "浮游雲釋嶠，",
                    "zhushu": "韓退之詩：恋地羣鴨回，釋嶠孤雲蹤。"
                },
                {
                    "paragraph": "燕坐柳生肘。",
                    "zhushu": "縯曰：莊子：支離叔與骨介叔觀於𡨋伯之丘，崑崙之墟，黄帝之所伐，而柳生其左肘。"
                },
                {
                    "paragraph": "忘懷紫翠間，",
                    "zhushu": "次公：杜牧詩：千峯横紫翠。"
                },
                {
                    "paragraph": "相與到白首。",
                    "zhushu": "",
                    "type": 2
                },
                {
                    "paragraph": "中山松醪寄雄州守王引進",
                    "zhushu": "",
                    "type": 2
                },
                {
                    "paragraph": "鬱鬰蒼髯千歳姿，肯來柸酒作兒嬉。流芳不待龜巢葉，",
                    "zhushu": "唐以荷葉爲酒杯，謂之碧䇶酒。厚：脞說：魏正始中，鄭公慤三伏之際，卛賔潦避暑於歴城。取大荷葉盛酒，以簮刺葉，令與柄通，傳翕之，名爲碧筩。次公：史記載：千歳之龜，其大如錢，遊於蓮葉之上也。"
                },
                {
                    "paragraph": "掃白聊煩鶴踏枝。",
                    "zhushu": "次公曰：鶴踏枝，言松也。古詩云：虬枝鶴踏消。"
                },
                {
                    "paragraph": "醉裏便成欹雪舞，醒時與作嘯風辭。馬軍走送非無意，",
                    "zhushu": "厚曰：杜甫謝嚴中丞送乳酒詩云：鳴鞭走送憐漁父，洗盞開甞對馬軍。"
                },
                {
                    "paragraph": "玉帳人閑合有詩。",
                    "zhushu": "次公曰：玉帳，將軍帳也。古有玉帳經。任：杜：空留玉帳術。李貞居：玉帳臨河魁。",
                    "type": 2
                },
                {
                    "paragraph": "歐陽晦夫惠琴枕",
                    "zhushu": "",
                    "type": 2
                },
                {
                    "paragraph": "中郎不眠仰看屋，",
                    "zhushu": "縯曰：中郎，蔡邕也。伏滔長笛賦序曰：蔡邕避難江南，南於祠亭。亭亭之館，以竹爲椽。邕仰而盻之，曰：“良竹也。”取以爲笛，竒聲獨絶，歷代傳之。"
                },
                {
                    "paragraph": "得此古椽圍尺竹。",
                    "zhushu": "次公曰：刘禹錫詩：脩竹盈尺圍。"
                },
                {
                    "paragraph": "輪囷濩落非笛用，",
                    "zhushu": "次公曰：鄒陽云：“枯木輪囷，爲万乗器。”又惠子云：“大瓠濩落，無所容也。”"
                },
                {
                    "paragraph": "剖作䄂琴徽軫足。流傳幾處到淵明，卧枕綸巾酒新漉。",
                    "zhushu": "援曰：陶渊明以頭上葛巾漉酒，客至仍戴之。"
                },
                {
                    "paragraph": "孤鸞别鶴誰復聞，",
                    "zhushu": "次公曰：孤鵉、别鶴，古琴曲名。子仁：渊明詩：“知我故來意，取琴爲我弹。上絃驚别鶴，下絃離孤鵉。”"
                },
                {
                    "paragraph": "鼻息齁齁自成曲。",
                    "zhushu": "次公曰：“齁齁，鼻息聲也，音火侯反。”",
                    "type": 2
                },
                {
                    "paragraph": "歐陽晦夫遺接䍦琴枕戯作詩謝之",
                    "zhushu": "",
                    "type": 2
                },
                {
                    "paragraph": "𢹂兒過嶺今七年，𨓜途更着𥠖衣冠。",
                    "zhushu": "次公曰：“黎，謂生黎也。儋州之俗，呼山嶺爲𥠖，而人居其間，號曰生𥠖。見地志所載。今云𥠖衣冠，言生𥠖所服之衣冠也。”"
                },
                {
                    "paragraph": "白頭穿林要藤帽，赤脚渡水愁花縵。",
                    "zhushu": "次公曰：杜詩：“南望青松架短壑，安得赤脚踏層氷。”"
                },
                {
                    "paragraph": "不愁故人驚絶倒，",
                    "zhushu": "子仁曰：晋衛玠，字叔宝。王澄毎聞玠言，輒歎息絶倒。時人爲之語曰：“衞玠談道，平子絶倒。”"
                },
                {
                    "paragraph": "但使俚俗相恬安。見君合浦如夢𥧌，挽須握手俱汍瀾。",
                    "zhushu": "次公曰：謝安起挽桓伊須曰：“使君於此不凡。”又，馬援見公孫述，以爲當握手歡如平生也。"
                },
                {
                    "paragraph": "妻縫接離霧縠細，兒送琴枕氷徽寒。無絃且寄陶令意，",
                    "zhushu": "縯曰：陶渊明蓄素琴一張，徽絃不具，每撫而和之，曰：“但得琴中趣，何勞絃上聲。”"
                },
                {
                    "paragraph": "倒載猶作山公看。",
                    "zhushu": "援曰：晋山簡爲荆州，民有佳池，簡每岀嬉遊輙醉，名之曰髙陽池。童兒謡曰：“山公岀何許，往至髙陽池。日暮倒載㱕，酩酊無所知。”時時能騎馬，倒着白接䍦。"
                },
                {
                    "paragraph": "我懷汝隂六一老，",
                    "zhushu": "次公：歐湯永叔，自號六一居士。汝隂，頴州也。永叔甞爲頴州。"
                },
                {
                    "paragraph": "眉宇秀發如春巒。羽衣鶴氅古仙伯，",
                    "zhushu": "縯曰：晋王恭披鶴氅，渉雪而行。孟昶見之曰：“神仙中人也。”"
                },
                {
                    "paragraph": "岌岌兩柱扶霜紈。",
                    "zhushu": "次公曰：“此接離巾之製也。”"
                },
                {
                    "paragraph": "至今畫像作此服，凛如退之加渥丹。",
                    "zhushu": "子仁曰：魏㤗東軒雜録：晏公一日見韓愈畫像，語坐客曰：“此皃大𩔖歐陽脩，安知非愈後身也。”詩云：“顔如渥丹。”"
                },
                {
                    "paragraph": "邇來前輩皆鬼録，",
                    "zhushu": "縯曰：魏畧：文帝與吴質書曰：“徐、陳、應、劉，一時傾逝。”今視其文，皆爲鬼録。"
                },
                {
                    "paragraph": "我亦帶脫巾欹寛。作詩頗作六一語，往往亦帶梅公酸。",
                    "zhushu": "次公曰：“梅公，垩俞也。酸，則言其詩之清也。”",
                    "type": 2
                },
                {
                    "paragraph": "謝人惠雲巾方舄二首",
                    "zhushu": "",
                    "type": 2
                },
                {
                    "paragraph": "燕尾稱呼理未便，剪裁雲葉却天然。無心只是青山物，覆頂冝歸紫府僊。",
                    "zhushu": "子仁曰：燕尾，謂巾也。杜詩：“雨稀雲葉断。”淵明云：“雲無心而岀岫。”"
                },
                {
                    "paragraph": "轉覺周家新様俗，未容陶令舊名傳。",
                    "zhushu": "縯：頭巾起後周。陶潜以葛巾漉酒。"
                },
                {
                    "paragraph": "鹿門佳士勤相贈，黒霧玄霜合比肩。",
                    "zhushu": "",
                    "type": 2
                },
                {
                    "paragraph": "胡鞾短靿格麄踈，古雅無如此様殊。妙手不勞盤作鳯，輕身只欲化爲鳬。魏風𥚹儉堪羞葛，楚客豪華可𥬇珠。擬學梁家名解脫，便於禪坐作跏趺。",
                    "zhushu": "縯曰：詩魏風葛屨，刺𥚹也。楚公子、春申君客皆躡珠履。梁武帝作解脫履。",
                    "type": 2
                },
                {
                    "paragraph": "送别上",
                    "zhushu": "",
                    "type": 2
                },
                {
                    "paragraph": "詩三十九首",
                    "zhushu": "",
                    "type": 2
                },
                {
                    "paragraph": "送曽子固倅越得燕字",
                    "zhushu": "次公曰：以先生詩案攷之，此熈寕三年詩也。堯卿：子固，名鞏，南豊人。嘉祐二年，永叔知貢舉，子固兄弟四人同登科。治平中，與東坡同在舘中。",
                    "type": 2
                },
                {
                    "paragraph": "醉翁門下士，雜沓難爲賢。",
                    "zhushu": "倬曰：劉向傳：𮦀遝衆賢，罔不肅和。"
                },
                {
                    "paragraph": "曽子獨超軼，孤芳陋羣妍。",
                    "zhushu": "次公曰：子固，即南豊先生也。今其集中有上歐陽二書，乃𥘉謁醉翁時矣。退之詩：“異質忌處羣，孤芳難寄林。”"
                },
                {
                    "paragraph": "昔從南方來，與翁兩聮翩。翁今自憔悴，子去亦冝然。",
                    "zhushu": "次公：醉翁爲參政時，子固亦在舘閣，故云“两聮翩”。"
                },
                {
                    "paragraph": "賈𧨏窮適楚，",
                    "zhushu": "厚曰：賈𧨏傳：“天子議以𧨏任公卿之位，絳、灌之属皆害之，岀爲長沙大傅。”長沙，楚地也。"
                },
                {
                    "paragraph": "樂生老思燕。",
                    "zhushu": "縯曰：“樂毅去燕奔趙，燕王以其子間爲昌國君，而毅往來復通燕。”"
                },
                {
                    "paragraph": "那因江鱠美，遽厭天庖羶。但苦丗論隘，聒耳如蜩蟬。",
                    "zhushu": "次公曰：按先生詩案云：送曽鞏詩，以譏近來多用刻薄之人，議論鄙隘，如蟬之鳴，不足聽也。師：晉嵆康書：“賔客盈座，鳴声聒耳。”"
                },
                {
                    "paragraph": "安得萬頃池，養此橫海鱣。",
                    "zhushu": "援曰：賈𧨏弔屈原曰：“横江湖之鱣鯨𠔃，固將制於蝼蟻。”○厚曰：謝晦詩：“偉哉横海鱗，壯矣垂天翼。”李白詩：“魯國一杯水，難容横海鱗。”",
                    "type": 2
                },
                {
                    "paragraph": "王頥赴建州錢監求詩及草書",
                    "zhushu": "",
                    "type": 2
                },
                {
                    "paragraph": "我昔識子自武功，寒㕔夜語樽酒同。",
                    "zhushu": "次公曰：武功，縣名，属永興軍，今之長安也。退之荅張徹詩云：“勤來得晤語，勿憚𪧐寒聽。”杜詩：“喜得與子長夜語。”"
                },
                {
                    "paragraph": "酒䦨燭盡語不盡，倦僕立寐僵屏風。",
                    "zhushu": "縯曰：“漢陳萬年病，召其子咸教戒於牀下。語至夜半，咸睡，頭觸屏風。”"
                },
                {
                    "paragraph": "丁寕勸學不死訣，自言親受方瞳翁。",
                    "zhushu": "縯曰：南史：陶弘景年踰八十而有壯容。仙書云：“眼方者壽千歳。”弘景末年，一眼有時而方。○厚曰：“真人之目方瞳，緑筯貫之有紫光。”○援曰：李恨两目瞳子皆方。仙經說：“八百歳人，瞳子方也。”○次公曰：拾遺記：“老叟五人見老聃，其瞳子方。”"
                },
                {
                    "paragraph": "嗟予聞道不早悟，醉夢㒹倒隨盲聾。邇來憂患苦摧剥，意思蕭索如霜蓬。羡君顔色愈少壯，外慕漸少由中充。河車挽水灌腦黒，",
                    "zhushu": "縯曰：黄庭經云：“北方正氣名河車。”仙經云：“鈆絶河車空，所作必無功；鈆失河車絶，萬事無所岀。”○次公曰：道訣云：“脅腹腰曲緑，黄河水逆流。”河車挽水，盖搫運之法也。"
                },
                {
                    "paragraph": "丹砂伏火入頰紅。",
                    "zhushu": "師曰：道家言服九轉丹砂者，爲地行仙。○安國古嵩子真訣云：“大丹第六轉，以文武火養一伏時，成其伏火朱砂，以楮汁丸如麻子大，每日空心酒下三丸，駐顔定色。”"
                },
                {
                    "paragraph": "大梁相逢又東去，但道何日辭樊籠。",
                    "zhushu": "師曰：莊子内篇：“澤雉十歩一啄，百歩一飲，不蘄畜乎樊中。”○倬：南史：陽休之不樂煩聀，典選乆，曰：“此官寔是清華，但妨吾賞，真是樊籠矣。”"
                },
                {
                    "paragraph": "未能便乞𡵺漏令，",
                    "zhushu": "厚曰：晉葛洪聞交趾出丹砂，求爲勾漏令，帝不許。洪曰：“非欲求荣，以有丹耳。”"
                },
                {
                    "paragraph": "官曹似是鍚與銅。",
                    "zhushu": "縯曰：晉王徽之爲桓冲騎兵參軍，冲問：“卿署何曹？”對曰：“似是馬曹。”"
                },
                {
                    "paragraph": "留詩河上慰離别，草書未暇縁怱怱。",
                    "zhushu": "厚曰：晋衛恒傳載張伯英下筆必爲揩，則曰：“怱怱不暇草書。”",
                    "type": 2
                },
                {
                    "paragraph": "送安惇秀才失解西歸",
                    "zhushu": "",
                    "type": 2
                },
                {
                    "paragraph": "舊書不厭百回讀，熟讀深思子自知。",
                    "zhushu": "縯曰：人有從董遇學者，遇不肯教，而云：“必當先讀百回，讀書百遍而義自見。”"
                },
                {
                    "paragraph": "他年名䆠恐不免，",
                    "zhushu": "援曰：謝安云：“恐不免耳。”見上記園中草木詩注。"
                },
                {
                    "paragraph": "今日棲遲那可追。我昔家居斷還往，著書不復窺園葵。",
                    "zhushu": "厚曰：董仲舒爲愽士，下惟講誦，三年不窺園。○次公：園葵字，則使公儀子拔去園葵也。"
                },
                {
                    "paragraph": "朅來東遊慕人爵，",
                    "zhushu": "任曰：孟子：公卿大夫，此人爵也。"
                },
                {
                    "paragraph": "弃去舊學從兒嬉。狂謀謬筭百不遂，惟有霜𩯭來如期。故山松栢皆手種，行且拱矣歸何時。",
                    "zhushu": "厚曰：左傳：秦穆公使孟明、西乞、白乙伐鄭。蹇叔哭之。公曰：“爾何知，中壽，尔墓之木拱矣。”"
                },
                {
                    "paragraph": "萬事早知皆有命，十年浪走寜非癡。",
                    "zhushu": "厚曰：南史：沈攸之言：“早知窮逹有命，恨不十年讀書。”"
                },
                {
                    "paragraph": "與君未可較得失，臨别唯有長嗟咨。",
                    "zhushu": "",
                    "type": 2
                },
                {
                    "paragraph": "送任伋通判黃州兼寄其兄孜",
                    "zhushu": "堯卿曰：孜時爲簡州平泉令，字師聖。伋，字師中。皆名士，眉人也。東坡謂之大任、小任。兄弟於慶曆間登第。",
                    "type": 2
                },
                {
                    "paragraph": "吾州之豪任公子，少年盛壯日千里。",
                    "zhushu": "縯曰：史記：田光曰：“騏𩦸盛壯之日，一日而馳千里。至其衰老，駑馬先之。”"
                },
                {
                    "paragraph": "無媒自進誰識之，有才不用今老矣。别來十年學不厭，讀破萬卷詩愈羙。",
                    "zhushu": "縯曰：杜詩：讀書破萬卷，下筆如有神。"
                },
                {
                    "paragraph": "黃州小郡夾谿谷，𦭘屋數家依竹葦。",
                    "zhushu": "次公曰：見佛書：稻麻竹葦。"
                },
                {
                    "paragraph": "知命無憂子何病，",
                    "zhushu": "次公曰：孔子曰：“樂天知命，故不憂也。”"
                },
                {
                    "paragraph": "見賢不薦誰當恥。平原老令更可悲，",
                    "zhushu": "次公曰：此所謂寄其兄孜也。平原，則簡州属縣。"
                },
                {
                    "paragraph": "六十青衫貧欲死。桐郷遺老至今泣，",
                    "zhushu": "縯曰：前漢：朱邑，字仲卿，病且死，屬其子曰：“我故桐郷吏，其民愛我，必葬我桐郷。後丗子孫奉甞我，不如桐郷民。”○饒曰：按同安志云：“朱司農廟在桐城縣西南。”漢書志云：“大司農朱邑冡，在桐城西郭外。”○子仁曰：李白詩云：“大帝餘古丘，樵蘇泣遺老。”"
                },
                {
                    "paragraph": "頴川大姓誰能箠。",
                    "zhushu": "援曰：漢書：“頴川大姓原楮，宗族恣横，賔客犯爲盗賊，前二千石莫能禽制。趙廣漢爲太守，旣至數月，誅原、禇首惡，郡中震慄。”"
                },
                {
                    "paragraph": "因君寄聲問消息，",
                    "zhushu": "子仁曰：杜詩：“因君問消息，好在阮元瑜。”"
                },
                {
                    "paragraph": "莫對黄鷂矜爪觜。",
                    "zhushu": "縯曰：退之詩：“魯連細兒黠，有似黃鷂子。田巴兀老蒼，憐汝矜爪觜。”",
                    "type": 2
                },
                {
                    "paragraph": "送劉攽倅海陵",
                    "zhushu": "堯卿曰：“攽字貢父，甞爲㤗州通判。”",
                    "type": 2
                },
                {
                    "paragraph": "君不見阮嗣宗臧否不挂口，",
                    "zhushu": "縯曰：“晉阮籍，字嗣宗，不拘礼法，發言玄遠，口不臧否人物。”"
                },
                {
                    "paragraph": "休誇舌在牙齒牢，",
                    "zhushu": "援曰：史記：楚相遺璧，意張儀，掠笞数百。其妻羞之。儀曰：“視吾舌尚在不？”妻𥬇曰：“在也。”儀曰：“足矣。”○厚：退之詩：“羡君牙齒牢且潔。”○師按：公赴詔獄招此詩，譏諷朝廷新法不便，不容人直言，不如耳不聞而口不言也。"
                },
                {
                    "paragraph": "是中唯可飲醇酒。",
                    "zhushu": "厚曰：南史：謝朏爲吴興，其弟瀹於征虜渚送别。朏指瀹口曰：“此中唯冝飲酒。”"
                },
                {
                    "paragraph": "讀書不用多，作詩不須工。海邊無事日日醉，夢魂不到蓬萊宫。",
                    "zhushu": "次公曰：杜詩：“憶献三賦蓬萊宫。”"
                },
                {
                    "paragraph": "秋風昨夜入庭樹，",
                    "zhushu": "堯卿曰：劉夢得秋風引云：“何處秋風至，蕭蕭送鴈羣。朝來入庭樹，孤客最先聞。”"
                },
                {
                    "paragraph": "蓴絲未老君先去。",
                    "zhushu": "縯曰：晉張翰爲齊王囧東曹椽，因見秋風起，乃思吴中菰菜、蓴羮、鱸魚鱠，曰：“人生貴得適志，何能覉宦數千里以要名爵乎？”遂命駕而歸。俄而囧敗，人皆謂之見幾。○次公曰：杜詩：“羹煑秋絲滑。”○養源曰：齊民要術云：“羮之菜，蓴爲第一。四月蓴生莖而無葉，名雉尾蓴，第一肥美，葉舒長，名絲蓴。”"
                },
                {
                    "paragraph": "君先去，幾時回？",
                    "zhushu": "堯卿曰：柳子厚詩：“不知從此去，更遣幾年回。”"
                },
                {
                    "paragraph": "劉郎應白髪，桃花開不開？",
                    "zhushu": "堯卿曰：劉夢得元和十年自朗州承召至京師，戯贈看花諸君子詩：“紫陌紅塵拂靣來，無人不道看花回。元都觀裏桃千樹，盡是劉郎去後栽。”大中二年三月復來遊，作絶句并引曰：“予真元二十一年爲尚書屯田貟外郎，時此觀中未有花木。是歳出牧連州，尋貶朗州司馬。居十年，召至京師，人人皆言有道士植仙桃滿觀，如爍晨霞，遂作詩以志一時之事。旋左出牧，于今十有四年，得爲主客郎中，重遊兹觀，蕩然無復一樹，唯兎葵燕麥動摇春風耳。因再題二十八字，以俟後遊。”詩曰：百畒中庭半是苔，桃花落盡菜花開。種桃道士歸何處，前度劉郎又再來。",
                    "type": 2
                },
                {
                    "paragraph": "送錢藻出守婺州得英字",
                    "zhushu": "堯卿：藻字醇老。",
                    "type": 2
                },
                {
                    "paragraph": "老手便劇郡，",
                    "zhushu": "師曰：朱邑傳云：“遠守劇郡。”○子仁：前漢：“張敞自請治劇郡，拜膠東相。”"
                },
                {
                    "paragraph": "髙懷厭承明。",
                    "zhushu": "縯曰：嚴助爲㑹稽大守，上賜書曰：“君厭承明之廬，勞侍從之事，懷故郷，出爲郡吏。”"
                },
                {
                    "paragraph": "聊紆東陽綬，",
                    "zhushu": "縯曰：㜈州，故東陽郡也。"
                },
                {
                    "paragraph": "一濯滄浪纓。",
                    "zhushu": "縯曰：孺子歌曰：“滄浪之水清𠔃，可以濯我纓。”"
                },
                {
                    "paragraph": "東陽佳山水，",
                    "zhushu": "厚曰：劉禹錫詩：“東陽自是佳山水，何况曽經沈隱侯。”○信民曰：韻語陽秋云：“東陽峴山，夫縣三里，舊名三丘山。”"
                },
                {
                    "paragraph": "未到意已清。過家父老喜，",
                    "zhushu": "次公曰：後漢岑彭傳：“有詔過家，上冡。”"
                },
                {
                    "paragraph": "岀郭壷漿迎。子行得所願，愴恨居者情。吾君方急賢，日旰坐邇英。",
                    "zhushu": "迩英，閣名。○堯卿曰：宋景文詩：“大極洪樞暇，西清祕閣開。文從壁府岀，輦自殿中來。”盖謂是也。"
                },
                {
                    "paragraph": "黃金招樂毅，",
                    "zhushu": "縯曰：“燕昭王置千金於臺上，以延天下士，謂之黄金臺。於是樂毅注燕，委質爲臣。”○厚曰：李白詩：“昭王曰：骨縈蔓草，何人更掃黄金臺。”"
                },
                {
                    "paragraph": "白璧賜虞卿。",
                    "zhushu": "援曰：史記：“虞卿躡蹻擔簦，説趙孝成王，一見，賜黄金百鎰，白璧一双；再見，爵上卿。”"
                },
                {
                    "paragraph": "子不少自貶，陳義空崢嶸。",
                    "zhushu": "厚曰：孔子丗家：子貢曰：“夫子之道至犬也，故天下莫能容。夫子盍少貶焉。”○縯曰：莊子：趙王反國，賞國人，屠羊說不受。王曰：“屠羊說陳義甚髙。”○堯卿曰：子美詩：“峥嶸吐髙論。”"
                },
                {
                    "paragraph": "古稱爲郡樂，漸恐煩敲榜。臨分不敢盡，醉語醒還驚。",
                    "zhushu": "師曰：“按公赴詔獄招此詩，言行青苗助役，不免用鞭箠催促，醉中道此，醒後還驚，恐得罪，以譏諷朝廷立法不便之故。”",
                    "type": 2
                },
                {
                    "paragraph": "送吕希道知和州",
                    "zhushu": "堯卿：希道，乃文穆之後。",
                    "type": 2
                },
                {
                    "paragraph": "去年送君守解梁，今年送君守歷陽。",
                    "zhushu": "次公曰：“歷陽，和州也。”"
                },
                {
                    "paragraph": "年年送人作太守，",
                    "zhushu": "縯曰：丗説：襄陽羅友好學嗜酒，桓温雖以才遇之，許而不用。人有得郡者，温爲席送别，友亦被命，至尤遲晚。温問之，荅曰：“旦出門，逢一鬼揶揄云：我只見汝送人作郡，何以不見人送汝作郡？遂慙怖𨚫回，不覺淹緩。”桓心媿焉，後以爲㐮陽太守。"
                },
                {
                    "paragraph": "坐受塵土堆胷腸。君家聮翩三將相，",
                    "zhushu": "堯卿曰：蒙正謚文穆，本朝名相。其姪曰夷簡，夷簡之子曰公著，皆爲將相。"
                },
                {
                    "paragraph": "冨貴未已今方將。鳯雛𩦸子生有種，",
                    "zhushu": "厚曰：杜詩：“竇侍御，𩦸之子，鳯之雛。”年未三十忠義俱。○堯卿曰：龐統者，德公之從子也。徳公謂統爲鳯雛。晋陸雲㓜時，吴尚書閔鴻見而竒之，曰：“此兒若非龍駒，當是鳯雛。”女齊裴景鸞、景鴻，河東聞喜人，並有𨓜才。河東呼景鸞爲“𩦸子”。"
                },
                {
                    "paragraph": "毛骨往往傳諸郎。",
                    "zhushu": "堯卿曰：晋宋時，江左謂王榭子弟爲“烏衣諸郎”。"
                },
                {
                    "paragraph": "觀君崛鬱負竒表，便合劒佩趨明光。",
                    "zhushu": "師曰：“西漢有明光宫，又詳見前數詩注中。”"
                },
                {
                    "paragraph": "胡爲小郡屢奔走，征馬未解風帆張。我生夲自便江海，忍恥未去猶彷徨。",
                    "zhushu": "縯曰：“周大夫閔周室之㒹覆，彷徨不忍去。”"
                },
                {
                    "paragraph": "無言贈君有長歎，美哉河水空洋洋。",
                    "zhushu": "厚曰：孔子將西見趙簡子，至於河而聞竇鳴犢、舜華之死也。臨河嘆曰：“美哉，河水洋洋乎，丘之不濟，命也夫。”",
                    "type": 2
                },
                {
                    "paragraph": "送文與可出守陵州",
                    "zhushu": "堯卿曰：與可名同，梓州塩亭縣安㤗人，皇祐元年馮京榜及第。",
                    "type": 2
                },
                {
                    "paragraph": "壁上墨君不解語，",
                    "zhushu": "次公曰：晋人以“卿”爲常，以“君”爲重。命竹謂之“君”者，王子猷也。子猷常寄居空宅中，便令種竹。或問其故，但嘨詠指竹曰：“何可一日無此君邪？”此子猷命竹謂之君也。文與可善墨竹，今先生又呼“墨行”爲“墨君”，蓋甞作墨君堂記云。"
                },
                {
                    "paragraph": "見之尚可銷百憂。而况我友似君者，素節凛凛欺霜秋。清詩健筆何足數，",
                    "zhushu": "次公曰：杜詩：清詩近道要。又云：健筆陵鸚鵡。"
                },
                {
                    "paragraph": "逍遥齊物追莊周。",
                    "zhushu": "縯曰：逍遥逰、齊物論，莊十二篇名。"
                },
                {
                    "paragraph": "奪官遣去不自覺，曉梳脫髮誰能収？江邊亂山赤如赭，",
                    "zhushu": "次公曰：史記：秦始皇伐山樹，赭其山。"
                },
                {
                    "paragraph": "陵陽正在千山頭。知君逺别懷抱惡，",
                    "zhushu": "謝安日與親友别，輒作數日惡。杜：使我不能飱，令我惡懷抱。"
                },
                {
                    "paragraph": "時遣墨君消我愁。",
                    "zhushu": "師曰：與可善墨竹。",
                    "type": 2
                },
                {
                    "paragraph": "送劉道原歸覲南康",
                    "zhushu": "堯卿曰：道原，名恕，廬州人。熈寕二年爲祕書丞編修文字。",
                    "type": 2
                },
                {
                    "paragraph": "晏嬰不滿六尺長，",
                    "zhushu": "厚曰：史記：晏子御者之妻語其夫曰：“晏子長不滿六尺，身相齊國，名顕諸侯。”"
                },
                {
                    "paragraph": "髙節萬仞陵首陽。",
                    "zhushu": "縯：齊崔杼弑莊公，立景公而相之。盟國人曰：“所不與崔、慶者。”讀未終，晏子抄易其詞曰：“嬰所不與，唯忠於君、利社稷者是與，有如上帝。”乃歃首陽，伯夷、叔齊也。"
                },
                {
                    "paragraph": "青衫白髮不自歎，冨貴在天那得忙。十年閉户樂幽獨，",
                    "zhushu": "師曰：李頎詩：十年閉户頴水陽。"
                },
                {
                    "paragraph": "百金購書収散亡。朅來東觀弄丹墨，聊借舊史誅姦彊。",
                    "zhushu": "次公曰：東觀，言道原之爲史官也。後漢：述史於東觀，○援：韓退之云：“誅奸䛕於旣死，發潜徳之幽光。”"
                },
                {
                    "paragraph": "孔融不肯下曹操，",
                    "zhushu": "縯：融見操雄詐漸著，數不能堪，故發辭𥚹宕，多致乖忤。"
                },
                {
                    "paragraph": "汲黯本自輕張湯。",
                    "zhushu": "援：張湯深文苛刻，黯罵曰：“天下謂刀筆吏不可爲公卿，果然，必湯也。”"
                },
                {
                    "paragraph": "雖無尺箠當寸刃，口吻排擊含風霜。自言静中閱丗俗，有似不飲觀酒狂。衣巾狼籍又屢舞，",
                    "zhushu": "任曰：蓋寛饒曰：“我乃酒狂。”詩云：“屢舞僛，屢舞傞傞。”"
                },
                {
                    "paragraph": "旁人大𥬇供千場。",
                    "zhushu": "次公曰：李白短歌行云：“天公見玉女，太𥬇億千場。”"
                },
                {
                    "paragraph": "交朋翩翩去畧盡，惟我與子猶徬徨。丗人共弃君獨厚，豈敢自愛恐子傷。",
                    "zhushu": "厚曰：退之荅胡直均書云：“如生之徒於我厚者，知其賢，時或道之，於生未有所益也；不知者，乃用是爲謗。不敢自愛，懼生之無益而有傷也。”"
                },
                {
                    "paragraph": "朝來告别驚何速，歸意已逐征鴻翔。匡廬先生古君子，",
                    "zhushu": "堯卿曰：“匡廬先生，道原父也。致仕二十餘年矣。”"
                },
                {
                    "paragraph": "挂冠兩紀𩯭未蒼。",
                    "zhushu": "援曰：“晋陶弘景挂冠神武門。”"
                },
                {
                    "paragraph": "定將文度置𦡀上，",
                    "zhushu": "縯曰：“晋王述愛其子坦之，雖長大，猶抱置𦡀上。文度，坦之字。”"
                },
                {
                    "paragraph": "喜動鄰里烹猪羊。",
                    "zhushu": "縯曰：古樂府木蘭歌：“鄰里喜我歸，磨刀霍霍向猪羊。”"
                },
                {
                    "paragraph": "君歸爲我道姓字，幅巾他日容登堂。",
                    "zhushu": "厚曰：東漢：“符融遊太學，師事少府李膺。膺風性髙簡，甞每見融，輒絶它賔客，聽其言論。融幅巾奮褏，談辭如雲。”",
                    "type": 2
                },
                {
                    "paragraph": "送張安道赴南都留䑓",
                    "zhushu": "",
                    "type": 2
                },
                {
                    "paragraph": "我公古仙伯，",
                    "zhushu": "次公曰：道科有仙卿、仙伯，如集仙録大茅君傳有云“紫陽左公，太極仙伯”是也。○堯卿：神仙王知遠母夢靈鳯集，因而有娠。僧寳誌曰：“生子當爲神仙宗伯。”其後知逺謂弟子曰：“吾漸游洞府，仙曹除吾爲少室仙伯。”"
                },
                {
                    "paragraph": "超然羡門姿。",
                    "zhushu": "縯曰：西漢郊祀志：“始皇遂東游海上，求仙人羡門之属。”應劭曰：“羡門，名子髙，古仙人也。”○尭卿，紫陽真人。周義山入蒙山，遇羡門子乗白鹿，執羽盖，佩青旄之節，侍從十餘玉女。真人乃再拜叩頭，乞長生要訣。羡門子曰：“子名在丹臺玉室中，何憂不仙？”先生以安道有仙風道骨，故云耳。"
                },
                {
                    "paragraph": "偶懷濟物志，遂爲丗所縻。黄龍遊帝郊，簫韶鳯來儀。",
                    "zhushu": "厚曰：礼記：“龜龍在郊陬。”揚雄傳：“鳯凰巢其樹，黄龍遊其沼。”書：“簫韶九成，鳯凰來儀。”"
                },
                {
                    "paragraph": "終然反溟極，豈復安籠池？",
                    "zhushu": "次公曰：晉潘安仁云：“池魚籠鳥。”"
                },
                {
                    "paragraph": "岀入四十年，憂患未甞辭。一言有歸意，闔府諌莫移。吾君信英睿，搜士及茅茨。",
                    "zhushu": "堯卿曰：當時神宗皇帝。"
                },
                {
                    "paragraph": "無人長者側，何以安子思？",
                    "zhushu": "次公曰：安道之所以去者，以當時之不能用也。必人主堅留之，而後可冀其住，故用子思事言之。孟子曰：“昔者魯繆公無人乎子思之側，則不能安子思。”又云：“子爲長者慮，而不及子思。”○師曰：“按公赴詔獄招此詩，以方平比子思之賢也。”"
                },
                {
                    "paragraph": "歸來掃一室，",
                    "zhushu": "次公曰：後漢：陳蕃甞閑處一室，而庭宇蕪穢。薛勤謂蕃曰：“孺子何不洒掃以待賔客？”曰：“大丈夫當掃除天下，安事一室乎？”"
                },
                {
                    "paragraph": "虚白以自怡。",
                    "zhushu": "縯曰：莊子：“虚室生白，吉祥止止。”"
                },
                {
                    "paragraph": "遊於物之𥘉，",
                    "zhushu": "厚曰：莊子：“吾遊於物之初。”"
                },
                {
                    "paragraph": "丗俗安得知？我亦丗味薄，因循𩯭生𢇁。",
                    "zhushu": "子仁曰：退之示爽詩：“吾老世味薄，因循致留連。”杜詩：“鄭公樗散𩯭成絲。”"
                },
                {
                    "paragraph": "出處良細事，從公當有時。",
                    "zhushu": "",
                    "type": 2
                },
                {
                    "paragraph": "頴州𥘉别子由二首",
                    "zhushu": "堯卿曰：熈寕四年十月，東坡赴杭州通判時，黄門送到頴州相别。",
                    "type": 2
                },
                {
                    "paragraph": "征帆掛西風，别淚滴清頴。留連知無益，惜此湏臾景。我生三度别，",
                    "zhushu": "堯卿曰：與黃門𥘉别於鄭州門外，次别鄭州，今别頴州。"
                },
                {
                    "paragraph": "此别尤酸冷。念子似先君，木訥剛且静。",
                    "zhushu": "縯曰：論語：“剛毅木訥近仁。”"
                },
                {
                    "paragraph": "寡辭眞吉人，介石乃機警。",
                    "zhushu": "縯曰：易：“吉人之辭寡。”又曰：“介于石，不終日，貞吉。”○師按：公赴詔獄招此詩，言弟曽争議新法不合，乞罷，旣羙其去果决，亦是譏新法之不便也。"
                },
                {
                    "paragraph": "至今天下士，去莫如子猛。嗟我乆病狂，意行無坎井。",
                    "zhushu": "縯曰：劉禹錫蛮子歌云：“腰斧上髙山，意行無舊路。”"
                },
                {
                    "paragraph": "有如醉且墜，",
                    "zhushu": "縯曰：莊子：“醉者之墜車，雖疾不死，其神全也。”"
                },
                {
                    "paragraph": "幸未傷輙醒。從今得閑暇，黙坐消日永。作詩解子憂，持用日三省。",
                    "zhushu": "",
                    "type": 2
                },
                {
                    "paragraph": "近别不改容，逺别涕沾胷。咫尺不相見，實與千里同。人生無别離，誰知恩愛重？始我來宛丘，牽衣舞兒童。",
                    "zhushu": "子仁曰：李白詩：“出門妻子強牽衣。”又云：“兒女歌𥬇牽人衣。”"
                },
                {
                    "paragraph": "便知有此恨，留我過秋風。秋風亦已過，别恨終無窮。問我何年歸，我言歳在東。",
                    "zhushu": "堯𨜮曰：“歳在東，辰夘年也。”"
                },
                {
                    "paragraph": "離合旣循環，憂喜迭相攻。悟此長太息，我生如飛蓬。多憂髮早白，不見六一翁。",
                    "zhushu": "師曰：歐陽公自号六一居士，云：“吾家藏書，三代已來金石遺文一千卷，有琴一張，有碁一局，有酒一壷，而吾身處其間，是爲六一。”",
                    "type": 2
                },
                {
                    "paragraph": "壽州李定少卿岀餞城東龍潭上",
                    "zhushu": "",
                    "type": 2
                },
                {
                    "paragraph": "山鵶噪處古靈湫，亂沫浮涎遶客舟。",
                    "zhushu": "無𨓜曰：延平志云：苦竹潭在尤溪縣西四十五里。潭有五龍，人常見之。有漁者棹舟潭上，龍吐涎沫，舟膠不能進。自辰至午，涎沫漸泮，遂獲免焉。"
                },
                {
                    "paragraph": "未暇燃犀照竒鬼，",
                    "zhushu": "次公曰：燃犀，見仙遊潭詩注。竒鬼字，出張平子思玄賦。注曰：梁北部有竒鬼，善效人之子姪昆弟云。"
                },
                {
                    "paragraph": "欲將燒燕岀潜蚪。",
                    "zhushu": "縯曰：燕肉，水族嗜之。今釣魚聚蛇，其術多以燕肉。○次公曰：梁四公記載震澤洞事。次公曰：龍畏蠟，爱羙玉及空青而嗜燕。啓之武帝，燒燕五百放，教羅子春以燒燕往而得宝珠。蜀都賦：下髙鵠，出潜蚪。○邦衡曰：物𩔖相感志云：龍之爲性麄猛而畏鐵，爱玉及空青，而嗜燒燕肉。故食燕肉之人，不可以渡江海。"
                },
                {
                    "paragraph": "使君惜别催歌管，村巷驚呼聚玃猴。北地他年頌遺愛，觀魚并記老莊周。",
                    "zhushu": "見讀杜詩注。",
                    "type": 2
                },
                {
                    "paragraph": "送蔡冠卿知饒州",
                    "zhushu": "熈寧五年壬子。",
                    "type": 2
                },
                {
                    "paragraph": "吾觀蔡子與人遊，掀豗𥬇語無不可。",
                    "zhushu": "吴曰：杜詩：倐忽東西無不可。"
                },
                {
                    "paragraph": "平時儻蕩不驚俗，臨事迂闊乃過我。横前坑穽衆所畏，布路金珠誰不裹。",
                    "zhushu": "次公曰：先生詩案自言以譏當今朝廷進用之人，有逆其意者，則設坑穽以䧟之；有順其意者，則以利誘之，如以珠金布於道路。"
                },
                {
                    "paragraph": "邇來變化驚何速，昔號剛彊今亦頗。怜君獨守廷尉法，",
                    "zhushu": "縯曰：張釋之曰：“廷尉，天下之平也，一傾而天下用法皆爲輕重，民安所措其手足？”"
                },
                {
                    "paragraph": "晚歳𨚫理鄱陽柁。莫嗟天𩦸逐羸牛，",
                    "zhushu": "縯曰：賈𧨏弔屈原曰：“騰駕罷牛，𩥵蹇驢𠔃，𩦸垂兩耳，服塩車𠔃。”○子仁：杜詩：錦樹行：天馬跛足隨羸牛。"
                },
                {
                    "paragraph": "欲試良玉湏猛火。",
                    "zhushu": "援曰：淮南子：“鍾山之玉，灼以鑪炭，三日三夜，色澤不変，得天地之精也。”"
                },
                {
                    "paragraph": "丗事徐觀真夢寐，人生不信長坎軻。知君决獄有隂功，",
                    "zhushu": "縯：于定囯父于公曰：“我治獄多隂徳，子孫必有興者。”"
                },
                {
                    "paragraph": "他日老人酬魏顆。",
                    "zhushu": "厚曰：左傳：魏顆以父治命嫁其爱妾。及輔氏之役，見老人結草以抗秦將杜回，因獲之。夜夢老人曰：“余，而所嫁婦人之父也。尔用先人之治命。”余以是報。",
                    "type": 2
                },
                {
                    "paragraph": "送岑著作",
                    "zhushu": "",
                    "type": 2
                },
                {
                    "paragraph": "懶者常以静，静豈懶者徒。拙則近於直，而直豈拙歟？夫子静且直，雍容時卷舒。嗟我復何爲，相得歡有餘。我本不違丗，而丗與我殊。",
                    "zhushu": "次公曰：太白詩：“我本不弃丗，丗人自弃我。”"
                },
                {
                    "paragraph": "拙於林間鳩，懶於冰底魚。人皆𥬇其狂，子獨憐其愚。直者有時信，",
                    "zhushu": "平。"
                },
                {
                    "paragraph": "静者不終居。而我懶拙病，不受砭藥除。臨行怪酒薄，已與别淚俱。後㑹豈無時，遂恐岀處踈。惟應故山夢，隨子到吾廬。",
                    "zhushu": "次公曰：淵明詩：“吾亦愛吾廬。”詳此詩末句，則岑著作赴官眉州也。",
                    "type": 2
                },
                {
                    "paragraph": "送張職方吉甫赴閩漕六和寺中作",
                    "zhushu": "堯祖曰：按杭州圗經云：六和塔，在龍山月輪峯。開寳三年，智果禅師始建塔，因即其地造寺。",
                    "type": 2
                },
                {
                    "paragraph": "羡君超然鸞鶴姿，江湖欲下還飛去。空使吴兒怨不留，青山漫漫七閩路。門前江水去掀天，寺後清池碧玉環。",
                    "zhushu": "次公曰：六和寺後有池，蘇子美所賦金鯽魚是也。又劉禹鍚詩云：“水遶亭䑓碧玉環。”"
                },
                {
                    "paragraph": "君如大江日千里，我如此水千山底。",
                    "zhushu": "",
                    "type": 2
                },
                {
                    "paragraph": "送張軒民寺丞赴省試",
                    "zhushu": "",
                    "type": 2
                },
                {
                    "paragraph": "龍飛甲子蓋豪英，",
                    "zhushu": "次公曰：李白詩：“談𥬇盡豪英。”而“豪英”字本岀袁盎，云：“天子所與共六尺輿者，皆天下豪英也。”"
                },
                {
                    "paragraph": "甞喜吾猶及老成。人競春蘭𥬇秋菊，",
                    "zhushu": "縯曰：煙花錄：煬帝曰：“春蘭秋菊，各一時之芳。”○次公曰：陳崇業云：“蘭菊異芳，胡有廢者。”"
                },
                {
                    "paragraph": "天教明月伴長庚。",
                    "zhushu": "次公曰：長庚，太白也。退之詩云：“東方未明大星没，獨有太白對殘月。”"
                },
                {
                    "paragraph": "傳家各自聞詩禮，",
                    "zhushu": "次公曰：論語云：“聞詩聞礼。”"
                },
                {
                    "paragraph": "與子相逢亦弟兄。洗眼上林看躍馬，",
                    "zhushu": "次公曰：上林，漢苑名，以言京師。若瓊林苑者，乃新先軰所宴之處。史記：蔡澤云：“躍馬食肉，冨貴四十三年足矣。”"
                },
                {
                    "paragraph": "賀詩先到古宣城。",
                    "zhushu": "伯父與太平州張侍讀同年，此其子。",
                    "type": 2
                },
                {
                    "paragraph": "次韻孫莘老見贈時莘老移廬州因以别之",
                    "zhushu": "",
                    "type": 2
                },
                {
                    "paragraph": "爐鎚一手賦形殊，造物無心敢忘渠。我本踈頑固當爾，子猶淪落况其餘。龔黄側畔難言政，",
                    "zhushu": "援曰：龔遂爲勃海太守，黄霸爲頴川太守，皆有善政。在前漢循吏傳。"
                },
                {
                    "paragraph": "羅趙前頭且眩書。",
                    "zhushu": "莘老見稱政事與書，而莘老書至不工。○厚曰：晋衛恒傳：羅叔景、趙元嗣與張伯英並時見稱，故伯英自稱“上比崔杜不足，下方羅趙有餘。”○次公曰：劉禹鍚詩：“沉舟側畔千帆過，病樹前頭萬木春。”"
                },
                {
                    "paragraph": "惟有陽𨵿一柸酒，",
                    "zhushu": "縯曰：王維詩：“勸君更盡一柸酒，西出陽関無故人。”"
                },
                {
                    "paragraph": "慇懃重唱贈離居。",
                    "zhushu": "厚曰：李白代寄情人楚詞躰云：“使青鳥𠔃衘書，恨獨𪧐𠔃離居。”",
                    "type": 2
                },
                {
                    "paragraph": "贈别",
                    "zhushu": "",
                    "type": 2
                },
                {
                    "paragraph": "青鳥衘巾乆欲飛，",
                    "zhushu": "縯曰：太平廣記：漢武故事：七月七日於永華殿齋，西王母來至，有二青鳥扶持王母旁。○厚曰：杜詩：“楊花雪落覆曰蘋，青鳥飛去衘紅巾。”"
                },
                {
                    "paragraph": "黃鶯别主更悲啼。",
                    "zhushu": "援曰：唐韓晃鎭浙西，戎昱爲部内刺史。有官妓善歌，色亦閑妙。昱情属至厚。滉聞其能，召置籍中。昱爲詞以送云：“送容春風湖上亭，柳條藤蔓繫人情。黄鶯乆住渾相識，欲别頻啼四五声。”妓至，唱戎此詞，滉即時歸之。"
                },
                {
                    "paragraph": "慇懃莫忘分𢹂處，湖水東邊鳯嶺西。",
                    "zhushu": "",
                    "type": 2
                },
                {
                    "paragraph": "席上代人贈别三首",
                    "zhushu": "",
                    "type": 2
                },
                {
                    "paragraph": "淒音怨亂不成歌，縱使重來奈老何。淚眼無窮似梅雨，",
                    "zhushu": "次公：風士記：夏至前雨名黄梅雨，水潤士溽。三月雨謂之迎梅，五月雨曰送梅。"
                },
                {
                    "paragraph": "一畨匀了一畨多。",
                    "zhushu": ""
                },
                {
                    "paragraph": "天上麒麟豈混塵，",
                    "zhushu": "縯曰：南史：徐陵母臧氏，甞夢五色雲化爲鳯，集左肩上，己而誕陵。年数歳，家人𢹂以候宝誌。誌摩其頂曰：“天上石麒麟也。”"
                },
                {
                    "paragraph": "籠中翡翠不由身。",
                    "zhushu": "次公曰：籠中翡翠，見白樂天詩。"
                },
                {
                    "paragraph": "那知昨夜香閨裏，更有偷啼暗别人。",
                    "zhushu": "",
                    "type": 2
                },
                {
                    "paragraph": "蓮子擘開湏見憶，楸枰着盡更無期。破衫𨚫有重逢處，一飯何曽忘𨚫時。",
                    "zhushu": "次公曰：此吴歌格，借字寓意也。古詩有云：“圍碁燒敗襖，看子故依然。”乃此格矣。蓮子曰菂，菂中公荷曰薏。“湏見臆”，以菂之薏言之。“楸枰”，碁槃也。杜牧詩云：“玉子紋楸一路饒。”則此楸謂之矣。“更無期”，以碁言之。“重縫處”，以縫綻之“縫”隠之也。“忘却時”，以匙七之“匙”隱之也。",
                    "type": 2
                },
                {
                    "paragraph": "送杭州杜戚陳三掾罷官歸郷",
                    "zhushu": "師曰：熈寕元年。",
                    "type": 2
                },
                {
                    "paragraph": "秋風摵摵鳴枯蓼，",
                    "zhushu": "次公曰：摵，音所革反。潘安仁秋興賦：“庭樹摵以灑落𠔃，勁風勵而吹帷。”注：“摵，葉落貌。”李善曰：“摵，枝空之貌。”○任曰：韓詩：“摵摵井梧踈更殞。”"
                },
                {
                    "paragraph": "船閣荒村夜悄悄。正當逐客斷腸時，君獨歌呼醉連曉。",
                    "zhushu": "厚曰：漢曹參傳：“相舎後園近吏舎，日飲歌呼。參聞之，乃反取酒張坐飲，大歌呼與相和。”"
                },
                {
                    "paragraph": "老夫平生齊得䘮，尚戀微官失輕矯。君今憔悴歸無食，五斗未可秋毫小。",
                    "zhushu": "縯曰：陶渊明云：“吾不能爲五斗米折腰，事郷里小兒。”○次公曰：莊子：“莫大於秋毫，而大山爲小。”"
                },
                {
                    "paragraph": "君言失意能幾時，月啖蝦蟇行復皎。",
                    "zhushu": "厚曰：盧仝月蝕詩：“傳聞古老說，蝕月蝦蟇精。”○次公曰：先生詩話云：玉川子作月蝕詩，以爲蝕月者，月之蝦蟇也。梅聖俞作日蝕詩云：“食日者，三足烏也。”此固因俚說以寓其意也。戰國䇿日：“日月暈於外，其賊在内。”則俚說亦當矣。○師曰：盧仝詩：“嗚呼！人養虎，被虎齧；天媚蟇，被蟇瞎。”又云：“衆星盡原赦，一蟇獨誅磔。腹肚忽脫落，依舊掛穹碧。光彩未蘇來，惨澹一片白。奈何萬里光，受此吞吐厄。”"
                },
                {
                    "paragraph": "殺人無驗中不快，此恨終身恐難了。",
                    "zhushu": "次公曰：“平時讀此詩，未痛解，及觀先生詩案而後釋然。”盖杭州録事參軍杜子房、司户陳珪、司理戚秉道，各爲承受勘夏香事，本路提刑陳睦舉駮，差張若濟重勘。上件三貟官因此衝替。月啖蝦蟇行復皎，言陳睦、張若濟蒙蔽朝廷，殺人無験。中不快，詩案作“終不决”。意者欲致夏香以死罪，而杜、陳、戚三掾不敢以死處之，則殺人爲無憑験，終不决也。"
                },
                {
                    "paragraph": "徇時所得能幾何，隨手已遭憂患繞。",
                    "zhushu": "堯卿曰：“張若濟非乆亦被劾。”"
                },
                {
                    "paragraph": "期君正似種𪧐麥，忍飢待食明年麨。",
                    "zhushu": "次公曰：“酉人呼擣麥屑爲麨。”",
                    "type": 2
                },
                {
                    "paragraph": "次韻周長官壽星院同餞魯少卿",
                    "zhushu": "",
                    "type": 2
                },
                {
                    "paragraph": "琉璃百頃水仙家，",
                    "zhushu": "縯曰：杜詩：“天地黯慘忽異色，波濤萬頃推琉璃。”○師：杭州西湖上有水仙王廟也。"
                },
                {
                    "paragraph": "風静平湖響釣車。寂歷踈松欹晚照，",
                    "zhushu": "次公曰：刘禹錫詩：“寂歷斜陽照懸鼔。”"
                },
                {
                    "paragraph": "伶俜寒蝶抱秋花。困眠不覺依蒲褐，歸路相將踏桂華。",
                    "zhushu": "縯曰：“唐垂拱中，天台桂子落，十餘日方止。”○子仁曰：“桂華，意指月也，胡𤓰反。舊注引天台桂子，非是。不然，𨚫成重押花字韻矣。”"
                },
                {
                    "paragraph": "更着綸巾披鶴氅，他年應作畫圖誇。",
                    "zhushu": "厚曰：綸巾，則晉人白綸巾也。王恭於雪中披鶴氅而行，孟昶視之曰：“神仙中中也。”恭美姿儀，人多慶恱，戓目之云：“濯濯如春月柳。”",
                    "type": 2
                },
                {
                    "paragraph": "杭州牡丹開時，僕猶在常潤，周令作詩見寄，次其韻，復次一首送赴闕",
                    "zhushu": "",
                    "type": 2
                },
                {
                    "paragraph": "羞歸應爲負花期，已見成隂結子時。",
                    "zhushu": "厚曰：唐闕記載杜牧之詩：“自是尋春去較遲，不湏惆悵怨芳時。狂風落盡深紅色，緑葉成隂子滿枝。”"
                },
                {
                    "paragraph": "與物寡情怜我老，遣春無恨頼君詩。玉臺不見朝酣酒，",
                    "zhushu": "次公曰：南部新書載李正封詩：“國色朝酣酒，天香夜染衣。”上指楊妃曰：“粧臺前飲以一紫金盞酒，則正封之詩見矣。”○師曰：“東晋温嶠娶姑之女，以玉鏡臺爲禮物。”"
                },
                {
                    "paragraph": "金縷猶歌空折枝。",
                    "zhushu": "縯曰：杜秋娘，金陵女也。年十五爲李錡妾。甞爲錡唱詞云：“勸君莫惜金縷衣，勸君湏惜少年時。花開堪折直湏折，莫待無花空折枝。”見杜牧之杜秋娘詩序。"
                },
                {
                    "paragraph": "從此年年定相見，欲師老圃問樊遲。",
                    "zhushu": "師曰：燓遲請學爲圃，孔子曰：“吾不如老圃。”",
                    "type": 2
                },
                {
                    "paragraph": "莫負黄花九日期，人生窮逹可無時。十年且就三都賦，",
                    "zhushu": "厚曰：“左思欲賦三都，乃詣著作郎張載，訪岷、卭之事。遂構思十年，門庭藩溷皆著紙筆，遇得一句，即便䟽之。自以其所見不博，求爲祕書郎。及賦成，豪貴之家競相傳冩，都城爲之紙貴。”"
                },
                {
                    "paragraph": "萬户終輕千首詩。",
                    "zhushu": "縯：杜牧之詩云：“誰人得似張公子，千首詩輕万戸侯。”"
                },
                {
                    "paragraph": "天静傷鴻猶戢翼，",
                    "zhushu": "次公曰：傷鴻事，暗用戰國䇿“更羸虚弦而落，傷鴈也”。○師曰：唐傳奕傳：“傷弓之禽驚曲木。”"
                },
                {
                    "paragraph": "月明驚鵲未安枝。",
                    "zhushu": "任曰：“月明星稀，烏鵲南飛，遶樹三匝，何枝可依。”見魏武帝詩。"
                },
                {
                    "paragraph": "君看六月河無水，萬斛龍驤到自遲。",
                    "zhushu": "次公曰：“龍𩦪，大舟也。蓋言無援以濟，則大才難進，如同無水而龍𩦪之舟不行也。”",
                    "type": 2
                },
                {
                    "paragraph": "送叚屯田分得于字",
                    "zhushu": "",
                    "type": 2
                },
                {
                    "paragraph": "勸農使者古大夫，不惜春衫踐泥塗。王事靡盬君甚劬，奉常客卿虬兩鬚。",
                    "zhushu": "次公曰：勸農使者，指叚屯田也。奉常客卿，喬太博也。應爲太常愽士矣。虬湏字，崔琰對賔客“虬湏直視”。唐有虬湏公傳。"
                },
                {
                    "paragraph": "東武縣令天馬駒，",
                    "zhushu": "縯曰：“大宛囯有善馬，生駒皆汗血，號曰天馬子。”"
                },
                {
                    "paragraph": "泮宫先生非俗儒。",
                    "zhushu": "任曰：時趙早卿爲郡教授。"
                },
                {
                    "paragraph": "相與野飲四子俱，樂哉此樂城中無。溪邊䇿杖自𢹂壷，腰笏不煩何易于。",
                    "zhushu": "厚曰：唐何易于爲益昌令，太守崔朴遊宴江上，索民挽舟，易于腰笏挽焉。太守問狀，對曰：“民方耕桑，不可役。縣令閑睱，當任其勞。”朴慙，乃罷。"
                },
                {
                    "paragraph": "膠西病守老且迂，",
                    "zhushu": "師曰：“公時爲宻州守。”"
                },
                {
                    "paragraph": "空齋愁坐紛墨朱。",
                    "zhushu": "縯曰：“蘇綽爲周行臺左丞，始制文案程式，朱出墨入，及計帳户籍之法。”"
                },
                {
                    "paragraph": "四十豈不知頭顱，",
                    "zhushu": "縯曰：摭遺載陶弘景與從兄書云：“昔仕䆠，期四十左右作尙書郎，郎投簮髙邁，令三十六方作奉朝請，頭顱可知，不如早去。”"
                },
                {
                    "paragraph": "畏人不出何其愚。",
                    "zhushu": "",
                    "type": 2
                },
                {
                    "paragraph": "送李供備席上和李詩",
                    "zhushu": "",
                    "type": 2
                },
                {
                    "paragraph": "家聲赫奕蓋并凉，也解微吟錦瑟傍。",
                    "zhushu": "縯曰：杜詩：“何時詔此金錢㑹，暫醉佳人錦瑟傍。”"
                },
                {
                    "paragraph": "擘水取魚湖起浪，引杯看劒坐生光。",
                    "zhushu": "任曰：杜詩：“撿書燒燭短，看劒引杯長。”"
                },
                {
                    "paragraph": "風流别後人人憶，才氣歸來種種長。不用更貪窮事業，",
                    "zhushu": "師曰：歐陽永叔作梅聖俞詩序云：“非詩能窮人，殆窮者而後工也。”"
                },
                {
                    "paragraph": "風騷分付與沉湘。",
                    "zhushu": "縯曰：“楚屈原爲三閭大夫，遭上官大夫之譛，悲愁憂思而作離騷，自投汨羅而死。”○次公曰：李竒注揚雄反騷“欽弔楚之湘纍”曰：“屈原赴湘死，故曰湘纍。”",
                    "type": 2
                },
                {
                    "paragraph": "送趙寺丞寄陳海州",
                    "zhushu": "",
                    "type": 2
                },
                {
                    "paragraph": "景䟽樓上喚蛾眉，君到應先誦此詩。",
                    "zhushu": "次公曰：“海州，即東海郡也，二䟽之郷，故有樓曰景䟽。”"
                },
                {
                    "paragraph": "若見孟公投轄飲，",
                    "zhushu": "縯曰：“陳遵，字孟公。每大飲，賔客滿堂，輙関門，取客車轄投井中。雖有急，終不得去。”"
                },
                {
                    "paragraph": "莫忘衝雪送君時。",
                    "zhushu": "堯卿曰：子美詩：“北歸衝雨雪。”",
                    "type": 2
                },
                {
                    "paragraph": "送喬施州",
                    "zhushu": "堯卿曰：“名叙，字禹功，甞以太博換左藏，知欽州，其後除知施州。”",
                    "type": 2
                },
                {
                    "paragraph": "恨無負郭田二湏，",
                    "zhushu": "厚曰：史記：蘇秦曰：“使我有洛陽負郭田二頃，豈能佩六國相印乎？”"
                },
                {
                    "paragraph": "空有載行書五車。",
                    "zhushu": "厚曰：莊子：“惠施多方，其書五車。”○縯曰：“李襲譽謂子孫：吾負京田十湏，耕之足以食；江都書數車，力讀可求進。”○堯卿曰：杜詩：“男兒湏讀五車書。”禹功貧甚，但有書數千卷，隨車載行。"
                },
                {
                    "paragraph": "江上青山橫絶壁，雲間細路躡飛蛇。雞號黒暗通蠻貨，",
                    "zhushu": "胡人謂犀爲黒暗。○希聲曰：酉陽雜爼云：犀角通者，其理有倒挿、正挿、腰鼓挿。倒者，一半已下通；正者，一半已上通；腰鼔者，中斷不通。故波斯謂牙爲“白暗”，犀爲“黒暗”。○縯曰：“靈犀之角，雞見其影則鳴。太公使南宫适至義渠，得駭雞犀以獻商紂。”○次公曰：抱朴子曰：通天犀有一白理如緑者，以盛米，置羣雞中。雞欲往啄米，至輒驚𨚫。故南人名曰“駭雞犀”也。"
                },
                {
                    "paragraph": "蜂閙黃連採蜜花。",
                    "zhushu": "次公曰：“本草言有苦蜜，蓋蜂採黃連爲之。”"
                },
                {
                    "paragraph": "共怪河南門下士，不應萬里向長沙。",
                    "zhushu": "喬受知於吴丞相，而施州風士大𩔖長沙。○縯曰：“河南守吴公聞賈𧨏秀才，召置門下。文帝立，聞吴公治爲天下第一，徴爲廷尉。吴公乃言𧨏年少，頗通書。上召以爲博士，議以任公卿。絳、灌之屬盡害之，以𧨏爲長沙太傅。”",
                    "type": 2
                },
                {
                    "paragraph": "送范景仁遊洛中",
                    "zhushu": "",
                    "type": 2
                },
                {
                    "paragraph": "小人真闇事，閑退豈公難。",
                    "zhushu": "按公詩案招此譏當時所用之人，以小才而當大任，闇於事理，以進爲榮，以退爲辱也。"
                },
                {
                    "paragraph": "道大吾何病，",
                    "zhushu": "縯曰：顔淵曰：“夫子之道至大，故天下莫能容。雖然，不容何病？”"
                },
                {
                    "paragraph": "言深聽者寒。憂時雖早白，",
                    "zhushu": "子仁曰：按先生甞誌范公墓云：宋仁宗即位三十五年，未有繼嗣。公獨𡚒曰：“事有大於此者乎？”即上䟽請檡宗室賢者，異其禮物，而試之政事，以繫天下心。聞者爲之股栗。章累上，不報，待罪百餘日，章十九上，鬚髪爲白。"
                },
                {
                    "paragraph": "住丗有還丹。",
                    "zhushu": "子仁曰：李白詩云：“待吾還丹成，投跡歸此地。”"
                },
                {
                    "paragraph": "得酒相逢樂，無心所遇安。去年行萬里，蜀路走千盤。投老身彌健，登山意未䦨。西遊爲櫻笋，東道盡鵷鸞。杖屨𢹂兒去，園亭借客看。折花斑竹寺，弄水石樓灘。",
                    "zhushu": "縯曰：石樓在何南龍門伊水中。"
                },
                {
                    "paragraph": "鬻馬衰憐白，",
                    "zhushu": "厚曰：白居易致仕洛中，旣老又病風，於是欲去經費之冗長者，將鬻其駱馬，馬悲鳴，復留之。"
                },
                {
                    "paragraph": "驚雷怯𥬇韓。",
                    "zhushu": "援曰：韓愈與盧仝、樊宗師同謁少室山人李渤，題名刻於天封宫石柱上，記龍潭遇雷事。宫即唐嵩陽觀。○堯卿曰：退之題名云：“元和四年三月二十六日，余與著作佐郎樊宗師、處士盧仝同自洛中至少室，謁拾遺公李渤宗師，次玉泉寺，疾作歸。明日，遂與渤、仝、道士韋濛、僧惠榮並少室而東，抵衆寺，上太室中峯，𪧐封禅壇下石室，遂自龍潭寺下釣龍潭水，遇雷。明日，觀啓母石，入此觀，與道士趙元遇，乃歸。”此乃唐嵩陽觀所題也。"
                },
                {
                    "paragraph": "蘚書摽洞府，",
                    "zhushu": "歐陽永叔嘗遊嵩山，日暮，於絶壁上見苔蘚成文，云“神清之洞”。明日復尋不見。○堯卿曰：按頴陽石唐山一峯特峙，勢雄秀，獨支徑通絶頂，有石室，邢和璞筭心處。治平中，許昌齡者，安丗之諸父也，蚤得神仙術，杖策來居，天下傾焉。後游太清宫，時歐陽文忠公守亳社，公生平不喜佛老，聞之，要致郡舎，與語，豁然有悟，贈之詩曰：“緑髪青瞳瘦骨輕，飄然乗鶴去吹笙。郡齋獨坐風生竹，疑是孫登長嘯聲。”公集中有贈許道人及石唐山隠者，皆昌齡也。一日，公問道，許告以公屋宅已壞，難復語此，但明了前境，猶庶幾焉。且道公昔遊嵩山見神清洞事，公黙有所契，語祕不傳。後公歸汝隂，臨薨以詩寄之曰：“石唐仙室紫雲深，頴陽真人此筭心。”真人已去升寥廓，歳歳嵓花自開落。我昔曽爲洛陽客，偶向嵓前坐磐石。四字丹書萬仞崖，神清之洞鏁樓䑓。雲深路絶無人到，鸞鶴今應待我來。事出蔡鞗西清詩話。"
                },
                {
                    "paragraph": "松蓋偃天壇。試與劉夫子，重尋靖長官。",
                    "zhushu": "劉几云：曽見人嵩山幽絶處，眼光如猫，意其爲靖長官也。○師曰：“靖長官，唐末五代之人，得道不死云云。”新添：歐公又嘗書昌齡詩：“南莊相對北莊居，更入深山十里餘。幽路每尋樵徑上，眞心還與丗情踈。雲中狗吠流星過，天外雞鳴曉日𥘉。昨日有人相問訊，旋将落葉冩回書。”",
                    "type": 2
                },
                {
                    "paragraph": "次韻景仁留别",
                    "zhushu": "",
                    "type": 2
                },
                {
                    "paragraph": "公老我亦衰，相見恨不數。臨行一杯酒，",
                    "zhushu": "次公曰：杜詩：何時一樽酒，重與細論文。"
                },
                {
                    "paragraph": "此意重山岳。歌詞白紵清，",
                    "zhushu": "厚曰：吴孫皓時作白紵歌，詳見前謝陳季常惠一揞巾詩注。"
                },
                {
                    "paragraph": "琴弄黃鍾濁。",
                    "zhushu": "縯曰：鄒忌言琴曰：“大絃濁以春温者，君也。聲中於宫，宫爲君。五聲之本，生於黄鍾。琴有黄鍾調。”"
                },
                {
                    "paragraph": "詩新眇難和，飲少僅可學。欲參兵部選，有力誰如𣂈。",
                    "zhushu": "次公曰：朝野僉載云：崔湜爲吏部侍郎掌銓，有選人白湜曰：“某能翹関負米。”湜𥬇曰：“若壯，何不求選兵部？”荅曰：“外議謂崔侍郎下有氣力者即得選。”左傳曰：“𣂈有力焉，能投蓋于稷門。”"
                },
                {
                    "paragraph": "且作東諸侯，山城雄鼔角。南遊許過我，不憚千里邈。",
                    "zhushu": "援曰：“吕安與嵆康，每一相思，千里命駕。”"
                },
                {
                    "paragraph": "會當聞公來，倒屣髪一握。",
                    "zhushu": "縯曰：“蔡邕聞王粲在門，倒屣迎之。周公一沐三握髪，一飯三吐哺，恐失天下之士。”",
                    "type": 2
                },
                {
                    "paragraph": "送魯元翰少卿知衛州",
                    "zhushu": "",
                    "type": 2
                },
                {
                    "paragraph": "冗士無處着，寄身范公園。",
                    "zhushu": "倬曰：子由文集載：子瞻兄始與元翰皆倅杭州，及自彭城還，止都門，寓居范景仁東園，元翰時相過。"
                },
                {
                    "paragraph": "桃花忽成隂，薺麥秀已繁。閉門春晝永，唯有黃蜂喧。誰企月𢹂酒，共醉榆柳村。髯卿獨何者，一月三到門。我不往拜之，髯來意彌敦。",
                    "zhushu": "次公曰：魯元翰有髭髯，故以髯稱之。如諸葛亮與関羽書曰：“孟起一丗之傑，黥、彭之徒，當與益德並驅争先，猶未若髯之絶倫𨓜羣也。”羽美須髯，故亮謂之髯也。"
                },
                {
                    "paragraph": "堂堂元老後，亹亹仁人言。",
                    "zhushu": "厚曰：謝安弱冠詣王濛，清言良乆乃去。濛子脩曰：“向客何如大人？”濛曰：“此客亹亹，爲來逼人。”○次公曰：元脩傳：王衍族子敦謂衍曰：“阮宣子可與言。”衍曰：“吾亦聞之，但未知其亹亹之處。”"
                },
                {
                    "paragraph": "憶在錢塘歳，情好均弟昆。時於冰雪中，𥬇語作春温。欲飲徑相覔，夜開叢竹軒。搜尋到篋笥，鮓醢無復存。毎愧煙火中，玉腕親炮燔。",
                    "zhushu": "任曰：小說載詩云：“吹火紅唇動，揎薪玉腕斜。遥觀煙裏靣，恰似霧中花。”事見孟啓本事詩。"
                },
                {
                    "paragraph": "别來今幾何，相對如夢魂。告我當北渡，新詩侑淸樽。坡陁太行𪋤，汹湧黃河翻。仕䆠非不遇，王畿西北垣。斯民如魚耳，見網則驚奔。皎皎千丈清，不如尺水渾。刑政雖首務，念當養其源。一聞袴襦音，",
                    "zhushu": "縯曰：後漢廉范，人歌之曰：“廉叔度，來何暮。昔無𥜗，今五袴。”"
                },
                {
                    "paragraph": "盗賊安足論。",
                    "zhushu": "",
                    "type": 2
                },
                {
                    "paragraph": "次韻子由送蔣夔赴代州學官",
                    "zhushu": "",
                    "type": 2
                },
                {
                    "paragraph": "功利争先變法𥘉，典刑獨守老成餘。",
                    "zhushu": "縯曰：“詩雖無老成人，尚有典刑。”"
                },
                {
                    "paragraph": "窮人未信詩能爾，",
                    "zhushu": "厚曰：歐陽永叔云：“非詩能窮人，殆窮者而後工也。”"
                },
                {
                    "paragraph": "𠋣市懸知繡不如。",
                    "zhushu": "縯曰：太史公曰：“農不如工，工不如商，刺繡文不如𠋣市門。”"
                },
                {
                    "paragraph": "代北諸生漸狂簡，牀頭雜說爲爬梳。",
                    "zhushu": "次公曰：“晋王濟甞詣王湛，見牀頭周易。”"
                },
                {
                    "paragraph": "歸來問鴈吾何敢，疾丗王符解著書。",
                    "zhushu": "縯曰：王符隠居，著書三十篇，以譏當丗得失，號曰潜夫論。皇甫規解官歸，安定人有以貨得鴈門太守者，亦去職還家，書刺謁規，規卧不迎。旣入而問：“卿在郡食鴈羙乎？”頃又曰：“王符在門。”規素聞符名，乃驚遽而起，衣不及帶，屣履迎門，援符手而還，與同坐極歡。時人爲之語曰：“徒見二千石，不如一逢掖。”言書生道義之貴。",
                    "type": 2
                },
                {
                    "paragraph": "送顔復兼寄王鞏",
                    "zhushu": "堯卿：復字長道，鞏字定國。",
                    "type": 2
                },
                {
                    "paragraph": "彭城居官冷如水，誰從我游顔氏子？",
                    "zhushu": "秦：易係辝云：顔氏之子，其殆庶幾乎？"
                },
                {
                    "paragraph": "我衰且病君亦窮，衰窮相守正其理。胡爲一朝捨我去，輕衫觸𤍠行千里。",
                    "zhushu": "縯曰：杜詩：昔問今何官，觸𤍠向武威。"
                },
                {
                    "paragraph": "問君無乃求之歟？",
                    "zhushu": "任曰：論語：“夫子求之歟？抑與之歟？”"
                },
                {
                    "paragraph": "荅我不然聊爾耳。",
                    "zhushu": "厚曰：晋阮咸曰：“未能免俗，聊復爾耳。”"
                },
                {
                    "paragraph": "京師萬事日日新，",
                    "zhushu": "師曰：刘禹錫詩：不改南山色，其餘事事新。"
                },
                {
                    "paragraph": "故人如故今有幾？君知牛行相君宅，扣門但覔王居士。",
                    "zhushu": "師曰：“謂王鞏也。”"
                },
                {
                    "paragraph": "清詩草聖俱入妙，",
                    "zhushu": "師曰：衛𢘆傳：張伯英下筆必爲楷則，至今尤寳其書，謂之草聖。"
                },
                {
                    "paragraph": "别後寄我書連紙。苦恨相思不相見，約我重陽嗅霜蘂。君歸可喚與俱來，未應指日方進擬。太一老僊閑不岀，",
                    "zhushu": "張安道爲太一宫使。"
                },
                {
                    "paragraph": "踵門問道今時矣。因行過我路幾何，願君推挽加鞭箠。吾儕一醉豈易得，買羊酤酒從今始。",
                    "zhushu": "縯曰：退之詩：買羊酤酒謝不敏。",
                    "type": 2
                },
                {
                    "paragraph": "𥘉别子由",
                    "zhushu": "",
                    "type": 2
                },
                {
                    "paragraph": "我少知子由，天資和而清。",
                    "zhushu": "次公曰：孟子曰：“伯夷，聖之清，柳下惠，垩之和。”"
                },
                {
                    "paragraph": "好學老益堅，表裏漸融明。豈獨爲吾弟，要是賢友生。",
                    "zhushu": "次公曰：在先生與子由，當如此矣。子由爲先生畫賛亦云：“人曰吾兄，我曰吾師。”"
                },
                {
                    "paragraph": "不見六七年，微言誰與賡。常恐坦率性，",
                    "zhushu": "倬云：宋濟老於場屋，甞試，誤落官韻，拊膺曰：“宋五坦率矣。”名甚著。盧氏雜說云：唐德宗夏中微行西明寺，宋濟葛巾犢鼻抄書。上曰：“茶請一椀。”濟曰：“鼎水方煎，此有茶末，可自潑之。”上又曰：“作何事業？是何姓名？”濟曰：“姓宋，第五，應進士㪯湏吏聞呼官家，濟皇懼。”上曰：“宋五坦率。”後聞礼部放榜，上令探濟，無名。上曰：“宋五又坦率。”"
                },
                {
                    "paragraph": "放縱不自程。㑹合亦何事，無言對空枰。使人之意消，",
                    "zhushu": "縯曰：莊子：“南郭順子正容以悟物，使人之意也消。”"
                },
                {
                    "paragraph": "不善無由萌。森然有六女，包裹布與荆。",
                    "zhushu": "縯曰：“梁鴻妻荆釵布裙。”"
                },
                {
                    "paragraph": "無憂頼賢婦，藜藿等大烹。使子得行意，青衫陋公卿。明日無晨炊，倒床作雷鳴。",
                    "zhushu": "次公云：退之石鼎聮句序云：“道士𠋣墻睡，鼻息如雷。”"
                },
                {
                    "paragraph": "秋眠我東閣，夜聽風雨聲。",
                    "zhushu": "見與子由别於鄭州西門外詩。"
                },
                {
                    "paragraph": "懸知不乆别，妙理重細評。昨日忽出門，孤州轉西城。歸來北堂上，古屋空崢嶸。退食悞相從，入門中自驚。南都信繁㑹，人事水火争。",
                    "zhushu": "次公曰：“南都，則南京也。時子由從張文定簽書南京判官，爲此别也。”師曰：退之石鼎聮句詩：謬當鼎鼐間，妄使水火爭。"
                },
                {
                    "paragraph": "念當閉閤坐，頽然寄聾盲。妻子亦細事，文章固虚名。㑹湏掃白髪，不復用黃精。",
                    "zhushu": "縯曰：杜詩：“掃除白髪黃精在，君看他時氷雪容。”",
                    "type": 2
                },
                {
                    "paragraph": "臺頭寺雨中送李邦直赴史館，分韻得憶字、人字，兼寄孫巨源二首",
                    "zhushu": "",
                    "type": 2
                },
                {
                    "paragraph": "霜林日夜西風急，老送君歸百憂集。",
                    "zhushu": "厚曰：杜詩：“強將𥬇語供主人，悲見生涯百憂集。”"
                },
                {
                    "paragraph": "清歌窈眇入行雲，",
                    "zhushu": "次公曰：“列子言秦青之歌，聲振林木，響遏行雲。”"
                },
                {
                    "paragraph": "雲爲不行天爲泣。",
                    "zhushu": "次公曰：杜詩：“真宰上訴天應泣。”師曰：五行志：“無雲而雨爲雨泣。”"
                },
                {
                    "paragraph": "紅葉黃花秋正亂，白魚紫蟹君湏憶。",
                    "zhushu": "次公曰：白魚、紫蟹，言徐州所有之物。老杜用白魚屢矣，如云“白魚如切玉”，又云“白魚一𩀱，一不受釣”是已。"
                },
                {
                    "paragraph": "慿君說向髯將軍，",
                    "zhushu": "縯曰：孫權爲張遼所敗。遼問降人：“向有紫髯將軍爲誰？”曰：“孫㑹稽。”"
                },
                {
                    "paragraph": "衰𩯭相逢應不識。",
                    "zhushu": "堯卿曰：劉夷甫詩：“相逢應不識，歸去夢青樓。”文忠公詩云：“滁人思我雖未忘，見我今應不能識。”",
                    "type": 2
                },
                {
                    "paragraph": "珥耳西歸近紫宸，",
                    "zhushu": "縯曰：魏畧曰：殿中侍御史簮曰筆，側階而立。士問曰：“此何官也？”辛毗曰：“御史簮筆書過。”上帝所居曰宸。紫微，大帝之座也。"
                },
                {
                    "paragraph": "大平典𠕋不縁麟。",
                    "zhushu": "次公曰：“不縁麟，言司馬子長也。司馬子長作史記，亦以獲麟而起。”○師曰：杜預左傳序：“孔子絶筆於獲麟”一句者，所感而起，故所以爲終也。"
                },
                {
                    "paragraph": "付君此事寜論晉，",
                    "zhushu": "厚曰：晉陳壽撰三國志，時人稱其有良史之才。張華謂壽曰：“當以晉書相付。”"
                },
                {
                    "paragraph": "載我當時舊過秦。",
                    "zhushu": "縯曰：“賈𧨏作過秦論，司馬遷取之以賛項羽，班固因之。”○次公曰：按詩按熈寜十年九月内，李清臣差知國史，軾作詩送清臣云：“付君此事寜論晉，載我當時舊過秦。”軾於宋仁宗朝曽進論徃古得失。賈𧨏，漢文帝時人，論秦之過失，作過秦論，史記載之。軾妄以賈𧨏自比，意欲李清臣於國史中載軾所進論。倬曰：文選左太冲詩：“著論惟過秦，作賦擬子虚。”"
                },
                {
                    "paragraph": "門外想無千斛米，",
                    "zhushu": "厚曰：晉陳壽傳：丁儀、丁廙有盛名於魏，陳壽謂其子曰：“可覔千斛米，當爲尊公作佳傳。”子不與，竟不作傳。"
                },
                {
                    "paragraph": "墓中知有百年人。",
                    "zhushu": "縯曰：漢末有發前漢宫人冡者，宫人猶活。問漢時宫中事，說之皆了了有次緒。又發范明友奴冡，奴亦三百五十餘矣，說霍光廢立之際，多與漢書相應者。○次公曰：廣記載：鄭郊謁友人於陳蔡，路逢一冡，有竹二竿。鄭爲詩曰：“冡上兩竿竹，風吹常裊裊。”冡中人賡之曰：“下有百年人，長眼不知曉。”先生之意，言必不如陳壽之希求，當念墓下之人，而發其潜光也。"
                },
                {
                    "paragraph": "看君兩眼明如鏡，休把春秋坐素臣。",
                    "zhushu": "縯曰：“韓愈謂自古作史，不有天禍，必有人刑。左丘明紀春秋時事以失明。”○厚曰：“杜預序左氏，言仲尼素王，丘明素臣。”○次公曰：“先生之意，言邦直眼如明鏡，知所去取，當知春秋，非若丘明之失明也。”",
                    "type": 2
                },
                {
                    "paragraph": "送李公恕赴闕",
                    "zhushu": "",
                    "type": 2
                },
                {
                    "paragraph": "君才有如切玉刀，",
                    "zhushu": "縯曰：“周穆王征西戎，西戎献昆吾之劒，長尺有咫，錬鋼赤刄，切玉如泥。”○援曰：“漢武故事：於建章别造華殿，四夷珍寳充之。火浣布、切玉刀，不可勝數。”次公曰：切玉事二。其一是劒，則歐陽率更𩔖書劒部引古列子云：“西戎献昆吾之劒於周穆王，切玉如泥。”其一是刀，徐光禄𩔖書刀部云：“昆吾割玉刀，見十洲記：周穆王時，西湖献刀，切玉如土。”白傳𩔖書於劒部所載同，率更於刀部所載同。光禄又引孔叢子：“西戎利刀，秦王得之，割玉如泥。”舊注兩家，其一引昆吾之劒，與先生用切玉刀字背矣；其一引漢武故事，𨚫是刀事，然在徐光禄白傳所引之後矣。"
                },
                {
                    "paragraph": "見之凛凛寒生毛。願隨壯士斬蛟蜃，",
                    "zhushu": "縯：荆佽飛、澹臺㓕明、周處、鄧遐、許旌陽，皆古斬蛟者。○次公曰：王粲刀銘曰：陸剸犀兕，水截鯨鯢。則用言刀無害。"
                },
                {
                    "paragraph": "不願腰間纒錦絛。",
                    "zhushu": "次公曰：杜甫大食寳刀詩云：蒼水使者捫赤絛。"
                },
                {
                    "paragraph": "用違其才志不展，",
                    "zhushu": "次公曰：晉殷浩傳：桓温每輕浩，甞謂郄超曰：“浩有德有言，向使作令僕，足以儀刑百揆，朝廷用違其才耳。”○師曰：唐房琯賛：用違所長。"
                },
                {
                    "paragraph": "坐與胥吏同疲勞。忽然眉上有黄氣，",
                    "zhushu": "厚曰：退之詩：城上赤雲呈勝氣，眉間黄色見歸期。"
                },
                {
                    "paragraph": "吾君漸欲収英髦。立談左右俱動色，一語徑破千言牢。",
                    "zhushu": "縯：退之淮西碑：萬口附和，并爲一談，牢不可破。"
                },
                {
                    "paragraph": "我頃分符在東武，",
                    "zhushu": "次公曰：漢文帝爲竹使符，與太守分之。東武，宻州也。"
                },
                {
                    "paragraph": "脫略萬事唯嬉遨。",
                    "zhushu": "次公曰：江淹恨賦云：脫畧公卿，跌宕文史。○師曰：後漢：馬援爲隴西太守。諸曹時白事。援曰：“此丞椽之聀，何足相煩。頗哀老子，使得遊遨。”"
                },
                {
                    "paragraph": "盡壞屏障通内外，",
                    "zhushu": "援曰：晉阮籍傳：文帝輔政，籍甞從容言於帝曰：“籍曽遊東平，楽其風土。”帝大恱，即拜東平相。籍乗驢到郡，壞府舎屏障，内外相望，法令清簡，旬日而還。"
                },
                {
                    "paragraph": "仍呼騎曹爲馬曹。",
                    "zhushu": "縯曰：“晉王徽之爲桓冲騎兵參軍。”冲問：“𨜮署何曹？”對曰：“似是馬曹。”又問：“管幾馬？”曰：“不知馬，何由知數？”又問：“馬比死多少？”曰：“未知生，焉知死？”"
                },
                {
                    "paragraph": "君爲使者見不問，反更對飲持𩀱螯。",
                    "zhushu": "次公曰：“對飲，惜用曹參傳。”相舎後園近吏舎，吏舎日飲歡呼。從吏患之，乃請參遊後園，幸相國召按之。乃反取酒張坐，歌呼與相和。○厚曰：晋畢卓甞謂人曰：“得酒滿數百斛舡，四時羙味置两頭，右手持酒杯，左手持蟹螯，拍浮酒舡中，便足了一生矣。”"
                },
                {
                    "paragraph": "酒酣箕坐語驚衆，",
                    "zhushu": "師曰：前漢張耳傳：“髙祖箕踞罵詈，甚慢之。”顔師古注：“箕踞者，謂曰两脚，其形如箕。”"
                },
                {
                    "paragraph": "雜以嘲諷窮詩騷。",
                    "zhushu": "次公曰：柳子厚寄韋瑜詩：“君今矻矻又竄逐，詞賦已復窮詩騷。”"
                },
                {
                    "paragraph": "丗上小兒多忌諱，獨能容我真賢豪。爲我買田臨汝水，逝將歸去誅蓬蒿。安能終老塵𡈽下，俯仰隨人如桔槹。",
                    "zhushu": "縯曰：莊子：“子不見桔槹者乎？引之則俯，捨之則仰。”"
                }
            ]
        },
        {
            "name": "増刋校正王狀元集註分𩔖東坡先生詩卷之二十一",
            "paragraphs": [
                {
                    "paragraph": "増刋校正王狀元集註分𩔖東坡先生詩卷之二十一",
                    "zhushu": "",
                    "type": 1
                },
                {
                    "paragraph": "送别中",
                    "zhushu": "",
                    "type": 2
                },
                {
                    "paragraph": "詩七十五首",
                    "zhushu": "",
                    "type": 2
                },
                {
                    "paragraph": "送鄭户曹",
                    "zhushu": "堯卿：名僅，字彦能，赴大名府户曹。",
                    "type": 2
                },
                {
                    "paragraph": "遊遍錢塘湖上山，歸來文字帶芳鮮。羸僮瘦馬從吾飲，陋巷何人似子賢。公業有田常乏食，",
                    "zhushu": "縯：後漢鄭大，字公業，交結豪傑，家冨於財，有田四十頃，而食常不足。"
                },
                {
                    "paragraph": "廣文好客竟無氊。",
                    "zhushu": "厚：廣文，鄭䖍也。爲廣文館博士。杜甫與䖍詩云：才名四十年，坐客寒無氊。"
                },
                {
                    "paragraph": "東歸不趂花時節，開盡春風誰與妍。",
                    "zhushu": "",
                    "type": 2
                },
                {
                    "paragraph": "送孔郎赴陜郊",
                    "zhushu": "",
                    "type": 2
                },
                {
                    "paragraph": "驚風擊面黄沙走，西出崤函脫塵垢。",
                    "zhushu": "縯：言二崤與函関也。二崤山在河南永寕縣，凾谷関在新安縣任。杜子美詩云：“疾風吹塵暗河縣，行子隔手不相見。”此正陜州詩也。"
                },
                {
                    "paragraph": "使君來自古徐州，",
                    "zhushu": "堯卿：古有南徐、北徐。南徐潤州，北徐彭城。時自彭城而往，故云古徐。"
                },
                {
                    "paragraph": "聲震河潼殷𨵿右。",
                    "zhushu": "厚：潼関在華州華隂縣。河水自龍門南流，激華山而東，故名潼関。函谷在靈寳，二関相爲首尾。"
                },
                {
                    "paragraph": "十里長亭聞鼔角，一川秀色明花柳。北臨飛檻卷黄流，南望青山如峴首。",
                    "zhushu": "師：峴首山在㐮州㐮陽縣。陜州去郡二十里有山亦名峴，以其狀𩔖峴首，故得名。"
                },
                {
                    "paragraph": "東風吹開錦繡谷，",
                    "zhushu": "子仁：谷名也。按先生菩薩泉銘云：“廬山有金像，㑹昌中詔毁佛寺，寺僧藏像錦繡谷云。”"
                },
                {
                    "paragraph": "渌水翻動蒲萄酒。",
                    "zhushu": "縯：李白詩：“遥看漢水鴨頭緑，恰似蒲萄𥘉醱醅。”"
                },
                {
                    "paragraph": "訟庭生草數開樽，過客如雲牢閉口。",
                    "zhushu": "倬：退之與李實書曰：“接過客俗子，絶口不掛時事，務爲崇深，以拒止嫉妬之口。”",
                    "type": 2
                },
                {
                    "paragraph": "送李公擇",
                    "zhushu": "",
                    "type": 2
                },
                {
                    "paragraph": "嗟余寡兄弟，四海一子由。",
                    "zhushu": "任：論語：子夏曰：“四海之内，皆兄弟也。”"
                },
                {
                    "paragraph": "故人雖云多，出處不我謀。弓車無停招，",
                    "zhushu": "縯：左氏載𨓜詩：“翹翹車乗，招我以弓。”"
                },
                {
                    "paragraph": "逝去勢莫留。僅存今幾人，",
                    "zhushu": "任：杜詩：“他時一𥬇後，今日幾人存。”"
                },
                {
                    "paragraph": "各在天一陬。",
                    "zhushu": "次公：杜詩：“名在天一隅。”又云：“各在天一角。”"
                },
                {
                    "paragraph": "有如長庚月，到曉爛不収。",
                    "zhushu": "厚：李白獨酌有懷詩：“孤月滄浪河漢清，北斗錯落長庚明。”○援：退之詩：“東方未明大星没，獨有太白配殘月。”○次公：太白一名長庚，此方有長庚月之義。如李注所引，雖顕得長庚字，而無相配之義矣。"
                },
                {
                    "paragraph": "冝我與夫子，相好手足侔。比年兩見之，賔主更獻酬。樂哉十日飲，",
                    "zhushu": "子仁：史記：秦昭王遺平原君書：“寡人聞君之髙義，願與君爲布夜之交。君幸過寡人，寡人願與君爲十日之飲。”"
                },
                {
                    "paragraph": "衎衎和不流。",
                    "zhushu": "縯：柳子厚㑹飲曰：捨百拜而礼，無叫號而極，不𥘵裼而逹，非金石而和，去紏逖而宻，簡而同，肆而恭，衎衎而從容，於以合山水之樂，成君子之心。"
                },
                {
                    "paragraph": "論事到深夜，僵仆鈴與騶。",
                    "zhushu": "厚：鈴，守鈴閣者。騶，廐御者也。"
                },
                {
                    "paragraph": "頗嘗見使君，有客如此不。",
                    "zhushu": "縯：謝安爲桓温司馬，旣至，温甚喜，言平生，歡𥬇竟日。温顧左右曰：“頗甞見我有如此客不？”"
                },
                {
                    "paragraph": "欲别不忍言，慘慘集百憂。念我野夫兄，",
                    "zhushu": "堯卿：公擇兄名莘，字野夫。"
                },
                {
                    "paragraph": "知名三十秋。已得其爲人，",
                    "zhushu": "倬：孔子丗家曰：丘得其爲人。"
                },
                {
                    "paragraph": "不待風馬牛。",
                    "zhushu": "厚：左傳僖四年，齊侯伐楚，楚子使與師言曰：“君處北海，寡人處南海，唯是風馬牛不相及也，不虞君之渉吾地也，何故？”"
                },
                {
                    "paragraph": "他年林下見，傾蓋如白頭。",
                    "zhushu": "厚：前漢鄒陽云：白頭如新，傾盖如故。增刋：趙：集百憂。此則老杜百憂集之倒文也。",
                    "type": 2
                },
                {
                    "paragraph": "和子由送將官梁左藏仲通",
                    "zhushu": "",
                    "type": 2
                },
                {
                    "paragraph": "雨足誰言春麥短，城堅不怕秋濤卷。日長惟有睡相冝，",
                    "zhushu": "師：歐陽永叔詩：飽食杜門無一事，日長唯有睡相冝。"
                },
                {
                    "paragraph": "半脫紗巾落紈扇。芳草不耡當戸長，",
                    "zhushu": "縯：蜀志：先主云：“芳蘭生門，不得不勸。”"
                },
                {
                    "paragraph": "珍禽獨下無人見。覺來身丗都是夢，坐乆枕痕猶著面。城西忽報故人來，急掃風軒炊麥飯。",
                    "zhushu": "徐州所岀。次公：漢書：光武云：“蕪蔞亭豆粥，滹沱麥飯。”"
                },
                {
                    "paragraph": "伏波論兵𥘉矍鑠，",
                    "zhushu": "厚：後漢：劉尚擊五溪蛮，軍没。伏波將軍馬援請行，時年六十二，帝愍其老，未許之。援曰：“臣尚能被甲上馬，據鞍顧盻，以示可用。”帝𥬇曰：“矍鑠哉，是翁也。”"
                },
                {
                    "paragraph": "中散談仙更清逺。",
                    "zhushu": "援：嵆康仕魏爲中散大夫，常修養性服食之事，弹琴詠詩，自足於懷。以爲神仙禀之自然，非學所得。至於導養得理，則安期、彭祖之倫可及。乃著養生論。"
                },
                {
                    "paragraph": "南都從事亦學道，",
                    "zhushu": "子仁：謂子由也。蓋是時子由從張文定簽書南京判官。而先生嘗云：“余觀子由自少曠逹，天資近道，又得至人養生長年之訣。”而子由亦嘗云：“學道三十年，今始粗聞道也。”"
                },
                {
                    "paragraph": "不恤腸空誇腦滿。",
                    "zhushu": "縯：道家云：“欲得不死，腸中無滓；欲得不老，還精𥙷腦。”"
                },
                {
                    "paragraph": "問羊他日到金華，應許相將遊閬苑。",
                    "zhushu": "黄𥘉平之兄尋其弟於金華山。○厚：黄𥘉平少時牧羊，有道士見其良謹，将至金華山。四十餘年，其兄𥘉起尋得之，問曰：“羊何在？”𥘉平曰：“近在山東。”乃俱往視，見白石無數。𥘉平叱之，白石皆起成羊。○援：閬苑即閬風，亦曰玄圃，在崑崙之中，天帝所居。",
                    "type": 2
                },
                {
                    "paragraph": "送胡掾",
                    "zhushu": "",
                    "type": 2
                },
                {
                    "paragraph": "亂葉和淒雨，投空如散絲。",
                    "zhushu": "次公：張載雜詩云：騰雲似湧煙，宻雨如散絲。"
                },
                {
                    "paragraph": "流年一如此，遊子去何之。節義古所重，艱危方自兹。",
                    "zhushu": "次公：杜詩：險艱方自兹。"
                },
                {
                    "paragraph": "他年著清德，仍復畏人知。",
                    "zhushu": "縯：晋胡威傳：父質，以忠清著稱。威入朝，武帝語及平生，因歎其父清，謂威曰：“卿孰與父清？”對曰：“臣不如也。臣父清恐人知，臣清恐人不知，是臣不及遠也。”",
                    "type": 2
                },
                {
                    "paragraph": "送將官梁左藏赴莫州",
                    "zhushu": "次公：莫州文安郡，理鄚縣。唐開元中，以鄚字𩔖。鄭，改爲莫，乃公孫瓉之易京也。",
                    "type": 2
                },
                {
                    "paragraph": "燕南垂，趙北際，其間不合大如礪。",
                    "zhushu": "縯：後漢公孫瓉傳：童謡曰：“燕南垂，趙北際，中央不合大如礪，唯有此中可避丗。”瓉旣破劉虞，盡有幽州之地，自以爲易地當之，乃徙鎮焉。"
                },
                {
                    "paragraph": "至今父老哀公孫，烝土爲城鐵作門。",
                    "zhushu": "厚：晋載記：赫連勃勃烝土築城，錐入一寸，即殺築者。"
                },
                {
                    "paragraph": "城中積榖三百萬，猛士如雲驕不戰。一朝鼓角鳴地中，",
                    "zhushu": "援：瓉居髙京，以鐵爲門，積榖三百萬斛，希復攻戰。袁紹大攻瓉，瓉與子續書曰：“袁氏之攻，壮若鬼神。梯衝舞吾樓上，鼔角鳴於地中。”"
                },
                {
                    "paragraph": "帳下美人空掩靣。",
                    "zhushu": "縯：漢圍項羽於垓下，羽起飲帳中有美人姓虞氏，羽悲歌忼慷，美人和之。"
                },
                {
                    "paragraph": "豈如千騎平時來，𥬇談謦欬生風雷。葛巾羽扇紅塵静，",
                    "zhushu": "縯：諸葛亮葛巾羽扇，指揮三軍。"
                },
                {
                    "paragraph": "投壷雅歌清宴開。",
                    "zhushu": "厚：𥙊遵爲将車，取士必用儒術，對酒設樂，必雅歌投壷。"
                },
                {
                    "paragraph": "東方健兒虓虎様，",
                    "zhushu": "縯：詩曰：“進厥虎臣，闞如虓虎。”師：杜甫詩：“朔方健兒好身手。”"
                },
                {
                    "paragraph": "涕泣懷思廉恥將。",
                    "zhushu": "厚：杜詩：“安得廉恥將，三軍同晏眠。”○次公：東方健兒，則梁左藏所替罷處，故懷思之也。"
                },
                {
                    "paragraph": "彭城老守亦淒然，不見君家雪兒唱。",
                    "zhushu": "援：李宻有寵姫名雪兒，毎賔客有新製，必令雪兒歌之。韓定辭詩：“盛德好將銀筆述，麗詞堪與雪兒歌。”○堯卿：公謂梁左藏家侍兒善歌，故有此句。",
                    "type": 2
                },
                {
                    "paragraph": "又送鄭戸曹",
                    "zhushu": "",
                    "type": 2
                },
                {
                    "paragraph": "水遶彭祖樓，山圍戯馬臺。",
                    "zhushu": "次公：徐州彭城縣，以彭祖而得名。按寰宇記：殷之賢臣彭祖，顓帝玄孫，至殷末壽七百六十七𡻕。今墓存此故邑，號大彭。戯馬臺，項羽所築。宋武建第舎，重九日引賔客登臺賦詩。"
                },
                {
                    "paragraph": "古來豪傑地，千歳有餘哀。隆凖飛上天，",
                    "zhushu": "縯：髙祖隆凖龍顔，豊邑人也。○次公：古詩：“破鏡飛上天。”"
                },
                {
                    "paragraph": "重瞳亦成灰。",
                    "zhushu": "厚：項羽目重瞳子。羽都彭城。○次公：李白詩：“此人已成灰。”"
                },
                {
                    "paragraph": "白門下吕布，",
                    "zhushu": "縯：曹操擊布至下邳城。布與麾下登白門樓。兵圍之急，乃下降操○師：下邳城南門，謂之白門樓。"
                },
                {
                    "paragraph": "大星殞臨淮。",
                    "zhushu": "厚：臨淮王李光弼鎮徐州。廣德二年，有大星殞其地，而光弼卒。"
                },
                {
                    "paragraph": "尚想劉德輿，置酒此徘徊。",
                    "zhushu": "次公：劉德輿，即宋武帝字也。見上注。曹子建詩：“置酒此河陽。”"
                },
                {
                    "paragraph": "邇來苦寂寞，廢圃多蒼苔。河從百歩響，",
                    "zhushu": "師：即百歩洪也。"
                },
                {
                    "paragraph": "山到九里回。",
                    "zhushu": "堯卿：九里山也。"
                },
                {
                    "paragraph": "山水自相激，夜聲轉風雷。",
                    "zhushu": "子仁：韋應物詩：“水性本亦静，石中固無聲。如何兩相激，雷轉空山鳴。”"
                },
                {
                    "paragraph": "蕩蕩清河壖，黃樓我所開。",
                    "zhushu": "子仁：按子由黃樓賦叙云：“熈寕十年秋，河决澶淵，水及彭城下。子瞻適爲彭城守，廬於城上，調急夫發禁卒以從事，以身帥之，故水大至而民不潰。於是即城之東門爲大樓焉，堊以黄土，曰土實勝水。徐人相勸成之。”即此也。"
                },
                {
                    "paragraph": "秋月堕城角，春風搖酒杯。遲君爲坐客，新詩出瓊瑰。",
                    "zhushu": "縯：劉禹錫詩：“每逢詞客餽瓊瑰。”"
                },
                {
                    "paragraph": "樓成君已去，人事固多乖。",
                    "zhushu": "任：陶潜荅龐參軍詩叙云：“人事好乖，便當語離。”"
                },
                {
                    "paragraph": "他年君倦遊，白首賦歸來。",
                    "zhushu": "援：司馬長卿故倦遊。陶淵明賦歸去來。"
                },
                {
                    "paragraph": "登樓一長嘯，",
                    "zhushu": "厚：王粲作登樓賦，孫登於蘇門長嘯。○次公：劉琨在𣈆陽爲胡騎所圍，琨乃乗月登樓長嘯，賊聞之，悽然弃圍而走。"
                },
                {
                    "paragraph": "使君安在哉？",
                    "zhushu": "堯卿：太白詩云：“君若不飲酒，昔人安在哉。”",
                    "type": 2
                },
                {
                    "paragraph": "送頓起",
                    "zhushu": "",
                    "type": 2
                },
                {
                    "paragraph": "客路相逢難，爲樂常不足。臨行挽衫䄂，更賞折殘菊。佳人亦何念，淒斷陽𨵿曲。",
                    "zhushu": "次公：即王維詩：“渭城朝雨裛輕塵，客舎青青柳色新。勸君更盡一杯酒，西出陽𨵿無故人。”○師：唐何戡善唱“渭城”，即陽𨵿曲也。"
                },
                {
                    "paragraph": "酒䦨不忍去，共接一寸燭。留君終無窮，歸駕不免促。岱宗已在眼，",
                    "zhushu": "次公：“岱宗”，㤗山也，頓蓋之兖州矣。“在眼”字，謝靈運詩：“想見山阿人，薜蘿若在眼。”○任：杜詩云：“青山各在眼。”"
                },
                {
                    "paragraph": "一往繼前躅。天門四十里，",
                    "zhushu": "厚：㤗山，東上七十里，至天門。"
                },
                {
                    "paragraph": "夜看扶桑浴。",
                    "zhushu": "縯：漢官儀：㤗山東南名“日觀”，見日始岀，長三丈所。淮南子曰：“日岀晹谷，拂于扶桑，浴於咸池。”○蘇：東方朔十洲記云：“扶桑在碧海中，葉似桑樹，長數千丈，大二十圍，兩兩同根，更相依傍，是名扶桑。”"
                },
                {
                    "paragraph": "回頭望彭城，大海浮一粟。故人在其下，塵土相豗蹴。惟有黃樓詩，千古配淇澳。",
                    "zhushu": "頓有詩記黃樓本末。縯：衛國風有淇澳篇。",
                    "type": 2
                },
                {
                    "paragraph": "次韻子由送趙㞦歸覲錢塘遂赴永嘉",
                    "zhushu": "次公：㞦，清。獻公之仲子也。清献守杭，㞦將倅温，先歸覲親，而後之官。過南都，子由作詩送之。時先生在徐，次其韻。",
                    "type": 2
                },
                {
                    "paragraph": "歸舟轉河曲，稍見楚山蒼。候吏來迎客，吴音已帶郷。言從謝康樂，",
                    "zhushu": "縯：謝靈運襲封康樂公，嘗爲永嘉太守。"
                },
                {
                    "paragraph": "先獻魯靈光。",
                    "zhushu": "厚：後漢王延壽父𨓜欲作靈光殿賦，命延壽往録其狀。延壽因韻之，以簡其父。父曰：“吾無以加也。”殿即漢魯共王所建。"
                },
                {
                    "paragraph": "已擊三千里，",
                    "zhushu": "援：莊子：鵬徙於南溟也，水擊三千里。"
                },
                {
                    "paragraph": "何須四十強。",
                    "zhushu": "縯：記：四十曰強而仕。"
                },
                {
                    "paragraph": "風流半刺史，",
                    "zhushu": "縯：庾亮與郭游書曰：别駕與刺史同流王化，任居刺史之半，安可非其人也？"
                },
                {
                    "paragraph": "清絶校書郎。",
                    "zhushu": "厚：校書郎𨽻祕書省，最爲仕林清選。"
                },
                {
                    "paragraph": "到郡詩成集，尋溪水濺裳。芒鞋隨採藥，",
                    "zhushu": "堯卿：下式行著芒鞋，○師：劉晨、阮肇採藥於天台山。"
                },
                {
                    "paragraph": "蠒紙記流觴。",
                    "zhushu": "援：羲之蘭亭叙：以蠒紙冩記，流觴曲水。○仔：詩成集，指謝靈運詩。"
                },
                {
                    "paragraph": "海静蛟鼉出，山空草木長。",
                    "zhushu": "師：陶潜詩：孟夏草木長。"
                },
                {
                    "paragraph": "䆠遊無逺近，民事要更嘗。願子傳家法，他年請尚方。",
                    "zhushu": "縯：漢朱雲上書，請尚方斬馬劒，断佞臣一人，以厲其餘。上問：“誰？”對曰：“安昌侯張禹。”○次公曰：“此乃勉㞦令，効清献之直，彈劾不避權倖也。”",
                    "type": 2
                },
                {
                    "paragraph": "送孫勉",
                    "zhushu": "",
                    "type": 2
                },
                {
                    "paragraph": "昔年罷東武，曽過北海縣。",
                    "zhushu": "次公：東武，宻州也。先生前守宻。北海縣在後漢爲北海國，有菑川、髙宻、膠東三國。以其縣屬，則乃宻州一帶矣。"
                },
                {
                    "paragraph": "白河翻雪浪，黃土如蒸麫。桑麻冠東方，一熟天下賤。是時累饑饉，常苦盗賊變。毎怜追胥官，野𪧐風裂面。君爲淮南秀，文采照金殿。",
                    "zhushu": "吾常考中進士第一。"
                },
                {
                    "paragraph": "胡爲事奔走，投筆腰羽箭。",
                    "zhushu": "縯：後漢：班超爲官傭書，嘗輟業投筆歎曰：“大丈夫無它志略，猶當效傅介子、張騫立功異域，以取封侯，安能乆事筆硯間乎？”杜詩：猛將腰間大羽箭。"
                },
                {
                    "paragraph": "更被髯將軍，豪篇來督戰。",
                    "zhushu": "其兄莘老以詩寄之，皆言戰事。○次公：呉國志注引献帝春秋曰：張遼問呉降人：“向有紫髯将軍是誰？”曰：“孫㑹稽權。”"
                },
                {
                    "paragraph": "親程三郡士，",
                    "zhushu": "堯卿：時考試三郡士子。"
                },
                {
                    "paragraph": "玉石不能衒。",
                    "zhushu": "次公：揚子云：“衒王而賈石，不能欺也。”"
                },
                {
                    "paragraph": "欲知君得人，失者亦稱善。君才無不可，要欲經百錬。",
                    "zhushu": "次公：劉琨云：“何意百錬剛，化爲繞指柔。”○堯卿：崔豹古今注曰：“百錬，吴大帝刀名。”"
                },
                {
                    "paragraph": "吾詩堪咀嚼，聊送别酒嚥。",
                    "zhushu": "",
                    "type": 2
                },
                {
                    "paragraph": "送參寥師",
                    "zhushu": "",
                    "type": 2
                },
                {
                    "paragraph": "上人學苦空，百念已灰冷。劒頭惟一吷，",
                    "zhushu": "厚：莊子：惠子曰：“管也猶有嗃也，吹劒者，吷而已矣。”○次公：專使莊子道仁義於戴𣈆人之前，猶劔首之一吷。"
                },
                {
                    "paragraph": "焦穀無新頴。",
                    "zhushu": "縯：維摩詰言：如焦穀牙，如石女皃。"
                },
                {
                    "paragraph": "胡爲逐吾軰，文字爭蔚炳。",
                    "zhushu": "縯：揚子：“君子豹変，其文蔚也；大人虎变，其文炳也。”"
                },
                {
                    "paragraph": "新詩如玉雪，出語便新警。退之論草書，萬事未嘗屏。憂愁不平氣，一寓筆所騁。頗怪浮屠人，視身如丘井。",
                    "zhushu": "縯：維摩經云：“視身如丘井，爲老所逼。”○厚：白樂天詩云：身老同丘井，心空是道埸。"
                },
                {
                    "paragraph": "頽然寄澹泊，誰與發豪猛。",
                    "zhushu": "次公：自“退之論草書”而下至此，蓋退之送髙閑上人序云：“生時張旭喜草書，下治他技，喜怒窮窘，憂悲愉懌，怨恨思慕，酣醉無聊不平，有動於心，必於草書發之。故旭之書，変動猶鬼神，不可端倪，以此終其身而名後丗。今閑之於草書，有旭之心哉？”又云：“今閑師浮屠氏，一死生，解外膠，是其爲心，必泊然無所起；其於丗必淡然無所嗜。泊與淡相遭，頽堕委靡，潰敗不可収拾，則其於書，得無象之然乎？然吾聞浮屠人善幻多𠆸，能閑如通其術，則吾不能知矣。”先生八句，蓋用其語。"
                },
                {
                    "paragraph": "細思乃不然，真巧非幻影。",
                    "zhushu": "次公：金剛經云：“如夢幻泡影。”"
                },
                {
                    "paragraph": "欲令詩語妙，無厭空且静。静故了羣動，空故納萬境。閱丗走人間，觀身臥雲嶺。",
                    "zhushu": "次公：自“細思乃不然”而下，則反其言浮屠人善幻也，欲髙退之不取澹伯之意矣。"
                },
                {
                    "paragraph": "鹹酸雜衆好，",
                    "zhushu": "次公：柳子厚報崔黯書：吾甞見病心腹人，有思㗖土炭、嗜酸鹹者，不得則大戚。"
                },
                {
                    "paragraph": "中有至味永。詩法不相妨，此語更當請。",
                    "zhushu": "",
                    "type": 2
                },
                {
                    "paragraph": "次顔長道韻送傳倅",
                    "zhushu": "",
                    "type": 2
                },
                {
                    "paragraph": "兩見黄花掃落英，",
                    "zhushu": "次公：楚詞：夕食秋菊之落英。"
                },
                {
                    "paragraph": "南山山寺遍題名。宗成不獨依岑范，",
                    "zhushu": "見趙郎中見和戲復荅之詩注。"
                },
                {
                    "paragraph": "魯衛終當似弟兄。",
                    "zhushu": "援：論語：魯衛之政，兄弟也。又，漢史曰：大馮君、小馮君，兄弟繼踵相因循，政如魯衛徳化均。"
                },
                {
                    "paragraph": "去嵗雲濤浮汴泗，與君泥土滿衣纓。如今别酒休辭醉，試聽𩀱洪落後聲。",
                    "zhushu": "子仁：𩀱洪，盖徐州二水也。先生徐州鹿鳴燕賦詩叙云：俯聽洪之號怒。即此也。",
                    "type": 2
                },
                {
                    "paragraph": "臺頭寺送宋希元",
                    "zhushu": "",
                    "type": 2
                },
                {
                    "paragraph": "相從傾蓋只今年，",
                    "zhushu": "縯：孔子之郯，遇程子於塗，傾蓋而語。○厚：鄒陽曰：“白頭如新，傾盖如故。”"
                },
                {
                    "paragraph": "送别南臺便黯然。",
                    "zhushu": "次公：江淹别賦：黯然銷魂者，惟别而已矣。"
                },
                {
                    "paragraph": "日夜更歌金縷曲，",
                    "zhushu": "縯：李錡妾杜秋娘常爲錡唱詞云：勸君莫惜金縷衣。"
                },
                {
                    "paragraph": "他年莫忘角弓篇。",
                    "zhushu": "是日與宋君同㘽松寺中。○厚：左傳：韓宣子聘魯，韓子賦角弓。宴于季氏，有嘉樹焉，宣子譽之。武子曰：“𪧐敢不封殖此樹，以無忘角弓。”○任：杜詩：更尋嘉樹傳，不忘角弓詩。"
                },
                {
                    "paragraph": "三年不顧東鄰女，",
                    "zhushu": "取宋玉。○援：宋玉言：“臣里之美者，莫若東家之子。然此女登墻窺臣三年，至今未許也。”"
                },
                {
                    "paragraph": "二頃方求負郭田。",
                    "zhushu": "任：蘇秦旣約六國從親，爲從長，相六國。曰：“使我有負郭田二頃，豈能佩六國相印乎？”"
                },
                {
                    "paragraph": "我欲歸休君未可，茂先方議斸龍泉。",
                    "zhushu": "厚：晉張華，字茂先。與雷煥登樓共尋天文。煥曰：“牛斗之間有異氣，是寳劎之精，上徹於天耳。”在豫章鄷城，即𥙷煥爲鄷城令。煥到縣，掘獄屋基，得一石函，函中有雙劒，並刻題，一曰龍泉，二曰太阿。○縯：杜詩：無計𣃁龍泉。",
                    "type": 2
                },
                {
                    "paragraph": "送蜀人張師厚赴殿試二首",
                    "zhushu": "",
                    "type": 2
                },
                {
                    "paragraph": "忘歸不覺𩯭毛斑，好事郷人尚往還。斷嶺不遮西望眼，",
                    "zhushu": "退之詩：爲遮西望眼，終是懶回頭。"
                },
                {
                    "paragraph": "送君直過楚王山。",
                    "zhushu": "次公：項羽都於徐州，自號西楚覇王，故此有楚王山。",
                    "type": 2
                },
                {
                    "paragraph": "雲龍山下試春衣，放鶴亭前送落暉。",
                    "zhushu": "次公：雲龍山人居也，有放鶴亭，先生有記云。"
                },
                {
                    "paragraph": "一色杏花三十里，新郎君去馬如飛。",
                    "zhushu": "次公：杏花三十里，則徐州往趍京之路，有如此者。新及第者，謂之新郎君，則送其赴殿試，遂可以此目之矣。○師曰：孟郊詩：“少年得意馬蹄疾，一日看盡長安花。”",
                    "type": 2
                },
                {
                    "paragraph": "送劉寺丞赴餘姚",
                    "zhushu": "",
                    "type": 2
                },
                {
                    "paragraph": "中和堂後石楠樹，與君對床聽夜雨。",
                    "zhushu": "次公：夜雨對床事，見與子由别於鄭州西門之外詩注。中和堂在杭州。先生爲倅日，監秋試。意者劉寺丞爲試官也。"
                },
                {
                    "paragraph": "玉笙哀怨不逢人，但見香煙横碧縷。謳吟思歸岀無計，坐想蟋蟀空房語。明朝開鎻放觀潮，",
                    "zhushu": "次公：先生監試杭州時，以八月十六日放榜，故云“開鎻放觀潮”，見前第十一卷有監試呈諸武官，又催試官考較戯作可放者也。"
                },
                {
                    "paragraph": "豪氣正與潮爭怒。銀山動地君不看，獨愛清香生雪霧。别來聚散如𪧐昔，城郭空存鶴飛去。",
                    "zhushu": "縯：丁令威化鶴集華表柱上，言曰：“城郭如故人民非。”"
                },
                {
                    "paragraph": "我老人間萬事休，",
                    "zhushu": "任：栁子厚詩：耦耕若便遺身丗，黄髪相看萬事休。"
                },
                {
                    "paragraph": "君亦洗心從佛祖。手香新冩法界觀，",
                    "zhushu": "次公：法界觀，杜順和尚所着者。"
                },
                {
                    "paragraph": "眼净不覷登伽女。",
                    "zhushu": "厚：楞嚴經：阿難因乞食，遭摩登伽女引入淫室。"
                },
                {
                    "paragraph": "餘姚古縣亦何有，龍井白泉甘勝乳。千金買斷顧渚春，似與越人降日注。",
                    "zhushu": "縯：顧渚在湖州，日注在越州，並進草茶，其品甚貴。",
                    "type": 2
                },
                {
                    "paragraph": "送孫著作赴考城，兼寄錢醇老、李邦直二君，於孫處有書見及",
                    "zhushu": "次公：考城，古戴國也。北毫、葵立黄池，皆考城地。今地志𨽻東京，云曹州割也。",
                    "type": 2
                },
                {
                    "paragraph": "使君閑如雲，欲出誰肯伴。清風獨無事，一嘯亦可喚。",
                    "zhushu": "仔：趙昞云：“長嘯呼風，亂流而濟。”"
                },
                {
                    "paragraph": "來從白蘋洲，",
                    "zhushu": "縯：白蘋洲在湖州。因梁栁惲爲呉興太守，賦詩於此，因以名洲。○次公：柳惲詩：“汀洲採白蘋，日晚江南春。”○共父：呉興統記云：“白蘋洲在霅溪東南一里。”"
                },
                {
                    "paragraph": "吹我明月觀。",
                    "zhushu": "厚：明月觀在江寕府故臺城。○次公：楊州有月觀。何遜梅花詩曰：“枝横却目觀。”"
                },
                {
                    "paragraph": "門前逺行客，青衫流白汙。",
                    "zhushu": "子仁：戰國䇿：“白汗交流。”"
                },
                {
                    "paragraph": "問子何怱怱，王事不可緩。故人錢與李，清廟兩圭瓉。",
                    "zhushu": "次公曰：書云：“秬鬯圭瓉。”"
                },
                {
                    "paragraph": "蔚爲萬乗噐，",
                    "zhushu": "次公：鄒陽云：“蟠木輪囷而爲萬乗器者，以左右爲之先容也。”"
                },
                {
                    "paragraph": "尚記溝中斷。",
                    "zhushu": "縯：莊子：“百年之木，破爲犠樽，青黃而文之，其斷在溝中。比犠樽於溝中之斷，則美惡有間矣，其失性一也。”"
                },
                {
                    "paragraph": "子亦東南珍，價重不可筭。",
                    "zhushu": "次公：杜詩：“價重百車渠。”○任：孟子：“倍蓰而無筭者。”"
                },
                {
                    "paragraph": "别情何以慰，酒盡對空案。惟持一榻凉，勸子巾少岸。",
                    "zhushu": "次公：杜詩：“白幘岸江臯。”"
                },
                {
                    "paragraph": "北風那復有，塵土飛灰炭。欲寄二大夫，",
                    "zhushu": "次公：漢踈廣、踈受之夫，觀者皆曰：“賢哉二大夫。”"
                },
                {
                    "paragraph": "發發不可絆。",
                    "zhushu": "厚：借用。詩：“飄風發發。”",
                    "type": 2
                },
                {
                    "paragraph": "送淵師歸徑山",
                    "zhushu": "",
                    "type": 2
                },
                {
                    "paragraph": "我昔嘗爲徑山客，至今詩筆餘山色。師住此山三十年，妙語應須得山骨。溪城六月水雲蒸，飛蚊猛捷如花鷹。羡師方丈氷雪冷，蘭膏不動長明燈。",
                    "zhushu": "倬：楚詞：“蘭膏明燭。”"
                },
                {
                    "paragraph": "山中故人知我至，爭來問訊今何似。",
                    "zhushu": "次公：法華經：問訊如來。今禪院自打問記也。"
                },
                {
                    "paragraph": "爲言百事不如人，兩眼猶能書細字。",
                    "zhushu": "徑山夏無蚊，余舊詩云：“問龍乞水歸洗眼，欲看細字銷殘年。”",
                    "type": 2
                },
                {
                    "paragraph": "送表忠觀道士歸杭",
                    "zhushu": "次公：先生表忠觀碑載：“趙抃知杭州，言故呉越國王錢氏。墳廟在錢塘臨安者，皆無廢不治，請以妙因院爲觀，使錢氏之孫爲道士曰自然者居之，以守其墳廟。詔許之，改妙因爲表忠觀。”○性之：按杭州圖經云：“表忠觀在城南龍山一十五里，熈寕十年賜今額。”",
                    "type": 2
                },
                {
                    "paragraph": "先王舊德在民心，著令稱忠上意深。",
                    "zhushu": "縯：前漢呉芮傳：徙爲長沙王，髙祖賢之，制詔御史：“長沙王忠，其定著令。”○次公：芮賛云：“呉芮之起，不失正道，故能傳號五岀，以無嗣絶，慶流长庶有以矣。夫著于甲令而稱忠也。”○"
                },
                {
                    "paragraph": "堕淚行看會祠下，",
                    "zhushu": "厚：晋羊祜傳：“㐮陽百姓，於峴山祜平生遊憇之所，建碑立廟，歳時饗𥙊焉。望其碑者，莫不流涕。杜預因名堕淚碑。”"
                },
                {
                    "paragraph": "掛名爭欲刻碑隂。",
                    "zhushu": "縯：表忠碑，公書其事。○次公：退之文云：“得掛名於經端也。”"
                },
                {
                    "paragraph": "凄凉破屋塵凝坐，憔悴雲孫雪滿簮。",
                    "zhushu": "次公：此指言錢道士矣。爾雅：“子之子爲孫，孫之子爲曽孫，曾孫之子爲玄孫，玄孫之子爲來孫，來孫之子爲晜孫，晜孫之子爲仍孫，仍孫之子爲雲孫。”注云：輕逺如浮雲也。"
                },
                {
                    "paragraph": "未信諸豪容郭解，却從他縣施千金。",
                    "zhushu": "援：吏記郭解傳：洛陽人有相𬽦者，邑中賢豪居間以十數，終不聽。客廼見解，解夜見仇家，𬽦家曲聽。解謂仇家：“吾聞洛陽諸公在間，多不聽。今子幸而聽解言，柰何從他縣奪人邑賢大夫權乎？”乃夜去。",
                    "type": 2
                },
                {
                    "paragraph": "送俞節推",
                    "zhushu": "尚之子。尙，字退翁。",
                    "type": 2
                },
                {
                    "paragraph": "呉興有君子，淡如朱絲琴。一唱三歎息，至今有遺音。",
                    "zhushu": "縯：礼記：清廣之瑟，朱絃而䟽越，一唱而三歎，其有遺音者矣。"
                },
                {
                    "paragraph": "嗟予與夫子，相避如辰參。",
                    "zhushu": "退翁官于蜀，余任京師，余歸而退翁去。及余官於呉興，則退翁亡矣。○厚：參辰二星，常出没不相見。蘇武詩：昔爲鴛與鴦，今爲参與辰。○次公：揚子曰：“吾不覩參辰之相比也。”"
                },
                {
                    "paragraph": "猶喜見諸郎，窈然清且深。異時多良士，末路䘮𥘉心。我生不有命，其肯枉尺尋。",
                    "zhushu": "次公：孟子：“在尺而直尋，枉尋而直尺。”",
                    "type": 2
                },
                {
                    "paragraph": "伯父送先人下第歸蜀詩云：“人稀野店休安枕，路入靈𨵿穩跨驢。”安節將去，爲誦此句，因以爲韻，作小詩十四首送之",
                    "zhushu": "",
                    "type": 2
                },
                {
                    "paragraph": "索漠齊安郡，從來著放臣。",
                    "zhushu": "次公：齊安即黄州也。著放臣，則在唐如杜牧之，在本朝如王元之也。"
                },
                {
                    "paragraph": "如何風雪裏，更送獨歸人。",
                    "zhushu": "",
                    "type": 2
                },
                {
                    "paragraph": "瘦骨寒將斷，衰髯摘更稀。未甘爲死别，猶恐得生歸。",
                    "zhushu": "次公：杜詩：“孰知是死别。”又曰：“生離與死别。”",
                    "type": 2
                },
                {
                    "paragraph": "日上氣暾江，雪晴光眩野。記取到家時，鋤耰吾正把。",
                    "zhushu": "次公：杜詩：“縱有健婦把犂鋤。”○夢齡。前賈𧨏傳：“偕父耰鋤。”注：耰，摩田噐也。",
                    "type": 2
                },
                {
                    "paragraph": "月明穿破裘，霜氣澁孤劒。歸來閉戸坐，黙數來時店。",
                    "zhushu": "次公：退之詩：“依依夢歸路，歴歷想行店。”",
                    "type": 2
                },
                {
                    "paragraph": "諸兄無可寄，一語㑹須酬。晚歳俱黄髪，相看萬事休。",
                    "zhushu": "次公：柳子厚荅刘夢得别詩云：耦耕若便遺身丗，黃髪相看萬事林。",
                    "type": 2
                },
                {
                    "paragraph": "故人如念我，爲說瘦欒欒。",
                    "zhushu": "次公：詩：“𣗥人欒。”"
                },
                {
                    "paragraph": "尚有身爲患，",
                    "zhushu": "縯：老子：“吾有大患，爲吾有身。”"
                },
                {
                    "paragraph": "已無心可安。",
                    "zhushu": "見寄刘孝叔注中。",
                    "type": 2
                },
                {
                    "paragraph": "吾兄喜酒人，今汝亦能飲。一杯歸誦此，萬事邯鄲枕。",
                    "zhushu": "縯：太平廣記：有客遇吕仙翁，自言乆不得意。仙翁以一枕與之。客就枕，即夢入枕中。仕䆠數十年，甚愜意。及覺，所炊黄梁猶未熟。",
                    "type": 2
                },
                {
                    "paragraph": "東遷在何許，寒食江頭路。哀哉魏城君，𪧐草荒新墓。",
                    "zhushu": "次公：魏城君，乃先生之配王氏也。記云：“朋友之墓，有𪧐草而不哭焉。”○伯恭：按年譜：至和元年甲午，先生年十九歳，始娶青城王方女，後封通義郡君。先生作王氏墓誌云：“生十九年而歸于某，至治平二年卒，年二十有七。”",
                    "type": 2
                },
                {
                    "paragraph": "臨分亦泫然，不爲窮途泣。",
                    "zhushu": "厚：阮籍率意獨駕，不由徑路，車迹所窮，輙慟哭而反。○師：楊朱見𡵨路而哭之曰：“可以南，可以北。”○子仁：岀王勃滕王閣記云：“阮籍猖狂，豈效窮途之哭。”"
                },
                {
                    "paragraph": "東阡時一到，莫遣牛羊入。我夢隨汝去，東阡松柏青。却入西州門，",
                    "zhushu": "援：晋謝安傳：羊曇爲安所爱重。安薨後，輟樂弥年，行不由西州路。嘗因石頭大醉，扶路唱樂，不覺至州門。左右白曰：“此西州門。”曇悲感不已，以馬䇿叩扉，誦曹子建詩云：“生存華屋處，零落歸山丘。”因慟哭而去。"
                },
                {
                    "paragraph": "永愧北山靈。",
                    "zhushu": "次公：蕭子顕齊書：鍾山在㑹稽郡北，周彦倫隱於此山，後應詔岀爲塩海令，欲過此山。孔稚圭乃假山靈之意移之，使不得至，故云北山移文。其辭曰：“鍾山之英，草堂之靈。”云云。",
                    "type": 2
                },
                {
                    "paragraph": "乞墦何足羡，",
                    "zhushu": "次公：此篇戒安節之詩也。孟子載，斉人之東郭墦間之𥙊者，乞其餘歸，驕其妻妾。"
                },
                {
                    "paragraph": "負米可忘艱。",
                    "zhushu": "縯：家語：子路爲親負米於百里之外。"
                },
                {
                    "paragraph": "莫爲無車馬，含羞入劒𨵿。",
                    "zhushu": "厚：成都之北有昇仙橋，司馬相如嘗題其柱云：“大丈夫不乗駟馬車，不復過此橋。”古詩：羞見關城吏，年年舊路歸。",
                    "type": 2
                },
                {
                    "paragraph": "我坐名過實，",
                    "zhushu": "子仁：崔援座右銘云：無使名過實，守愚聖所臧。"
                },
                {
                    "paragraph": "讙譁自招損。",
                    "zhushu": "次公：尚書：益賛于禹曰：“滿招損，謙受益。”"
                },
                {
                    "paragraph": "汝幸無人知，莫厭家山穩。",
                    "zhushu": "",
                    "type": 2
                },
                {
                    "paragraph": "竹笥與綀裙，隨時畢婚嫁。",
                    "zhushu": "次公：後漢𨓜民傳：戴良有五女，綀裳布被，竹笥木履而遣之。畢婚嫁，則向子平事也。又退之詩：如今便可爾，何用畢婚嫁。"
                },
                {
                    "paragraph": "無事若相思，征鞍還一跨。",
                    "zhushu": "",
                    "type": 2
                },
                {
                    "paragraph": "萬里却來日，一庵仍獨居。應𥬇謀生拙，團團如磨驢。",
                    "zhushu": "次公：先生又有詩云：團團如磨牛，歩歩踏陳迹。",
                    "type": 2
                },
                {
                    "paragraph": "送沈逹赴廣南",
                    "zhushu": "",
                    "type": 2
                },
                {
                    "paragraph": "嗟我與君皆丙子，四十九年窮不死。",
                    "zhushu": "元按：年譜：先生四十九歳，正元豊七年，在黄州，三月，量移汝州。"
                },
                {
                    "paragraph": "君隨幕府戰西羗，夜渡冰河斫雲壘。飛塵漲天箭洒甲，歸對妻孥眞夢耳。",
                    "zhushu": "師：杜甫自賦中脫歸。老杜詩云：夜闌更秉燭，相對如夢寐。"
                },
                {
                    "paragraph": "我謫黃岡四五年，",
                    "zhushu": "沈：按年譜：先生以元豊二年謫黄州，至此凡五年。"
                },
                {
                    "paragraph": "孤舟出没煙波裏。故人不復通問訊，疾病飢寒疑死矣。相逢握手一大𥬇，白髪蒼顔略相似。我方北渡脫重江，君復南行輕萬里。功名如幻何足計，學道有涯眞可喜。岣嶁丹砂已付君，",
                    "zhushu": "任：杜詩：逺尋勾漏令，不復問丹砂。○厚：晉葛洪傳：以老年欲錬丹以祈遐壽，聞交趾岀丹，求爲勾漏令。帝以洪資髙，不許。洪曰：“非欲爲榮，以有丹耳。”帝從之。洪遂將子姪俱行，至廣州，刺史鄧嶽留不聽去，洪乃止羅浮山鍊丹。"
                },
                {
                    "paragraph": "汝陽罋盎君何恥。",
                    "zhushu": "次公：汝陽，汝州。罋盎，以言其癭之狀也。先生别黄州詩曰“闊領先裁蓋癭衣”是己。○子仁：莊子云：其脰肩肩，罋盎大癭。"
                },
                {
                    "paragraph": "君歸赴我雞黍約，",
                    "zhushu": "次公：論語：殺雞爲黍。范張有雞黍之約。"
                },
                {
                    "paragraph": "買田築室從今始。",
                    "zhushu": "",
                    "type": 2
                },
                {
                    "paragraph": "送楊傑",
                    "zhushu": "井叙。堯卿：元祐二年，髙麗僧義天𦨞海間道至明州。傳云：義天弃王位出家，上䟽乞偏歷叢林間法受道。有詔朝奉郎楊傑次公舘伴，所至吴中諸刹，皆迎餞如王臣礼。至金山，僧了元乃牀坐受其大展。次公驚問其故，了元曰：“義天亦異囯僧耳，叢林規繩如是，不可易。”朝廷聞之，以了元知大躰。",
                    "type": 2
                },
                {
                    "paragraph": "無爲子嘗奉使登太山絶頂，雞一鳴，見日出。又嘗以事過華山，重九日飲酒蓮華峰上。今乃奉詔與髙麗僧統遊錢塘，皆以王事而從方外之樂。善哉，未曽有也。作是詩以送之。",
                    "zhushu": "",
                    "type": 2
                },
                {
                    "paragraph": "天門夜上賔出日，",
                    "zhushu": "次公：㤗山記云：㤗山盤道屈曲而上，凡五十餘盤，經小天門、大天門，仰視天門，如穴中視天牎矣。自下至古封禅處，凡四十里。山頂西嵓爲仙人石閣，東崖爲介丘，東南嵓名“日觀者，雞一鳴時，見日始欲出，長三丈許。”○曹：書堯典：“寅賔岀日。”"
                },
                {
                    "paragraph": "萬里紅波半天赤。歸來平地看跳丸，",
                    "zhushu": "次公：退之詩：“日月如跳丸。”○師：杜牧詩：“日月若跳丸。”"
                },
                {
                    "paragraph": "一㸃黄金鑄秋橘。太華峰頭作重九，天風吹灔黄花酒。浩歌馳下腰帶鞓，",
                    "zhushu": "縯：腰帶鞓，華山地名也。"
                },
                {
                    "paragraph": "醉舞崩崖一揮手。",
                    "zhushu": "次公：李白詩：“因之出寥廓，揮手謝此丗。”"
                },
                {
                    "paragraph": "神遊八極萬縁虚，",
                    "zhushu": "厚：李白大鵬賦序云：“余昔於江陵見天台司馬子微，謂余有仙風道骨，可與神遊八極之表。”"
                },
                {
                    "paragraph": "下視蚊雷隱汙渠。",
                    "zhushu": "次公：西漢中山靖王云：“聚蚊成雷。”"
                },
                {
                    "paragraph": "大千一息八十返，𥬇厲東海騎鯨魚。",
                    "zhushu": "次公：詩云：“深則厲，淺則揭。”厲，言渉之也。爾雅：“繇帶以上爲厲。”○任：杜甫詩：“若逢李白騎鯨魚，道甫問信今何如。”"
                },
                {
                    "paragraph": "三韓王子西求法，",
                    "zhushu": "縯：東夷國名曰“韓”。韓有三種：曰“馬韓”，曰“辰韓”，曰“弁韓”，皆髙䴡也。"
                },
                {
                    "paragraph": "鑿齒彌天兩勍敵。",
                    "zhushu": "厚：晋書：釋道安與習鑿齒相見。鑿齒曰：“四海習鑿齒。”道安曰：“弥天釋道安。”人以爲名對三。"
                },
                {
                    "paragraph": "過江風急浪如山，寄語舟人好看客。",
                    "zhushu": "縯：摭言載：唐令狐楚鎮楊州，處士張祐常與狎宴。楚視祐，改令曰：“上水舡，風又急。帆下人，湏好立。”祐應聲曰：“上水舡，舡厎破。好看客，莫𠋣柂。”",
                    "type": 2
                },
                {
                    "paragraph": "送穆越州",
                    "zhushu": "",
                    "type": 2
                },
                {
                    "paragraph": "江海相忘十五年，羡公松柏蔚蒼顔。四朝𦒿舊冰霜後，",
                    "zhushu": "次公：穆越州，名珣，字東美。而詩云“四朝𦒿舊”者，豈以其甞歷住四朝故耶？"
                },
                {
                    "paragraph": "兩郡風流水石間。",
                    "zhushu": "次公：兩郡，盖言其前在蜀中作郡，今又爲越州太守，所領州前後皆山水郡也。"
                },
                {
                    "paragraph": "舊政猶傳蜀父老，",
                    "zhushu": "次公：司馬相如有詰難蜀父老詞。"
                },
                {
                    "paragraph": "先聲已振越溪山。樽前俱是蓬萊守，",
                    "zhushu": "次公：蓬萊守，盖穆旣守越，而先生將守登越。謂之蓬萊者，元微之守越，以州宅誇白樂天詩云：“我是玉皇香案吏，謫居猶得在蓬萊。”今越州有蓬萊閣，及以酒名也。登州有萊山𠋣郭，乃蓬萊縣。故越、登皆可稱蓬萊守。"
                },
                {
                    "paragraph": "莫放髙樓雪月閑。",
                    "zhushu": "",
                    "type": 2
                },
                {
                    "paragraph": "送范純粹守慶州",
                    "zhushu": "堯𨜮：文正公㓜子，字德孺。",
                    "type": 2
                },
                {
                    "paragraph": "才大古難用，",
                    "zhushu": "縯：老杜古栢行：志士幽人莫怨嗟，古來才大難爲用。"
                },
                {
                    "paragraph": "論髙常近迂。",
                    "zhushu": "厚：莊子：髙論怨誹，爲亢而己。論語：子路曰：“有是哉，子之迂也。”"
                },
                {
                    "paragraph": "君看趙魏老，乃爲滕大夫。",
                    "zhushu": "縯：論語：子曰：“孟公綽爲趙魏老則優，不可以爲滕大夫。”"
                },
                {
                    "paragraph": "浮雲無根蔕，",
                    "zhushu": "援：退之詩：浮雲柳絮無根蔕。"
                },
                {
                    "paragraph": "潢潦能湏臾。",
                    "zhushu": "縯：退之詩：潢潦無根源，朝滿夕已除。"
                },
                {
                    "paragraph": "知經幾成敗，得見眞賢愚。羽旄照城闕，談𥬇安邊隅。",
                    "zhushu": "次公：此言范純粹之父至純粹，皆能安邊服敵也。"
                },
                {
                    "paragraph": "當年老使君，",
                    "zhushu": "次公：老使君，則純粹之父仲淹也。"
                },
                {
                    "paragraph": "赤手降於莵。",
                    "zhushu": "次公：赤手，以言降之易也。退之云：“蛟龍弄角牙，造次欲手攬。”而先生有云“赤手攬象犀”也。於莵，虎也。楚人謂虎爲於莵，見左傳。"
                },
                {
                    "paragraph": "諸郎更何事，折箠鞭其雛。",
                    "zhushu": "倬：後漢鄧禹傳：帝徴禹還，勑曰：“赤眉無彀，自當來東。吾折箠笞之，非諸將憂也。”"
                },
                {
                    "paragraph": "吾知鄧平叔，不鬭月支胡。",
                    "zhushu": "縯：後漢：鄧訓，字平叔，爲護羗校尉。先是小月氏胡分居塞内，勝兵者二三千騎，皆勇徤富強。每與羗戰，常以少制多，漢亦時收其用。時迷吾子迷唐與武威種羗合兵万騎來，未敢攻訓，欲脅月氏胡。訓擁衛稽故，令不得戰。令開城及所居園門，悉驅羣胡妻子内之，嚴兵守衛。羗掠無所得諸胡，因即解去。由是湟中諸胡皆言：“漢家常欲闘我曹，今鄧使君待我以恩信，開門納我妻子。”咸歡喜叩頭曰：“唯使君所命。”",
                    "type": 2
                },
                {
                    "paragraph": "送戴䝉赴成都玉局觀將老焉",
                    "zhushu": "堯卿：䝉本名莊，呉興人。慶曆六年，賈黯榜登第，後改名䝉。",
                    "type": 2
                },
                {
                    "paragraph": "拾遺被酒行歌處，",
                    "zhushu": "縯：杜甫爲右拾遺，避亂居成都浣花草堂。被酒者，爲酒所加。漢紀：髙祖被酒，夜徑澤中。○倬：靈帝常令劉寛講經，寛常於座被酒睡伏。○次公：“行歌”字出列子：“拾穗行歌。”"
                },
                {
                    "paragraph": "野梅官栁西郊路。",
                    "zhushu": "厚：杜甫詩：“時出碧雞坊，西郊向草堂。市橋官柳細，江路野梅香。”"
                },
                {
                    "paragraph": "聞道華陽版籍中，",
                    "zhushu": "縯：昔人論蜀之冨曰：“地稱天府，縣號華陽。”常璩蜀志謂之華陽國志。○次公：華陽，乃成都𠋣郭縣名也。今言杜子美在蜀，則華陽有杜姓矣。"
                },
                {
                    "paragraph": "至今尚有城南杜。",
                    "zhushu": "縯：京兆城南有韋曲、杜曲。韋、杜皆遭盛時。人語曰：“城南韋杜，去天尺五。”杜正倫爲相，與城南諸杜昭穆逺。求同譜，不許，衘之。諸杜所居號杜固，丗傳其地有壯氣，故丗衣冠。正倫建言，鑿杜固通水以利人。旣鑿，川流如血。自是城南諸杜稍不振。"
                },
                {
                    "paragraph": "我欲歸尋萬里橋，",
                    "zhushu": "援：成都有万里橋者，諸葛亮送呉使者至此，曰：“万里之行，從此始矣。”"
                },
                {
                    "paragraph": "水花風葉暮蕭蕭。芋魁徑尺誰能盡？",
                    "zhushu": "次公：漢書：時有謡歌曰：“飯我且食羮芋魁。”蓋言芋之大者。華陽國志曰：汶山郡有大芋，如蹲鴟。故杜詩云：我恋岷下　芋。"
                },
                {
                    "paragraph": "榿木三年已足燒。",
                    "zhushu": "四：杜詩云：飽聞榿木三年大，與致溪邊十畒隂。"
                },
                {
                    "paragraph": "百歳風狂定何有？",
                    "zhushu": "縯：退之詩云：男兒不再壯，百歳如風狂。"
                },
                {
                    "paragraph": "羡君今作峩眉叟。縱未家生執㦸郎，",
                    "zhushu": "厚：揚雄，成都郫人，執㦸爲郎。○次公：老杜寄李虢州云：今日還珠守，何年執㦸郎。"
                },
                {
                    "paragraph": "也應丗出埋輪守。",
                    "zhushu": "援：漢順帝遣八使循行風俗，餘人受命之部，而張綱獨埋其車輪於洛陽都亭，曰：“豺狼當路，安問狐狸。”遂劾奏梁兾䓁。綱，蜀郡犍爲人也。"
                },
                {
                    "paragraph": "莫欺老病未歸身，玉局他年第幾人？",
                    "zhushu": "縯：昔張道陵修道旣成，老君降於成都，地湧玉局。今爲觀，在午門内。○堯卿：公後果以提舉玉局而終。○師：杜甫存殁口號云：玉局他年無限𥬇，白楊今日幾人愁。"
                },
                {
                    "paragraph": "㑹待子猷清興發，",
                    "zhushu": "任：李白詩：昨夜呉㒷月，子猷佳㒷發。"
                },
                {
                    "paragraph": "還須雪夜去尋君。",
                    "zhushu": "徑山道中荅周長官。",
                    "type": 2
                },
                {
                    "paragraph": "送陳睦知潭州",
                    "zhushu": "",
                    "type": 2
                },
                {
                    "paragraph": "華清縹眇浮髙棟，",
                    "zhushu": "次公：按志載云：汤泉宫，咸亨二年名温泉宫，天寳六年改爲華清宫。北向正門曰津陽門，東靣曰開陽門，西面曰望京門，南面曰昭陽門。其中有瑶光殿、飛霜殿、九龍殿、冝春亭、重明閣、芳風閣十八名。此所謂“浮髙棟”也。杜詩：髙棟層軒已自凉。○師：杜甫遠遊詩：江闊浮髙棟。"
                },
                {
                    "paragraph": "上有纈林藏石罋。",
                    "zhushu": "次公：福嚴寺在南山半腹石罋谷，有懸泉激石成臼，似罋形，因以谷名爲石罋寺。鄭愚津陽門詩注曰：石魚嵓下有天然石，其形似罋，以貯飛泉。故玄宗以石罋爲之寺。名僧於上層飛楼中懸轆轤，斜引修䋏，長二百餘丈，以汲罋泉，出於紅楼喬樹之杪。此所謂“纈林藏石罋”也。"
                },
                {
                    "paragraph": "一杯此地𥘉識君，千巖夜上同飛鞚。",
                    "zhushu": "次公：顧愷之：千巖競秀。杜詩：黃門飛鞚不動塵。"
                },
                {
                    "paragraph": "君時年少面如玉，一飲百觚嫌未痛。",
                    "zhushu": "次公：孔叢子：孔子飲百觚。杜：痛飲真吾師。"
                },
                {
                    "paragraph": "白鹿泉頭山月出，",
                    "zhushu": "次公：按述征記曰：長安東則驪山，西則白鹿原，而驍山中又有白鹿觀。云本驪山觀，有老母殿。唐髙祖武德六年幸温泉，傍觀川原，見白鹿，遂改觀名。而“白鹿泉”三字未見𩔰載，唯清華宫有飲鹿泉，又有飲鹿槽，不敢指名，以俟傳聞。"
                },
                {
                    "paragraph": "寒光潑眼如流汞。",
                    "zhushu": "師：汞，水銀也。○敬夫：物𩔖相感云：登汞泉在滄州九視山，山岀泉，闊百歩，亦云流汞渠。雖泛金石，終不沉，故州人以瓦鐵爲船舫。"
                },
                {
                    "paragraph": "朝元閣上酒醒時，",
                    "zhushu": "次公：志云：天寳七年，玄元皇帝見干朝天閣，即改名降垩閣。"
                },
                {
                    "paragraph": "臥聽風鸞鳴鐵鳯。",
                    "zhushu": "厚：陸倕石関銘：蒼龍玄武之制，銅雀鐵鳯之上。○次公：鐡鳯，蓋施雀鳯於屋脊上者。薛綜西京賦注云：圎闕上作鐡鳯皇，令張兩翼，舉頭敷尾。故老杜賛公房詩曰：鐵鳯森翔翔。又贈崔評事詩曰：隂沈鐵鳯闕。風鵉，和銮之銮也。以其在風中，故謂之風銮。"
                },
                {
                    "paragraph": "舊遊空在人何處？二十三年真一夢。我得生還雪髯滿，君亦老嫌金帶重。",
                    "zhushu": "師：杜䢶相詩：老賺金帶重，瘦覺玉堂寒。"
                },
                {
                    "paragraph": "有如杜燕與秋鴻，相逢未穩還相送。洞庭青草渺無際，",
                    "zhushu": "縯：洞庭、青草，二湖名，相連接，乃往潭州之所經也。"
                },
                {
                    "paragraph": "天柱紫蓋森欲動。",
                    "zhushu": "厚：退之謁衡岳廟詩：紫蓋連延接天柱，石廪騰擲堆祝融。森然魄動下馬拜，松柏一徑趨霊宫。○師：衡山有天柱、紫蓋峯。"
                },
                {
                    "paragraph": "湖南萬古一長嗟，",
                    "zhushu": "次公：杜詩云：湖南清絶地，万古一長嗟。"
                },
                {
                    "paragraph": "付與騷人發嘲弄。",
                    "zhushu": "",
                    "type": 2
                },
                {
                    "paragraph": "用前韻荅西掖諸公見和",
                    "zhushu": "",
                    "type": 2
                },
                {
                    "paragraph": "𩀱猊蟠礎龍纒棟，",
                    "zhushu": "次公：礎，石磉也。礎斵双猊，棟盤龍像。此言禁殿也。○師：梅聖俞和人紫宸早朝詩：耽耽玉宇龍𦆑棟，藹藹金鋪獸齧環。"
                },
                {
                    "paragraph": "金井轆轤鳴曉罋。",
                    "zhushu": "厚：李賀詩：轆轤咿啞轉鳴玉。"
                },
                {
                    "paragraph": "小殿垂簾白玉鈎，大宛丘仗朱絲鞚。",
                    "zhushu": "縯：大宛國有善馬，漢武帝嘗遣使求之。唐李林甫謂諌官曰：“君不見立仗馬乎？不鳴，日飫三品芻豆；一鳴，則斥之矣。”"
                },
                {
                    "paragraph": "風馭賔天雲雨隔，",
                    "zhushu": "次公：列子：“御風而行。”又所謂風馬雲車也。賔天，以言帝之上仙也。此蓋言仙神宗矣。"
                },
                {
                    "paragraph": "孤臣忍淚肝腸痛。",
                    "zhushu": "師：梅聖俞詩云：“二年不到大梁城，江邊滴淚肝腸痛。”"
                },
                {
                    "paragraph": "羡君意氣風生座，落筆縱橫盤走汞。上樽日日㵼黃封，賜茗時時開小鳯。閉門怜我老太玄，",
                    "zhushu": "縯：李白詩：“獨有揚執㦸，閉門草太玄。”"
                },
                {
                    "paragraph": "給札看君賦雲夢。",
                    "zhushu": "厚：前漢司馬相如傳：“相如請爲游獵之賦，上令尚書給筆札。”○次公曰：子虚賦：“齊使者言其齊之青丘，吞楚雲夢者八九。”"
                },
                {
                    "paragraph": "金奏不知江海眩，",
                    "zhushu": "援：莊子：“海鳥止於魯郊，魯君奏九夏以樂之，鳥乃憂悲眩視。”○次公：周礼：“以晋皷鼓金奏。”"
                },
                {
                    "paragraph": "木𤓰屢費瑶瓊重。",
                    "zhushu": "縯：詩：“投我以木𤓰，報之以瓊琚。投我以木桃，報之以瓊瑶。”"
                },
                {
                    "paragraph": "豈惟蹇歩困追攀，已覺侍史疲奔送。春還宫柳腰攴活，",
                    "zhushu": "次公：杜詩云：“隔户楊柳弱嫋嫋，恰似十五女兒腰。”○任：白楽天云：“楊柳小蛮腰。”"
                },
                {
                    "paragraph": "雨入御溝鱗甲動。借君妙語發舂容，",
                    "zhushu": "次公：漢書：“賈君房言語妙天下之摘也。”"
                },
                {
                    "paragraph": "顧我風琴不成弄。",
                    "zhushu": "",
                    "type": 2
                },
                {
                    "paragraph": "送表弟程六知楚州",
                    "zhushu": "師：程之元徳瑞也。",
                    "type": 2
                },
                {
                    "paragraph": "炯炯明珠照𩀱璧，當年三老蘇程石。里人下道避鳩杖，",
                    "zhushu": "縯：漢制：仲秋之月，年始七十者授之以玉杖，杖端以鳩鳥爲飾。鳩者，不噎之鳥，欲老人不噎也。"
                },
                {
                    "paragraph": "刺史迎門倒鳬舄。",
                    "zhushu": "見將往終南和子由見寄詩注。○援：“倒鳬舄”，倒屣迎也。"
                },
                {
                    "paragraph": "我時與子皆兒童，狂走從人覔棃栗。",
                    "zhushu": "援：陶詩：通子垂九齡，但覔棃與栗。"
                },
                {
                    "paragraph": "健如黃犢不可恃，",
                    "zhushu": "縯：杜詩：憶昔十五心尚孩，健如黄犢走復來。"
                },
                {
                    "paragraph": "隙過白駒那暇惜？",
                    "zhushu": "次公：莊子：若白駒之過隙。"
                },
                {
                    "paragraph": "醴泉寺古垂橘柚，",
                    "zhushu": "厚：杜詩：荒庭垂橘柚，古屋晝龍蛇。"
                },
                {
                    "paragraph": "石頭山髙暗松櫟。諸孫相逢萬里外，",
                    "zhushu": "次公：杜詩：且復尋諸孫。"
                },
                {
                    "paragraph": "一𥬇未解千憂積。子方得郡古山陽，",
                    "zhushu": "次公：“山陽”言楚州，蓋淮隂郡山陽縣也。"
                },
                {
                    "paragraph": "老手風生謝刀筆。",
                    "zhushu": "厚：蕭何、曹參皆起秦刀筆吏。"
                },
                {
                    "paragraph": "我正含毫紫微閣，",
                    "zhushu": "次公：“紫微閣”，則中書舎人事。唐開元𥘉，號紫微舎人。白樂天詩：絲綸閣下文書静，鍾鼔楼中刻漏長。坐到黄昏誰是伴，紫微花對紫微郎。"
                },
                {
                    "paragraph": "病眼昏花困書檄。莫教印綬繫餘年，去掃墳墓當有日。",
                    "zhushu": "厚：唐太宗謂裴寂曰：“今歸掃墳墓，尚何辝？”"
                },
                {
                    "paragraph": "功成頭白早歸來，",
                    "zhushu": "任：杜甫與李白詩：匡山讀書處，頭白早歸來。"
                },
                {
                    "paragraph": "共藉棃花作寒食。",
                    "zhushu": "次公：棃花爛開而可藉，乃寒食時也。白樂天寒食月夜詩：風香露重棃花濕，草舎無燈愁未入。",
                    "type": 2
                },
                {
                    "paragraph": "送王伯敭守虢",
                    "zhushu": "",
                    "type": 2
                },
                {
                    "paragraph": "華山東麓秦遺民，當時依山來避秦。",
                    "zhushu": "縯：華山南有川，廣袤数百里，連山洞，不知其深淺。人有登蓮華峯，見人煙屋舎相望，四時常有花木，疑是靈仙之窟宅。又云：秦人避難居此，其後裔也。"
                },
                {
                    "paragraph": "至今風俗含古意，柔桑緑水招行人。行人掉臂不回首，爭入崤凾土囊口。",
                    "zhushu": "厚：宋玉風賦：盛怒於土囊之口。"
                },
                {
                    "paragraph": "惟有使君千里來，欲飲三堂無事酒。",
                    "zhushu": "縯：號州三堂，唐開元中建，吕温作記，言：三者，明臣子在三之節；堂者，励宗室肯構之義。退之言：劉給事出刺史州，職修人治，州中稱無事，頗復增飾而㳺其間云。○厚：史記：陳軫謂犀首曰：“公何好飲也？”曰：“無事也。”○任：退之詩：何人有酒身無事。"
                },
                {
                    "paragraph": "三堂本來一事無，日長睡起聞投壷。",
                    "zhushu": "厚：後漢𥙊遵傳：遵爲将軍，取士皆用儒術，對酒設樂，必雅歌投壷。"
                },
                {
                    "paragraph": "牀頭硯石開雲月，澗厎松根斸雪腴。",
                    "zhushu": "援：虢岀月石，硯屏并茯芩。"
                },
                {
                    "paragraph": "山棚盗散人安寢，",
                    "zhushu": "次公：唐史：河南汝、虢深山居民，團結爲盗，謂之“山棚”。李師道常衣食而潜部分之，欲以作亂於洛城，多置田伊闕、陸渾間，以舎山棚。元和十年，大饗邸中，殺牛釃酒，旣衷甲矣，其徒白官發之。留守吕元膺以兵掩禦，賊突岀，轉略幾部，入山中數月，奪山棚所市。山棚怒道，官軍襲擊，尽殺之。"
                },
                {
                    "paragraph": "勸買耕牛發陳廪。",
                    "zhushu": "厚：龔遂治渤海，令民賣剱買牛，賣刀買犢。"
                },
                {
                    "paragraph": "歸來只作水衡卿，",
                    "zhushu": "縯：龔遂自渤海徴還，上以遂年老不任公卿，拜爲水衡都尉。水衡典上林禁苑，共張宮舘，爲宗廟取牲，官職親近。"
                },
                {
                    "paragraph": "我欲𢹂壷就君飲。",
                    "zhushu": "次公：杜牧詩：與客𢹂壷上翠微。",
                    "type": 2
                },
                {
                    "paragraph": "次韻子由送千之姪",
                    "zhushu": "",
                    "type": 2
                },
                {
                    "paragraph": "江上松楠深復深，滿山風雨作龍吟。年來老幹都生菌，下有孫枝欲出林。白髮未成歸隱計，青衫儻有濟時心。閉門試草三千牘，",
                    "zhushu": "師：前漢東方朔許公車奏議三千牘。"
                },
                {
                    "paragraph": "側席求人少似今。",
                    "zhushu": "厚：漢光武側席幽人，求之如不及。新刋：孫枝。縯：凡木皆幹实而未虚，唯桐反是。琴用孫枝爲貴。",
                    "type": 2
                },
                {
                    "paragraph": "用王鞏韻送其姪震知蔡州",
                    "zhushu": "",
                    "type": 2
                },
                {
                    "paragraph": "九門挿天開，",
                    "zhushu": "啇老：楚詞：虎豹九関。注：天門凡有九重。"
                },
                {
                    "paragraph": "萬馬先朝屯。",
                    "zhushu": "次公：選詩云：胡馬如雲屯。"
                },
                {
                    "paragraph": "舉鞭紅塵中，",
                    "zhushu": "次公：襄陽小兒歌山簡曰：舉鞭向葛強。紅塵，則所謂“東華門軟紅塵土”。"
                },
                {
                    "paragraph": "相見不得言。夜走清虚𪧐，",
                    "zhushu": "師：王鞏家有清虚堂。"
                },
                {
                    "paragraph": "扣門驚鵲翻。君家汾陽家，永巷車雷奔。",
                    "zhushu": "縯：長安志載：郭汾陽宅在親仁里，居其里四分之一，中通永巷，子孫甚衆。○子仁：杜牧阿房宫賦云：雷霆乍驚，宮車過也。"
                },
                {
                    "paragraph": "夕郎方不夕，",
                    "zhushu": "厚：漢故事：黄門郎每日暮入對青鎻門拜，故謂之夕郎。即今之給事中也。"
                },
                {
                    "paragraph": "列㦸以自藩。",
                    "zhushu": "縯：大官門賜列㦸。"
                },
                {
                    "paragraph": "相逢開月閣，畫簷低金盆。",
                    "zhushu": "次公：杜詩：夜闌接軟語，落月如金盆。"
                },
                {
                    "paragraph": "至今夢中語，猶舉燈前樽。阿戎修玉牒，",
                    "zhushu": "援：晋阮籍謂王渾之子戎爲阿戎，謂渾曰：“共卿言，不如與阿戎談玉牒，宗室丗譜也。”"
                },
                {
                    "paragraph": "未憚筆削煩。",
                    "zhushu": "次公：孔子作春秋，筆則筆，削則削。"
                },
                {
                    "paragraph": "君歸助獻納，",
                    "zhushu": "次公：班固两都賦序云：朝夕論思，日月献納。注：論思正道，献納於上。"
                },
                {
                    "paragraph": "坐繼岑與温。",
                    "zhushu": "縯：岑則岑文本與其兄子長倩也。温則温大雅與其弟彦愽也。文本爲中書舎人侍郎令，而兄子長倩爲兵部侍郎同中書門下平章事。大雅爲黄門侍郎，而彦愽爲中書舎人侍郎令。"
                },
                {
                    "paragraph": "我客二子間，不復尋諸孫。",
                    "zhushu": "子美：詩云：權門多噂沓，且復尋諸孫。○縯：此杜子美示從孫濟詩也。",
                    "type": 2
                },
                {
                    "paragraph": "用舊韻送魯元翰知洺州",
                    "zhushu": "魯少卿也。",
                    "type": 2
                },
                {
                    "paragraph": "我在東坡下，躬耕三畒園。君爲尚書郎，坐擁百吏繁。鳴蛙與鼔吹，等是俗物喧。",
                    "zhushu": "縯：南史：孔珪門庭之内，草萊不剪，中有蛙鳴。或問之曰：“欲爲陳蕃乎？”珪𥬇曰：“我以此當兩部鼔吹，何必効蕃？”又王晏甞鳴鼔吹候之，聞羣蛙鳴，曰：“此聒人耳。”珪曰：“我聽鼓吹，殆不及此。”晏有慙色也。"
                },
                {
                    "paragraph": "永謝十年舊，老死三家村。惟君綈袍信，",
                    "zhushu": "厚：史記：范睢爲須賈譛，得脫死於魏，易姓名爲張禄。入秦，秦拜睢爲相，而魏不知也。魏使須賈於秦，睢爲敝衣微行見賈，賈驚曰：“范叔一寒如此哉！”乃取一綈袍賜之。已而入秦相府，門下曰：“乃吾相張君也。”賈大驚，謝罪。睢曰：“公所以得無死者，以綈袍戀恋，有故人之意。”"
                },
                {
                    "paragraph": "到我雀羅門。",
                    "zhushu": "援：前漢鄭當時傳載：下邽翟公爲廷尉，賔客填門。及廢，門外可設羅雀。"
                },
                {
                    "paragraph": "緬懷故人意，欲使薄夫敦。",
                    "zhushu": "縯：孟子：聞柳下惠之風者，薄夫敦。"
                },
                {
                    "paragraph": "新年到宣室，",
                    "zhushu": "厚：賈𧨏爲長沙王太傅，後嵗餘，文帝思𧨏，徵之至，入見，上方受𨤲，坐宣室。○子翬：三輔黃圗云：“宣室在未央宫殿北，未央前殿正室也。”"
                },
                {
                    "paragraph": "白首代堯言。",
                    "zhushu": "次公：先生言：“其今爲中書舎人也，掌制誥，爲代言之職。”說命云：“夢帝賚予良弼，其代予言。”又漢夏侯勝云：堯言布於天下，至今見誦。"
                },
                {
                    "paragraph": "相逢問前軰，所見多從昆。道館雖云樂，",
                    "zhushu": "次公：華嶠後漢書曰：學者謂東觀爲老氏藏室，道家蓬萊。"
                },
                {
                    "paragraph": "冷卿當復温。",
                    "zhushu": "次公：冷卿，言魯元翰也。乃杜詩“廣文先生官獨冷”之義。因話録言：祠部謂之水聽，以其冷也。○倬：丗傳京師謂光禄爲“飽卿”，衛尉爲“暖卿”，鴻臚爲“睡卿”，司農爲“走卿”，宗正爲“冷卿”。暖卿，謂其管儀鵉供帳之𩔗。冷卿，謂其管玉牒所。"
                },
                {
                    "paragraph": "還持刺史節，却駕朱輪軒。",
                    "zhushu": "援：漢制：刺史皂盖朱两轓。"
                },
                {
                    "paragraph": "黃髮方用事，",
                    "zhushu": "次公：書：尙猷詢兹黄髪。"
                },
                {
                    "paragraph": "白鬚冝少存。嗣聖眞生知，拯民如救燔。",
                    "zhushu": "次公：救燔，則救焚也。史有“救焚拯溺”。"
                },
                {
                    "paragraph": "𥘉囚羽淵魄，",
                    "zhushu": "縯：左傳言：堯殛鯀于羽山，其神化爲黃熊，以入于羽淵。"
                },
                {
                    "paragraph": "盡返湘江魂。",
                    "zhushu": "厚：屈原流放湘江，而宋玉爲作招魂。○師：時哲宗𥘉登極，太母垂簾，悉罷新法。而元豐末年用事宰執皆斥逐。當時議新法不合被竄謫者，皆召還録用。"
                },
                {
                    "paragraph": "坐憂東郡決，老守思王尊。",
                    "zhushu": "縯：前漢王尊遷東郡太守。河水盛溢，泛浸瓠子金堤，老弱奔走，恐水大決爲害。尊躬率吏民，投沉白馬，祀水神河伯，因止𪧐堤上。水盛堤壞，吏民皆奔走，唯一主簿泣在尊旁，立不動，而水波稍却。吏民壯尊之勇節云。"
                },
                {
                    "paragraph": "北流桑柘没，故道塵埃翻。",
                    "zhushu": "次公：桑拓没，則泛水没之也。塵埃翻，則水不循故道，而反爲平地也。"
                },
                {
                    "paragraph": "知君一寸心，可敵千歩垣。流亡自栖止，老幼忘崩犇。得閑閉閣坐，",
                    "zhushu": "次公：即漢書閉閣卧治也。"
                },
                {
                    "paragraph": "勿使道眼渾。聊乗應捨筏，",
                    "zhushu": "縯：金剛經：如來如筏喻者，法尚應捨，何况非法。"
                },
                {
                    "paragraph": "直泝無生源。",
                    "zhushu": "師：佛氏以無生爲樂。"
                },
                {
                    "paragraph": "歸來成二老，",
                    "zhushu": "縯：杜詩：與子成二老，來往亦風流。"
                },
                {
                    "paragraph": "夜榻當重論。",
                    "zhushu": "",
                    "type": 2
                },
                {
                    "paragraph": "次韻子由送陳侗知陜州",
                    "zhushu": "",
                    "type": 2
                },
                {
                    "paragraph": "誰能如鐵牛，横身負黃河。",
                    "zhushu": "倬：陜州有鐵牛廟，今封爲順濟王。頭在河之南，尾在河之北。丗傳禹以此鎭河患也。"
                },
                {
                    "paragraph": "滔天不能没，尺箠未易訶。",
                    "zhushu": "次公：書云：洪水滔天。○任：莊子有云：一尺之箠。"
                },
                {
                    "paragraph": "丗俗自無常，徐公故逶迤。",
                    "zhushu": "次公：徐公，言徐邈也。或問盧欽：“徐公當武帝之時，人以爲通；自在凉州及還京師，人以爲介。何也？”欽荅曰：“往者毛孝先、崔季珪等用事，貴清素之士，于時皆変易車服，以求名髙，而徐公不改其常，故人以爲通。比來天下奢靡，轉相倣傚，而徐公雅尚自若，不與俗同。故前日之通，乃今日之介也。是丗人之無常，而徐公之有常也。”逶迤，則雍容曲折之義也。"
                },
                {
                    "paragraph": "别來不可說，事與浮雲多。當時無限人，毀譽即墨阿。",
                    "zhushu": "厚：史記：齊威王召即墨大夫而語之曰：“自子之居即墨也，毀言日至。然吾使人視即墨，田野闢，人民給，官無留事，東方以寕。是子不事吾左右以求譽也。”封之萬家。召阿大夫語曰：“自子之在阿，譽言日聞。然吾使人視阿，田野不闢，民愁苦。昔日趙攻甄，子弗能救；衛取薛陵，子弗知。是子以幣厚吾左右以求譽也。”是日烹之。"
                },
                {
                    "paragraph": "虚聲了無實，夜蟲鳴機梭。",
                    "zhushu": "次公：蓋夜蟲有促織之名，而實未嘗織，所以成毀譽無寔之義。"
                },
                {
                    "paragraph": "相逢一𥬇外，柰此白髮何。天𩦸皆籋雲，",
                    "zhushu": "援：前漢礼樂志天馬歌云：“志倜儻，精權竒，籋浮雲，䁆上馳。”籋，音鑷。"
                },
                {
                    "paragraph": "長鳴飽芻禾。主庭旅百寳，",
                    "zhushu": "縯：左氏：庭寳旅百，天地之美具焉。"
                },
                {
                    "paragraph": "大貝隨弓戈。",
                    "zhushu": "縯：書：“㣧之舞衣，大貝鼖鼔，在西房。兊之戈，和之弓，垂之竹矢，在東房。”"
                },
                {
                    "paragraph": "君獨一麾去，",
                    "zhushu": "次公：顔延年五君詠阮始平云：“屡薦不入官，一麾乃出守。”乃“麾却”之“麾”，杜牧之誤以爲“旌麾”之“麾”。其將赴呉，㒷一絶云：“欲把一麾江海去。”"
                },
                {
                    "paragraph": "欲賡五袴歌。",
                    "zhushu": "援：後漢廉范爲蜀郡太守，民歌之日：“廉叔度，來何暮。昔無襦，今五袴。”"
                },
                {
                    "paragraph": "甘棠古樂國，",
                    "zhushu": "次公：甘棠，陜州事。此即召公分陜之所。嘗决獄棠下，後人思之不敢伐，爲作甘棠之詩。今驛名尚謂之甘棠館云。"
                },
                {
                    "paragraph": "白酒金叵羅。",
                    "zhushu": "厚：李白詩云：白酒𥘉熟山中歸。又云：蒲萄酒，金叵羅。"
                },
                {
                    "paragraph": "知君不乆留，治行中新科。過客足瞋喜，東堂記分鵝。",
                    "zhushu": "縯：晋刘毅傳：𥘉，江州刺史庾恱，隆安中爲司徒長史，曽至京口。毅時甚屯窭，先就府借東堂與親故出射，而恱後與僚佐徑來詣堂。毅告之曰：“毅屯否之人，合一射甚難。君於諸堂並可，望以今日見讓。”恱不許。旣而恱食鵝，毅求其餘，恱又不荅。毅常銜之。義熈之故，奪恱豫章，觧其軍府，使人微示其旨，恱恐懼而死。"
                },
                {
                    "paragraph": "此外但坐嘯，",
                    "zhushu": "見趙郎中見和戯復荅之詩注。"
                },
                {
                    "paragraph": "後生工揣摩。",
                    "zhushu": "援：史記蘇秦得周書隂符，伏而讀之，期年，以岀揣摩，曰：“此可以說當丗之君。”鬼谷子有揣摩篇。",
                    "type": 2
                },
                {
                    "paragraph": "送賈訥倅眉二首",
                    "zhushu": "堯卿：訥，時朝散郎。",
                    "type": 2
                },
                {
                    "paragraph": "當年入蜀歎空回，未見峩眉肯再來。童子遥知頌𥜗袴，",
                    "zhushu": "見前篇注。"
                },
                {
                    "paragraph": "使君先已洗樽罍。",
                    "zhushu": "李大夫，眉之賢大守也。○堯卿：元祐元年，李琪以朝散大夫知眉州。○次公：周礼：彞皆有舟，樽皆有罍也。"
                },
                {
                    "paragraph": "鹿頭北望應逢鴈，",
                    "zhushu": "次公：鹿頭関在綿州羅江縣，下鹿頭関，則趨成都而往眉矣。自成都趍眉，乃一直南往，而云北望，未詳。時乃季冬，故曰逢鴈。○子仁：北望逢鴈，意欲其附書也。自蜀望中原，故云此。"
                },
                {
                    "paragraph": "人日東郊尚有梅。",
                    "zhushu": "人日出東郊，渡江游蟇頥山，眉之故事也。○縯：髙適寄杜甫詩云：人日題詩寄草堂，遥憐故人思故郷。柳條弄色不忍見，梅花滿枝空断腸。"
                },
                {
                    "paragraph": "我老不堪歌樂職，後生試覔子淵才。",
                    "zhushu": "援：前漢王襃字子淵。益州刺史王㐮欲宣風化於衆庶，聞褒有俊才，請與相見，使作中和、樂聀、宣布詩，選好事者令依鹿鳴之詩，習而歌之。",
                    "type": 2
                },
                {
                    "paragraph": "老翁山下玉淵回，手植青松三萬栽。父老得書知我在，小軒臨水爲誰開。試看一一龍蛇活，更聽蕭蕭風雨哀。",
                    "zhushu": "子仁：虎丘寺幽獨君詩云：青松多悲風，蕭蕭清且哀。"
                },
                {
                    "paragraph": "便與甘棠同不剪，",
                    "zhushu": "縯：詩：蔽芾甘棠，勿剪勿伐。"
                },
                {
                    "paragraph": "蒼髯白甲待歸來。",
                    "zhushu": "先君葬於蟇頥山之東二十餘里，地名老翁泉。君許爲一往，感歎之深，故及之。",
                    "type": 2
                },
                {
                    "paragraph": "送程建用",
                    "zhushu": "堯卿：字彞仲，時爲宣徳郎。還眉山。",
                    "type": 2
                },
                {
                    "paragraph": "先生本舌耕，",
                    "zhushu": "厚：王子年拾遺記：賈逵旦誦經文以教人，贈遺者積粟盈倉。或云：賈逵非力耕所得，誦經舌倦，丗所謂舌耕也。○次公：洞𡨋記載：黄安讀書，畫地以記其數。一夕地成池，時人謂安舌耕。句首所謂“先生”，則指言建用之父也。後所謂“公子”，則建用矣。"
                },
                {
                    "paragraph": "文字浩千頃。",
                    "zhushu": "次公：退之詩：歸來閱書史，文字浩千頃。"
                },
                {
                    "paragraph": "空倉付公子，坐待發苕頴。",
                    "zhushu": "次公：“發苕頴”字，祖出陸機文賦：苕發頴竪，離衆絶敷。而合用則劉禹鍚菑田行亦云：蒼蒼一雨後，苕頴如雲發。"
                },
                {
                    "paragraph": "十年困新說，兒女爭捕影。",
                    "zhushu": "次公：新説，言王介父三經新義也。時斈者號之曰“新經”，多言性命之說，故以“捕影”言之。谷永言：如繋風捕影，終不可得也。"
                },
                {
                    "paragraph": "鑿垣種蓬蒿，",
                    "zhushu": "次公：莊子：是猶妄鑿垣墻而植蓬蒿也。"
                },
                {
                    "paragraph": "嘉榖誰復省。空餘南陔意，",
                    "zhushu": "縯：詩：南陔，孝子相戒以飬也。"
                },
                {
                    "paragraph": "大息北堂冷。",
                    "zhushu": "次公：北堂冷，則念其母也。詩云：焉得諼草，言樹之北。説者謂“諼”即今萱覃，可以忘憂也。北音背，言北堂也。故今謂母爲萱堂，又爲北堂。"
                },
                {
                    "paragraph": "織屨隨方進，",
                    "zhushu": "縯：西漢翟方進辝其後母，欲西至京師受經。母怜其㓜，隨之長安，織屨以給方進。"
                },
                {
                    "paragraph": "採薪教韋逞。",
                    "zhushu": "厚：晋書：韋逞年小，母宋氏晝則教逞送學。成名後仕苻堅爲太常。"
                },
                {
                    "paragraph": "辛勤守一經，",
                    "zhushu": "厚：西漢韋賢，子玄成，皆以明經位丞相。故鄒魯諺曰：遺子黄金滿嬴，不如一經。"
                },
                {
                    "paragraph": "菽水賢五鼎。",
                    "zhushu": "縯：礼檀弓：孔子曰：“啜菽飲水盡其歡，斯謂之孝。”○師：孟子：前以三鼎，後以五鼎。此言菽水以奉親，賢於五鼎之食也。"
                },
                {
                    "paragraph": "今年聞起廢，",
                    "zhushu": "子仁：太史公自序：春秋𥙷敝起廢。"
                },
                {
                    "paragraph": "魯史復光景。",
                    "zhushu": "縯：魯史，春秋也。王荆公興新斈，以春秋爲破爛朝報，廢之。元祐𥘉，詔復詩賦，併復春秋。"
                },
                {
                    "paragraph": "公子亦改官，三就繁馬頸。",
                    "zhushu": "次公：礼器云：大路繁纓一就，先路三就，次路五就。又郊特牲云：大路繁纓一就，次路繁纓七就。釋文：繁音歩干反。今句盖以其飾馬言之。"
                },
                {
                    "paragraph": "歸來一𥬇粲，",
                    "zhushu": "援：榖梁傳有云：軍人粲然皆𥬇。"
                },
                {
                    "paragraph": "素髪颯垂領。",
                    "zhushu": "次公：文選潘安仁秋興賦云：悟時歳之遒尽𠔃，慨俛首而自省。班𩯭髪以産弁𠔃，素髪颯以垂領。"
                },
                {
                    "paragraph": "㑹看金花詔，湯沐奉朝請。",
                    "zhushu": "次公：湯沐，則賜湯沐之邑也。陶弘景云：三十六，方昨奉朝請。頭顱可知，不如早去。○堯卿：宋敏求春明退朝録云：予嘗判官告院，郡夫人使金花羅𥿄七張，法錦標袋，賜以湯沐之邑而奉朝請，乃奉親之荣事也。"
                },
                {
                    "paragraph": "天公不吾欺，壽與龜鶴永。",
                    "zhushu": "次公：白樂天詩：誰識天地意，獨與亀鶴年。",
                    "type": 2
                },
                {
                    "paragraph": "送杜介歸楊州",
                    "zhushu": "",
                    "type": 2
                },
                {
                    "paragraph": "再入都門萬事空，",
                    "zhushu": "次公：先生守宻、守徐，守湖而謫黄，自徙汝，居常，守登，召入爲礼部郎中，爲起居舎人，爲翰林學士，此爲再入都門矣。"
                },
                {
                    "paragraph": "閑看清洛漾春風。當年帷幄幾人在？",
                    "zhushu": "厚：近臣出奉車輦，入侍帷幄。"
                },
                {
                    "paragraph": "回首觚稜一夢中。",
                    "zhushu": "縯：班固西都賦：設壁門之鳯闕，上觚陵而栖金爵。觚，校：闕角也。○任：杜牧之詩：觚稜拂斗拯，囘首尚遟遟。四朝三十載，似夢復非冝。○倬：蘇鶚演義曰：觚者，斈書之牘，或以記事，削木爲之，或六靣，或八靣，皆可書。以有圭角，故謂之觚。文選：操觚進牘。或以觚爲筆，非也。"
                },
                {
                    "paragraph": "採藥㑹須逢薊子，",
                    "zhushu": "援：後漢蓟子訓傳：有百歳翁，自說兒童時見子訓賣藥於㑹稽市，顔色不異於今。"
                },
                {
                    "paragraph": "問禪何處識龐翁？",
                    "zhushu": "次公：龐翁，龐藴居士也，乃與江西道一禅學相契者。傳燈録有傳。"
                },
                {
                    "paragraph": "歸來鄰里應迎𥬇，新長淮南舊桂叢。",
                    "zhushu": "縯：文選劉安招隠士詞，淮南小山之所作也。其詞曰：桂樹叢生𠔃山之幽，偃蹇連卷𠔃枝相繚。",
                    "type": 2
                },
                {
                    "paragraph": "送楊孟容",
                    "zhushu": "次公：傳者云“送知懷安軍”。先生自謂效黄魯直體，觀南昌集所載，信然。魯直云：“子瞻詩句妙一丗，乃収歛光芒，入此窘歩以見效。”盖退之戯效孟郊、樊宗師之比，以文滑稽耳。恐後生不觧，故追韻道之。○敬夫曰：“黄魯直詩去。”我詩如曹鄶，淺陋不成邦。公如大國楚，吞五湖三江。赤壁風月笛，玉堂雲霧䆫。句法提一律，堅城受我降。枯松倒澗壑，波壽所舂撞。萬牛挽不前，公乃獨力扛。諸人方嗤黙，渠非趙張双。但懷相識察，床下拜老龐。小兒未可知，客或許敦厖。誠可壻阿巽，買紅纒酒缸。",
                    "type": 2
                },
                {
                    "paragraph": "我家峨眉隂，",
                    "zhushu": "次公：峨眉山在嘉州之峨眉縣，而眉州則靣其隂也，故州以此而得名。"
                },
                {
                    "paragraph": "與子同一邦。相望六十里，共飲玻瓈江。",
                    "zhushu": "次公：退之詩：鉅壑玻瓈盆。"
                },
                {
                    "paragraph": "江山不違人，遍滿千家牎。但苦牎中人，寸心不自降。子歸治小國，洪鍾噎微撞。",
                    "zhushu": "縯：東方朔客難曰：“以莛撞鍾，豈能發其声音？”"
                },
                {
                    "paragraph": "我留侍玉座，弱歩欹豐扛。",
                    "zhushu": "次公：扛，舉也。前漢項藉傳：藉長八尺二寸，力能扛鼎。"
                },
                {
                    "paragraph": "後生多髙才，名與黄童𩀱。",
                    "zhushu": "厚：後漢黄香傳：香字文強，博學能文章，京師號曰：“天下無𩀱，江夏黄童。”"
                },
                {
                    "paragraph": "不肯入州府，故人餘老龐。",
                    "zhushu": "援：後漢龐徳公居峴山之南，未嘗入城府。荆州刺史劉表數延請，不能屈，乃就候之。"
                },
                {
                    "paragraph": "慇懃與問訊，愛惜霜眉厖。",
                    "zhushu": "次公：退之云：夜闌緃有闔，哆口踈眉厖。"
                },
                {
                    "paragraph": "何以待我歸，寒醅發春缸。",
                    "zhushu": "增刋：次公：“水言玻瓈”，亦老杜言。漢陂云：琉璃汗漫泛舟入。",
                    "type": 2
                },
                {
                    "paragraph": "送錢承制赴廣西路分都監",
                    "zhushu": "",
                    "type": 2
                },
                {
                    "paragraph": "當年我作表忠碑，",
                    "zhushu": "縯：先生作表忠觀碑，言呉越王錢氏事，見本集。"
                },
                {
                    "paragraph": "坐覺江山氣未衰。舞鳯尚從天目下，",
                    "zhushu": "援：郭璞詩：天目山前兩乳長，龍飛鳯舞到錢塘。○次公：天目山以其上自兩胡，謂左右目，名天目也。"
                },
                {
                    "paragraph": "牧駒時有渥洼姿。",
                    "zhushu": "厚：前漢：武帝元鼎四年秋，馬生渥洼水中，作天馬之歌。○次公：“牧”應作“収”。周禮：教駣攻駒。注作収駒也。"
                },
                {
                    "paragraph": "據牀到處堪吹笛，",
                    "zhushu": "縯：晋桓伊有蔡邕柯亭管，常自吹之。王徽之赴召命，泊舟青溪，素不相識。伊於岸上過，徽之令人謂伊曰：“聞君善吹笛，爲我一弄。”伊是時已𩔰貴，素聞徽之名，便下車，踞胡床，爲作三調。弄畢，便上車去。客主不交一言。"
                },
                {
                    "paragraph": "橫槊何人解賦詩？",
                    "zhushu": "厚：唐人元稹言：曹氏父子鞍馬間爲文注，往橫槊賦詩。"
                },
                {
                    "paragraph": "知是丹霞破佛手，",
                    "zhushu": "援：傳燈録：丹霞天然禅師於慧林寺遇天大寒，師取木佛焚之。人或譏之，師曰：“吾燒取舎利。”人曰：“木頭何有？”師曰：“若尔者，何責我乎？”"
                },
                {
                    "paragraph": "先聲應已懾羣夷。",
                    "zhushu": "廣西僧寺項有佛動之異，錢君碎而投之江中。",
                    "type": 2
                },
                {
                    "paragraph": "送顧子敦奉使河朔",
                    "zhushu": "子仁曰：子敦，頋臨也。元祐二年，自給事中除天章閣待制岀爲河北都轉運使。",
                    "type": 2
                },
                {
                    "paragraph": "我友顧子敦，軀膽兩俊偉。",
                    "zhushu": "次公：杜詩：身大不及瞻。"
                },
                {
                    "paragraph": "便便十圍腹，",
                    "zhushu": "縯：“邊孝先腹便便。”又，晋書：“尹緯腰𢃄十圍。”"
                },
                {
                    "paragraph": "不但貯書史。容君數百人，",
                    "zhushu": "厚：晋王導嘗枕周顗𦡀而指其腹曰：“卿此中何所有？”荅曰：“此中空洞無物，然可容君軰數百人。”"
                },
                {
                    "paragraph": "一𥬇萬事已。十年卧江海，了不見愠喜。",
                    "zhushu": "任：令尹子文三仕爲令尹，無喜色；三已之，無愠色。"
                },
                {
                    "paragraph": "磨刀向猪羊，",
                    "zhushu": "次公：古樂府木蘭歌云：“鄰里喜我歸，磨刀霍霍向猪羊。”"
                },
                {
                    "paragraph": "釃酒㑹鄰里。",
                    "zhushu": "次公：後漢史有擊牛釃酒。釃，所尔切。"
                },
                {
                    "paragraph": "歸來如一夢，豊頰愈茂美。平生批敕手，",
                    "zhushu": "援：唐李藩爲給事中，制敕有不可，遂於黃𥿄敕後批之。吏曰：“冝别連白𥿄。”藩曰：“别以白紙，是文狀，豈曰批敕耶？”"
                },
                {
                    "paragraph": "濃墨冩黄𥿄。㑹當勒燕然，",
                    "zhushu": "厚：後漢竇憲擊匈奴，大破之，遂登燕然，刻石勒功，紀漢威徳，令班固作銘。"
                },
                {
                    "paragraph": "廊廟登劒履。",
                    "zhushu": "縯：蕭何功苐一，於是乃令何劒履上殿，入朝不趨。"
                },
                {
                    "paragraph": "翻然向河朔，坐念東郡水。河來訖不去，",
                    "zhushu": "見用舊韻送魯元翰知洛州詩。"
                },
                {
                    "paragraph": "如尊乃勇耳。",
                    "zhushu": "次公：王尊爲東平相，是時東平以至親驕奢不奉法，傳相連坐。尊視王，謂王曰：“尊來爲相，人皆弔尊也。以尊不容朝廷，故見使相王耳。天下皆言王勇，顧但負貴，安能勇？如尊乃勇耳。”",
                    "type": 2
                },
                {
                    "paragraph": "諸公餞子敦軾以病不往復次前韻",
                    "zhushu": "",
                    "type": 2
                },
                {
                    "paragraph": "君爲江南英，靣作河朔偉。人間一好漢，誰似張長史。",
                    "zhushu": "次公：舊唐書：武后謂狄仁傑曰：“思得一好漢用之。”仁傑曰：“荆州長史張東之雖老，宰相材也。”"
                },
                {
                    "paragraph": "上書苦留君，言拙輙報已。",
                    "zhushu": "師：韓愈孔戣墓誌：愈留孔幾奏䟽曰：“如戣輩在朝，不過三數人，陛下不冝苟順其求，不留自助也。”不報。○子仁：先生詩集有乞留顧臨狀云：“方今二聖臨御，肅正紀綱，如臨等軰，正當置之左右，以輔闕遺也。”"
                },
                {
                    "paragraph": "置之勿復道，出處俱可喜。攀輿共六尺，",
                    "zhushu": "縯：袁盎謂漢文帝曰：“天子所與共六尺輿者，皆天下豪英。”"
                },
                {
                    "paragraph": "食肉飛萬里。",
                    "zhushu": "厚：後漢：班超行詣相者，相者曰：“生燕頷虎頭，飛而食肉，此萬里侯相也。”"
                },
                {
                    "paragraph": "誰言遠近殊，等是朝廷美。遥知送别處，醉墨爭淋𥿄。我以病杜門，商頌空振履。",
                    "zhushu": "縯：莊子：“曽子居衞，三日不舉火，十年不製衣，曵縱而歌啇頌，声滿天地，若出金石。”"
                },
                {
                    "paragraph": "後㑹知何日，一懽如覆水。",
                    "zhushu": "次公：李白詩：“覆水不可収。”"
                },
                {
                    "paragraph": "善保千金軀，",
                    "zhushu": "厚：杜詩：“豺狼在邑龍在野，王孫善保千金軀。”"
                },
                {
                    "paragraph": "前言戯之耳。",
                    "zhushu": "次公：王立之詩話載：元祐中，顧子敦有“顧屠”之號，以其拯肥偉也。其後奉使河朔，居士有詩送之云：“我友顧子敦，軀膽兩俊偉。便十圍腹，不但貯書史。”又云：“磨刀向猪羊，釃酒㑹鄰里。”又云：“批敕手。”皆用屠家語也。子敦讀之頗不樂，所以居士復和前篇云：“善保千金軀，前言戯之耳。”",
                    "type": 2
                },
                {
                    "paragraph": "次韻子由送家退翁知懷安軍",
                    "zhushu": "",
                    "type": 2
                },
                {
                    "paragraph": "吾州同年友，粲若琴上星。",
                    "zhushu": "次公：琴上星，言十三徽也。"
                },
                {
                    "paragraph": "當時功名意，豈止拾紫青。",
                    "zhushu": "縯：夏侯勝云：“士患不明經，經術苟明，取青紫如俯拾地芥。”"
                },
                {
                    "paragraph": "事旣喜違願，天或不假齡。今如圗中鶴，俛仰在一庭。",
                    "zhushu": "吾州同年友十三人，今存者六人而已，故有“琴上星”“圖中鶴”之語。"
                },
                {
                    "paragraph": "退翁守清約，霜菊有餘馨。鼔笛方入破，朱絃微莫聽。",
                    "zhushu": "厚：礼記：“清廟之瑟，朱絃而䟽越。”"
                },
                {
                    "paragraph": "西南正春旱，廢沼粘枯萍。翩然一麾去，",
                    "zhushu": "次公：杜牧之詩：“欲把一麾江海去。”詳見前注。"
                },
                {
                    "paragraph": "想見靈雨零。",
                    "zhushu": "縯：詩：“靈雨既零，命彼倌人。”"
                },
                {
                    "paragraph": "我無謫仙句，待詔沉香亭。",
                    "zhushu": "見續麗人行注。"
                },
                {
                    "paragraph": "空騎内廐馬，",
                    "zhushu": "次公：翰林學士初入院，例賜名馬。句勢如杜詩“濫騎沙苑馬”。"
                },
                {
                    "paragraph": "天仗隨雲軿。竟無絲毫𥙷，眷焉誰汝令。永愧舊山叟，慿君寄丁寕。",
                    "zhushu": "",
                    "type": 2
                },
                {
                    "paragraph": "送宋構朝散知彭州迎侍二親",
                    "zhushu": "堯卿：宋君，字承之，成都人。",
                    "type": 2
                },
                {
                    "paragraph": "東來誰迎使君車，知是丈人屋上烏。",
                    "zhushu": "縯：杜詩：“丈人屋上烏，烏好人亦好。”○師：劉向説苑：大公謂武王曰：“愛其人者，兼屋上之烏；憎其人者，𢙣其餘胥。”"
                },
                {
                    "paragraph": "丈人今年二毛𥘉，",
                    "zhushu": "厚：潘安仁秋興賦：“佘春秋三十有二，始見二毛。”左傳：“君子不禽二毛。”謂頭白有二色者也。"
                },
                {
                    "paragraph": "登樓上馬不用扶。",
                    "zhushu": "倬：杜詩：“上馬不用扶，每扶必怒嗔。”"
                },
                {
                    "paragraph": "使君負弩爲前驅，蜀人不復談相如。",
                    "zhushu": "援：司馬相如中郎将，使西南夷，至蜀，太守以下郊迎，縣令負弩爲前驅，蜀人以爲寵。○次公：言宋朝散迎父，自爲之負弩前驅，所以盛言其爲父之榮也。"
                },
                {
                    "paragraph": "老幼化服一事無，有鞭不施安用蒲。",
                    "zhushu": "縯：後漢：劉寛爲南陽太守，吏人有過，但蒲鞭罰之，示辱而已。○次公：南史：崔祖思叔父景真，位平昌太守，有惠政，常懸一蒲鞭而未嘗用。去任之日，士人思之，爲立祠。"
                },
                {
                    "paragraph": "春波如天漲平湖，",
                    "zhushu": "次公：此亦柳子厚“江南眷尽水如天”之変也。"
                },
                {
                    "paragraph": "鞓紅照坐香生膚。",
                    "zhushu": "次公：鞓紅，牡舟名，見歐陽花譜，彭州多此花。"
                },
                {
                    "paragraph": "絭韝上壽白玉壷，",
                    "zhushu": "次公：史記淳于髠傳有云：絭韝鞠𦞡，侍酒於前。徐廣云：帣，収衣褏也；韝，臂捍也，音溝。秦字音義與索隱並音紀免切。"
                },
                {
                    "paragraph": "公堂登歌鳳將雛。",
                    "zhushu": "次公：鳯將雛，樂府曲名。"
                },
                {
                    "paragraph": "諸孫懽𥬇爭挽鬚，蜀人畫作西湖圗。",
                    "zhushu": "",
                    "type": 2
                },
                {
                    "paragraph": "次韻孔常父送張天覺河東提刑",
                    "zhushu": "",
                    "type": 2
                },
                {
                    "paragraph": "送君應典鷫鷫裘，",
                    "zhushu": "厚：李白詩：投筋解鷫鸘，換酒醉北堂。○次公：西京雜記：司馬相如𥘉與卓文君還成都，居貧愁懣，以所著鷫鸝裘貰酒爲歡。"
                },
                {
                    "paragraph": "慿仗千鍾洗别愁。",
                    "zhushu": "次公：孔叢子：平原君強子髙飲，曰：“堯飲千鍾，孔子飲百觚，古之聖賢無不能飲，子何辭焉。”"
                },
                {
                    "paragraph": "脫帽風流餘長史，",
                    "zhushu": "君喜草書而不工，故以此爲戯。○縯：長史，張旭也。杜詩：張旭三盃早聖傳，脫帽露頂王公前。"
                },
                {
                    "paragraph": "埋輪家丗本留侯。",
                    "zhushu": "張綱，子房七丗孫也。犍爲武陽人，墓在今彭山，君豈其後耶？○援：漢順帝遣八使処行風俗，張綱埋車輪於都亭，曰：“豺狼當路，安問狐狸。”"
                },
                {
                    "paragraph": "子河駿馬方爭出，",
                    "zhushu": "麟府馬出子河泌。"
                },
                {
                    "paragraph": "昭義疲兵得少休。",
                    "zhushu": "唐福昭義歩兵，盖澤路弓箭手。"
                },
                {
                    "paragraph": "定向秋山得嘉句，故𨵿黄葉滿行舟。",
                    "zhushu": "次公：故𨳩，即河東之古開也。○師：李端古别離詩：“水國葉黄時，洞庭霜落夜。行舟聞啇賈，𪧐　在楓林下。”此地送君還，茫茫似夢間。",
                    "type": 2
                },
                {
                    "paragraph": "送張天覺得山字",
                    "zhushu": "",
                    "type": 2
                },
                {
                    "paragraph": "西登太行嶺，北望清凉山。",
                    "zhushu": "次公：太行山在澤州𣈆中縣，而岱州五臺山即清凉山也。"
                },
                {
                    "paragraph": "晴空浮五䯻，䁆靄卿雲間。",
                    "zhushu": "師：史記天官書：若煙非煙，若雲非雲，郁郁紛紛，蕭索輪囷，是謂卿雲。"
                },
                {
                    "paragraph": "餘光入巖石，神草出茅菅。",
                    "zhushu": "縯：五臺山有草藥，名長松，亦名仙郊。○次公：此篇專言長松事。有患大風者，逢僧指以長松草而愈。詳見寄天覺詩。"
                },
                {
                    "paragraph": "何人相指似，稍稍落人寰。能令墜指兒，虬髯茁氷顔。祝君如此草，爲民已痌癏。我亦老且病，眼花腰脚頑。念當勤致此，莫作河東慳。",
                    "zhushu": "師：河東，古𣈆地，其俗儉嗇。",
                    "type": 2
                },
                {
                    "paragraph": "送歐陽辯監澶州酒",
                    "zhushu": "",
                    "type": 2
                },
                {
                    "paragraph": "汗血駕鼔車，何從致千里。",
                    "zhushu": "縯：前漢天馬歌：霑赤汗。又：光武時，異國有獻名馬，日行千里，詔以馬駕鼔車。"
                },
                {
                    "paragraph": "紛紛糟麴間，欲試賢公子。君家江南英，濯足滄浪水。",
                    "zhushu": "玉父：孟子：有孺子歌曰：滄浪之水濁，可以濯我足。"
                },
                {
                    "paragraph": "朅渡舊黄河，漲沙埋馬耳。由來付造物，𠋣伏何窮已。當念楚子文，三仕無愠喜。",
                    "zhushu": "厚：見論語。",
                    "type": 2
                },
                {
                    "paragraph": "送家安國教授歸成都",
                    "zhushu": "",
                    "type": 2
                },
                {
                    "paragraph": "别君二十載，坐失兩𩯭靑。吾道雖艱難，",
                    "zhushu": "倬：杜詩：丗人共鹵莽，吾道属艱難。"
                },
                {
                    "paragraph": "斯文終典刑。屢作退飛鷁，",
                    "zhushu": "任：左傳：六鷁退飛。"
                },
                {
                    "paragraph": "羞看乾死螢。",
                    "zhushu": "次公：老杜詩：按頭乾死讀書萤。"
                },
                {
                    "paragraph": "一落戎馬間，五見霜葉零。夜談空說劒，",
                    "zhushu": "任：李白詩：莊周空說劒。"
                },
                {
                    "paragraph": "春夢猶橫經。新科復舊貫，童子方乞靈。",
                    "zhushu": "倬：哀公二十四年，寡君欲徼福於周公，願乞靈於臧氏。"
                },
                {
                    "paragraph": "須煩凌雲手，",
                    "zhushu": "縯：相如奏大人賦，天子大恱，飄飄然有凌雲氣遊天地之間意。"
                },
                {
                    "paragraph": "去作入蜀星。",
                    "zhushu": "援：後漢和帝遣使者二人當益部，皆微服單行。李邰指星云：“有二使星入益州分野。”○"
                },
                {
                    "paragraph": "蒼苔髙朕室，古柏文翁庭。",
                    "zhushu": "縯：髙朕室，今府學石室是也。文翁庭，今有古柏処是也。"
                },
                {
                    "paragraph": "𥘉聞編簡香，稍覺鋒鏑腥。岷峨有雛鳯，梧竹養脩翎。嗚呼應嶰律，飛舞集虞廷。",
                    "zhushu": "援：黄帝使伶倫截嶰谷竹，聴鳯嗚以制十二律。又：帝舜奏九韶，鳯皇來儀。○"
                },
                {
                    "paragraph": "吾儕便歸老，亦足慰餘齡。",
                    "zhushu": "次公：家安國，字復禮，眉州人。𥘉斈㪯進士不第，後隨韓存寳徑乞第得官。旣而諸公舉之，得成都教授。故先生有“說劒横經”“鋒鏑腥”“編簡香”之句。"
                },
                {
                    "paragraph": "○",
                    "zhushu": "後六句意各言其子，故落句云“吾儕便歸老，亦足慰餘齡”也。",
                    "type": 2
                },
                {
                    "paragraph": "余與李廌方叔相知乆矣，領貢舉事而李不得第，媿甚，作詩送之",
                    "zhushu": "子翬：按年譜：元祐三年戊辰，任翰林學士，知貢舉。又石材先生云：李廌，陽翟人。少以文字見蘇子瞻，子瞻喜之。及知舉，廌適就試，意在必得廌以冠多士。及考章程文，大喜，以爲廌無疑，遂以爲魁。旣拆號，悵然出院，以詩送廌。",
                    "type": 2
                },
                {
                    "paragraph": "與君相從非一日，筆勢翩翩疑可識。",
                    "zhushu": "厚：魏文帝與呉質書有“筆埶翩翩”之言。又阮瑀曰：元瑜書記翩翩，政足樂也。"
                },
                {
                    "paragraph": "平生謾說古戰場，",
                    "zhushu": "縯：李華作弔古戰場文，汗為故書。它日与蕭穎士讀之，稱工。華問：“今誰可及？”頴士曰：“君加精，便能至矣。”華愕然而服。"
                },
                {
                    "paragraph": "過眼終迷日五色。",
                    "zhushu": "援：唐李程，貞元中試日五色賦，先榜落矣。𥘉出試，揚於陵遇程，詢其所試，程示之，其破題曰：“德動天鋻，样開日華。”於陵覧之，謂程曰：“公今須作狀元。”翌日無名，於陵深不平，乃於故𠕋子末繕冩，而斥其名氏，𢹂之以詣主文。主文嘆賞不已。於陵曰：“當今場中若有此賦，侍郎何以侍之？”主文曰：“非狀元不可也。”於陵曰：“苟如此，侍郎已遺賢矣。此乃李程所作。”亟命取李程所納卷對，不差一字。主文因謀之於陵，擢爲狀元。"
                },
                {
                    "paragraph": "我慙不出君大𥬇，行止皆天子何責。靑袍白紵五千人，知子無怨亦無德。買羊沽酒謝玉川，",
                    "zhushu": "厚：韓退之寄玉川子詩：買羊沽酒謝不敏。"
                },
                {
                    "paragraph": "爲我醉倒春風前。",
                    "zhushu": "縯：退之紅芍藥歌云：花前醉倒歌者誰，楚狂小子韓退之。"
                },
                {
                    "paragraph": "歸家但草凌雲賦，我相夫子非臞仙。",
                    "zhushu": "援：相如奏大人賦，天子大恱，飄飄有凌雲氣，故謂之凌雲賦也。又柑如以爲列仙之儒，居山澤間，形容甚臞也。",
                    "type": 2
                },
                {
                    "paragraph": "次許冲元韻送成都髙士敦鈐轄",
                    "zhushu": "堯卿：許將，字冲元，福州人。髙士敦，字仲穆。",
                    "type": 2
                },
                {
                    "paragraph": "栘中老監夲虚名，",
                    "zhushu": "厚：前漢：蘇武爲栘中廐監，使㐫奴十九年，不辱命。"
                },
                {
                    "paragraph": "懶作燕山萬里行。",
                    "zhushu": "余與髙君奉使契丹，辝免不行。"
                },
                {
                    "paragraph": "坐看飛鴻迎使節，歸來駿馬換傾城。",
                    "zhushu": "次公：言以爲使所得之馬置妾事，則纂異記：韋生以馬換鮑生之妾，而江文通謝希𨓜爲妾換馬賦。"
                },
                {
                    "paragraph": "髙才本不縁勲閥，餘力還思治蜀兵。西望雪山烽火盡，不妨樽酒寄平生。",
                    "zhushu": "次公：雪山在蜀之西，靠吐蕃，見杜詩言嚴武“公來雪山重，公去雪山詩”。",
                    "type": 2
                },
                {
                    "paragraph": "次韻送程六表弟",
                    "zhushu": "",
                    "type": 2
                },
                {
                    "paragraph": "君家兄弟眞連璧，",
                    "zhushu": "縯：晋夏侯湛美容觀，與潘岳同與接茵，京師謂之運璧。"
                },
                {
                    "paragraph": "門十朱輪家萬石。",
                    "zhushu": "厚：楊惲傳云：乗朱輪者十人。又石舊傳：景帝曰：“石君與四子皆二千石，人臣尊寵，舉集其門。”號奮爲萬石君。○師：劉禹錫詩：一家何啻十朱輪。"
                },
                {
                    "paragraph": "竹使猶分刺史符，",
                    "zhushu": "援：文帝二年九月𥘉與郡守爲銅虎符、竹使符。"
                },
                {
                    "paragraph": "尚方行賜尚書舄。",
                    "zhushu": "見將往終南注。"
                },
                {
                    "paragraph": "前年持節發倉廪，",
                    "zhushu": "厚：汲黯傳：河内失火，燒千餘家。上使黯往視之。還曰：“家人失火，屋比延燒，不足憂。臣過河内，河内貧人傷水旱萬家，或父子相食。臣謹以便冝，持節發何内倉粟以賑貧民。請歸節，伏矯制罪。”上賢而釋之。"
                },
                {
                    "paragraph": "到處賣刀収蠒栗。",
                    "zhushu": "賣刀事見山村五絶。○縯：礼記：天地之牛角蠒栗。"
                },
                {
                    "paragraph": "歸來閉口不論功，却走渡江誰復惜。君才不用如澗松，",
                    "zhushu": "縯：左太冲詩：欎欎澗底松。"
                },
                {
                    "paragraph": "我老得全如社櫟。",
                    "zhushu": "厚：莊子：匠石見社樹不顧，遂行歸。櫟社見夢曰云云。使予也而有用，且得有此大也邪？此乃得全之義矣。"
                },
                {
                    "paragraph": "青衫莫厭百僚底，",
                    "zhushu": "援：老杜狄明府詩：有才無命百僚底。"
                },
                {
                    "paragraph": "白首上有千薪積。",
                    "zhushu": "縯：汲黯云：陛下用人如積薪，後來者居上。"
                },
                {
                    "paragraph": "未應便障西風扇，",
                    "zhushu": "見王延老退居見寄詩注。"
                },
                {
                    "paragraph": "只恐先移北山檄。",
                    "zhushu": "見以伯父詩句作小詩十四首詩注。"
                },
                {
                    "paragraph": "慿君寄謝江南叟，",
                    "zhushu": "次公：先生又有詞云：仍寄語，江南父老，時爲曬漁簔。"
                },
                {
                    "paragraph": "念我空見長安日。",
                    "zhushu": "見障日峯詩。○師：李白詩：緫被浮雲能蔽日，長安不見使人愁。○"
                },
                {
                    "paragraph": "浮江泝蜀有成言，江水在此吾不食。",
                    "zhushu": "縯：晋桓玄曰：“江水在此，吾不食言。”",
                    "type": 2
                },
                {
                    "paragraph": "送錢穆父出守越州二首",
                    "zhushu": "堯卿：穆父自開封府出守㑹稽。",
                    "type": 2
                },
                {
                    "paragraph": "簿書常苦百憂集，杯酒今應一𥬇開。京兆從敎思廣漢，㑹稽聊喜得方囬。",
                    "zhushu": "次公：王筠行路難云：“百憂俱集断人腸。”又，老杜云：“悲見生涯百憂集。”又云：“毎䝉天一𥬇，爾輩堪一𥬇。”趙廣漢以蕭望之劾下獄被罪，吏民守闕號泣者數萬人，願代趙京兆死，使牧養小民。廣漢竟坐腰斬。廣漢爲京兆，廉明，威制豪強，小民得職，百官追思，歌之至今。又，晋書：郗愔，字方回，在北府，徐州人多勁悍。桓温云：“京口酒可飲，兵可用。”深不欲愔居之，而遣牋自陳老病，甚不堪人間，乞閑地自飬。温得牋大喜，即轉愔爲㑹稽太守。",
                    "type": 2
                },
                {
                    "paragraph": "若耶溪水雲門寺，賀監荷花空自開。",
                    "zhushu": "師：若耶溪、雲門寺，在越州㑹稽縣，南齊何㣧嘗遊焉。又，賀知章歸老㑹稽，亦在此。"
                },
                {
                    "paragraph": "我恨今猶在泥滓，勸君莫棹酒船囬。",
                    "zhushu": "厚：杜甫奉先劉少府新畫山水障歌云：“若耶溪，雲門寺，吾獨胡爲在泥滓，青鞋布襪從此始。”又李白對酒億賀監有云：“人云餘故宅，空有荷花生。念此香如夢，凄然傷我情。”又重憶一首云：“欲向江東去，定將誰舉杯。稽山無賀老，却棹酒船囬。”",
                    "type": 2
                },
                {
                    "paragraph": "送程七表弟知泗州",
                    "zhushu": "倬：名之邵，字懿伯。",
                    "type": 2
                },
                {
                    "paragraph": "江湖不在眼，塵土坐滿顔。繫舟清洛尾，𥘉見淮南山。淮山相媚好，曉鏡開煙鬟。",
                    "zhushu": "厚：退之炭谷秋祠堂詩：“擢玉紆煙鬟。”"
                },
                {
                    "paragraph": "持此娯使君，一𥬇簿領間。使君如天馬，",
                    "zhushu": "援：漢書禮樂志有“天馬下”。"
                },
                {
                    "paragraph": "朝燕暮荆蠻。",
                    "zhushu": "師：顔延年詩：“旦刷幽燕晝秣越。”"
                },
                {
                    "paragraph": "時無王良手，",
                    "zhushu": "縯：杜詩云：“丗無王良、伯樂死即休。”"
                },
                {
                    "paragraph": "空老十二閑。",
                    "zhushu": "厚：周礼校人：“天子十有二閑。”"
                },
                {
                    "paragraph": "聊當出毫末，化服狡與頑。勿謂無人知，古佛臨清灣。赤子視萬𩔖，流萍閱人寰。但使可此人，餘事眞𦭘菅。",
                    "zhushu": "師：泗州大聖塔臨泗水，舟人往來，與君人祈禱，立有應。謂郡政能可此人，則餘事等𦭘菅矣。",
                    "type": 2
                },
                {
                    "paragraph": "送曹輔赴閩漕",
                    "zhushu": "堯卿：字子方，海陵人。",
                    "type": 2
                },
                {
                    "paragraph": "曹子本儒俠，筆勢翻濤瀾。往來戎馬間，邊風裂儒冠。",
                    "zhushu": "援：字祖出酈食其傳。○任：杜詩：“儒冠多誤身。”"
                },
                {
                    "paragraph": "詩成橫槊裏，",
                    "zhushu": "厚：唐元稹言：“曹氏父子鞍馬間爲文，往往横槊賦詩。”"
                },
                {
                    "paragraph": "楯墨何曽乾。",
                    "zhushu": "縯：頴川荀濟與梁武有舊，而帝素輕之。及受禪，乃入北。嘗云：“㑹於楯鼻磨墨作文檄。”"
                },
                {
                    "paragraph": "一旦事逺遊，",
                    "zhushu": "援：屈原有逺遊賦。"
                },
                {
                    "paragraph": "紅塵隔巖灘。平生羊炙口，並海収鹹酸。",
                    "zhushu": "“並”字音普浪反。"
                },
                {
                    "paragraph": "一從荔枝食，豈念苜蓿槃。",
                    "zhushu": "見和子由詩注。"
                },
                {
                    "paragraph": "我亦江海人，",
                    "zhushu": "厚：謝靈運憶山中詩：“韓亡子房𡚒，秦帝魯連恥。本自江海人，忠義感君子。”又杜詩：“終爲江海人。”"
                },
                {
                    "paragraph": "市朝非所安。常恐青霞志，㘴隨白髮䦨。淵明賦歸去，談𥬇便解官。",
                    "zhushu": "見和蔡郎中遊西湖詩注。"
                },
                {
                    "paragraph": "今我何爲者，索身良獨難。慿君問清淮，秋水今幾竿。我舟何時發，霜露日已寒。",
                    "zhushu": "",
                    "type": 2
                },
                {
                    "paragraph": "送蹇道士歸廬山",
                    "zhushu": "",
                    "type": 2
                },
                {
                    "paragraph": "物之有知盖恃息，",
                    "zhushu": "厚：莊子外物篇：“物之有知者恃息，其不殷，非天之罪。”"
                },
                {
                    "paragraph": "孰居無事使出入。",
                    "zhushu": "縯：莊子天運篇：“孰居無事而推行是？孰居無事滛樂而勸是？孰居無事而披拂是？”○師：著生論：“丗人任自然而息至近，但其所利者，唯化食而已矣。若神能御氣，則口鼻不失息。”"
                },
                {
                    "paragraph": "心無天遊室不空，六鑿相攘婦爭席。",
                    "zhushu": "援：莊子：“室無空虚，則婦姑勃溪；心無天遊，則六鑿相攘。”任：莊子：“舎者與之爭席。”"
                },
                {
                    "paragraph": "法師逃人入廬山，山中無人自往還。往者一空還者失，此身正在無還間。",
                    "zhushu": "次公：楞嚴經云：“佛謂阿難，當示汝無所還地，且以八還語之：明還日輪，暗還黒月，通還户牖，塞還墻宇，縁還分别，頑虚還空，𣡡燩還塵，清明還霽。而阿難復問無還云何也。”"
                },
                {
                    "paragraph": "綿綿不絶微風裏，内外丹成一彈指。",
                    "zhushu": "厚：老子云：“綿綿若存，用之不勤。”○師：道家以烹錬金石為外丹，龍虎胎息，吐故納新爲内丹。"
                },
                {
                    "paragraph": "人間俯仰三千秋，騎鶴歸來與子游。",
                    "zhushu": "見張安道見示近詩。",
                    "type": 2
                },
                {
                    "paragraph": "送周朝議守漢州",
                    "zhushu": "尭卿：周表臣，字思道，成都人。",
                    "type": 2
                },
                {
                    "paragraph": "茶爲西南病，氓俗記二李。",
                    "zhushu": "𣏌與稷也。○倬：元豊五年十月李稷傳云：𥘉，蜀茶額歳三十萬，至稷加爲五十萬。熈寕三年，朝廷依李𣏌等申請，㩁川茶。"
                },
                {
                    "paragraph": "何人折其鋒，矯矯六君子。",
                    "zhushu": "思道與姪正孺。張永徽、呉醇翁、吕元鈞、宋文輔。"
                },
                {
                    "paragraph": "君家尤岀力，流落𥘉坐此。謂當収桑榆，華髮看劒履。",
                    "zhushu": "援：光武曰：“失之東隅，収之桑榆。”○蕭何劒履上殿。"
                },
                {
                    "paragraph": "胡爲犯風雪，歳晚行未已。念歸誠得計，顧自爲謀耳。",
                    "zhushu": "次公：周氏，蜀人也。其岀守漢州，亦自爲謀也。○任：莊子：“爲彘謀，則取之，自爲謀，則去之。”"
                },
                {
                    "paragraph": "吾聞江海間，瘡痏有未起。",
                    "zhushu": "次公：張平子西京賦：“所𢙣成瘡痏。”而句意則瘡痍未平之義也。○子仁：前漢婁敬傳：“瘡痍者未起。”言民困傷也。"
                },
                {
                    "paragraph": "莫輕龔遂老，君王付尺箠。召還當有詔，挽䄂謝鄰里。猶堪作水衡，供帳園林羙。",
                    "zhushu": "次公：宣帝即位，渤海盗賊並起，丞相舉遂爲太守。時遂年七十餘，召見，形貌短小。宣帝望見，不副所聞，心内輕焉，謂遂曰：“何以息其盗賊？”遂對云云。上許焉。至渤海，盗賊悉平，吏民皆冨實，獄訟止息。後上以遂年老，不任公卿，拜爲水衡都尉。水衡典上林禁苑，供帳宫館，爲宗廟取牲，官職親近，上甚重之。以官壽卒。",
                    "type": 2
                },
                {
                    "paragraph": "送千乗千能兩姪還郷",
                    "zhushu": "",
                    "type": 2
                },
                {
                    "paragraph": "治生不求冨，讀書不求官。譬如飲不醉，陶然有餘歡。君看龐德翁，白首終泥蟠。豈無子孫念，顧獨遺以安。鹿門上冡回，牀下拜龍鸞。躬耕竟不起，𦒿舊節獨完。",
                    "zhushu": "次公：後漢：龐徳公，襄陽人也。居峴山之南，未嘗入城府。荆州刺史劉表數延請，不能屈，乃就𠋫之。謂曰：“先生苦居畎畒而不肯官禄，後丗何以遺子孫乎？”公曰：“丗人皆遺之危，今獨遺之安。虽所遺不同，未爲無所遺也。”表歎息而去。後遂𢹂其妻子登鹿門山，因採藥不返。本傳注引襄陽記曰：司馬徳操嘗詣徳公，值其渡沔上先人墓，徳操徑入其堂，云：“徐元直約來就我與徳公談。”又云：“諸葛孔明每至徳公家，獨拜牀下。”又，徐元直云：“孔明，臥龍也。”又，司馬徳操曰：“此間自有伏龍、鳯雛。”先主問爲誰，曰：“諸葛孔明、龐士元也。”此四韻皆龐徳公事。或曰“鹿門上冡回，牀下拜龍鸞”兩句，其用事可疑。鹿門自是與妻子採藥處，上冡自是渡沔上，而上冡囬相見，自是司馬徳操，非諸葛孔明也。以俟明識。"
                },
                {
                    "paragraph": "念汝少多難，氷雪落綺紈。",
                    "zhushu": "厚：劉孝摽絶交論：“有綺紈公子也。”"
                },
                {
                    "paragraph": "五子如一人，奉養眞色難。",
                    "zhushu": "子仁：五子，即千乗、千之、千能、千秋、千鈞也。"
                },
                {
                    "paragraph": "烹雞獨饋母，自饗苜蓿槃。",
                    "zhushu": "援：郭大傳：茅容字季偉，陳留人也。林宗見之，請寓𪧐。旦日，容殺雞爲饌，林宗以爲己設。旣而供其母，自以草蔬與客同飲。林宗拜之曰：“卿賢乎哉！”因勸令學，卒以成徳。苜蓿槃，見和子由詩注。"
                },
                {
                    "paragraph": "口腹正累人，寕我食無肝。",
                    "zhushu": "厚：後漢：太原閔貢，字仲叔，客居安邑。老病家貧，不能得肉，日買猪肝一片，屠者或不肯與。守邑令聞，敕令常給。仲叔怪而問知之，乃歎曰：“閔仲叔豈以口腹累人邪？”遂去客沛，以壽終。"
                },
                {
                    "paragraph": "西來四千里，敝袍不言寒。秀眉我似兄，亦復心閑寛。",
                    "zhushu": "子仁：我兄即太子中舎不欺而提刑渙之子也。"
                },
                {
                    "paragraph": "忽然舎我去，歳晚留餘酸。我豈軒冕人，青雲意先䦨。汝歸蒔松菊，環以青琅玕。榿隂三年成，可以挂我冠。",
                    "zhushu": "縯：杜詩：“飽聞榿木三年大，與致溪南十畒隂。”"
                },
                {
                    "paragraph": "淸江入城郭，小圃生微瀾。相從結茅舎，曝背談金鑾。",
                    "zhushu": "次公：金鑾，殿名，在東内還同殿之西北。唐陸扆，字祥文，充翰林斈士，又拜中書舎人。嘗金鑾作賦，命學士和辰先成，帝覧而嗟悒之。○師：歐陽永叔内制序末云：嗚呼，余且老矣，方買田倠頴之間，凉竹簟之暑風，曝𦭘薝之冬日。顧瞻玉堂，如在天上。因覧遺藁，見其所載職官名氏，以較其人盛衰先後，孰存孰亡，足以知榮寵爲虚名，而資談𥬇之一噱也。亦因以誇於田夫野老而已。公意有取於此。",
                    "type": 2
                },
                {
                    "paragraph": "送周正孺知東川",
                    "zhushu": "",
                    "type": 2
                },
                {
                    "paragraph": "得郡書生榮，還家昔人重。",
                    "zhushu": "師：退之言：士大夫官至四千石，亦榮矣。又，武帝謂朱買臣曰：“冨貴不歸故郷，如衣繡夜行。”乃以買臣爲㑹稽太守。"
                },
                {
                    "paragraph": "而况東西川，千騎許上冡。",
                    "zhushu": "厚：前漢：許白爲定㐮太守，上書願過故郡鴈門，上父祖冡。有詔太守都尉以下會此州。人以爲榮。"
                },
                {
                    "paragraph": "里門下車入，父老自驚聳。",
                    "zhushu": "次公：皇甫謚髙士傳：李耳之師嘗謂李耳曰：“過故郷而下車，子知之乎？”○師：石慶醉歸，入外門不下車。父奮譲曰：“内史貴人，入閭里，里中長者走匿，而内史坐車中自如，固當。”"
                },
                {
                    "paragraph": "端如何武賢，不事長卿寵。",
                    "zhushu": "次公：按武傳：武之美事甚多，爲九卿時，多所舉奏，號爲煩碎，不称其賢。公功名略比薛宣，而其材不及也，而經術正直過之。恐别有載称“武賢”字，以俟愽聞。又按相如傳：相如以中郎將建莭使蜀，太守以下郊迎，縣吏負弩矢先驅，蜀人以爲寵。却有此“寵”字也。"
                },
                {
                    "paragraph": "清時養材傑，𣏌梓方培擁。",
                    "zhushu": "次公：陸韓卿詩：离宫収𣏌梓。○任：杜詩：楚材擇𣏌梓。"
                },
                {
                    "paragraph": "未應遺合抱，取用及把拱。",
                    "zhushu": "厚：老子：合抱之木，生於毫末。○仔：莊子：宋有荆氏者，冝楸柏桑，其拱把而上者，求狙猴之𣏾。"
                },
                {
                    "paragraph": "如君尚出麾，",
                    "zhushu": "無已：顔延年詩：一麾乃岀守。杜牧之詩：欲把一麾江海去。"
                },
                {
                    "paragraph": "顧我冝耕壟。告歸謝先手，求去悔不勇。豈云慕廉退，實自知衰冗。爲君掃棠隂，畫像或相踵。",
                    "zhushu": "蜀中太守無不畫像者。○子仁：按先生集中書詣公送周梓州詩後序引此詩，有“方上章請郡代正孺”之語。",
                    "type": 2
                },
                {
                    "paragraph": "次前韻再送周正孺",
                    "zhushu": "",
                    "type": 2
                },
                {
                    "paragraph": "東川得望郎，",
                    "zhushu": "師：唐李義山酬令狐郎中詩：望郎臨古郡。"
                },
                {
                    "paragraph": "坐與西爭重。髙風傾石室，舊學鄙文冡。",
                    "zhushu": "次公：按本朝趙抃成都記載顔師古注文翁傳云：文翁學堂于今在益州城内。按舊記：文翁造講堂及石室。講堂一名明堂宫，石室一名玉堂。又按唐文粹載劉蛻梓州兠率寺文冡銘，其序云：“文冡，長沙劉蜕，字復愚爲文不忍弃其草，聚而封之也。”其銘曰：“文乎文乎，有鬼神乎，風水爲真，將利其子孫乎？”"
                },
                {
                    "paragraph": "蜀人安使君，所至野不聳。竹馬迎細侯，大錢送劉寵。",
                    "zhushu": "次公：左傳：“在野不聳。”細侯，後漢郭伋之字也。王莽時爲并州牧。丗祖十一年，又爲并州牧。其前在并州也，素結恩德。及後始至，行部到西州美稷，有童兒數百，各騎竹馬，於道路次迎拜。伋問：“兒曹何自遠來？”對曰：“聞使君到，喜，故來奉迎。”後漢劉寵拜㑹稽太守，郡中大化，徴爲將作大匠。山隂縣有五六老叟，寵眉皓髪，自若耶山谷間出。人賚百錢以送寵云云。寵選一大錢受之。"
                },
                {
                    "paragraph": "遥知句谿路，老稚相扶擁。",
                    "zhushu": "次公：今有句谿神廟，貌甚雄，乃此路也。○師：句溪在中江縣西。"
                },
                {
                    "paragraph": "看畫古叢祠，百怪朝幽拱。牛頭與兠率，雲木蔚堆壠。",
                    "zhushu": "厚：牛頭、兠率，梓州二寺，老杜皆有詩。"
                },
                {
                    "paragraph": "醉郷追舊遊，",
                    "zhushu": "天祐：唐王績著醉郷記一篇。"
                },
                {
                    "paragraph": "筆陣賈餘勇。",
                    "zhushu": "縯：左傳：齊髙固入晋師，桀石以投人，曰：“欲男者賈予餘勇。”○駒父：晋王右軍嘗著筆陣圗一篇，云：“夫紙者，陣也；筆者，乃矟也；意者，將軍也。”"
                },
                {
                    "paragraph": "聊將詩酒樂，一掃簿書冗。西風吹好句，珠玉本無踵。",
                    "zhushu": "次公：戰國䇿云：“珠無足，去此數千里，而所以能來者，好之也。”",
                    "type": 2
                },
                {
                    "paragraph": "送吕昌朝知嘉州",
                    "zhushu": "",
                    "type": 2
                },
                {
                    "paragraph": "不羡三刀夢蜀都，聊將八詠繼東呉。",
                    "zhushu": "縯：王濬爲廣漢大守，夜夢三刀懸於卧屋梁上，須臾又益一刀，濬甚惡之。李毅日：“三刀爲州字，又益一刀者，明府其臨益州乎？”果遷益州刺史。○次公：昌朝得宋復古盡八景圖來嘉州，其目曰：洞庭晚靄、廬阜秋雲、平田鴈落、闊浦帆歸、兩暗江村、雪藏山麓、泉嵓古栢、石岸孤松。“八訣継東呉”，則沈休文常有東吴八詠者也。"
                },
                {
                    "paragraph": "臥看古佛凌雲閣，勑賜詩人明月湖。",
                    "zhushu": "次公：凌雲閣，即凢頂寺，有太佛之像。明月湖在州治之東。○子仁：湖言“勑賜”，盖以賀知章勑賜鏡湖故也。"
                },
                {
                    "paragraph": "得句㑹應縁竹鶴，思歸寕復爲蓴鱸。",
                    "zhushu": "次公：“蓴鱸”，張翰事，屢見上注。"
                },
                {
                    "paragraph": "横空好在脩眉色，",
                    "zhushu": "子仁：退之南山詩：天宇浮脩眉。○思文：峩眉山在嘉州。"
                },
                {
                    "paragraph": "頭白猶堪乞左符。",
                    "zhushu": "厚：漢文帝爲銅虎竹使符，右留京師，左以與之。○師：公送張嘉州詩云：少年不願萬戸侯，亦不願見韓荆州。頗願身爲漢嘉守，載酒時作凌雲遊。“乞左符”，盖申前意。",
                    "type": 2
                },
                {
                    "paragraph": "送子由使契丹",
                    "zhushu": "倬：元祐四年三月十一日，子瞻出知杭州。八月十六日，詔子由爲賀遼使。",
                    "type": 2
                },
                {
                    "paragraph": "雲海相望寄此身，那因遠適更沾巾。",
                    "zhushu": "子仁：杜南征詩：“偷生長避地，適遠更沾襟。”"
                },
                {
                    "paragraph": "不辭馹騎凌風雪，要使天驕識鳯麟。",
                    "zhushu": "厚：匈奴傳：單于遺漢書，自云：“胡者，天之驕子，不爲小禮以自煩。”"
                },
                {
                    "paragraph": "沙漠回看清禁月，湖山應夢武陵春。",
                    "zhushu": "次公：清禁月，言子由之念禁省；武陵春，言子由之念杭州。水經：“在錢塘縣，有武林山。”○器先曰：杭州國經：“武林在錢塘縣舊治之北半里。”"
                },
                {
                    "paragraph": "單于若問君家丗，莫道中朝第一人。",
                    "zhushu": "次公：唐李揆，美風義，善奏對。帝歎日：“卿門地、人物、文斈，皆當丗第一，信朝廷羽儀乎！”又徳宗幸山南，揆爲盧𣏌所惡，用爲入蕃㑹盟使，拜尚書左僕射。揆至蕃，酋長曰：“聞唐有第一人李揆，公是否？”揆畏留，因紿之曰：“彼李揆安肯來耶？”",
                    "type": 2
                },
                {
                    "paragraph": "跋姜公弼課𠕋姜君瓊人，己卯閠九月來從學於東坡，至儋耳，庚辰三月方還瓊",
                    "zhushu": "四言。",
                    "type": 2
                },
                {
                    "paragraph": "雲興天際，欻若車蓋，凝目未瞬，瀰漫霮䨴，驚雷出火，喬木靡碎，殷地𤑔空，萬夫皆廢。懸溜綆墜，日中見沬，移晷而収，野無完塊。送仲素寺丞歸潜山。",
                    "zhushu": ""
                },
                {
                    "paragraph": "潜山隱居七十四，紺曈緑髪𥘉謝事。腹中靈液變丹砂，江山幽居連福地。彭城爲我駐三日，明月滿船同一醉。丹青細字口傳訣，顧我沉迷眞棄耳。來年四十髪蒼蒼，始欲求方救憔悴。它年若訪潜山居，愼勿逃人改名字。送都監北歸。",
                    "zhushu": ""
                },
                {
                    "paragraph": "一聲鴻鴈破江雲，萬里梧桐卷露銀。我自飄零是羇客，更堪秋晚送行人。送柳宜歸。",
                    "zhushu": ""
                },
                {
                    "paragraph": "折脚鐺中煨淡粥，曲枝桑下飲離杯。書生不是南遷客，魑魅驚人湏早廻。送蘇伯固効韋蘇州。",
                    "zhushu": ""
                },
                {
                    "paragraph": "三度别君來，此别眞遲暮。白盡老髭鬚，明日淮南去。酒罷月隨人，淚濕花如霧。後夜逐君還，夢繞江南路。",
                    "zhushu": ""
                }
            ]
        },
        {
            "name": "增刋校正王狀元集注分𩔖東坡先生詩卷之二十二",
            "paragraphs": [
                {
                    "paragraph": "增刋校正王狀元集注分𩔖東坡先生詩卷之二十二",
                    "zhushu": "",
                    "type": 1
                },
                {
                    "paragraph": "送别下",
                    "zhushu": "",
                    "type": 2
                },
                {
                    "paragraph": "詩五十六首",
                    "zhushu": "",
                    "type": 2
                },
                {
                    "paragraph": "座上復借韻送岢嵐軍通判葉朝奉",
                    "zhushu": "十朋：此詩借荅劉景文左藏韻。",
                    "type": 2
                },
                {
                    "paragraph": "雲間踏白看纒旗，",
                    "zhushu": "次公：先生言岢嵐邊州所見。○師：軍中有踏白馬，遇行師以爲先驅。"
                },
                {
                    "paragraph": "莫忘西湖把酒時。夢裏呉山連越嶠，",
                    "zhushu": "次公：言葉朝奉懷呉越也。"
                },
                {
                    "paragraph": "樽前羗婦雜胡兒。",
                    "zhushu": "次公：言岢嵐軍也。"
                },
                {
                    "paragraph": "夕烽過後人𥘉醉，",
                    "zhushu": "師：夕烽，邊上平安火也。"
                },
                {
                    "paragraph": "春鴈來時雪未滋。爲問從軍眞樂否，書來粗遣故人知。",
                    "zhushu": "縯：杜詩：“邊城有餘力，早寄從軍詩。”○次公：王𥺤有從軍詩云：“從軍有苦樂，但問所從誰。”又，李正封與韓退之聮句云：“從軍苦云楽，談𥬇青油幕。”",
                    "type": 2
                },
                {
                    "paragraph": "送鄧宗古還郷",
                    "zhushu": "",
                    "type": 2
                },
                {
                    "paragraph": "廣漢有姜子，孝弟行里閭。",
                    "zhushu": "縯：後漢姜詩，廣漢人，事母至孝。"
                },
                {
                    "paragraph": "赤眉雖豺虎，弛兵過其墟。",
                    "zhushu": "縯：前漢末，赤眉散賊，經詩里，弛兵而過，曰：“驚大孝，必觸鬼神。”"
                },
                {
                    "paragraph": "至今空清泉，無復𩀱鯉魚。",
                    "zhushu": "見李脩孺留别詩注。"
                },
                {
                    "paragraph": "南鄭有李郃，得妙甘公書。",
                    "zhushu": "次公：後漢李郃，漢中南鄭人，善河洛風星。漢𥘉有甘公、石公，亦知星。○夢齡：晉志云：“齊有甘德，魏有石申夫，皆掌天文。”"
                },
                {
                    "paragraph": "夜坐指流星，驚倒兩使車。",
                    "zhushu": "次公：和帝即位，分遣使者，皆微服單行，各至州縣，觀採風謡。使者二人當到益部，投郃候舎。時夏夕露坐，郃因仰觀，問曰：“二君發京師時，寕知朝廷遣二使耶？”二人黙然，驚相視曰：“不聞也。”問何以知之，邰指星示云：“有二使星臨益州分野，故知之耳。”"
                },
                {
                    "paragraph": "抱𨵿不肯仕，布褐䝉璠璵。",
                    "zhushu": "次公：“抱関不肯仕”，所以言李郃縣召著幕門候吏也。○師：蕭望之傳王仲翁謂望之：“碌碌，反抱関爲？”"
                },
                {
                    "paragraph": "西南固多士，君得二子餘。",
                    "zhushu": "師：宗古事親孝，亦精於星曆之學，故用姜詩李郃二子事。"
                },
                {
                    "paragraph": "凛凛忠文公，搜士及樵漁。",
                    "zhushu": "次公：忠文公，謂范景仁也。宗古必景仁門生矣。"
                },
                {
                    "paragraph": "澗谿有幽討，",
                    "zhushu": "援：老杜詩：李侯金閨彦，脫身事幽討。"
                },
                {
                    "paragraph": "蘋芷眞嘉蔬。",
                    "zhushu": "次公：左氏：澗谿沼沚之毛，蘋蘩藴藻之菜。詩：采蘋采蘩采藻。"
                },
                {
                    "paragraph": "嵗晚終不食，心惻當何如。",
                    "zhushu": "厚：易井卦：井渫不食，爲我心惻。增刋：“蘋芷”，次公：或云無“芷”字，恐悞。",
                    "type": 2
                },
                {
                    "paragraph": "次韻送張山人歸彭城",
                    "zhushu": "堯卿：天𩦸也。",
                    "type": 2
                },
                {
                    "paragraph": "羡君飄蕩一虚舟，",
                    "zhushu": "縯：莊子有“虚船來觸舟”。○次公：杜詩云：對君疑是泛虚舟。"
                },
                {
                    "paragraph": "來作錢塘十日遊。水洗禪心都眼净，",
                    "zhushu": "次公：先生又次韻曹子方同遊西湖云：上下碧流清似眼。"
                },
                {
                    "paragraph": "山供詩筆緫眉愁。",
                    "zhushu": "次公：卓文君眉如遠山。"
                },
                {
                    "paragraph": "雪中乗興眞聊爾，",
                    "zhushu": "見徑山道中荅周長官詩。"
                },
                {
                    "paragraph": "春盡思歸却罷休。",
                    "zhushu": "援：韓退之詩：“一年春盡送春詩。”"
                },
                {
                    "paragraph": "何日五湖從范蠡，種魚萬尾橘千頭。",
                    "zhushu": "縯：柳子厚遊黄溪記曰：“有魚數百尾，橘千頭。”事見姪安節遠來夜坐詩。○尭祖：范蠡種魚經云：“以活鯽魚用竹刀破之，入水銀少許，同水滓油菜碎之，和拌，入魚腹内，再以菜褁之，懸空處四十九日，用河水取腹内元子一二粒，至於水中，以物盖之，少時，一粒即一魚。乃魚活水盆中遊，只依元種大云。”",
                    "type": 2
                },
                {
                    "paragraph": "仲元貺王元直自眉山來見予錢塘，留半嵗。旣行，作絶句五首送之",
                    "zhushu": "",
                    "type": 2
                },
                {
                    "paragraph": "仲君豈弟多學，",
                    "zhushu": "援：論語：“多學而識之。”"
                },
                {
                    "paragraph": "王子清脩寡言。",
                    "zhushu": "縯：王獻之與兄弟詣謝安。旣出，客問優劣，安曰：“小者佳。”客問其故，曰：“吉人之辝寡。”○次公：揚子云：“寡言而法，君子也。”"
                },
                {
                    "paragraph": "病後空驚鶴瘦，時來或作鵬騫。",
                    "zhushu": "子仁：李白詩：“一屈雖百里，鵬騫望三台。”",
                    "type": 2
                },
                {
                    "paragraph": "海角煩君逺訪，江源與我同來。剰作數詩相送，莫教萬里空回。",
                    "zhushu": "",
                    "type": 2
                },
                {
                    "paragraph": "三人一旦同行，",
                    "zhushu": "二子與秦少章同寓髙齋，復同舟北行。"
                },
                {
                    "paragraph": "留下髙齋月明。遥想扁舟京口，尚餘孤枕潮聲。",
                    "zhushu": "",
                    "type": 2
                },
                {
                    "paragraph": "更欲留君乆住，念君去國彌年。空使犀顱玉頰，",
                    "zhushu": "次公：犀顱玉煩先生之子也。"
                },
                {
                    "paragraph": "長懷髯舅悽然。",
                    "zhushu": "",
                    "type": 2
                },
                {
                    "paragraph": "爲予逺致慇懃，瑞草橋邊老人。紅帶雅冝華髮，",
                    "zhushu": "善權：詩文發源云：王慶源以恩牓得官，居於青神，來從東坡求紅帶。坡作長篇井帶贈之，詩在集中。"
                },
                {
                    "paragraph": "白醪光泛新春。",
                    "zhushu": "老人，王慶源也。",
                    "type": 2
                },
                {
                    "paragraph": "次韻劉景文送錢蒙仲三首",
                    "zhushu": "堯卿：是時穆父在越州，𡵒仲、蒙仲皆來錢塘。蒙仲欲往赴舉，景文以詩送之云：膝下五車就業，殿前三月亨途。日出喚君名姓，春風吹過江湖。又：文價從今第一，家風經古無倫。不假湘靈十字，知君才倍前人。又：俊氣將探虎穴，清才早踐龍門。故此隔江白鷺，萬人回首王孫。自注：君岀蘇翰林門下，有秦少章和君詩：“二子有如𩀱白鷺，隔江相照雪衣明。”",
                    "type": 2
                },
                {
                    "paragraph": "誰識天閑老𩦸，不争日暮長途。",
                    "zhushu": "師：伍子胥曰：“日暮途逺，吾故倒行而逆施之。”"
                },
                {
                    "paragraph": "送盡青雲九子，",
                    "zhushu": "次公：言穆父有九子也，嘗戯呼之爲九子母丈夫。又南史：何承天已老，爲著作郎，諸佐並年少，荀伯子嘲曰：“妳母。”承天曰：“卿當云鳯凰將九子，妳母何言耶？”"
                },
                {
                    "paragraph": "歸去扁舟五湖。",
                    "zhushu": "援：范蠡扁舟泛五湖。",
                    "type": 2
                },
                {
                    "paragraph": "寄語竹林社友，同書桂籍天倫。王郎獨爲鬼録，丗間無此玉人。",
                    "zhushu": "縯：裴楷、衞玠，人皆謂之玉人。",
                    "type": 2
                },
                {
                    "paragraph": "五字古原春草，",
                    "zhushu": "援：白居易以詩謁顧况，况戲之曰：“長安物貴，居大不易。”及讀至古原草送别云：“野火燒不盡，春風吹又生。”於是稱歎。"
                },
                {
                    "paragraph": "千金漢殿長門。",
                    "zhushu": "次公：漢武帝陳皇后廢處長門宫，奉百金於司馬相如，爲作賦以悟主上。"
                },
                {
                    "paragraph": "經緯尚餘三䇿，",
                    "zhushu": "堯卿：錢氏先丗易與純老皆應制舉，荅策甚工。"
                },
                {
                    "paragraph": "典刑留與諸孫。",
                    "zhushu": "任：詩：“雖無老成人，尚有典刑。”",
                    "type": 2
                },
                {
                    "paragraph": "介亭餞楊傑次公",
                    "zhushu": "堯卿：次公，號無爲子。○邦衡：杭州圗經云：介亭在舊治後聖果寺。熈寕中，郡守祖無擇對排衙石作介亭，左江右湖，千里在目。先生餞次公于此亭也。其詩云云。",
                    "type": 2
                },
                {
                    "paragraph": "藍輿西出登山門，",
                    "zhushu": "縯：陶淵明對王弘曰：“向乗藍輿，亦足自反。”"
                },
                {
                    "paragraph": "嘉與我友尋仙村。丹青明滅風篁嶺，環佩空響桃花源。",
                    "zhushu": "都人謂介亭山下爲桃源路。○堯卿：柳子厚文曰：“斗折蛇行，明滅可見。千巖萬壑，煥若丹青。風篁嶺下，山水潺湲，如聞環佩之聲，無異武陵桃源。”"
                },
                {
                    "paragraph": "前朝欲上巳蠟屐，",
                    "zhushu": "次公：晉阮孚性好屐，或有詣阮，正見自蠟屐，因嘆白：“未知一生當著幾緉屐耶？”"
                },
                {
                    "paragraph": "黒雲白雨如傾盆。",
                    "zhushu": "厚：老杜詩：“白帝城中雲如屯，白帝城下雨翻盆。”"
                },
                {
                    "paragraph": "今晨積雪卷千里，豈畏觸𤍠生病根。",
                    "zhushu": "子仁：老杜貽柳少府詩：自非曉相訪，觸𤍠生病根。"
                },
                {
                    "paragraph": "在家頭陁無爲子，",
                    "zhushu": "次公：“在家頭陁”，則鳥窠禪師所謂如謝靈運之禱也。"
                },
                {
                    "paragraph": "乆與青山爲弟昆。孤峯盡處亦何有，西湖鏡天江抺坤。",
                    "zhushu": "援：杜牧之詩：大江吞天去，一練橫坤抺。"
                },
                {
                    "paragraph": "臨髙麾手謝好住，清風萬壑傳其言。風回響荅君聽取，我亦到處隨君軒。",
                    "zhushu": "",
                    "type": 2
                },
                {
                    "paragraph": "次京師韻送表弟程懿叔赴夔州運判",
                    "zhushu": "",
                    "type": 2
                },
                {
                    "paragraph": "與子甥舅氏，摧頽各蒼顔。並爲東諸侯，長此佳江山。寒松無時花，安得挿髻鬟。惟將老不死，一𥬇榮枯間。我甚似樂天，但無素與蠻。",
                    "zhushu": "次公：樂天二妾，名樊素、小蠻。"
                },
                {
                    "paragraph": "挂冠及未耄，當獲一紀閑。子亦拙進取，才髙命堅頑。譬如萬斛舟，行此九折灣。仲氏新得道，一漚自塵寰。",
                    "zhushu": "君之兄德孺，自言近於佛法有得。"
                },
                {
                    "paragraph": "歳晚家郷路，莫遣生榛菅。",
                    "zhushu": "",
                    "type": 2
                },
                {
                    "paragraph": "送張嘉州",
                    "zhushu": "",
                    "type": 2
                },
                {
                    "paragraph": "少年不願萬户侯，亦不願識韓荆州。",
                    "zhushu": "援：李白上韓荆州書曰：天下之談士相聚而言：“人生不願萬户侯，但願一識韓荆州。”"
                },
                {
                    "paragraph": "頗願身爲漢嘉守，載酒時作凌雲遊。",
                    "zhushu": "次公：嘉州九頂山上寺曰凌雲。"
                },
                {
                    "paragraph": "虚名無用今白首，夢中𨚫到龍泓口。",
                    "zhushu": "次公：龍泓口在凌雲之上，土人謂之龍嵓。"
                },
                {
                    "paragraph": "浮雲軒冕何足言，惟有江山難入手。峨眉山月半輪秋，影入平羗江水流。謫仙此語誰解道？",
                    "zhushu": "縯：李白峨眉山月歌曰：“峨眉山月半輪秋，影入平羗江水流。”夜發清溪向三峽。思君不見下偷州。"
                },
                {
                    "paragraph": "請君見月時登樓。𥬇談萬事眞何有，一時付與東巖酒。",
                    "zhushu": "佛峽人家白酒舊有名。"
                },
                {
                    "paragraph": "歸來還受一大錢，",
                    "zhushu": "見送周正孺注。"
                },
                {
                    "paragraph": "好意莫違黄髮叟。",
                    "zhushu": "任：此詩中兩句全是李謫仙詩，故継之以“謫仙此語誰解道，請君見月時登樓”。此格本出於謫仙，其詩云：“解道澄江浄如練，令人還憶謝元暉。”後人襲用此恪，愈變愈工。",
                    "type": 2
                },
                {
                    "paragraph": "送李陶通直赴清溪",
                    "zhushu": "堯卿：大臨之子。大臨字才元。",
                    "type": 2
                },
                {
                    "paragraph": "忠文文正二大老，",
                    "zhushu": "司馬温公、范蜀公，君之師友。○縯：孟子言：“伯夷、太公二老者，天下之大老也。”"
                },
                {
                    "paragraph": "蘇李廣平三舎人。",
                    "zhushu": "蘇：子容、宋次道與先公才元，熈寕中封還李定詞頭，天下謂之“三舎人”。"
                },
                {
                    "paragraph": "喜見通家賢子弟，",
                    "zhushu": "縯：孔融謂李膺曰：“先君孔子與君先人李老君同徳比義，而相師友，則融與君累丗通家。”"
                },
                {
                    "paragraph": "自言得邑少風塵。",
                    "zhushu": "次公：陸機詩：“京洛多風麈。”○任：髙適爲封丘尉，有詩云：“寕堪作吏風塵下。”"
                },
                {
                    "paragraph": "從來埶利𨵿心薄，此去溪山琢句新。肯向西湖留數月，錢塘𥘉識小麒麟。",
                    "zhushu": "厚：杜詩：“盡是天上麒麟兒。”",
                    "type": 2
                },
                {
                    "paragraph": "送程之邵簽判赴闕",
                    "zhushu": "",
                    "type": 2
                },
                {
                    "paragraph": "夜光不自獻，",
                    "zhushu": "縯：史記：鄒陽書曰：“明月之珠，夜光之璧，以暗投人於道，衆莫不按劒相盻。何則？無因而至前也。”"
                },
                {
                    "paragraph": "天𩦸良難知。",
                    "zhushu": "援：賈誼賦：“𩦸垂兩耳，服塩車兮。”"
                },
                {
                    "paragraph": "從來一狐腋，",
                    "zhushu": "援：趙良言：“千羊之皮，不如一狐之腋。”"
                },
                {
                    "paragraph": "或出五羖皮。",
                    "zhushu": "厚：百里奚亡秦走宛，楚鄙人執之，秦穆公以五羖皮贖之。"
                },
                {
                    "paragraph": "賢哉江東守，収此幕中竒。無華豈易識，",
                    "zhushu": "子仁：漢章帝詔曰：“安静之吏，悃愊無華。”"
                },
                {
                    "paragraph": "旣得不自隨。留君望此府，",
                    "zhushu": "子仁：舊唐書：皇甫公義檢校沛王府長史，引韋思謙爲同府倉曹，謂思謙曰：“公豈比池中之物，屈公爲數旬客，以望此府耳。”○倬：丗說：“王東亭爲桓宣武主簿，有美譽，爲一府之望。”"
                },
                {
                    "paragraph": "助我怜其衰。二年促𦡀語，一旦長挹辭。林深伏猛在，岸改潜珍移。",
                    "zhushu": "次公：伏猛以言虎，潜珍以言龍。先生又有潜珍閣銘。○倬：賈誼賦：“襲九淵之神龍𠔃，沕淵潜以自珍。”"
                },
                {
                    "paragraph": "去此當安從，失君徒自悲。念君瑚璉質，當今臺閣宜。去矣㑹有合，豈常懷其私。",
                    "zhushu": "",
                    "type": 2
                },
                {
                    "paragraph": "送江公著知吉州",
                    "zhushu": "",
                    "type": 2
                },
                {
                    "paragraph": "三呉行盡千山水，猶道桐廬更清羙。",
                    "zhushu": "次公：桐廬，公著郷里也。而桐盧縣在今嚴州。"
                },
                {
                    "paragraph": "豈獨濁丗隱狂奴，",
                    "zhushu": "援：司徒霸與嚴光素舊，遣使奉書。光荅曰：“懷仁輔義天下恱，阿䛕順𣅀腰領絶。”霸得書，封奏之。帝曰：“狂奴故態也。”"
                },
                {
                    "paragraph": "時平亦出佳公子。",
                    "zhushu": "子仁：史記：太史公曰：“平原君翩，又濁丗之佳公子也。”"
                },
                {
                    "paragraph": "𥘉冠惠文讀城旦，",
                    "zhushu": "次公：漢張武曰：“梁國大都，吏民凋敝，且當以柱後惠文弹治之耳。”秦時獄法吏冠柱後惠文，武意以刑法治梁也。城旦，則司空城旦書，蓋刑書也。"
                },
                {
                    "paragraph": "晚入奉常陪劒履。",
                    "zhushu": "次公：奉常，今之太常也。蕭何劒履上殿。"
                },
                {
                    "paragraph": "方將華省起彈冠，",
                    "zhushu": "援：貢禹傳：王陽在位，貢禹彈冠。"
                },
                {
                    "paragraph": "忽憶釣臺歸洗耳。",
                    "zhushu": "縯：嚴光除諌議大夫，不屈。車駕即日幸其館，光卧不起。帝即其卧所，撫光腹曰：“咄！”又：“子陵不可相助爲理耶？”良乆，乃張目熟視曰：“昔唐堯著徳，巢父洗耳。士固有志，何至相迫乎？”"
                },
                {
                    "paragraph": "未應良木弃大匠，要使名駒試千里。奉親官舎當有擇，得郡江南差可喜。白粲連檣一萬艘，",
                    "zhushu": "倬：郭景純江賦云：“舳艫相屬，萬里連檣。”注：舳，船傍。艫，船尾也。檣，掛帆木也。"
                },
                {
                    "paragraph": "紅粧執樂三千指。簿書期㑹得餘閑，",
                    "zhushu": "師：前漢禮楽志：大臣特以簿書不報期㑹爲故，至於風俗流溢，恬而不怪，以爲是適然耳。"
                },
                {
                    "paragraph": "亦念人生行樂耳。",
                    "zhushu": "二“耳”義不同，故得重用。○次公：楊惲詩：“田彼南山，蕪穢不治。種一頃豆，落而爲箕。”人生行樂耳，湏富貴何時。",
                    "type": 2
                },
                {
                    "paragraph": "送歐陽主簿赴官韋城四首",
                    "zhushu": "",
                    "type": 2
                },
                {
                    "paragraph": "鳯雛𩦸子日相髙，",
                    "zhushu": "次公：杜詩：竇侍御，𩦸之子，鳯之雛。年未三十名位俱。"
                },
                {
                    "paragraph": "白髪蒼顔𥬇我曹。讀遍牙籖三萬軸，",
                    "zhushu": "縯：韓詩：鄴侯家多書，挿架三萬軸。一一懸牙籖，新若手未觸。"
                },
                {
                    "paragraph": "却來小邑試牛刀。",
                    "zhushu": "援：論語：子之武城，聞絃歌之聲，曰：“割雞焉用牛刀。”",
                    "type": 2
                },
                {
                    "paragraph": "出處年來恨不齊，一樽臨水記分𢹂。",
                    "zhushu": "厚：楚詞九辨：登山臨水兮送將㱕。"
                },
                {
                    "paragraph": "江湖咫尺吾將老，",
                    "zhushu": "次公：先生不忘杭州，又屢有乞越之興，故欲老於江湖也。"
                },
                {
                    "paragraph": "汝潁東流子却西。",
                    "zhushu": "",
                    "type": 2
                },
                {
                    "paragraph": "白馬津頭春水來，",
                    "zhushu": "厚：九域志：滑州黎陽津，一名白馬津。"
                },
                {
                    "paragraph": "白魚猶喜似江淮。使君已復冰堂酒，更看重新𦘕舫齋。",
                    "zhushu": "次公：韋城在滑州。主簿之父醉翁嘗知滑州。白馬津，滑州之地也。醉翁知滑州，有冰堂酒法，作盡舫齋。今先生之意，所謂使君，指見任之太守。雖已復造冰堂酒，而未修𦘕舫齋。因醉翁之子往爲主簿，遂令勸太守更修其父遺迹。",
                    "type": 2
                },
                {
                    "paragraph": "道傍垂白定沾巾，正似當年緑髮新。故國依然喬木在，",
                    "zhushu": "縯：孟子所謂“有故國者，非謂有喬木之謂也，有丗臣之謂也。”"
                },
                {
                    "paragraph": "典刑復見老成人。",
                    "zhushu": "援：詩：雖無老成人，尚有典刑。○次公：“老成人”，指言醉翁；“典刑”，指言主簿。後漢：孔融與蔡邕素善，邕卒後，有虎賁士貌𩔖邕，融每酒酣，引與同坐，曰：“雖無老成人，尚有典刑。”",
                    "type": 2
                },
                {
                    "paragraph": "送歐陽推官赴華州監酒",
                    "zhushu": "",
                    "type": 2
                },
                {
                    "paragraph": "我觀文忠公，四子皆超越。",
                    "zhushu": "次公：謂伯和、仲純、叔弼、季黙也。"
                },
                {
                    "paragraph": "仲也徑寸珠，照夜明如月。",
                    "zhushu": "縯：搜神記：隋侯見大蛇被傷而治之，後蛇銜珠以報。其珠徑寸，純白，夜有光明，如月之照。一名隋侯珠，一名明月珠。"
                },
                {
                    "paragraph": "好詩眞脫兎，",
                    "zhushu": "厚：孫子九地篇：始如處女，適人門戸；終如脫兎，敵不及柜。"
                },
                {
                    "paragraph": "下筆先落鶻。知音如周郎，",
                    "zhushu": "援：呉志：周瑜字公瑾，少精於音樂，雖三爵之後，其有闕誤，瑜知之必顧。人爲之語曰：“曲有誤，周郎顧。”"
                },
                {
                    "paragraph": "議論亦英發。",
                    "zhushu": "次公：呉志：孫權論吕蒙曰：“子明學問開益，籌略竒至，可以次於公瑾，但言議英發，不及之耳。”"
                },
                {
                    "paragraph": "文章乃餘事，",
                    "zhushu": "厚：退之詩：“多情懷酒伴，餘事作詩人。”"
                },
                {
                    "paragraph": "學道探玄窟。死爲長白主，",
                    "zhushu": "熈寕之未，仲純父見僕於京城之東，曰：吾夢道士持告身授吾曰：“上帝命汝爲長白山主。”此何祥也？明年，仲純父没。○安國：松漠紀聞云：長白山在冷山東南，白衣觀音所居。其山禽獸皆白，人或穢其間，則致蛇虺之害。"
                },
                {
                    "paragraph": "名字書絳闕。",
                    "zhushu": "厚：金泉碑：“謝自然欲過海求師，或謂蓬萊去弱水三十萬里，不可到。天台有司馬子微，身居赤城，名在絳闕，可往從之。”"
                },
                {
                    "paragraph": "傷心清頴尾，",
                    "zhushu": "厚：左傳：“楚子狩于州來，次於頴尾。”注：“頴水之尾，在下蔡西。”"
                },
                {
                    "paragraph": "已伴白鷗没。",
                    "zhushu": "次公：杜詩：“白鷗没浩蕩。”"
                },
                {
                    "paragraph": "喜見三年少，俱有千里骨。千里不難到，莫遣歷塊蹶。",
                    "zhushu": "縯：王褒垩主得賢臣頌：“過都越國，蹶如歴塊。”顔師古曰：“如經歷一塊，言其速疾之甚。”○厚：范傳正李白墓碑：“騏𩦸筋力成意在萬里外，歴塊一蹶，死於空谷。”○次公曰：杜詩云：“當時歴塊誤一蹶。”"
                },
                {
                    "paragraph": "臨分出苦語，願子書之笏。",
                    "zhushu": "次公：唐書：魏證死，太宗使人至其家，得書一𥿄，始半幅，大抵論任賢去邪之事。帝曰：“朕顧思之，恐不免於過。公卿侍臣可書之於笏，知而必諌也。”",
                    "type": 2
                },
                {
                    "paragraph": "送歐陽季黙赴闕",
                    "zhushu": "",
                    "type": 2
                },
                {
                    "paragraph": "先生豈止一懷祖，郎君不減王文度。𦡀上幾日今白鬚，",
                    "zhushu": "次公：王述，字懷祖，其子坦之，字文度，皆晋之名士。坦之雖長大，述嘗置之膝上。先生，指言歐陽永叔也。郎君，指言季黙也。古稱貴人之子而身嘗及事其父者曰郎君，故藩鎮之子曰郎君。而李商隠與令狐縯詩曰：“郎君官貴施行馬。”王彪之年二十而鬚白，時號王白鬚。"
                },
                {
                    "paragraph": "令我眼中見此父。",
                    "zhushu": "厚：南史：王彧，字景文。袁粲見之，稱其風流。或云：“景文比謝叔原猶爲野父。”𥺤惆悵良乆，曰：“但眼中不見此人。”"
                },
                {
                    "paragraph": "汝南相從三晦朔，君去苦早我來暮。",
                    "zhushu": "縯：後漢：廉范爲蜀郡守，民歌曰：“廉叔度，來何暮。”"
                },
                {
                    "paragraph": "霜風淒緊正脫木，",
                    "zhushu": "厚：謝希𨓜月賦：“洞庭始波，木葉微脫。”"
                },
                {
                    "paragraph": "頴水清淺可立鷺。莫辭白首冩香泉，",
                    "zhushu": "次公：香泉，酒名。"
                },
                {
                    "paragraph": "已覺扁舟掠新渡。坐看士衡執别手，更遣夢得出竒句。",
                    "zhushu": "次公：晉陸機，字士衡，雲之兄。意謂叔弼與之别也。唐劉禹錫，字夢得。意謂劉景文必有送行詩。"
                },
                {
                    "paragraph": "郎君可是筦庫人，",
                    "zhushu": "厚：礼記檀弓云：趙文子舉晋國筦庫之士七十餘家。"
                },
                {
                    "paragraph": "乃使𩦸騄隨蹇歩。",
                    "zhushu": "厚：劉向新序：驊騮騄𩦸，天下之駿馬也。"
                },
                {
                    "paragraph": "置之行矣無足道，賢愚豈在遇不遇。",
                    "zhushu": "次公：揚雄傳：君子得時則大行，不得則龍蛇。遇不遇，命也。",
                    "type": 2
                },
                {
                    "paragraph": "次前韻送劉景文",
                    "zhushu": "",
                    "type": 2
                },
                {
                    "paragraph": "白雲在天不可呼，",
                    "zhushu": "次公：西王母爲周穆王謡曰：“白雲在天，山陵自岀。道里遥遠，山川間之。”又南史：謝眺與子隆牋曰：“白雲在天，龍門不見。去徳滋永，思徳滋深。”蓋别徳之語也。"
                },
                {
                    "paragraph": "明月豈肯留庭隅。怪君西行八百里，清坐十日一事無。路人不識呼尚書，但見凛凛雄千夫。",
                    "zhushu": "君一馬两僕，率然相訪，逆旅多呼尚書，意謂君都頭也。○厚：南史：張瓌，字祖𨓜。時集書每兼門下東省，瓌清貧，有不識瓌者，呼爲散騎。"
                },
                {
                    "paragraph": "豈知入骨愛詩酒，醉倒正欲蛾眉扶。一篇向人冩肝肺，四海知我霜𩯭鬚。",
                    "zhushu": "君前有詩見寄云：“四海共知霜雪滿，重陽曽挿菊花無。”"
                },
                {
                    "paragraph": "歐陽趙陳皆我有，豈謂夫子駕復迂。爾來又見三黜柳，",
                    "zhushu": "縯：論語：“柳下惠爲士師，三黜。”言柳戒之也。"
                },
                {
                    "paragraph": "共此煖𤍠飱氊蘇。",
                    "zhushu": "厚：前漢：蘇武使匈奴，單于留武置大窖中，絶不飲食。天雨雪，武卧齧雪與氊毛并咽之，數日得不死。"
                },
                {
                    "paragraph": "酒殽酸薄紅粉暗，秪有頴水清而姝。一朝寂寞風雨散，對影誰念月與吾。",
                    "zhushu": "郡中日與歐陽叔弼、趙景貺、陳履常相從，而景文復至，不數日，柳戒之亦見過。賔客之盛，頃所未有。然不數日，叔弼、景文、戒之皆去矣。"
                },
                {
                    "paragraph": "何時歸帆泝江水，春酒一變甘棠湖。",
                    "zhushu": "景文近卜居九江，近甘棠湖。○次公：李白襄陽歌云：“此江若変作春酒，壘麴便築糟丘䑓。”",
                    "type": 2
                },
                {
                    "paragraph": "送王竦朝散赴闕",
                    "zhushu": "",
                    "type": 2
                },
                {
                    "paragraph": "我家衡山公，清而畏人知。",
                    "zhushu": "縯：晋良使傳：胡威，質之子也。武帝嘗謂威曰：“卿孰與父清？”對曰：“臣不如也。臣父清恐人知，臣清畏人不知。”"
                },
                {
                    "paragraph": "臧否不出口，",
                    "zhushu": "援：晋阮籍雖不拘禮数，然發言玄逺，口不臧否人物。"
                },
                {
                    "paragraph": "黙識如蓍龜。擢子拱把中，",
                    "zhushu": "次公：孟子：“拱把之桐梓，人苟欲生之，皆知所以飬之。”注云：“兩手曰拱，一手曰把。”"
                },
                {
                    "paragraph": "云有𩦸騄姿。",
                    "zhushu": "次公：孫卿子曰：“驊騮騏𩦸、纎離騄耳，古之良馬也。”"
                },
                {
                    "paragraph": "胡爲三十載，",
                    "zhushu": "次公：陶詩：“閑居三十戴。”○任：杜詩：“騎驢三十載。”"
                },
                {
                    "paragraph": "尚作窮苦詞？",
                    "zhushu": "縯：退之荆潭唱和詩序：“驩愉之辝難工，窮苦之言易好。”"
                },
                {
                    "paragraph": "文人不妄語，未効此何疑。朅來清頴上，淚濕中郎詩。怪我一年長，而作十年衰。同時幾人在，豈敢怨白髭。願君指松栢，永與霜雪期。",
                    "zhushu": "伯父爲衡州日，與君相知，有送行詩。",
                    "type": 2
                },
                {
                    "paragraph": "送潞都曹",
                    "zhushu": "并引。",
                    "type": 2
                },
                {
                    "paragraph": "乖崖公在蜀，",
                    "zhushu": "厚：范蜀公。東齋記：張詠自蜀代去，留一卷實封文字與僧正希白，且云十年後開。後十年，公薨於陳。訃至，僧發開所留文字，乃公畫像，自賛曰：“乖則違衆，崖不利物。乖崖之名，聊以自表徳。”因號乖崖公。"
                },
                {
                    "paragraph": "有録事叅軍老病廢事，公責之曰：“胡不歸？”明日，叅軍求去，且以詩留别，其略曰：“秋光都似宦情薄，山色不如歸意濃。”公驚謝之曰：“吾過矣，同僚有詩人而吾不知。”因留而𢠢薦之。予㓜時聞父老言，恨不問其姓名。今都曹路君以小疾求致仕，予誦此語留之，不可，乃採前人意，作詩送之，并送趙徳麟、陳履常，各賦一篇。　",
                    "zhushu": "增刋：春心誰爲容。次公：桃李以冬憔悴，以春敷榮。積雪旣困之，雖有春心，豈能爲容采乎？以言路官㣲而不振。",
                    "type": 2
                },
                {
                    "paragraph": "積雪困桃李，春心誰爲容？",
                    "zhushu": "次公：毛詩：“豈無膏沐，誰適爲容。”"
                },
                {
                    "paragraph": "淮光釀山色，先作歸意濃。我亦倦遊者，",
                    "zhushu": "縯：前漢司馬相如傳言“長卿故倦游”。"
                },
                {
                    "paragraph": "君恩繫踈慵。欲留耿介士，伴我衰遲蹤。吏課升斗積，﨑嶇等鈆舂。",
                    "zhushu": "援：前漢江都易王建宫人有過者，髠鉗以鈆杵舂，不中程輒掠。"
                },
                {
                    "paragraph": "那作露電身，",
                    "zhushu": "次公：維摩經言：“是身如電，念念不忘。”又，佛書云：“如露亦如電。”"
                },
                {
                    "paragraph": "坐待収千鍾。結髪空百戰，市人看先鋒。",
                    "zhushu": "縯：前漢李廣謂望氣王朔曰：“自漢征匈奴，廣未嘗不在其中，而諸妄校尉已下，材能不及中，以軍功取封侯者數十人，廣終無尺寸功以得封邑者，何也？”後元符四年，大將軍撃匈奴，廣自請行，失道，謂麾下曰：“廣結髪與匈奴大小七十餘戰，今幸從大將軍岀，又迷失道，豈非天哉！”"
                },
                {
                    "paragraph": "誰能搔白首，抱𨵿望夕烽。",
                    "zhushu": "厚：前漢蕭望之以射䇿甲科爲郎，上署東都候。王仲翁謂之曰：“不肯碌碌，反抱関爲？”○次公：邊障夜舉火以告急，曰烽。杜詩：“夕烽來不近。”"
                },
                {
                    "paragraph": "子意諒已成，我言寕復從。恨無乖崖老，一洗芥蔕胷。",
                    "zhushu": "縯：司馬相如上林賦言齊國青丘之大，吞楚雲夢者八九，其於胷中曽不芥蔕也。"
                },
                {
                    "paragraph": "我田荆溪上，",
                    "zhushu": "次公：荆溪有田先生实事。此後滕逹道挽詞中亦云：荆溪，欲歸老也。○堯卿：荆溪在常之冝興。"
                },
                {
                    "paragraph": "伏臘亦粗供。懷哉江南路，㑹作林下逢。",
                    "zhushu": "次公：僧靈徹詩：“相逢盡道休官去，林下何曽見一人。”",
                    "type": 2
                },
                {
                    "paragraph": "新渡寺送任仲微",
                    "zhushu": "",
                    "type": 2
                },
                {
                    "paragraph": "春隂欲落雪，野氣方升雲。",
                    "zhushu": "子仁：退之訟風伯云：“山升雲兮澤上氣。”"
                },
                {
                    "paragraph": "我遊淸頴尾，想見翠被君。",
                    "zhushu": "次公：左傳：“楚子狩于州來，次于頴尾，圍徐以懼呉。楚子次于乾谿，以爲之援。雨雪，王皮冠，秦復陶，翠被豹舄，執鞭以岀。”"
                },
                {
                    "paragraph": "古來聚散地，",
                    "zhushu": "厚：杜詩：“古來聚散地，𪧐昔長荆棘。”"
                },
                {
                    "paragraph": "與子復言分。倦遊安稅駕，",
                    "zhushu": "縯：漢書：“司馬長卿故倦遊。”○任：史記：李斯云：“當今大臣之位，無居臣上者，吾未知所稅駕矣。”"
                },
                {
                    "paragraph": "瘦田失歸耘。獨𪧐古寺中，荒雞亂鳴羣。",
                    "zhushu": "次公：晋書：“祖逖聞荒雞而起舞。”"
                },
                {
                    "paragraph": "送子以曉角，幽幽醒時聞。",
                    "zhushu": "",
                    "type": 2
                },
                {
                    "paragraph": "送運判朱朝奉入蜀",
                    "zhushu": "",
                    "type": 2
                },
                {
                    "paragraph": "藹藹青城雲，姢姢峨眉月。",
                    "zhushu": "次公：此篇惟反覆用岷峨雲月爲意。青城山，則岷也；峨眉，則峨也。杜詩云：“自爲青城客，不唾青城地。爲愛丈人山，丹梯近幽意。丈人祠西佳氣濃，縁雲擬住最髙峯。”又李白云：“峨眉山月半輪秋。”○伯恭：青城山記云：“蜀之山近江源者，通謂之岷山，連峯接岫，千里不絶，青城乃第一峯也。”福地記云：“青城山髙三千六百丈，周回五千里。”"
                },
                {
                    "paragraph": "隨我西北來，照我光不㓕。我在塵土中，白雲呼我歸。我遊江湖上，明月濕我衣。岷峨天一方，",
                    "zhushu": "子仁：文選蘇子卿詩：“良友逺離别，各在天一方。”"
                },
                {
                    "paragraph": "雲月在我側。謂是山中人，相望了不隔。夢尋西南路，黙數短長亭。",
                    "zhushu": "厚：庾子山哀江南賦云：“十里五里，短亭長亭。”"
                },
                {
                    "paragraph": "似聞嘉陵江，",
                    "zhushu": "縯：山水志：“嘉陵江，其源岀于大散關嘉陵谷。”"
                },
                {
                    "paragraph": "跳波吹枕屏。送君無一物，清江飲君馬。路穿慈竹林，",
                    "zhushu": "明仲：茅亭客話：“慈竹聚生，根不離母，故名之慈也。”"
                },
                {
                    "paragraph": "父老拜馬下。不用驚走藏，使者我友生。聽訟如家人，",
                    "zhushu": "援：唐書：“陽城爲道州刺史，以家人法待吏人，宜罰者罰之，宜賞者賞之。”"
                },
                {
                    "paragraph": "細說爲汝評。若逢山中友，問我歸何日。爲話腰脚輕，猶堪踏泉石。",
                    "zhushu": "",
                    "type": 2
                },
                {
                    "paragraph": "和趙德麟送陳傳道",
                    "zhushu": "",
                    "type": 2
                },
                {
                    "paragraph": "二陳旣妙士，兩歐惟德人。",
                    "zhushu": "次公：“二陳”言傳道、履常也。“兩歐”言叔弼、季黙也。"
                },
                {
                    "paragraph": "王孫乃龍種，",
                    "zhushu": "縯：杜甫哀王孫詩：“髙帝子孫尽龍種，隆凖自與常人殊。”"
                },
                {
                    "paragraph": "丗有籋雲鱗。",
                    "zhushu": "援：漢武天馬歌：“籋浮雲，晻上馳。”"
                },
                {
                    "paragraph": "五君從我遊，傾㵼出怪珍。俗物敗人意，",
                    "zhushu": "縯：𣈆王戎與阮籍爲竹林之遊，戎嘗後至。籍曰：“俗物已復來敗人意。”戎𥬇曰：“卿意亦復易敗耳。”"
                },
                {
                    "paragraph": "兹遊實清醇。那知有聚散，佳夢失欠伸。我舟下清淮，",
                    "zhushu": "次公：先生將離頴州而赴揚州，故云。"
                },
                {
                    "paragraph": "沙水吹玉塵。",
                    "zhushu": "次公：幽怪録載：橘中四叟相謂曰：“汝輸我瀛州玉塵九斛。”"
                },
                {
                    "paragraph": "君行踏曉月，踈木挂寸銀。尚寄别後詩，翦刻淮南春。",
                    "zhushu": "",
                    "type": 2
                },
                {
                    "paragraph": "送陳伯脩察院赴闕",
                    "zhushu": "",
                    "type": 2
                },
                {
                    "paragraph": "𥙿陵固天縱，",
                    "zhushu": "次公：𥙿陵，宋神宗皇帝也。天縱，岀論語。"
                },
                {
                    "paragraph": "筆有雲漢姿。",
                    "zhushu": "次公：詩曰：“倬彼雲漢，爲章于天。”帝王文章，如雲漢之昭回，故每以爲比。"
                },
                {
                    "paragraph": "嘗重連山象，",
                    "zhushu": "援：連山，易名。夏曰連山，商曰歸蔵，周曰周易，其實一也。伏羲畫八卦，文王重之爲六十四。"
                },
                {
                    "paragraph": "不數秋風辭。",
                    "zhushu": "縯：漢武帝幸何東祠后土，作秋風辭云：“秋風起兮白雲飛，草木黃落兮鴈南飛。”"
                },
                {
                    "paragraph": "龍騰與虎變，貍豹復何施？",
                    "zhushu": "厚：揚子：“大人虎别，君子豹别，辯人貍别。貍変則豹，豹變則虎。”"
                },
                {
                    "paragraph": "我窮眞有數，文字乃見知。",
                    "zhushu": "次公：先生因言陳伯脩殿䇿時，爲宋神宗所知，故首述神聖之文，而自言其誤蒙聖知，乃稱述伯脩亦受知之士也。"
                },
                {
                    "paragraph": "聞君射䇿日，",
                    "zhushu": "子仁：前漢蕭望之傳注：師古曰：“射策者，謂爲問難書之於䇿，量其大小，署爲甲乙之科，列而置之，不使彰顯。有欲射者，隨其所取得而釋之，以知優劣。”"
                },
                {
                    "paragraph": "妙語發疇咨。一日喧萬口，驚倒同舎兒。豈知二十年，道路猶遲遲。苦言如藥石，",
                    "zhushu": "援：史記：啇鞅言：苦言，藥也；甘言，疾也。○養源：唐太宗賜髙馮鍾乳一劑，曰：“而進藥石之言，朕以樂石相報。”"
                },
                {
                    "paragraph": "瞑眩終見思。",
                    "zhushu": "次公：書曰：“若藥弗瞑眩，厥疾弗瘳。”言藥攻人之疾，使先瞑眩潰亂，乃得瘳愈也。此以言伯脩殿策時獻直言也。"
                },
                {
                    "paragraph": "屈信反覆手，獨於君何疑。",
                    "zhushu": "次公：言：“雖天下之理，有屈則有信。伯脩乆屈不信，爲可疑也。”"
                },
                {
                    "paragraph": "四門方穆穆，",
                    "zhushu": "次公：書曰：“賔于四門，四門穆穆。”"
                },
                {
                    "paragraph": "行矣及此時。",
                    "zhushu": "",
                    "type": 2
                },
                {
                    "paragraph": "送張嘉父長官",
                    "zhushu": "",
                    "type": 2
                },
                {
                    "paragraph": "都城昔傾蓋，",
                    "zhushu": "縯：家語：“孔子之郯，遇程子於塗，傾蓋而語終日，甚相親。”"
                },
                {
                    "paragraph": "駿馬𥘉服輈。",
                    "zhushu": "次公：輈，車轅也。馬服輈，史所謂服轅之馬也。考工記：“輈人爲輈，有國馬之輈，有田馬之輈，有駑馬之輈。”而張衡賦云：“馬𠋣輈而徘徊。”"
                },
                {
                    "paragraph": "再見江湖間，秋鷹已離韝。",
                    "zhushu": "次公：稱所以絆鷹也。鮑明遠詩：昔如韝上鷹，今似檻中猿。"
                },
                {
                    "paragraph": "于今三會合，毎進不少留。豫章旣可識，",
                    "zhushu": "次公：豫章，堅才之木，最難長其才。生之時，𮦀在草萊，未易辨識。淮南子曰：豫章生七年而可知也。"
                },
                {
                    "paragraph": "瑚璉誰當収？微官有民社，",
                    "zhushu": "援：論語：孔子謂子貢：“汝器也，湖璉也。”又，仲由曰：“有民人焉，有社稷焉。”"
                },
                {
                    "paragraph": "妙割無雞牛。",
                    "zhushu": "次公：子游爲武城宰，而每絃歌。孔予戲之曰：“割雞焉用牛刀。”言以大器施之小用也。今先生云“妙割”，則所以無雞無牛，其刀皆可用也。"
                },
                {
                    "paragraph": "歸來我益敬，器博用自周。",
                    "zhushu": "縯：後漢伏湛傳論曰：器搏者無近用，道長者其功遠。"
                },
                {
                    "paragraph": "百年子𥘉筵，",
                    "zhushu": "援：詩：賔之𥘉筵。○任：杜詩：彫瘵延𥘉秋。"
                },
                {
                    "paragraph": "我已迫旅酬。",
                    "zhushu": "次公：筵將終而勸衆人酒，謂之旅酬。礼記：曾子問曰：“祭如之何，則不行旅酬之事。”"
                },
                {
                    "paragraph": "但當記苦語，髙節貫白頭。",
                    "zhushu": "",
                    "type": 2
                },
                {
                    "paragraph": "次韻范淳父送秦少章",
                    "zhushu": "",
                    "type": 2
                },
                {
                    "paragraph": "宿縁在江海，丗網如予何？",
                    "zhushu": "子仁：文選陸機詩：借問予何之，丗網嬰我身。　任：白樂天云：塵纓勿解誠堪喜，丗網重來未可知。"
                },
                {
                    "paragraph": "西來庾公塵，",
                    "zhushu": "縯：晋王導傳：庾亮雖在外鎭，而執朝廷之權，趨向者多歸之。導内不能平，嘗遇西風塵起，㪯扇自蔽，徐曰：“元規塵汗人。”"
                },
                {
                    "paragraph": "已濯長淮波。十年淮海人，𥘉見一麥禾。",
                    "zhushu": "次公：春秋莊公二十八年：“大無麥禾。”十年見一麥禾，言乆不登豊也。"
                },
                {
                    "paragraph": "但欣爭訟少，未覺舟車多。秦郎忽過我，賦詩如卷阿。",
                    "zhushu": "次公：卷阿之詩言求賢用吉士，此必秦之詩中勸先生薦賢，故下句多言薦拔之意也。"
                },
                {
                    "paragraph": "句法本黄子，",
                    "zhushu": "謂魯直也。"
                },
                {
                    "paragraph": "二豪與楷磨。",
                    "zhushu": "其凡，少游與張文潜。"
                },
                {
                    "paragraph": "嗟我乆離羣，",
                    "zhushu": "援：禮記：子夏曰：“吾离羣而索居，亦已乆矣。”"
                },
                {
                    "paragraph": "逝將老西河。",
                    "zhushu": "縯：禮記：曽子謂子夏曰：“事夫子於洙泗之間，退而老於西何之上。”"
                },
                {
                    "paragraph": "後生多名士，欲薦空悲歌。小范眞可人，",
                    "zhushu": "次公：桓温過五敦墓曰：“可人可人！”"
                },
                {
                    "paragraph": "獨肯勤収羅。瘦馬識騄耳，",
                    "zhushu": "次公：騄耳，穆天子駿馬名。而史記骨稽傳曰：“相士失之貧，相馬失之瘦。”"
                },
                {
                    "paragraph": "枯桐得雲和。",
                    "zhushu": "縯：周禮：“雲和之琴瑟。”○任：杜詩：“君不見前者枯桐栢，百年死樹中琴瑟。”"
                },
                {
                    "paragraph": "近聞館李生，",
                    "zhushu": "李廌方叔。"
                },
                {
                    "paragraph": "病鶴借一柯。",
                    "zhushu": "厚：成都記：李義父作烏詩曰：“上林無限樹，不借一枝栖。”大宗曰：“將與卿全樹，何止一枝。”"
                },
                {
                    "paragraph": "贈行苦說我，妙語𢠢蹉跎。西𦍑已解仇，",
                    "zhushu": "縯：趙充囯傳：“先零與諸𦍑解仇，交質盟詛。”言解釋平昔仇讎而相親也。"
                },
                {
                    "paragraph": "烽火連朝那。",
                    "zhushu": "次公：朝那，西邊地名，属安定。“烽火連朝那”，則使烽火通於甘泉之势也。"
                },
                {
                    "paragraph": "坐籌付公等，",
                    "zhushu": "任：前漢：宋義謂項羽曰：“坐運籌策，公不如我。”"
                },
                {
                    "paragraph": "吾將寄潜沱。",
                    "zhushu": "次公：潜沱，成都水名。先生言吾則歸休於此也。禹貢：沱潜旣道。",
                    "type": 2
                },
                {
                    "paragraph": "次韻蘇伯固游蜀岡送李孝愽奉使嶺表",
                    "zhushu": "",
                    "type": 2
                },
                {
                    "paragraph": "新苗未没鶴，",
                    "zhushu": "任：退之稻畦詩：魚肥知已秀，鳥没覺秋深。"
                },
                {
                    "paragraph": "老葉方翳蟬。",
                    "zhushu": "子仁：傅玄蟬賦：翳密葉之重䕃𠔃，處閑樹之粛清。"
                },
                {
                    "paragraph": "緑渠浸麻水，白板燒松煙。𥬇窺有紅頰，醉卧皆華顚。家家機杼鳴，樹樹棃棗懸。野無佩犢子，",
                    "zhushu": "縯：謂人不事武，而皆耕種也。龔遂爲渤海大守，民有帶持刀劎者，謂曰：“胡爲帶牛佩犢？”"
                },
                {
                    "paragraph": "府有騎鶴仙。",
                    "zhushu": "次公：太平廣記：昔有四人，各言所願。甲曰：“願多財。”乙曰：“願爲揚州太守。”丙曰：“願爲神仙。”丁皆𥬇之。衆問如何，曰：“腰𦆑十万貫，騎鶴上揚州。”欲兼三子之願也。先生爲掦州，故以騎鶴爲言。"
                },
                {
                    "paragraph": "觀風嶠南使，岀相山東賢。",
                    "zhushu": "次公：嶠有，即嶺南也。李孝博，山東人，而又相家子，故云“出相山東賢”。山東出相，語在前漢賛。"
                },
                {
                    "paragraph": "渡江吊很石，",
                    "zhushu": "縯：很石在潤州甘露寺，有石如羊，相傳謂之很石。云諸葛孔明坐其上，與孫仲謀論曹公也。"
                },
                {
                    "paragraph": "過嶺酌貪泉。",
                    "zhushu": "援：晋書：呉隠之爲廣州刺史，未至州二十里，地名石門，有水曰貪泉，飲者懷無厭之心。隱之旣至，乃酌而飲之，賦詩曰：緃使夷斉飲，終當不易心。"
                },
                {
                    "paragraph": "與君歩徙𠋣，望彼脩連姢。願及南枝謝，",
                    "zhushu": "次公：南枝，梅也。蜀州紅梅閣上鬼詩云：南枝向暖北枝寒。庾嶺多梅，故以梅爲南枝也。"
                },
                {
                    "paragraph": "早隨北鴈翩。",
                    "zhushu": "縯：月令：季冬之月，鴈比嚮。"
                },
                {
                    "paragraph": "歸來春酒熟，共看山櫻然。",
                    "zhushu": "次公：沈約詩：野棠開未落，山櫻發欲然。",
                    "type": 2
                },
                {
                    "paragraph": "送晁美叔",
                    "zhushu": "",
                    "type": 2
                },
                {
                    "paragraph": "我年二十無朋儔，當時四海一子由。君來叩門如有求，頎然病鶴清而脩。",
                    "zhushu": "次公：頎然，長皃也。詩云：碩人其頎。"
                },
                {
                    "paragraph": "醉翁遣我從子游，翁如退之蹈軻丘。",
                    "zhushu": "縯：退之贈張籍詩云：子身蹈軻丘，爵位不早綰。"
                },
                {
                    "paragraph": "尚欲放子出一頭，",
                    "zhushu": "嘉祐𥘉，軾與子由寓興國浴室，美叔忽見訪，云：“吾從歐陽公游乆矣，公令我來與子定交，謂子必名丗，老夫須放他出一頭地。”"
                },
                {
                    "paragraph": "酒醒夢斷四十秋。病鶴不病骨愈蚪，惟有我顔老可羞。",
                    "zhushu": "子仁：退之送侯継詩：我齒豁何鄙，君顔老可憎。"
                },
                {
                    "paragraph": "醉翁賔客散九州，幾人白髪還相収。我如懷祖拙自謀，正作尚書已過優。",
                    "zhushu": "縯：晋書：王述，字懷祖，與羲之齊名，而羲之甚輕之，由是情好不恊。羲之嘗謂賓友：“懷祖正當作尚書耳，投老可作僕射。”若求會稽，便自邈然。"
                },
                {
                    "paragraph": "君求會稽實良籌，",
                    "zhushu": "次公：先生因言美叔求越州，故用越州事。“實良籌”，又暗用郄超爲其父方回畫計乞㑹稽也。"
                },
                {
                    "paragraph": "往看萬壑爭交流。",
                    "zhushu": "君近乞越州。厚：晋書：人或問顧愷之㑹稽山水之狀，曰：“千岩競秀，万壑争流者也。”",
                    "type": 2
                },
                {
                    "paragraph": "送陳德林赴眞州",
                    "zhushu": "",
                    "type": 2
                },
                {
                    "paragraph": "君爲縣令元豐中，吏貪功利似病農。君欲言之路無從，移書諌臣以自通，",
                    "zhushu": "諌臣，蹇授之也。"
                },
                {
                    "paragraph": "元豐天子爲改容。",
                    "zhushu": "次公：元豊天子，神宗皇帝也。"
                },
                {
                    "paragraph": "我時疋馬江西東，問之逆旅言頗同。老人愛君如劉寵，",
                    "zhushu": "縯：後漢：劉寵罷會稽郡，有五六老叟從若耶山谷間出，人持百錢送寵。寵曰：“吾政何能及公言耶？勤苦父老爲人選一大錢受之也。”"
                },
                {
                    "paragraph": "小兒敬君如魯恭。",
                    "zhushu": "援：後漢魯恭爲中牟令，竪子化之，不捕桑下將雛之雉也。"
                },
                {
                    "paragraph": "爾來明目達四聦，収拾駔駿冀北空。",
                    "zhushu": "縯：退之送温造處士序云：伯樂一過兾北之野，而馬羣遂空。"
                },
                {
                    "paragraph": "君爲赤令有古風，",
                    "zhushu": "次公：東京惟開封祥符，西京惟河南永安，南京惟宋城，北京惟元城，謂之赤縣，其餘乃謂之畿縣也。"
                },
                {
                    "paragraph": "政聲直入明光宫。",
                    "zhushu": "次公：明光宫，漢宫名，武帝時起。徳麟新開西湖詩注中。"
                },
                {
                    "paragraph": "天廐如海養羣龍，并收其子豈不公，",
                    "zhushu": "君之子祁舉制䇿，文學行義，爲時所稱。"
                },
                {
                    "paragraph": "白沙何必煩此翁。",
                    "zhushu": "子仁：眞州唐永正縣白沙鎭也。",
                    "type": 2
                },
                {
                    "paragraph": "送蔣頴叔帥熈河",
                    "zhushu": "并引。",
                    "type": 2
                },
                {
                    "paragraph": "頴叔出使臨洮，軾與穆父、仲至同餞之，各賦詩一篇，以“今我來思”爲韻，致遄歸之意。軾得我字。",
                    "zhushu": "",
                    "type": 2
                },
                {
                    "paragraph": "西方猶宿師，論將不及我。苟無深入計，",
                    "zhushu": "厚：前漢李陵，武帝以爲有廣之風，使將數百騎，深入匈奴二千餘里。"
                },
                {
                    "paragraph": "緩帶我亦可。",
                    "zhushu": "縯：晋書：羊祜在軍，不親戎服，常輕裘緩帶。"
                },
                {
                    "paragraph": "承明正須君，",
                    "zhushu": "援：承明，漢殿廬名。嚴助爲㑹稽守，帝賜書曰：“君厭承明之廬，勞侍從之事，懷故土，出爲郡吏。”"
                },
                {
                    "paragraph": "文字粲藻火。",
                    "zhushu": "厚：尚書：“宗彛藻火。”"
                },
                {
                    "paragraph": "自薦誰云數，留行終不果。",
                    "zhushu": "縯：孟子去齊，有欲爲王留行者。"
                },
                {
                    "paragraph": "正坐喜論兵，臨老付邊𤨏。",
                    "zhushu": "厚：前漢丙吉傳：“案邊長安，𤨏科條其人。”張晏曰：“𤨏，録也。欲科條其人老少及所經歷，知其本以文武進也。”"
                },
                {
                    "paragraph": "新詩出談𥬇，僚友困掀簸。我欲歌枤杜，楊柳方婀娜。",
                    "zhushu": "次公：詩：“枤杜，勞還帥之詩也。”詩曰：“昔我往矣，楊柳依依。今我來思，雨雪霏霏。”又詩云：“婀娜其枝。”"
                },
                {
                    "paragraph": "邊風事首虜，",
                    "zhushu": "次公：首虜，奏虜首之數也。馮唐傳曰：魏尚爲雲中守，坐首虜差六級而奪爵。"
                },
                {
                    "paragraph": "所得蓋么麽。",
                    "zhushu": "厚：通俗文云：不長曰公，細小曰麽。"
                },
                {
                    "paragraph": "願爲魯連書，一射聊城笴。",
                    "zhushu": "縯：史記：燕將保守聊城，齊田單攻之不下，死傷無數。魯連乃為書，約之矢以射城中，遺燕將，燕將自殺，聊乃下也。"
                },
                {
                    "paragraph": "隂功在不殺，結草酬魏顆。",
                    "zhushu": "援：左傳載：魏武子有嬖妾，無子。武子疾，命顆曰：“必嫁是。”疾病，則曰：“必以爲殉。”及卒，顆嫁之。及輔氏之役，見老人結草以抗杜回，回躓而顚，故獲之。夜夢之曰：“余而所嫁婦人之父也。汝用先人之治命，余是以報。”",
                    "type": 2
                },
                {
                    "paragraph": "再送二首",
                    "zhushu": "",
                    "type": 2
                },
                {
                    "paragraph": "使君九萬擊鵬鵾，",
                    "zhushu": "縯：莊子：北溟有魚，其名爲鵾，化而爲鳥，其名爲鵬。鵬之徙於南溟也，水撃三千里，摶風而上者九萬里也。"
                },
                {
                    "paragraph": "肯爲陽𨵿一斷魂。",
                    "zhushu": "次公：陽関送别之曲所謂“勸君更盡一杯酒，西出陽関無故人。”"
                },
                {
                    "paragraph": "不用寛心九千里，安西都護國西門。",
                    "zhushu": "次公：安西都護，則唐正觀中置府也。都護本事：漢鄭吉𥘉護鄯善以西南道，旣破車師，降日逐，威震西域，遂并護車師以西北道，故號都護，自吉始焉。國西門，則置都護之處，言安西都護乃國之西門，不可不謹也。",
                    "type": 2
                },
                {
                    "paragraph": "餘刄西屠横海鯤，",
                    "zhushu": "厚：莊子：恢恢乎其於遊刃必有餘地矣。○次公：李白詩：“橫行青海夜帶刀，西屠石堡取錦袍。”而賈誼賦云“橫海之鱣鮪”也。○子仁：魏顥李翰林集序云：横海鯤，負天鵬，豈池籠縈之？"
                },
                {
                    "paragraph": "應予詩䜟是游魂。",
                    "zhushu": "次公：先生舊有本注云：頴叔未有帥洮之命，作扈駕詩，某和有“游魂”之句，遂成吟䜟。盖先生詩云“回首鵷行有人傑，坐知𦍑虜是游魂”是也。"
                },
                {
                    "paragraph": "歸來趂别陶弘景，看挂衣冠神武門。",
                    "zhushu": "縯：梁史：陶弘景挂衣冠神武門，上書辭禄。",
                    "type": 2
                },
                {
                    "paragraph": "送襄陽從事李友諒歸錢塘",
                    "zhushu": "",
                    "type": 2
                },
                {
                    "paragraph": "居杭積五歳，",
                    "zhushu": "師川：按年譜：先生熈寕四年通判杭州，凡三年。又元祐四年知杭州，凡二年。"
                },
                {
                    "paragraph": "自意本杭人。故山歸無家，欲卜西湖鄰。良田不難買，静士誰當親。髯張旣超然，老潜亦絶倫。李子冰玉姿，",
                    "zhushu": "次公：髯張、老潜、李子皆杭州人。髯張不知爲誰。老潜豈道潜師曰：參寥子者乎？李子則友諒也。"
                },
                {
                    "paragraph": "文行兩清淳。歸從二人遊，便足了此身。",
                    "zhushu": "縯：晋書：畢卓云：“得酒滿数百斛船，四時美味置两頭，便足了此生矣。”"
                },
                {
                    "paragraph": "公堤不改作，姥嶺行開新。",
                    "zhushu": "次公：公堤乃先生所築，杭人謂之蘇公堤也。姥嶺則天姥山也。"
                },
                {
                    "paragraph": "幽夢隨子去，松花落衣巾。",
                    "zhushu": "",
                    "type": 2
                },
                {
                    "paragraph": "送黃師是赴兩浙憲",
                    "zhushu": "",
                    "type": 2
                },
                {
                    "paragraph": "丗乆無此士，我晚得王孫。寜非叔度家，豈出次公門。",
                    "zhushu": "縯：後漢黄憲字叔度，前漢黄霸字次公也。"
                },
                {
                    "paragraph": "白首沉下吏，",
                    "zhushu": "厚：文選左思詩：丗胄攝髙位，英俊沉下僚。"
                },
                {
                    "paragraph": "緑衣有公言。",
                    "zhushu": "次公：當時人有未解此句，問之先生。先生曰：“吾家朝雲，每見師是，怪其官聀不遷耳。”然後知緑衣指朝雲。盖緑衣乃詩篇名，妾之服也。"
                },
                {
                    "paragraph": "哀哉吴越人，乆爲江湖吞。官自倒帑廪，飽不及𥠖元。",
                    "zhushu": "次公：詩意言吴越之人，乆罹水患，官雖費財扵帑庫，費糧扵倉廪，而終不救𥠖元之飢困也。"
                },
                {
                    "paragraph": "近聞海上港，漸岀水底村。願君五袴手，",
                    "zhushu": "廉范事，屢見上注。"
                },
                {
                    "paragraph": "招此半菽魂。",
                    "zhushu": "厚：漢書：項羽曰：“嵗飢民貧，士卒食半菽也。”"
                },
                {
                    "paragraph": "一見刺史天，",
                    "zhushu": "縯：後漢：蘇章，字孺文，爲兾州刺史。故人爲清河太守，章行部案其姦𧷢，乃請太守爲設酒殽，陳平生之好甚歡。太守喜曰：“人皆有一天，我獨有二天。”章曰：“今夕蘇孺文飲故人酒，私恩也；明日兾州刺史按事，公法也。”遂舉正其罪。"
                },
                {
                    "paragraph": "稍忘獄吏尊。",
                    "zhushu": "厚：前漢：周勃下獄，獄吏侵辱之。及後岀獄，曰：“吾甞將百萬兵，安知獄吏之貴也。”"
                },
                {
                    "paragraph": "㑹稽入吾手，",
                    "zhushu": "厚：樂天詩：濟源山水好，老尹知之乆。常日聽人言，今秋入吾手。"
                },
                {
                    "paragraph": "鏡湖小於盆。",
                    "zhushu": "次公：是時先生欲乞守越，此言水患銷而湖水不泛溢也。"
                },
                {
                    "paragraph": "比我東來時，無復瘡痍存。",
                    "zhushu": "次公：李布傳云：“今創痍未瘳。”師古曰：“痍，傷也。創，即瘡字也。”",
                    "type": 2
                },
                {
                    "paragraph": "送范中濟經畧侍郎分韻賦詩，軾得“先”字，且贈以魚枕杯四、馬箠一",
                    "zhushu": "",
                    "type": 2
                },
                {
                    "paragraph": "梁李乆樂禍，",
                    "zhushu": "次公：梁、李，指言西夏二種族也。西夏在唐賜姓李，則李継遷是已。在前宋朝賜姓趙，元昊是已。其承襲者旣姓趙，而其餘種族猶李姓焉。梁則其妻之黨也。梁氏擅權，遂至弑立。故梁、李有用兵相闘之禍。"
                },
                {
                    "paragraph": "自焚豈非天。",
                    "zhushu": "縯：左傳曰：“兵猶火也，弗戢，將自焚也。”○厚：前漢賛：“楚漢之際，豪傑相王，唯魏豹、韓信、田儋兄弟爲舊國之後，然皆及身而絶。横之志節，賔客慕義，猶不能自立，豈非天乎？”"
                },
                {
                    "paragraph": "兩䑕闘穴中，一勝亦偶然。",
                    "zhushu": "次公：史記：秦伐韓，軍於閼與。廉頗、樂乗皆以道逺險狹難救。趙奢獨曰：“道遠険狹，譬猶兩䑕闘穴中，將勇者勝也。”"
                },
                {
                    "paragraph": "謀𥘉要百慮，善後乃萬全。廟堂選丗將，",
                    "zhushu": "援：唐書：“突厥擾河北，武后以薛訥丗將，以爲安東道經畧使。訥即仁貴之子也。”"
                },
                {
                    "paragraph": "范氏真多賢。仁風被　麥，",
                    "zhushu": "厚：晋書：袁宏出爲東陽郡，謝安送之，取一扇授之曰：“聊以贈行。”宏曰：“輙當奉揚仁風，慰彼𥠖庶。”"
                },
                {
                    "paragraph": "緑浪摇秦川。號令聳毛羽，先聲落虚弦。",
                    "zhushu": "厚：戰國䇿：更嬴與魏王處京臺之下，仰見飛鳥，引弓盡發而下之。魏王曰：“射可至此乎？”更嬴曰：“此孽也。其飛徐而鳴悲，故瘡未息而驚心未去也。聞弦音引而髙飛，故瘡殞也。”"
                },
                {
                    "paragraph": "我家天一方，",
                    "zhushu": "子仁：前漢：烏孫公主歌曰：“吾家嫁我𠔃天一方。”"
                },
                {
                    "paragraph": "去路城西偏。",
                    "zhushu": "厚：左傳：鄭伯使公孫獲處許西偏。"
                },
                {
                    "paragraph": "投竿困障日，",
                    "zhushu": "次公：杜牧詩：“惆悵江湖釣竿手，𨚫遮西日向長安。”"
                },
                {
                    "paragraph": "賣劒行歸田。",
                    "zhushu": "縯：龔遂爲渤海太守，令民賣劒買牛，賣刀買犢。"
                },
                {
                    "paragraph": "贈君荆魚杯，",
                    "zhushu": "堯祖：荆州出魚枕，可爲柸。"
                },
                {
                    "paragraph": "副以蜀馬鞭。",
                    "zhushu": "次公：杜牧張好好詩：“贈之天馬錦，副以水犀梳。”又送兾處士詩：“贈以蜀馬箠，副之胡𦋺裘。”○伯恭：文粹顧况竹杖歌曰：“約束蜀兒採馬鞭，採得馬鞭長且堅。”"
                },
                {
                    "paragraph": "一醉可以起，",
                    "zhushu": "厚：退之送石處士詩：“去夫事方急，酒行可以起。”"
                },
                {
                    "paragraph": "無令祖生先。",
                    "zhushu": "援：晋刘琨与祖逖爲友，聞逖被用，與親故書曰：“吾枕戈待旦，志梟逆虜，常恐祖生先吾着鞭。”",
                    "type": 2
                },
                {
                    "paragraph": "謝仲適座上送王敏仲北使",
                    "zhushu": "",
                    "type": 2
                },
                {
                    "paragraph": "衝風振河朔，",
                    "zhushu": "次公：此已下定州詩也。阮籍詩云：“寒風振山岡。”"
                },
                {
                    "paragraph": "飛霧失太行。",
                    "zhushu": "次公：太行山在河北。鮑昭詩：“霧失交河城。”"
                },
                {
                    "paragraph": "相逢不相識，下馬湏眉黃。洗眼忽驚𥬇，見此玉節郎。",
                    "zhushu": "任：玉節，則使者所持之節也。○龜父：沈括云：“古之節，如今之虎符，其用則有圭瑋龍虎之别。”"
                },
                {
                    "paragraph": "吾有賢主人，共此燈獨光。",
                    "zhushu": "厚：杜詩：“今夕復何夕，共此燈燭光。”"
                },
                {
                    "paragraph": "聚散一夢中，人北馬南翔。",
                    "zhushu": "厚：歐陽送賈推官詩曰：“雲汾煙水上，人北馬南飛。”"
                },
                {
                    "paragraph": "吾生如寄耳，",
                    "zhushu": "次公：魏文帝樂府云：“人生如寄，多憂何爲。”又謝安与支遁書云：“人生如寄耳，終日戚戚。”當來悟言銷之。岀法苑珠林。"
                },
                {
                    "paragraph": "送老天一方。",
                    "zhushu": "次公：此先生言其在定州也。杜詩：“我行山川異，忽在天一方。”"
                },
                {
                    "paragraph": "幸子遇明主，陳經入西廂。",
                    "zhushu": "次公：言王敏仲之在經筵也。"
                },
                {
                    "paragraph": "歸期不可緩，𠋣相宜在傍。",
                    "zhushu": "縯：左傳：楚子與右尹子革語，左史𠋣相趨而過。上曰：“良史也，是能讀三墳、五典、八索、九丘。”",
                    "type": 2
                },
                {
                    "paragraph": "送曽仲錫通判如京師",
                    "zhushu": "",
                    "type": 2
                },
                {
                    "paragraph": "邊城歳暮多風雪，強壓香醪與君别。玉帳夜談霜月苦，",
                    "zhushu": "次公：玉帳，將軍帳也。古有玉帳經。杜送嚴公詩：“公留玉帳術。”李白司馬將軍歌云：“退居玉帳臨河魁。”"
                },
                {
                    "paragraph": "鐵騎曉岀冰河裂。斷蓬飛葉卷黄沙，秖有千林䰒鬆花。",
                    "zhushu": "厚：曽子固云：斉地寒甚，夜氣如霧，疑於木上。旦起視之如雪。日出飄滿庭階，尤爲可爱。齊人謂之霜松。䰒鬆花，疑即此者也。"
                },
                {
                    "paragraph": "應爲王孫朝上國，珠幢玉節與排衙。左援公孝右孟愽，我居其間嘯且諾。",
                    "zhushu": "縯：後漢汝南太守宗資，以郡事委功曹范滂，南陽太守成瑨亦委功曹岑晊。郡爲語曰：汝南太守范孟博，南陽宗資主畫諾。南陽太守岑公孝，弘農成瑨但坐嘨。"
                },
                {
                    "paragraph": "僕夫爲我催歸來，要與北海春水爭先回。",
                    "zhushu": "",
                    "type": 2
                },
                {
                    "paragraph": "次韻和錢穆父送别并求頓遞酒",
                    "zhushu": "",
                    "type": 2
                },
                {
                    "paragraph": "聮鑣接武兩長身，",
                    "zhushu": "厚：禮記：堂上接武，堂下布武。○次公：退之作孔戣墓銘，有“白而長身”之語。"
                },
                {
                    "paragraph": "鵷鷺行中語𥬇親。九子羡君門户壯，",
                    "zhushu": "厚：先生嘗云：錢四莫亂與他名字。然穆父是時已有九子，遂以九子母丈夫目之。"
                },
                {
                    "paragraph": "八州怜我往來頻。",
                    "zhushu": "次公：先生自杭倅徙知宻州，又徙徐，又徙湖。及哲宗即位，知登州。元祐四年知杭，六年知頴，七年徙楊。至此又知定州。前後凡八州也。"
                },
                {
                    "paragraph": "佇聞東府開賔閣，",
                    "zhushu": "縯：公孫弘自徒歩數年至宰相封侯。於是起賔館，開東閣，以延賢人。"
                },
                {
                    "paragraph": "便乞西湖洗塞塵。",
                    "zhushu": "厚：先生云：本欲乞鑑湖，就“東府”對耳。唐書：賀知章嘗乞周宫湖以爲放生池，賜鑑湖一曲。"
                },
                {
                    "paragraph": "更向青齊覔消息，要知從事是何人。",
                    "zhushu": "援：晉桓温有主簿善别酒，以好者爲青州從事。謂到齊地。",
                    "type": 2
                },
                {
                    "paragraph": "次韻李端叔送保倅翟安常赴闕兼寄子由",
                    "zhushu": "",
                    "type": 2
                },
                {
                    "paragraph": "中山保塞兩窮邊，卧治雍容已百年。",
                    "zhushu": "次公：中山，定州也。保塞，保州也。卧治，借用汲黯爲淮陽太守，上謂曰：“淮陽吏民不相得，吾徒得君重，卧而治之者也。”"
                },
                {
                    "paragraph": "顧我迂愚分竹使，",
                    "zhushu": "縯：漢制：竹使符，以竹刻符，中破爲二，右留京師，左與太守。其受代則合符也。"
                },
                {
                    "paragraph": "與君談𥬇用蒲鞭。",
                    "zhushu": "厚：後漢：劉寛典歷三郡，吏民有過，但用蒲鞭罰之，示辱而已。"
                },
                {
                    "paragraph": "松荒三徑思元亮，",
                    "zhushu": "援：陶淵明歸去來云：三徑乾荒，松菊猶存。"
                },
                {
                    "paragraph": "草合平池憶惠連。",
                    "zhushu": "縯：南史：謝靈運每有篇章，對族弟惠連，輙得佳句。嘗於永嘉西堂思詩，竟日不就，忽夢見惠連，即得“池塘生春草”之句，大以爲工。"
                },
                {
                    "paragraph": "白髪歸心慿說與，古來誰似兩䟽賢。",
                    "zhushu": "厚：前漢：䟽廣爲太傳，兄子受爲少傳。一旦致仕而歸，人皆歎息曰：“賢哉，二大夫也。”",
                    "type": 2
                },
                {
                    "paragraph": "次韻王雄州送侍其涇州",
                    "zhushu": "",
                    "type": 2
                },
                {
                    "paragraph": "威聲又數中興年，",
                    "zhushu": "縯：杜甫喜逹行在所詩：今朝漢社稷，新數中興年。"
                },
                {
                    "paragraph": "二虜行當一矢聮。",
                    "zhushu": "次公：周易：射雉一矢亡。又，杜甫云：一箭正墜双飛翼。又曹子建云云。左挽因右發，一縱两禽連。"
                },
                {
                    "paragraph": "聞道名城得眞將，",
                    "zhushu": "厚：皮日休七爱詩序：定大亂者，必有眞將，以李太尉爲眞將。"
                },
                {
                    "paragraph": "故應驚羽落空弦。",
                    "zhushu": "詳見卷内送范中濟經略侍郎詩住。"
                },
                {
                    "paragraph": "追鋒歸去雄三衛，",
                    "zhushu": "厚：傳子曰：追鋒車，遽則乘之。昔魏帝召司馬仲逹乗追鋒車，四百餘里，一𪧐而至。　次公：三衛在唐制，有司戈、司階、執干、執㦸，謂之四色官。而在前宋朝神宗時，官制有左右金吾衛，有左右衛，有諸衛，是三也。於左右金吾衛，則有上將軍；於左右衛，亦有上將軍；於諸衛，則有大將軍、上将軍、右將軍。此之謂衛官也。"
                },
                {
                    "paragraph": "授龯重來定十連。",
                    "zhushu": "次公：禮記：“十國爲連，連有帥。”"
                },
                {
                    "paragraph": "别酒回頭便陳迹，",
                    "zhushu": "縯：王羲之蘭亭詩序云：“俯仰之間，已爲陳迹。”"
                },
                {
                    "paragraph": "號呶端合發𥘉筵。",
                    "zhushu": "詩賔之𥘉筵萹有曰：“載號載呶。”",
                    "type": 2
                },
                {
                    "paragraph": "追餞正輔表兄至博羅賦詩爲别",
                    "zhushu": "",
                    "type": 2
                },
                {
                    "paragraph": "孤臣南遊墯黄菅，",
                    "zhushu": "次公：孤臣，先生自謂也。字岀孟子“孤臣孽子”。而退之云：“孤臣皆放逐。”"
                },
                {
                    "paragraph": "君亦何事來収蠻。艤舟蜑户龍岡窟，",
                    "zhushu": "次公：惠州有蜑戸，而龍岡則惠州江之処所也。"
                },
                {
                    "paragraph": "置酒椰葉桄榔間。髙談已𥬇衰語陋，傑句尤覺清詩孱。愽羅小縣僧舎古，我不忍去君忘還。君應回望秦與楚，夢渉漢水愁秦𨵿。我亦坐念髙安客，",
                    "zhushu": "次公：髙安客，指言筠州也。筠州治髙安縣。時子由分司南京，筠州居住也。"
                },
                {
                    "paragraph": "神游黄孽參洞山。",
                    "zhushu": "厚：李白大鵬賦序：司馬子微謂予有仙風道骨，可與神遊八極之表。又傳燈録：洪州黄孽希遷禪師，筠州洞山良玠禪師。髙安昔日屬洪州，故云尔也。"
                },
                {
                    "paragraph": "何時曠蕩洗瑕謫，",
                    "zhushu": "次公：曠蕩，言赦恩也。史有云：曠蕩之澤。又老子：善行無瑕謫也。"
                },
                {
                    "paragraph": "與君歸駕相追攀。棃花寒食隔江路，",
                    "zhushu": "厚：雲齊廣録：侯穆有詩名。因寒食郊行，見数少年共飲於棃花之下。穆長揖就坐，衆皆哂之。或曰：“能詩者飲。”乃以棃花爲題。穆遂吟云：共飲棃花下，棃花挿滿頭。年年寒食夜，吟遶不勝愁。"
                },
                {
                    "paragraph": "兩山遥對𩀱煙鬟。歸耕不用一錢物，惟要兩脚飛孱顔。玉牀丹鏃記分我，",
                    "zhushu": "厚：本草圖經：丹砂，辰州者最勝，生深山石崖間。土人採之，穴地数十文，始見苗，乃白石耳，謂之朱砂牀。砂生石上，若箭鏃，紫黯鐡而光明瑩徹者，眞辰砂也。"
                },
                {
                    "paragraph": "助我金鼎光斕斑。",
                    "zhushu": "韓大丹祕契圖金鼎篇云：金鼎者，上應天，下應地，中應人民。",
                    "type": 2
                },
                {
                    "paragraph": "再用前韻",
                    "zhushu": "",
                    "type": 2
                },
                {
                    "paragraph": "樂天𩀱鬚如霜菅，始知謝遣素與蠻。",
                    "zhushu": "縯：樂天有二妾，樊素善歌，小蛮善舞。嘗有詩曰：“櫻桃樊素口，楊柳小蛮腰。”其後二妾竟去也。"
                },
                {
                    "paragraph": "我兄緑髮蔚如故，已了夢幻齊人間。",
                    "zhushu": "厚：金剛經：一切有爲法，如夢幻泡影。"
                },
                {
                    "paragraph": "蛾眉勸酒聊爾耳，",
                    "zhushu": "援：晋書：阮咸嘗曰：“未能免俗，聊復尔耳。”"
                },
                {
                    "paragraph": "處仲大忍茂弘孱。",
                    "zhushu": "縯：晋書：王敦字處仲，王導，字茂弘。敦與導嘗造王愷，愷使羙人行酒，以客飲不盡，輒殺之。酒至導、敦所，敦故不肯持，羙人悲懼失邑，而敦傲然不視。導素不能飲，恐行酒者得罪，遂勉強盡觴。導還，嘆曰：“處神若當丗，心懷剛忍，非令終也。”"
                },
                {
                    "paragraph": "三杯徑醉便歸卧，海上知復幾往還。連姢六么趂蹋鞠，",
                    "zhushu": "次公：“蹋鞠”字岀衛青傳，今之蹴鞠也。於“六么”言之，則舞有蹴鞠六么也。○邦衡：琵琶録：唐崑崙弹新翻羽調緑𦝫。注云：緑𦝫，即録要是也。本自樂工進曲，上令録岀要者，乃以爲名，誤言緑𦝫也。"
                },
                {
                    "paragraph": "香眇三疊縈陽關。",
                    "zhushu": "厚：先生詩話云：丗傳“湯関三疊”，然今丗歌者，每句再疊而已。若只通一首言之，又是四疊，皆非足。或每句三唱，以應四疊之說，則叢然無復節奏。予在宻州，有文勛長官者，以事至宻，自云得古本陽関，其声宛轉凄断，不𩔖向之所聞。每再唱而第一句不疊，乃知舊本三疊蓋如此。"
                },
                {
                    "paragraph": "酒醒夢斷何所有，落花流水空青山。忽驚鐃鼔發半夜，明月不許幽人攀。",
                    "zhushu": "厚：李白詩：“人攀明月不可得，月行却與人相隨。”"
                },
                {
                    "paragraph": "贈行無物惟一語，莫遣瘴霧侵雲鬟。羅浮道人一傾蓋，欲繫白日留君顔。",
                    "zhushu": "厚：李白惜餘春賦：“恨不得掛長繩於青天，繫此西飛之白日。”○次公：白樂天詩又云：“恨無長繩繫白日。”"
                },
                {
                    "paragraph": "應知我是香案吏，他年許綴蓬萊班。",
                    "zhushu": "次公：兀稹詩：“我是玉皇香案吏，謫居猶得任蓬萊。”",
                    "type": 2
                },
                {
                    "paragraph": "送鮮于都曹歸蜀灌口舊居",
                    "zhushu": "彦章：成都今古記云：“秦昭王以李冰代弱守，鑿離堆，辟沫水之害，穿二江成都中，於是沃千里，號爲陸海。民思其惠，立廟在灌口山。”",
                    "type": 2
                },
                {
                    "paragraph": "籋盡霜鬚照碧銅，",
                    "zhushu": "次公：籋讀如鑷。碧銅，鏡也。"
                },
                {
                    "paragraph": "依然春雪在長松。",
                    "zhushu": "次公：言白髪也。白鬚雖去，而白髪猶在，故言依然也。"
                },
                {
                    "paragraph": "朝行犀浦催收芋，",
                    "zhushu": "次公：犀浦在郫縣。○子翬：青城山記云：“李冰琢五石犀以厭水，一在青城，二在犀浦，一在成都市橋，一在江中。號犀浦爲沉犀浦。”"
                },
                {
                    "paragraph": "夜渡繩橋看伏龍。",
                    "zhushu": "次公：繩橋在灌口。引繩架之，故云繩橋。昔李太守之子禁龍於此，今山上有伏龍觀焉。○養源：白樂天蛮子朝云：“泛皮船𠔃渡繩橋。”"
                },
                {
                    "paragraph": "莫歎倦游無駟馬，",
                    "zhushu": "縯：司馬相如傳或云：卓王孫長卿，故倦遊。又，華陽國志載相如題昇仙橋云：“不乗赤車駟馬，不復過汝下。”"
                },
                {
                    "paragraph": "要將老健敵千鍾。子雲三丗惟身在，",
                    "zhushu": "援：楊子雲歷成、哀、平三丗不徙官。"
                },
                {
                    "paragraph": "爲向西南說病容。",
                    "zhushu": "",
                    "type": 2
                },
                {
                    "paragraph": "送邵道士彦肅還都嶠",
                    "zhushu": "十朋：洞天福地記三十六小洞天記：第二十都嶠山洞，周回一百八十里，名“寳玄之天”，在容州。",
                    "type": 2
                },
                {
                    "paragraph": "乞得紛紛擾擾身，結茆都嶠與仙鄰。少而寡欲顔常好，老不求名語益眞。許邁有妻還學道，",
                    "zhushu": "縯：晋許迈，字逺遊。𥘉學道時，其妻尚在。父母旣終，乃遣妻孫氏還家，遂𢹂其同志徧遊名山焉。"
                },
                {
                    "paragraph": "陶潜無酒亦從人。",
                    "zhushu": "援：陶潜傳：羊松齡、龐遵等或有酒要之，或要之共至酒座，雖不識主人，亦欣然無忤，酣醉便返。"
                },
                {
                    "paragraph": "相隨十日還歸去，萬刼清遊結此因。",
                    "zhushu": "",
                    "type": 2
                },
                {
                    "paragraph": "送柳子玉赴靈山",
                    "zhushu": "",
                    "type": 2
                },
                {
                    "paragraph": "丗事方艱便猛回，此心未老已先灰。何時夢入眞君殿，也學傳呼觀主來。",
                    "zhushu": "",
                    "type": 2
                },
                {
                    "paragraph": "留别",
                    "zhushu": "",
                    "type": 2
                },
                {
                    "paragraph": "詩十四首",
                    "zhushu": "",
                    "type": 2
                },
                {
                    "paragraph": "和童傳留别",
                    "zhushu": "堯卿：童傳，字至和，洛陽人，有詩名於時。嘗在鳯翔與東坡相従。韓魏公鎮長安，傳有詩云：“古來風義遺才少，送丗公卿薦士稀。”韓㪯而已卒矣。",
                    "type": 2
                },
                {
                    "paragraph": "麤繒大布褁生涯，腹有詩書氣自華。",
                    "zhushu": "次公：退之詩：“人之能爲人，由腹有詩書。”"
                },
                {
                    "paragraph": "厭伴老儒烹瓠葉，",
                    "zhushu": "縯：後漢劉昆教授弟子，常五百餘人。每春秋享射，常備列典儀，以素木瓠葉爲爼豆。○次公：小雅瓠葉詩曰：幡幡瓠葉，采之烹之。鄭氏注云：酒旣成，先與父兄室人烹瓠葉而飲。"
                },
                {
                    "paragraph": "強隨舉子踏槐花。",
                    "zhushu": "援：南部新書載：長安㪯子，六月後落第者不出京，謂之過夏。偕浄坊廟院作文章，曰夏課。時語曰：“槐花黄，舉子忙。”"
                },
                {
                    "paragraph": "囊空不辦尋春馬，",
                    "zhushu": "厚：孟郊詩：春風得意馬蹄疾，一日看盡長安花。"
                },
                {
                    "paragraph": "眼亂行看擇壻車。",
                    "zhushu": "援：售進士，開宴常寄曲江亭。其日，公卿家傾城縱觀，鈿車珠鞅，櫛北而至，中東榻之選十八九。"
                },
                {
                    "paragraph": "得意猶堪誇丗俗，詔黃新濕字如鴉。",
                    "zhushu": "縯：盧仝示添丁詩：閉來案上翻墨汁，塗抹詩書如老鴉。",
                    "type": 2
                },
                {
                    "paragraph": "和沈立之留别二首",
                    "zhushu": "",
                    "type": 2
                },
                {
                    "paragraph": "而今父老千行淚，一似當時𥘉去時。不用鐫碑頌遺愛，丈人清德畏人知。",
                    "zhushu": "縯：晋胡質有清德，武帝問其子威日：“卿清何如父清？”對曰：“臣父清畏人知，臣清畏人不知。”",
                    "type": 2
                },
                {
                    "paragraph": "卧聞鐃鼔送歸艎，夢裏怱怱共一觴。試問别來愁幾許，春江萬斛若爲量。",
                    "zhushu": "去時予在試院。○次公：李後主詩：“問君都有幾多愁，恰似一江春水向東流。”庾信愁賦：且將一寸心，能容万斛愁。而介父詩“子山清愁一萬斛”，用對“翰林白髪三千丈”。",
                    "type": 2
                },
                {
                    "paragraph": "次韻代留别",
                    "zhushu": "",
                    "type": 2
                },
                {
                    "paragraph": "絳蠟燒殘玉斚飛，離歌唱徹萬行啼。他年一舸鴟夷去，",
                    "zhushu": "縯：范蠡旣佐越㓕呉，復得西施，與之共去，乗舟浮海，変姓名，自謂鴟夷子皮。杜牧詩：西子下姑蘇，一舸逐鴟夷。"
                },
                {
                    "paragraph": "應記儂家舊姓西。",
                    "zhushu": "次公：按寰宇記載：西施，施其姓也。所居在施，故有東施家、西施家。黄魯直詩云：“丗有捧心學，取笑如東施。”今云“舊姓西”，豈偶不契勘耶？然不害其詩句之妙。",
                    "type": 2
                },
                {
                    "paragraph": "留别金山寳覺圎通二長老",
                    "zhushu": "",
                    "type": 2
                },
                {
                    "paragraph": "沐罷巾冠怏晚凉，睡餘齒頰帶茶香。艤舟北岸何時渡，",
                    "zhushu": "厚：項羽欲渡烏江，亭長艤舟以待。"
                },
                {
                    "paragraph": "晞髪東軒未肯忙。",
                    "zhushu": "厚：楚詞：與女沐𠔃咸池，晞汝髪𠔃陽之阿。○師：後漢張平子思玄賦：且余休於淸源𠔃，晞余髪於朝陽。注：旣沐髪於淸源，而乾髪於山東矣。朝陽，山東也。"
                },
                {
                    "paragraph": "康濟此身殊有道，醫治外物本無方。風流二老長還往，",
                    "zhushu": "縯：杜詩寄賛上人“興子成二老，來往亦風流。”"
                },
                {
                    "paragraph": "顧我歸期尚渺茫。",
                    "zhushu": "子仁：韓詩：㱕來辛苦欲誰爲，坐令再往之計墯渺茫。",
                    "type": 2
                },
                {
                    "paragraph": "子由自南都來陳三日而别",
                    "zhushu": "",
                    "type": 2
                },
                {
                    "paragraph": "天子自逐客，",
                    "zhushu": "縯：史記李斯傳：秦宗室大臣請一切逐客，斯乃上書云云。"
                },
                {
                    "paragraph": "尚能哀楚囚。",
                    "zhushu": "屢見上注。"
                },
                {
                    "paragraph": "奔馳二百里，徑來寛我憂。",
                    "zhushu": "次公：杜詩：“斗水何直百憂寛。”"
                },
                {
                    "paragraph": "相逢知有得，道眼清不流。别來未一年，落盡驕氣浮。",
                    "zhushu": "子仁：史記：老子謂孔子曰：“夫子之驕氣與多欲，熊色與淫志。”"
                },
                {
                    "paragraph": "嗟我晚聞道，欵啓如孫休。",
                    "zhushu": "厚：孫休，人名。莊子：予扁慶子曰：“今休，欵啓寡聞之民也。”"
                },
                {
                    "paragraph": "至言雖乆服，放心不自収。",
                    "zhushu": "次公：莊子：“至言，玄言。”孟子：“求其放心。”"
                },
                {
                    "paragraph": "悟彼善知識，妙藥應所投。",
                    "zhushu": "師：維摩經言：丗尊現身爲大醫王，善療衆病，應病與薬。"
                },
                {
                    "paragraph": "納之憂患場，磨以百日愁。",
                    "zhushu": "次公：“善知識”出佛書。而此句以下，意言對獄百日，乃爲妙藥也。"
                },
                {
                    "paragraph": "𡨋頑雖難化，䥴發亦已周。平時種種心，次第去莫留。但餘無所還，",
                    "zhushu": "縯：楞嚴經：“佛告阿難：我今示汝無所還地，其餘八種，皆有所還。見精明性，當欲誰還？諸可還者，自然非汝；無所還者，非汝而誰？則知汝心，本妙明浄。”"
                },
                {
                    "paragraph": "永與夫子遊。此别何足道，大江東西州。畏蛇不下榻，",
                    "zhushu": "厚：退之八月十五夜贈張功曹詩：“下牀畏蛇食畏藥，海氣濕蟄熏腥臊。”"
                },
                {
                    "paragraph": "睡足吾無求。",
                    "zhushu": "援：杜牧齊安郡詩：“平生睡足處，雲夢澤南州。”○堯祖曰：“今齊安郡治有睡足斎。”"
                },
                {
                    "paragraph": "便爲齊安民，何必歸故丘。",
                    "zhushu": "",
                    "type": 2
                },
                {
                    "paragraph": "過新息留示郷人任師中",
                    "zhushu": "任：時知瀘州，亦坐事對嶽。",
                    "type": 2
                },
                {
                    "paragraph": "昔年嘗羡任夫子，卜居新息臨淮水。",
                    "zhushu": "厚：新息，蔡州縣也。"
                },
                {
                    "paragraph": "怪君便爾忘故郷，稻熟魚肥信清美。竹陂鴈起天爲黒，",
                    "zhushu": "小竹陂在縣北。"
                },
                {
                    "paragraph": "桐栢煙横山半紫。",
                    "zhushu": "桐栢廟在縣南。"
                },
                {
                    "paragraph": "知君坐受兒女困，",
                    "zhushu": "厚：後漢：王式讓諸生曰：“我本不欲來，諸生强勸我，竟爲竪子所辱。”遂謝病免帰。"
                },
                {
                    "paragraph": "悔不先歸弄清泚。塵埃我亦失収身，行此蹭蹬尤可鄙。寄食方將依白足，",
                    "zhushu": "次公：白足，言僧也。刘禹錫云：白足，赤髭之侶。"
                },
                {
                    "paragraph": "附書未免煩黄耳。",
                    "zhushu": "見捕蝗懷子由詩注。"
                },
                {
                    "paragraph": "往雖不及來有年，詔書儻許歸田里。",
                    "zhushu": "任：刘禹錫詩：皇恩若許㱕田去，晚歳當爲鄰舎𦐈。"
                },
                {
                    "paragraph": "却下𨵿山入蔡州，",
                    "zhushu": "次公：関山，則自蔡州所經由來黄州路。先生後有梅花小詩云：半隨飛雪渡関山。"
                },
                {
                    "paragraph": "爲買烏犍三百尾。",
                    "zhushu": "黄州出水牛。",
                    "type": 2
                },
                {
                    "paragraph": "别子由三首兼别遲",
                    "zhushu": "",
                    "type": 2
                },
                {
                    "paragraph": "知君念我欲别難，我今此别非他日。風裏楊花雖未定，雨中荷葉終不濕。三年磨我費百書，一見何止得𩀱璧。",
                    "zhushu": "縯：史記：虞卿說趙孝成王，一見賜黄金百鎰，白璧一双。"
                },
                {
                    "paragraph": "願君亦莫歎留滯，",
                    "zhushu": "厚：西漢司馬遷傳：是歳天子始建漢家之封，而太史留滯周南，不得與從事。"
                },
                {
                    "paragraph": "六十小刼風雨疾。",
                    "zhushu": "次公：蓮華經有言六十小刼，又有言八十小刼。",
                    "type": 2
                },
                {
                    "paragraph": "先君昔愛洛陽居，",
                    "zhushu": "子仁：按子由卜居賦序云：昔余先君以布衣宦斈四方，嘗過洛陽，愛其山川，慨然有卜居意，而貧不能遂。"
                },
                {
                    "paragraph": "我今亦過嵩山麓。水南卜宅吾豈敢，",
                    "zhushu": "縯：温造隠居洛水之南，烏重㣧辟河陽幕。韓愈詩曰：水南山人又繼往，車馬僕從塞閭里。"
                },
                {
                    "paragraph": "試向伊川買脩竹。又聞緱氏好泉眼，",
                    "zhushu": "次公：杜有太平寺泉服詩：緱山泉，河南志：緱氏山有佛光寺，有甘泉。"
                },
                {
                    "paragraph": "傍市穿井㵼冰玉。遥想𦭘軒照水開，兩翁相對清如鵠。",
                    "zhushu": "",
                    "type": 2
                },
                {
                    "paragraph": "兩翁歸隱非難事，惟要傳家好兒子。",
                    "zhushu": "次公：杜詩有“只應與兒子”。又，“逺遊長兒子”。"
                },
                {
                    "paragraph": "憶昔汝翁如汝長，筆頭一落三千字。丗人聞此皆大𥬇，愼勿生兒兩翁似。不知樗櫟薦明堂，",
                    "zhushu": "縯：莊子：吾有大樹，人謂之樗。大枝拳曲，而不中規矩。匠石之曲垣，見櫟社樹日：“此木以不材終其天年。”○次公：樗櫟而薦明堂，以言不材者進用。"
                },
                {
                    "paragraph": "何似鹽車壓千里。",
                    "zhushu": "見次韻孔文仲推官見贈詩注。○次公：荀子：騏𩦸一日千里，今何以言遲？盖謂以千里之騰踏，而困壓於塩車也。",
                    "type": 2
                },
                {
                    "paragraph": "𥘉别子由至奉新作",
                    "zhushu": "",
                    "type": 2
                },
                {
                    "paragraph": "𩀱鵲先我來，",
                    "zhushu": "次公：西京雜記：陸賈云：“乾鵲噪而行人至。”"
                },
                {
                    "paragraph": "飛上東軒背。",
                    "zhushu": "次公：東軒，盖子由在筠州官居所建。"
                },
                {
                    "paragraph": "書隨好夢到，人與佳節㑹。",
                    "zhushu": "次公：佳莭，指言端午相㑹也。"
                },
                {
                    "paragraph": "一懽難把玩，",
                    "zhushu": "師：柳子厚書：悠悠人丗，越不過爲三十年客耳。前過三十七年，與瞬息無異。後所得者，其不足把玩，亦已審矣。"
                },
                {
                    "paragraph": "回首了無在。却渡來時溪，斷橋號淺瀬。茫茫暑天闊，藹藹孤城背。青山眊矂中，",
                    "zhushu": "援：唐進士失意，相與聚飲，謂之打眊矂。"
                },
                {
                    "paragraph": "落日凄凉外。盛衰豈吾意，離合非所礙。何以解我憂，粗了一事大。",
                    "zhushu": "次公：禪家之語，謂了死生也。",
                    "type": 2
                },
                {
                    "paragraph": "東府雨中别子由",
                    "zhushu": "",
                    "type": 2
                },
                {
                    "paragraph": "庭下梧桐樹，",
                    "zhushu": "次公：杜詩：“西掖梧桐樹，空留一院隂。”"
                },
                {
                    "paragraph": "三年三見汝。前年適汝隂，見汝鳴秋雨。去年秋雨時，我自廣陵歸。今年中山去，",
                    "zhushu": "次公：汝隂言頴州，廣陵言楊州，而今中山則言定州也。○饒：按年譜：先生以元祐六年知頴州，七年知揚州，八年守定州。"
                },
                {
                    "paragraph": "白首歸無期。客去莫歎息，主人亦是客。對牀定悠悠，夜雨空蕭瑟。",
                    "zhushu": "次公：韋蘇州與元常全眞二生詩：“那知風雨後，復此對牀眠。”先生與子由往嘗讀韋詩至此句，惻然感之，遂相約早退，爲閑居之楽。自後詩中屢及之。"
                },
                {
                    "paragraph": "起折梧桐枝，贈汝千里行。重來知健否，莫忘此時情。",
                    "zhushu": "",
                    "type": 2
                },
                {
                    "paragraph": "留别廉守",
                    "zhushu": "",
                    "type": 2
                },
                {
                    "paragraph": "編雚以苴豬，",
                    "zhushu": "次公：編雚，綴茅也。左傳：“或取一編雚焉。”苴，塞也。傳云：“不以直履也。”"
                },
                {
                    "paragraph": "墐塗以塗之。",
                    "zhushu": "子仁：礼記内則篇：“炮取豚若將，刲之刳之，實棗於其腹中，編雚以苴之，塗之以謹塗炮之。”注云：“謹當爲墐，声之誤也。”"
                },
                {
                    "paragraph": "小餅如嚼月，",
                    "zhushu": "次公：言行録：丁晋公與楊大年抛令。大年云：“有酒如線，遇針則見。”晋公云：“有餅如月，遇蝕則缺。”"
                },
                {
                    "paragraph": "中有酥與飴。懸知合浦人，常誦東坡詩。好在眞一酒，爲我醉宗資。",
                    "zhushu": "縯：後漢：宗資爲汝南太守，而委郡事於范滂。郡人謡曰：“汝南太守范孟愽，南陽宗資主畫諾。”",
                    "type": 2
                },
                {
                    "paragraph": "王子立去歳送子由北歸，往返百舎，今又相逢贛上，戯用舊韻作詩留别",
                    "zhushu": "",
                    "type": 2
                },
                {
                    "paragraph": "米盡無人典破裘，送行萬里一鄒游。",
                    "zhushu": "次公：顔魯公與蔡明遠帖云：“聞鄒游與明遠同來，欲至采石，計其不乆，亦合及吾於淮泗之間。脫若未到，見之冝傳此意。”"
                },
                {
                    "paragraph": "解舟又欲携君去，",
                    "zhushu": "厚：晋書：賀循赴命入洛，經呉閶門，於舟中弹琴。張翰𥘉不相識，乃就言，便相欽恱。問循，知其入洛。翰曰：“吾亦有事。”比京，便同載而去，而不告家人。"
                },
                {
                    "paragraph": "歸舎聊湏與婦謀。",
                    "zhushu": "縯：楚王欲相優孟，孟曰：“請歸與婦計之。”"
                },
                {
                    "paragraph": "聞道年來丹伏火，不愁老去雪蒙頭。剰買山田添鶴口，",
                    "zhushu": "次公：以王子直住鶴田山故也。往時先生此詩先傳於丗，自注云尔。○子仁：魏野閉居即事詩：“成家書滿室，添口鶴生孫。”"
                },
                {
                    "paragraph": "廟堂新拜冨民侯。",
                    "zhushu": "援：漢武帝末年，拜田千秋爲丞相，封冨民侯。",
                    "type": 2
                },
                {
                    "paragraph": "慶賀",
                    "zhushu": "",
                    "type": 2
                },
                {
                    "paragraph": "詩十五首",
                    "zhushu": "",
                    "type": 2
                },
                {
                    "paragraph": "朱壽昌郎中少不知母所在，刺血寫經，求之五十年，去歳得之蜀中，以詩賀之",
                    "zhushu": "",
                    "type": 2
                },
                {
                    "paragraph": "嗟君七歳知念母，怜君壯大心愈苦。羡君臨老得相逢，喜極無言淚如雨。不羡白衣作三公，",
                    "zhushu": "次公：史記儒林傳序：公孫弘以春秋，白衣爲天子三公。又，荀爽白衣作三公。"
                },
                {
                    "paragraph": "不愛白日昇青天。",
                    "zhushu": "次公：史記始皇本紀注引茅盈内紀：“盈曽祖父蒙，於華山之中，承雲駕龍，白日昇天。”而神仙傳亦多矣。"
                },
                {
                    "paragraph": "愛君五十着綵服，兒啼却得償當年。",
                    "zhushu": "縯：老萊子年八十，衣綵衣，爲小兒啼，以恱親。○厚：杜詩：“熟精文選理，休覔綵衣輕。”"
                },
                {
                    "paragraph": "烹龍爲炙玉爲酒，鶴髪𥘉生千萬壽。金花詔書錦作囊，白藤肩輿簾蹙繡。感君離合我傷心，此事今無古或聞。長陵朅來見大姉，",
                    "zhushu": "厚：漢武帝母王大后，微時爲金王孫婦，生女，在長陵小市。武帝立，自駕迎之，直至其門。家人驚恐，女迷匿，扶將出拜。帝下車泣曰：“大姉何藏之深也！”載至長樂宫，與俱謁太后。"
                },
                {
                    "paragraph": "仲孺豈意逢將軍。",
                    "zhushu": "援：霍仲孺以縣吏給事平陽侯家，與侍者衛少兒私通而生去病，絶不相聞。乆之，去病旣壯大，爲將軍，擊匈奴。至平陽，見仲孺，跪曰：“去病不早自知爲大人遺躰也。”"
                },
                {
                    "paragraph": "開皇苦桃空記靣，",
                    "zhushu": "縯：隋文帝外家吕氏，其家甚微。平齊後，求訪不知所在。開皇𥘉，汝南郡上言：“有男子吕永吉，自称有姑字苦桃，嫁楊氏。”勘驗，知是舅家而貴之。"
                },
                {
                    "paragraph": "建中天子終不見。",
                    "zhushu": "厚：代宗皇后沈氏生徳宗。史思明再䧟河洛，失后所在。徳宗即位，建中元年，遥尊爲皇太后，以睦王述爲奉迎太后使，分命使臣周行天下，終貞元之丗無聞焉。"
                },
                {
                    "paragraph": "西河郡守誰復譏，",
                    "zhushu": "援：呉起岀衛國門，與其母訣，齧臂而盟曰：“起不爲卿相，不復入衛。”頃之，其母死，起終不歸。後仕衛，爲西河守。"
                },
                {
                    "paragraph": "頴谷封人羞自薦。",
                    "zhushu": "次公：鄭莊公寘母姜氏于城頴，而誓之曰：“不及黄泉，无相見也。”旣而悔之。頴考叔爲頴谷封人，聞之，有献於公。鄭伯用其説，而母子如𥘉。",
                    "type": 2
                },
                {
                    "paragraph": "次韻穆父尚書侍祠郊丘瞻望天光，退而相慶，引滿醉吟",
                    "zhushu": "",
                    "type": 2
                },
                {
                    "paragraph": "千章𣏌梓䕃雲天，",
                    "zhushu": "厚：史記貨殖傳：“山居千章之材。”左傳云：“杞梓皮革，自楚往也。”雖楚有材，晋實用之。"
                },
                {
                    "paragraph": "樗散誰収老鄭䖍。",
                    "zhushu": "縯：杜甫送鄭䖍詩：“鄭公樗散𩯭成絲，酒後嘗稱老畫師。”"
                },
                {
                    "paragraph": "喜氣到君浮白裏，",
                    "zhushu": "縯：說苑：魏文侯飲羣臣酒，曰：“飲不盡者，浮以大白。”"
                },
                {
                    "paragraph": "豐年及我挂冠前。",
                    "zhushu": "援：後漢：“逄萌挂冠東都城門，歸遼東。”又，陶弘景脫朝服，挂神武門。"
                },
                {
                    "paragraph": "令嚴鍾鼔三更月，",
                    "zhushu": "厚：杜詩：“中天懸明月，令嚴夜寂寥。”○任：崔塗詩云：“胡蝶夢中家萬里，杜䳌枝上月三更。”"
                },
                {
                    "paragraph": "野宿𧴀貅萬竈煙。",
                    "zhushu": "次公：先生詩話自云：七言之偉麗者，杜子美詩：“旌旗日暖龍蛇動，宫殿風微燕雀髙。”“五更鼓角声悲壯，三峽星河影動揺。”爾後寂寥無聞焉。直至歐陽永叔“滄波萬古流不盡，白鶴𩀱飛意自閑。萬馬不嘶聽號令，諸蕃無事樂耕耘”，可以並驅争先矣。某亦云：“令嚴鍾鼔三更月，野𪧐𧴀貅萬竈煙。”又云：“露布朝馳玉𨵿塞，捷書夜到甘泉宫。”亦庻幾焉。"
                },
                {
                    "paragraph": "太息何人知帝力，",
                    "zhushu": "縯：列子：堯時有老人擊壌而歌曰：“日出而作，日入而息，鑿井而飲，耕田而食，帝何力於我哉！”"
                },
                {
                    "paragraph": "歸來金帛看頳肩。",
                    "zhushu": "次公：退之城南聯句：“刈熟擔肩頳。”",
                    "type": 2
                },
                {
                    "paragraph": "郊祀慶成",
                    "zhushu": "",
                    "type": 2
                },
                {
                    "paragraph": "帝出乗昌運，",
                    "zhushu": "次公：易：帝岀乎震。"
                },
                {
                    "paragraph": "天心予太平。文章三代繼，",
                    "zhushu": "任：漢紀賛：“文章有三代之風。”"
                },
                {
                    "paragraph": "制作七年成。",
                    "zhushu": "次公：是歳壬申元祐七年，哲宗皇帝即位之七年也。"
                },
                {
                    "paragraph": "大祀乾坤合，",
                    "zhushu": "縯：言合𥙊天地也。"
                },
                {
                    "paragraph": "剛辰日月明。",
                    "zhushu": "厚：剛辰，剛日也。禮記言：“外事用剛日，内事用柔日。”"
                },
                {
                    "paragraph": "泰壇朝掃地，",
                    "zhushu": "次公：禮記曰：“燔柴於泰壇，𥙊天也。”又曰：“掃地而𥙊，於其質也。”"
                },
                {
                    "paragraph": "魄寳夜垂精。",
                    "zhushu": "厚：晋書天文志：“鈎陳口中一星曰天皇大帝，其神曰耀魄寳。”而前漢天文志賛云：“日月周輝，星辰垂精。”"
                },
                {
                    "paragraph": "仰御圎蒼蓋，環觀海岳城。北流吞朔易，",
                    "zhushu": "縯：言黄河順流於北也。書云：“平在朔易。”乃北方之地也。"
                },
                {
                    "paragraph": "西極落攙搶。",
                    "zhushu": "次公：言西夏寜静也。攙搶，妖星名，出則兵見故也。"
                },
                {
                    "paragraph": "升燎靈光荅，",
                    "zhushu": "次公：言燔柴之煙也。"
                },
                {
                    "paragraph": "廻鸞瑞霧迎。需雲徧枯槁，解雨逹勾萌。",
                    "zhushu": "厚：周易需卦：“雲上於天，需。”又，解卦：“天地解而雷雨作，雷雨作而百糓草木皆甲拆。”又禮記月令云：“勾者必出，萌者盡逹。”"
                },
                {
                    "paragraph": "可頌非天德，因箴亦下情。",
                    "zhushu": "次公：言天德之不可形容也。詩庭燎：“因以箴之也。”"
                },
                {
                    "paragraph": "民言知可酌，",
                    "zhushu": "厚：禮記坊記：“上酌民言，則下天上施。”"
                },
                {
                    "paragraph": "帝謂本無聲。",
                    "zhushu": "次公：詩：“帝謂文王。”又云：“上天之載，無聲無𦤀。”"
                },
                {
                    "paragraph": "冨國因崇儉，蘄年在好生。",
                    "zhushu": "次公：周禮曰：“以祈年。”而漢有祈年觀。書曰：“好生之德，洽于民心。”"
                },
                {
                    "paragraph": "無心斯格物，克己自消兵。",
                    "zhushu": "厚：禮記大學云：致知在格物。論語：克己復禮爲仁。唐書：蕭悗當國，謂四方無虞，遂議大平事，乃密詔天下鎭兵，逃亡不𥙷，謂之銷兵。"
                },
                {
                    "paragraph": "化國安新政，孤臣返舊耕。",
                    "zhushu": "次公：王符論：化國之日舒以長。而孟子云“孤臣孽子”也。"
                },
                {
                    "paragraph": "還將清廟什，留與野人賡。",
                    "zhushu": "次公：清廟祀丈王之詩也。",
                    "type": 2
                },
                {
                    "paragraph": "次韻王仲至喜雪御筵",
                    "zhushu": "",
                    "type": 2
                },
                {
                    "paragraph": "三軍喜氣鑠飛花，",
                    "zhushu": "縯：唐摭言：李紳鎭楊州，請章孝標賦春雪詩云：六岀花飛處處飘，黏牎拂砌上寒條。朱門到曉難盈尺，盡是三軍喜氣銷。"
                },
                {
                    "paragraph": "睡起空驚月在沙。未集驊騮金騕䮍，",
                    "zhushu": "厚：漢武帝鑄金作馬蹄狀，謂之金䮍蹄。其後杜詩云：駿馬時看金騕裊，佳人屡出董嬌饒。"
                },
                {
                    "paragraph": "故殘鳷鵲玉横斜。",
                    "zhushu": "次公：鳷鵲，漢殿名。杜甫宣政殿退朝詩云：雪殘鳷鵲亦多時。玉横斜，雪殘之皃也。"
                },
                {
                    "paragraph": "偶還仗内身如寄，尚憶江南酒可賖。宣勸不多心自醉，",
                    "zhushu": "次公：“宣勸”字，先生三用之。和王晉卿館伴髙䴡云：宣勸不辤金盌側。又和蒋頴叔端門觀燈云：十分宣勸恐難勝。而此則其一也。又，刘寛傳：嘗於帝前被酒醉伏，帝問：“太尉醉邪？”寛仰對曰：“臣不敢醉，但任重責大，憂心如醉也。”"
                },
                {
                    "paragraph": "強扶衰白拜君嘉。",
                    "zhushu": "縯：左傳㐮四年：穆叔如晉，晉侯享之，歌鹿鳴之三。三拜曰：“鹿鳴，君所以嘉寡君也，敢不拜嘉。”",
                    "type": 2
                },
                {
                    "paragraph": "表弟程德孺生日",
                    "zhushu": "",
                    "type": 2
                },
                {
                    "paragraph": "仗下千官散紫庭，時聞小語說蘇程。長身自昔傳甥舅，壽骨遥知是弟兄。",
                    "zhushu": "予與君皆壽骨貫耳，班列中多指予二人，不問而知其爲中表也。"
                },
                {
                    "paragraph": "曽活萬人寜望報，",
                    "zhushu": "君在楚州，予在杭州，皆遇飢歳，活数萬人。"
                },
                {
                    "paragraph": "秪求五畒却歸耕。四朝遺老凋零盡，",
                    "zhushu": "次公：此詩是元祐八年，乃宋哲宗時也。言四朝，則是仁宗、英宗、神宗、哲宗爲四朝。逆數甲子，蓋三四十年事。則程德孺當是時自出仕而來，乃四朝之臣矣。"
                },
                {
                    "paragraph": "鶴髪他年幾箇迎。",
                    "zhushu": "",
                    "type": 2
                },
                {
                    "paragraph": "子由生日以檀香觀音像及新合印香銀篆盤爲夀",
                    "zhushu": "",
                    "type": 2
                },
                {
                    "paragraph": "旃檀婆律海外芬，",
                    "zhushu": "縯：婆律出波斯囯，膏香在木心中。○厚：酉陽雜爼：“一木五香：根旃檀，節沉香，花雞舌，葉藿，膠薫睦。”又云：龍脛香出婆利國，有婆律樹，髙八九丈，瘦者岀龍脛香，肥者出婆律香。○次公：按本草云：“波律香出波律囯，與龍脛同生一樹也。”"
                },
                {
                    "paragraph": "西山老臍柏所薫。",
                    "zhushu": "厚：唐本草：“麝生中臺川谷。”陶隠居云：“形似麞，常食柏乗。”故嵇康養生論云：“麝食柏而香也。”"
                },
                {
                    "paragraph": "香螺脫黶來相羣，",
                    "zhushu": "援：香螺脱黶，甲香也，能聚衆香。故涪翁詩亦云：寳螺香脱黶。"
                },
                {
                    "paragraph": "能結縹緲風中雲。一燈如螢起微焚，何時度盡繆篆紋。",
                    "zhushu": "厚：前漢藝文志：漢興，太史試斈童以六躰，謂古文、竒字、篆書、繆篆、虫書、𨽻書。注：繆篆，謂其文屈曲𦆑繞，所以摹印章也。"
                },
                {
                    "paragraph": "繚繞無窮合復分，東坡持是壽卯君。",
                    "zhushu": "次公：卯君，子由也。子由己卯生，故云。"
                },
                {
                    "paragraph": "君少與我師皇墳，",
                    "zhushu": "次公：皇墳，言三皇之書，三墳是也。"
                },
                {
                    "paragraph": "旁資老聃釋迦文。共厄中年㸃蠅蚊，",
                    "zhushu": "縯：退之詩：朝蠅不湏驅，暮蚊不湏拍。蝇蚊滿八區，可盡與相格。厚：前漢：楊震死，詔䇿曰：“震正直是與，俾匡時政，而青蠅㸃素，同兹在潘。”"
                },
                {
                    "paragraph": "晚遇斯湏何足云。",
                    "zhushu": "子仁曰：楽天曲江感秋詩：晚遇何足言，白髪映朱紱。"
                },
                {
                    "paragraph": "君方論道承華勛，",
                    "zhushu": "援：韓詩：方今向升平，元凱承華勛。"
                },
                {
                    "paragraph": "我亦旗鼔嚴中軍。",
                    "zhushu": "次公：先生盖自言作帥定州也。"
                },
                {
                    "paragraph": "國恩當報敢不勤，但願不爲丗所醺。邇來白髪不可耘，問君何時返郷枌。",
                    "zhushu": "厚：謝霊運詩：揮手告郷曲，三載期㱕旋。且爲樹枌檟，無今孤願言。又刘禹錫上武相公書：一身主祀，万里望枌榆之郷。○次公：漢髙祖少時𥙊枌榆之社，及移新豊，亦立焉。故後人用“枌榆”字爲郷曲也。"
                },
                {
                    "paragraph": "収拾散亡理放紛。此心實與香俱焄，聞思大士應已聞。",
                    "zhushu": "厚：楞嚴經言：觀丗音從聞思修入三摩地。",
                    "type": 2
                },
                {
                    "paragraph": "借前韻賀子由生第四孫斗老",
                    "zhushu": "借子由俗罷詩韻。",
                    "type": 2
                },
                {
                    "paragraph": "今日散幽憂，",
                    "zhushu": "縯：莊子：堯以天下譲許由，許由不受。又讓於子州支父，子州支父曰：“我適有幽憂之病，方治之，未睱治天下也。”"
                },
                {
                    "paragraph": "彈冠及新沐。",
                    "zhushu": "厚：楚詞：新沐者必弹冠。"
                },
                {
                    "paragraph": "况聞萬里孫，已報三日浴。朋來四男子，大壯㤗臨復。",
                    "zhushu": "次公：易復卦：朋來无咎，爲其有四男子，故使大壯㤗臨復。葢一陽生則爲復，二陽生則爲臨，三陽生則爲㤗，四陽生則爲大壯。"
                },
                {
                    "paragraph": "開書喜見靣，",
                    "zhushu": "厚：盧仝詩：開緘宛見諌　靣。"
                },
                {
                    "paragraph": "未飲春生腹。",
                    "zhushu": "厚：白樂天家醖诗：捧疑明水從空化，飲似陽和滿腹春。"
                },
                {
                    "paragraph": "無官一身輕，有子萬事足。舉家傳吉夢，",
                    "zhushu": "援：詩：吉夢維何，維熊維羆。"
                },
                {
                    "paragraph": "殊相驚凡目。爛爛開眼電，",
                    "zhushu": "縯：晋書：戎眼爛爛如岩下電。謂王戎也。"
                },
                {
                    "paragraph": "磽磽峙頭玉。",
                    "zhushu": "李賀詩云：頭玉磽磽眉製翠，杜郎生得眞男子。"
                },
                {
                    "paragraph": "但令彊筋骨，可以耕衍沃。",
                    "zhushu": "次公：衍沃，地之肥羙者。左傳有云：春井街沃。"
                },
                {
                    "paragraph": "不湏冨女章，端解耗紙竹。君歸定何日，我計乆已熟。長留五車書，",
                    "zhushu": "厚：莊子謂惠子多方，其書五車。"
                },
                {
                    "paragraph": "要使九子讀。",
                    "zhushu": "吾與子由共九男孫矣。"
                },
                {
                    "paragraph": "簞瓢有内樂，軒冕無流矚。人言适似我，",
                    "zhushu": "次公：适則子由之㓜子也。"
                },
                {
                    "paragraph": "窮逹已可卜。蚤謀二頃田，莫待八州督。",
                    "zhushu": "君前後典八州，屡見前注。",
                    "type": 2
                },
                {
                    "paragraph": "子由生日",
                    "zhushu": "",
                    "type": 2
                },
                {
                    "paragraph": "上天不難知，好惡與我一。方其未定間，",
                    "zhushu": "次公：申包胥曰：“人衆者勝天，天定亦能勝人。”"
                },
                {
                    "paragraph": "人力破隂騭。",
                    "zhushu": "縯：洪範：惟天隂騭下民。注云：騭，定也。天不言而嘿定下民也。"
                },
                {
                    "paragraph": "少忍待其定，報應眞可必。季氏生而仁，觀過見其實。",
                    "zhushu": "援：論語曰：觀過，斯知仁矣。"
                },
                {
                    "paragraph": "端知柳下惠，焉往不三黜。",
                    "zhushu": "縯：柳下惠爲士師，三黜。孔子曰：直道而事人，焉往而不三黜。"
                },
                {
                    "paragraph": "天有時而定，壽考未易畢。兒孫七男子，",
                    "zhushu": "三子四孫。"
                },
                {
                    "paragraph": "次第皆逢吉。",
                    "zhushu": "厚：洪範：身其康彊，子孫其逢吉。"
                },
                {
                    "paragraph": "遥知設羅門，",
                    "zhushu": "次公：鄭當時傳載：翟公爲廷尉，賔客塡門。及廢，門外可設雀羅。"
                },
                {
                    "paragraph": "獨掩懸磬室。",
                    "zhushu": "厚：左傳曰：室如懸磬，野無青草。"
                },
                {
                    "paragraph": "回思十年事，無愧篋中筆。",
                    "zhushu": "次公：杜詩：篋中有舊筆，情至時復援。"
                },
                {
                    "paragraph": "但願白髪兄，年年作生日。",
                    "zhushu": "",
                    "type": 2
                },
                {
                    "paragraph": "以黄子木拄杖爲子由生日之壽",
                    "zhushu": "",
                    "type": 2
                },
                {
                    "paragraph": "靈壽扶孔光，",
                    "zhushu": "縯：前漢：孔光爲大師，大后詔曰：“國之將興，尊師重傳。其令大師母朝賜靈壽杖。”"
                },
                {
                    "paragraph": "菊潭飲伯始。",
                    "zhushu": "厚：盛𢎞之荆州記：菊水出穣縣，芳菊被水，極甘香，谷中皆飲此水而壽。大尉胡廣所患風疾，休沐南歸，常飲此水，後疾遂瘳。胡廣，字伯始。"
                },
                {
                    "paragraph": "雖云閑草木，豈樂蒙此恥。",
                    "zhushu": "次公：孔光、胡廣二人，皆畏儒謟䛕之人，故云“草本蒙恥”。"
                },
                {
                    "paragraph": "一時偶収用，千載相瘢疻。海南無佳植，野果名黃子。堅瘦多節目，",
                    "zhushu": "厚：晋書：庾凱見和嶠，嘆曰：“森森如千文松，虽磥砢多節目，施之大厦，有棟梁之用。”"
                },
                {
                    "paragraph": "天材任操𠋣。嗟我始翦裁，丗用或縁此。貴從老夫手，往配先生几。相從歸故山，不愧仙人𣏌。",
                    "zhushu": "本草：狗𣏌，一名仙人杖。",
                    "type": 2
                },
                {
                    "paragraph": "元豐四年十二月二十日，謁王文甫於江南岸，坐上得陳季常書，報是月四日，陜西奏种諤領兵入界，殺西夏六萬餘人，獲馬六十匹。衆喜，抃唱樂，各飲一巨觥",
                    "zhushu": "",
                    "type": 2
                },
                {
                    "paragraph": "聞說官軍取乞誾，將軍旗鼔捷如神。故知無定河邊柳，得共中原雪絮春。",
                    "zhushu": "子仁：按王立之詩話云：東坡在黃時，有一詩云：“漢家將軍一丈佛，詔賜天池八尺龍。露布朝馳玉関塞，捷書夜對甘泉宫。似聞指揮築上郡，已覺談𥬇無西戎。放臣不見天顔喜，但驚草木皆春容。”其後作謝賜御書詩，復用其間數句。立之所記如此，今集中皆無有，疑其非全篇，故附見于此。",
                    "type": 2
                },
                {
                    "paragraph": "獲鬼章二十韻",
                    "zhushu": "子仁：按先生謝御書詩自注云：“時熈河新獲鬼章。”當在元祐之𥘉。",
                    "type": 2
                },
                {
                    "paragraph": "青雲有逋宼，白首已窮妖。竊據臨洮郡，潜通講渚橋。廟謀周召虎，邊帥漢班超。堅壘千兵破，連航一炬燒。擒姦從窟穴，奏捷上煙霄。詭異人圖像，懽娯路載謡。干誅非一事，伐叛自先朝。",
                    "zhushu": "縯：倣杜詩：“偷生惟一老，伐叛已三朝。”"
                },
                {
                    "paragraph": "取道經陵寢，前期告廟祧。西來聞幾日，靣縳見今朝。二聖臨雲陛，千官溢海潮。載因車轣轆，失主馬蕭條。",
                    "zhushu": "縯：老杜病馬行：失主錯莫無晶光。又云：毛暗蕭條連雪霜。"
                },
                {
                    "paragraph": "横拜如蹲犬，胡裝尚衣貂。理卿辭具服，譯長舌𥘉調。緩死恩殊厚，求生尾屢揺。",
                    "zhushu": "縯：太史公言：猛虎在䧟穽之中，摇尾而求食。"
                },
                {
                    "paragraph": "慈仁逢太母，寛厚戴唐尭。赤手眞擒虎，和羹未賜梟。",
                    "zhushu": "縯：漢使秉節送粟，五月五日作梟羮以賜百官。梟，惡鳥，欲絶其倫也。"
                },
                {
                    "paragraph": "藁街虚授首，東市偶全𦝫。",
                    "zhushu": "縯：三輔録言：長安城中有藳街。陳湯斬郅支单于，懸頭藁街。晁錯衣朝衣，斬東市。左傳有“得全𦝫領”。"
                },
                {
                    "paragraph": "困獸何須殺，遺雛或可招。威聲西振夏，武節北通遼。帝道有強弱，天時或長消。𦍑情防報復，軍勝忌矜驕。愼重𨵿西將，竒功勿再要。",
                    "zhushu": "",
                    "type": 2
                },
                {
                    "paragraph": "太夫人以無咎生日置酒留予。夜歸，書小詩賀上",
                    "zhushu": "",
                    "type": 2
                },
                {
                    "paragraph": "壽樽餘瀝到朋簮，要與郎君語夜深。敢請阿婆開夜閤，井中車轄任浮沉。",
                    "zhushu": "見燕飲門觀燈之什注。",
                    "type": 2
                },
                {
                    "paragraph": "樂全先生生日以鐵拄杖爲壽二首",
                    "zhushu": "",
                    "type": 2
                },
                {
                    "paragraph": "先生眞是地行仙，",
                    "zhushu": "次公：楞嚴經：言仙之品，有地行仙。"
                },
                {
                    "paragraph": "住丗因循五百年。毎向銅人話疇昔，",
                    "zhushu": "見鐵柱杖詩注。"
                },
                {
                    "paragraph": "故教鐵杖闘清堅。入懷冰雪生秋思，𠋣壁蛟龍護晝眠。",
                    "zhushu": "子仁：退之赤藤扙歌：空堂晝眠𠋣牖户，飛電著壁搜蛟螭。"
                },
                {
                    "paragraph": "遥想人天㑹方丈，",
                    "zhushu": "縯：維摩經言：三萬二千師子座，髙八萬四千由旬，入維摩方丈室中，無所妨礙。"
                },
                {
                    "paragraph": "衆中驚倒野狐禪。",
                    "zhushu": "次公：野狐禪，禪家之妖魔者。○任：傳燈録云：臨済野孤禪云云。",
                    "type": 2
                },
                {
                    "paragraph": "二年相伴影隨身，",
                    "zhushu": "縯：李白詩：㪯杯邀明月，對影成三人。月旣不解飲，影徒隨我身。"
                },
                {
                    "paragraph": "踏遍江湖草木春。擿石舊㾗猶作眼，閉門髙節欲生鱗。畏塗自衛眞無敵，",
                    "zhushu": "縯：莊子：畏隷者若畏泥塗。○次公：莊子：畏塗者，十殺一人焉，則必盛卒徒而後往。"
                },
                {
                    "paragraph": "捿徑争先却累人。",
                    "zhushu": "縯：唐書：盧藏用如隱終南山，晚徇權利。嘗謂司馬承禎曰：“此中大有佳處。”承禎曰：“以僕視之，仕塗之捷徑耳。”"
                },
                {
                    "paragraph": "逺寄知公不嫌重，筆端猶自斡千鈞。",
                    "zhushu": "子仁：先生嘗云：“𠘧人作文字，湏是筆頭下挽得數萬鈞起，方可以言文字。”故歐陽文忠公詩云：“興來筆下千鈞重。”",
                    "type": 2
                },
                {
                    "paragraph": "賀陳述古弟章生子",
                    "zhushu": "",
                    "type": 2
                },
                {
                    "paragraph": "鬱葱佳氣夜充閭，",
                    "zhushu": "縯：漢光武紀：望氣者蘇伯阿曰：“氣佳哉，𣡡𣡡葱。”又然賈充始生，父逵曰：“後當有充閭之慶。”故以爲名。充，字公閭。"
                },
                {
                    "paragraph": "始見徐卿第二雛。",
                    "zhushu": "厚：杜詩：徐卿二子生絶竒。又云：丈夫生兒有如此二雛者，名位豈肯卑微休。"
                },
                {
                    "paragraph": "甚欲去爲湯餅客，",
                    "zhushu": "縯：劉禹錫送張盥赴舉詩：“爾生始懸弧，我作坐上賔。引筯斈湯餅，祝詞天麒麟。”○援：唐明皇、王后恩寵日衰，不自安。一日訢曰：“三郎獨不記阿忠脫新紫半臂，換一斗麵，爲生日湯餅邪？”上戚然閔之。"
                },
                {
                    "paragraph": "惟愁錯寫弄麞書。",
                    "zhushu": "縯：李林甫舅子姜度妻誕子，林甫手書慶之曰：“聞有弄麞之慶。”客視之，皆掩口也。"
                },
                {
                    "paragraph": "參軍新婦賢相敵，",
                    "zhushu": "厚：晋王渾妻鍾琰生子済。他日，済趨庭而過。渾曰：“生子如此，足慰人心。”琰曰：“若使新婦得配參軍，生子不翅如此。”參軍，謂渾弟淪。"
                },
                {
                    "paragraph": "阿大中郎喜有餘。",
                    "zhushu": "援：謝道韞嘗曰：“一門叔父，則有阿大、中郎。”蓋謂謝安也。"
                },
                {
                    "paragraph": "我亦從來識英物，試教啼看定何如。",
                    "zhushu": "縯：桓温生未朞，温嶠見之曰：“此兒有竒骨，可試使啼。”及聞其聲，曰：“真英物也。”以其爲温嶠所賞，故名曰“温”。",
                    "type": 2
                },
                {
                    "paragraph": "虎兒",
                    "zhushu": "",
                    "type": 2
                },
                {
                    "paragraph": "舊聞老蚌生明珠，",
                    "zhushu": "縯曰：韋康，字元將；弟誕，字仲將。孔融與康父書曰：“前日元將來，淵才亮茂，雅度弘毅，偉丗之器也。昨日仲将又來，懿性貞實，文敏篤誠，保家之主也。不意双珠近岀老蚌也，甚珍貴之。”"
                },
                {
                    "paragraph": "未省老兎生於莵。",
                    "zhushu": "援：楚人謂虎為“於莵”。見左傳。○師：孔由卯生，子遠寅生，故小名虎兒。"
                },
                {
                    "paragraph": "老兎自謂月中物，不騎快馬騎蟾蜍。",
                    "zhushu": "用中曰：五經通義曰：“月中有兎與蟾蜍。兎，隂也；蟾蜍，陽也。而與兎並明，隂係於陽也。”○堯祖：王充論衡云：“男妻姮娥，託身於月，是爲蟾蜍。”"
                },
                {
                    "paragraph": "蟾蜍爬沙不肯行，",
                    "zhushu": "縯曰：韓愈效玉川子月蝕詩：“爬沙脚手鈍。”誰使女解縁青𡨋。"
                },
                {
                    "paragraph": "坐令青衫垂白鬚。於莵駿猛不𩔖渠，指揮黃熊駕黒貙。丹砂紫麝不用塗，",
                    "zhushu": "堯卿：丗之小兒，必塗丹砂紫麝，以辟邪氣不祥。"
                },
                {
                    "paragraph": "眼光百歩走妖狐。妖狐莫誇智有餘，不勞揺牙咀爾徒。",
                    "zhushu": "厚：魏志：曹真甞曽呉質等，真性肥，朱鑠性瘦。質召優使説肥瘦。真恚，按刀瞋目言：“排敢輕脫，吾斬尔。”遂罵坐。質按劒曰：“曹子用汝，非屠机上肉，呉質吞爾不揺喉，咀爾不摇牙，何敢恃势驕邪？”"
                }
            ]
        },
        {
            "name": "増刋校正王狀元集註分𩔖東坡先生詩卷之二十三",
            "paragraphs": [
                {
                    "paragraph": "増刋校正王狀元集註分𩔖東坡先生詩卷之二十三",
                    "zhushu": "",
                    "type": 1
                },
                {
                    "paragraph": "遊賞",
                    "zhushu": "",
                    "type": 2
                },
                {
                    "paragraph": "詩五十六首",
                    "zhushu": "",
                    "type": 2
                },
                {
                    "paragraph": "和子由踏青",
                    "zhushu": "次公：子由踏青詩序云：眉之東門十數里，有山曰蟇頤，山上有亭榭松竹。山下臨大江。每正月八日，士女相與遊嬉飲酒於其上，謂之踏青也。",
                    "type": 2
                },
                {
                    "paragraph": "春風陌上驚微塵，遊人𥘉樂歳華新。人閑正好路傍飲，麥短未怕遊車輪。城中居人厭城郭，喧闐曉出空四鄰。歌鼔驚山草木動，簞瓢散野烏鳶馴。何人聚衆稱道人，遮道賣符色怒嗔。冝蠶使汝蠒如甕，",
                    "zhushu": "堯卿：太平廣記曰：園客者，濟隂人。甞種五色香草，積十年，報其實。一日，有五色蛾止其旁，客収而畜之。至蚕時，有女夜半至，自称客妻，道蚕之狀。客與俱蚕，得一百二十頭，蠒皆如甕。每繰一頭，六十日乃尽，遂俱仙。又陸亀蒙詩云：紅蚕縁枯葉，青蠒大如甕。"
                },
                {
                    "paragraph": "冝畜使汝羊如𪊽。",
                    "zhushu": "次公：尔雅曰：麢，大羊。而杜預奏事曰：“臣前在南，聞魏興北山有野羊，大者數千百斤，試令求之，牝牡各得一枚。”豈尔雅所謂麢者乎？“麢”与“麕”皆從“鹿”，挨傍押韻。"
                },
                {
                    "paragraph": "路人未必信此語，彊爲買服禳新春。道人得錢徑沽酒，醉倒自謂吾符神。",
                    "zhushu": "十朋：按成都古今記：三月三日，太守岀北門，宴學射山。盖張百子以是日上升，即此地也。男覡女巫㑹于此，冩符篆以鬻人，云冝田蚕，辟災疫，佩者載者，信以爲然。增刊：次公：或云“道人自謂吾符神”之句，蓋有所譏者。嘉祐八年春乃仁宋末年，八月，英宗即位，韓𤦺、曾公亮同朝，無可譏者，紀实耳。",
                    "type": 2
                },
                {
                    "paragraph": "和子由蠶市",
                    "zhushu": "次公：子由詩序云：眉之二月望日，鬻蚕噐於市，因作樂縱觀，謂之“蚕市”。",
                    "type": 2
                },
                {
                    "paragraph": "蜀人衣食常苦艱，蜀人遊樂不知還。千人耕種萬人食，",
                    "zhushu": "縯曰：傳曰：“千人耕之，萬人食之，雖欲不飢民，不可得也。”○師：後漢王符潜夫論浮侈篇云：一夫耕之，百人食之；一婦桑之，百人衣之。以一奉百，孰能供之？"
                },
                {
                    "paragraph": "一年辛苦一春閑。",
                    "zhushu": "次公：孔子謂子貢云：“百日之蜡，一日之澤，非尔所知。”注云：蜡之𥙊，勞農以休息之。言民勤稼穡，有百日之勞，今一日飲酒燕樂，君之恩澤也。"
                },
                {
                    "paragraph": "閑時尚以蠶爲市，共忘辛苦逐欣歡。去年霜降斫秋荻，今年箔積如連山。破瓢爲輪土爲釡，爭買不翅金與紈。",
                    "zhushu": "次公：荻箔乃薦蚕之貝，瓢輪、土釡乃繰絲之物。爭買三者，以急於用，所以甚於金紈也。"
                },
                {
                    "paragraph": "憶昔與子皆童丱，",
                    "zhushu": "次公：丱，音慣，束髪之皃。詩云：緫角丱𠔃。"
                },
                {
                    "paragraph": "年年廢書走市觀。",
                    "zhushu": "次公：太史公言：讀楽毅之报燕王書，未甞不廢書泣。"
                },
                {
                    "paragraph": "市人争誇闘智巧，野人喑啞遭欺謾。",
                    "zhushu": "次公：退之詩：“厥罪在欺謾。”"
                },
                {
                    "paragraph": "詩來使我感舊事，不悲去國悲流年。",
                    "zhushu": "次公：杜詩：“去囯悲王粲。”",
                    "type": 2
                },
                {
                    "paragraph": "自金山放船至焦山",
                    "zhushu": "敬夫：杭州啚經云：“焦山普済院，在金山之東。”",
                    "type": 2
                },
                {
                    "paragraph": "金山樓觀何耽耽，",
                    "zhushu": "次公：耽耽，屋深貌。文選有“大厦耽耽”。"
                },
                {
                    "paragraph": "撞鐘擊鼓聞淮南。焦山何有有脩竹，採薪汲水僧兩三。雲霾浪打人迹絶，時有沙户祈春蠶。我來金山更留𪧐，而此不到心懷慙。同遊盡返决獨往，賦命窮薄輕江潭。清晨無風浪自湧，中流歌嘯𠋣半酣。老僧下山驚客至，迎𥬇喜作巴人談。自言乆客忘郷井，只有彌勒爲同龕。困眠得就紙帳暖，飽食未厭山蔬甘。山林飢餓古亦有，無田不退寜非貪。展禽雖未三見黜，",
                    "zhushu": "次公：柳下惠爲士師，三黜。"
                },
                {
                    "paragraph": "叔夜自知七不堪。",
                    "zhushu": "縯：嵆叔夜与山巨源書：“有必不堪者七，甚不可者二。”"
                },
                {
                    "paragraph": "行當投劾謝簪組，我爲佳處留茅庵。",
                    "zhushu": "呉人謂水中可爲田者爲沙。焦山長老，中江人也。",
                    "type": 2
                },
                {
                    "paragraph": "遊徑山",
                    "zhushu": "十朋：按徑山事狀云：“徑山乃天目東北峯也，中有徑路，後通天目，故謂之徑山。”",
                    "type": 2
                },
                {
                    "paragraph": "衆峯來自天目山，勢若駿馬奔平川。中塗勒破千里足，金鞭玉𩍐相迴旋。",
                    "zhushu": "次公：刘禹錫詩：飛鳶操慶雲，清景相回旋。"
                },
                {
                    "paragraph": "人言山住水亦住，下有萬古蛟龍淵。",
                    "zhushu": "次公：水經曰：於潜縣北天目山，山極髙峻，東面瀑布，下注成沼，名曰蛟龍池。池水入西溪，西溪合于浙江。○十朋：徑山事狀云：囯一大師因獵者導，自重岡之西，至于危峯之北，石岩之隈，坐于石床之上。有頃，有素衣老人前而致拜。師曰：“汝何人也？”曰：“龍也。”師曰：“何以至此？”曰：“自師到此，吾属五百皆不安息。師若乆住于此，我将挈其属帰天目，願捨此地爲師立錫之所。”師許之。乃請師登山絶頂，入五峯之間，中有大湫，指謂師曰：“吾家若去，此湫當漲，留一穴水，愼勿湮之，我將時至而衛師。”今此一穴尚存，謂之龍井。言訖不見。於是雲霧晦𡨋，風兩驟作，連夜不息。及明旣霁，湫水尽涸，漲沙遂平。北峯之隙，復有草庵可居，師乃止焉。庵蓋龍所爲，今庵基見在，諸草不生。"
                },
                {
                    "paragraph": "道人天眼識王氣，結茅宴坐荒山顚。",
                    "zhushu": "次公：道人，指言欽禪師也。○十朋：事狀云：大師諱法欽，呉郡崑山人，姓朱氏，年二十二，馬素禅師見而識之，躬爲去髪，謂師曰：“汝乗流而行，遇徑而止。”師至臨安東北山下而問之，樵者曰：“此山中謂之徑塢。”乃求挂錫之地，四顧无人，適遇苫盖覆𦊨罘，師就之宴坐。獵者見之，以其地結廬，与師居之。"
                },
                {
                    "paragraph": "精神貫山石爲裂，",
                    "zhushu": "十朋：事狀云：永大中，師坐北峯石屏下，見白衣儒士拜於前，自言是巾子山人也。“長安佛法有難，我聞師道行髙邈，願度爲沙弥往救。”師曰：“汝有何術？”對曰：“我誦俱胝觀音呪，其功无比。”師曰：“吾坐後石屏，汝能呪令破否？”曰：“可。”遂叱之，石屏裂爲三片，今謂之喝石岩。師知神異，爲去髪给衣，賜名惠崇。至京師，与術士競，惠崇告勝云。"
                },
                {
                    "paragraph": "天女下試顔如蓮。",
                    "zhushu": "縯：髙僧嵬，戒行嚴潔，有一天女寄　嵬曰：“吾心若死灰，无以革囊見試。”"
                },
                {
                    "paragraph": "寒䆫暖足來扑渥，",
                    "zhushu": "次公：朴渥，兔也。木蘭歌：雄兔脚扑朔，雌兔眼迷離。扑朔，一本作扑渥。○十朋：事狀云：師有白兔二，常跪于杖屨之間。"
                },
                {
                    "paragraph": "夜鉢呪水降蜿蜒。",
                    "zhushu": "厚：佛圗澄傳：㐮國成塹，水源抱竭。石勒問澄何以致水？澄曰：“今當敕龍取水。”乃坐繩床，燒安息香，呪数百言。如此三日，水泫然微流。有一小龍長。次公：古注所引，非鉢中降龍事。拘朴子云：外國方五六寸許，有頃水大至。士能神呪者，臨川禹歩吹氣，龍即浮出，長十餘丈。方士一吹，縮至一寸，取着壷中。遇旱出龍而雨集。此事相𩔖。"
                },
                {
                    "paragraph": "雪眉老人朝扣門，",
                    "zhushu": "次公：宣室志載：任頊居深山中，嘗一日閉関晝坐，一翁扣門來謁曰：“我非人也，乃龍也。”"
                },
                {
                    "paragraph": "願爲弟子長參禅。",
                    "zhushu": "次公：龍見孫思邈，称弟子以爲言。○十朋：此以上並係徑山实事，當以徑山事狀注者爲是。如趙次公注者，皆牽合，但不欲盡去之爾。"
                },
                {
                    "paragraph": "爾來廢興三百載，奔走呉㑹輸金錢。飛樓湧殿壓山破，朝鍾暮鼔驚龍眠。晴空偶見浮海蜃，落日下數投村鳶。有生共處覆載内，擾擾膏火同烹煎。",
                    "zhushu": "縯：莊子：山木自㓂也，膏火自煎也。"
                },
                {
                    "paragraph": "近來愈覺丗議隘，毎到寛處差安便。嗟余老矣百事廢，却尋舊學心茫然。",
                    "zhushu": "次公：李白行路難：杖劒四顧心茫然。"
                },
                {
                    "paragraph": "問龍乞水歸洗眼，",
                    "zhushu": "龍井水洗病眼有效。"
                },
                {
                    "paragraph": "欲看細字銷殘年。",
                    "zhushu": "韓詩：夜書細字。杜：看射猛虎終殘年。",
                    "type": 2
                },
                {
                    "paragraph": "冬至日獨遊吉祥寺",
                    "zhushu": "詳見前吉祥寺牡丹花詩注。",
                    "type": 2
                },
                {
                    "paragraph": "井底微陽回未回，",
                    "zhushu": "次公：月令：冬至則水泉動。故云。"
                },
                {
                    "paragraph": "蕭蕭寒雨濕枯荄。何人更似蘇夫子，不是花時肯獨來。",
                    "zhushu": "",
                    "type": 2
                },
                {
                    "paragraph": "後十餘日復至",
                    "zhushu": "",
                    "type": 2
                },
                {
                    "paragraph": "東君意淺著寒梅，千朶深紅未暇裁。",
                    "zhushu": "次公：此言東君止著寒梅而已，此所以爲意也。千朶深紅，則言吉祥寺之牡丹。"
                },
                {
                    "paragraph": "安得道人殷七七，不論時節遣花開。",
                    "zhushu": "厚：鶴休潤州寺，各其事。殷七七，字文祥，周寳舊識之。及移鎮浙西，鶴林寺杜鵑髙丈餘，每春月爛熳。寺僧相傳言，貞元中有僧自天台移種之。自後營飾，花院鎻閉，時或窺見二女子共遊樹下，俗傳女子花神也。宝一日謂七七曰：“鶴林之花，天下竒絶，常聞能作非時花，今重九将近，能開此花副此日乎？”七七乃前二日往鶴林焉。中夜女子來謂七七曰：“妾爲上玄所命司此花，今与道者開之。然此花非乆即帰閬苑矣。”於是女子瞥然不見。及九日，爛熳如春。寳驚異，遊賞累日，花俄不見。其後兵火焚寺，樹失根株，信歸閬苑矣。○次公：劉禹錫詩云：“不論時節請開関。”",
                    "type": 2
                },
                {
                    "paragraph": "遊道場山何山",
                    "zhushu": "",
                    "type": 2
                },
                {
                    "paragraph": "道場山頂何山麓，",
                    "zhushu": "次公：何山以何鍇讀書得名，故後句云：“髙人讀書夜逹旦。”"
                },
                {
                    "paragraph": "上徹雲峯下幽谷。",
                    "zhushu": "次公：古詩：“滅迹入雲峯。”又云：“平明登雲峯。”詩出自幽谷。"
                },
                {
                    "paragraph": "我從山水窟中來，尚愛此山看不足。陂湖行盡白漫漫，青山忽作龍蛇盤。山髙無風松自響，誤認石齒號驚湍。山僧不放山泉出，屋底清池照瑶席。堦前合抱香入雲，月裏仙人親手植。",
                    "zhushu": "次公：詳味其意，盖言桂樹也。"
                },
                {
                    "paragraph": "出山回望翠雲鬟，碧瓦朱欄縹緲間。",
                    "zhushu": "次公：杜詩：碧瓦朱甍照城郭。"
                },
                {
                    "paragraph": "白水田頭問行路，小溪深處是何山。髙人讀書夜逹旦，",
                    "zhushu": "次公：髙人謂何鍇。前漢：劉向或不寐達旦。"
                },
                {
                    "paragraph": "至今山鶴鳴夜半。",
                    "zhushu": "援：北山移文：蕙帳空𠔃夜鶴怨。春秋繁露曰：鶴知半夜。鶴，水鳥也。夜半水立，感其生氣，則益喜而鳴。"
                },
                {
                    "paragraph": "我今廢學不歸山，山中對酒空三歎。",
                    "zhushu": "次公：記：清廟之瑟，朱絃而䟽越，一唱而三嘆。○子仁：梗陽人。有獄，魏戊將受路，閻没女寛諌入，比置，三歎。魏子曰：“置食三嘆，何也？”同辝曰：“願以小人之腹，爲君子之心，属厭而已。”",
                    "type": 2
                },
                {
                    "paragraph": "正月二十一日病後述古邀往城外尋春",
                    "zhushu": "",
                    "type": 2
                },
                {
                    "paragraph": "屋上山禽苦喚人，檻前冰沼忽生鱗。",
                    "zhushu": "次公：鱗，盖言水也。郭景純遊山詩：閶闔西南來，潜波喚鱗起。注云：兊爲閶闔風，水波渙然，如魚鱗之起也。"
                },
                {
                    "paragraph": "老來厭伴紅裙醉，",
                    "zhushu": "縯：退之詩：不解文字飲，惟能醉紅裙。"
                },
                {
                    "paragraph": "病起空驚白髪新。",
                    "zhushu": "次公：李白寄遠詩：朱顔凋落尽，白髪一何新。"
                },
                {
                    "paragraph": "卧聽使君鳴鼔角，",
                    "zhushu": "厚：晋王述爲㑹稽太守，以母䘮居郡境。王羲之代述，止一弔。述每聞角声，謂羲之當詣己。如此者累年，而羲之竟不頋。○次公：公孫讃言：鼔角鳴於地中，太守之出，得鳴鼓角。"
                },
                {
                    "paragraph": "○",
                    "zhushu": "旣邀先生尋春，雖病餘，聞鼔角則整冠巾而往。"
                },
                {
                    "paragraph": "試呼稚子整冠巾。",
                    "zhushu": "厚：杜曰：𥬇倩傍人爲正冠。○次公：陶：稚子候簷隙。韓：我欲収㰸加冠巾。"
                },
                {
                    "paragraph": "曲欄幽榭終寒窘，一看郊原浩蕩春。",
                    "zhushu": "次公：杜詩古栢行：“崔嵬枝榦郊原古。”",
                    "type": 2
                },
                {
                    "paragraph": "自昌化𩀱溪館下歩尋溪源至治平寺二首",
                    "zhushu": "子功：按昌化縣圗經云：双溪館在縣治前。",
                    "type": 2
                },
                {
                    "paragraph": "亂山滴翠衣裘重，",
                    "zhushu": "厚：杜牧詩：水声侵𥬇語，嵐翠撲衣裳。○次公：王維詩：山路元无雨，空翠湿人衣。"
                },
                {
                    "paragraph": "𩀱澗響空牎户揺。飽食不嫌溪筍痩，穿林閑覔野芎苗。却愁縣令知游寺，",
                    "zhushu": "次公：愁怕縣令知而有送迎。"
                },
                {
                    "paragraph": "尚喜漁人爭渡橋。",
                    "zhushu": "是使舎者与之争席之意。"
                },
                {
                    "paragraph": "正似醴泉山下路，桑枝刺眼麥齊腰。",
                    "zhushu": "",
                    "type": 2
                },
                {
                    "paragraph": "毎見田園輙自招，倦飛不擬控扶摇。",
                    "zhushu": "縯：陶潜帰去來詞：鳥倦飛而知還。莊子：摶扶揺而上九万里。"
                },
                {
                    "paragraph": "共疑楊惲非鋤豆，",
                    "zhushu": "厚：楊惲荅孫㑹宗書載其詩曰：田彼南山，蕪穢不治。種一頃豆，落而爲萁。人生行樂耳，須冨貴何時。漢宣帝聞而惡之，坐死。"
                },
                {
                    "paragraph": "誰信劉章解立苗。",
                    "zhushu": "援：刘章忿刘氏不得聀，常入侍髙后燕飲，進歌舞，曰：“請爲太后言耕田。”太后曰：“若生而爲王子，安知田乎？”章曰：“深耕漑種，立苗欲䟽。非其種者，鉏而去之。”太后嘿然。○次公：先生之意，以爲方仕官之際，而欲自招於田園，人之所疑而不信也。"
                },
                {
                    "paragraph": "老去尚飡彭澤米，",
                    "zhushu": "厚：陶潜爲彭澤令，在縣公田悉令種秫，妻子固請種秔，乃以二頃五十畒種秫，五十畒種秔。○次公：陶潜爲彭澤令，曰：“安能爲五斗米折腰郷里小兒耶？”"
                },
                {
                    "paragraph": "夢歸時到錦江橋。",
                    "zhushu": "次公：錦江橋，今在成者大慈寺前，所過石橋是已。"
                },
                {
                    "paragraph": "宦遊莫作無家客，",
                    "zhushu": "次公：摭遺集吕仙翁詩：三千里外無家客，七百年來雲水身。"
                },
                {
                    "paragraph": "舉族長懸似細腰。",
                    "zhushu": "次公：退之詩：細腰不自乳，舉族長孤懸。",
                    "type": 2
                },
                {
                    "paragraph": "五月十日與吕仲甫、周邠、僧惠勤、惠思、清順、可乆、惟肅、義詮同泛湖游北山",
                    "zhushu": "",
                    "type": 2
                },
                {
                    "paragraph": "三呉雨連月，湖水日夜添。㝷僧去無路，",
                    "zhushu": "任：杜牧詩：石路尋僧去，此生應不逢。"
                },
                {
                    "paragraph": "㶑㶑水拍簷。駕言徂北山，得與幽人兼。清風洗昏翳，晚景分穠纎。縹緲朱樓人，斜陽半踈簾。臨風一揮手，悵焉起遐瞻。丗人騖朝市，獨向溪山廉。此樂得有命，",
                    "zhushu": "次公：孟子：得之不得曰有命。"
                },
                {
                    "paragraph": "輕薄神所殱。",
                    "zhushu": "",
                    "type": 2
                },
                {
                    "paragraph": "病中遊祖塔院",
                    "zhushu": "無己：按杭州圖經云：祖塔法雲院，開成二年唐文宗建，太平興囯六年改作今額。",
                    "type": 2
                },
                {
                    "paragraph": "紫李黃𤓰村路香，烏紗白葛道衣涼。閉門野寺松隂轉，欹枕風軒客夢長。因病得閑殊不惡，",
                    "zhushu": "厚：晋王凝之妻謝氏，𥘉適凝之，還，甚不梨。叔安曰：“王郎，𨓜少子，不𢙣，汝何恨也？”"
                },
                {
                    "paragraph": "安心是藥更無方。",
                    "zhushu": "次公：傳灯錄：惠可謂逹磨曰：“我心未寕，乞師與安。”師曰：“將心來，與汝安。”曰：“覔心了不可得。”師曰：“我與汝安心竟。”"
                },
                {
                    "paragraph": "道人不惜階前水，借與匏樽自在嘗。",
                    "zhushu": "",
                    "type": 2
                },
                {
                    "paragraph": "與周長官李秀才遊徑山，二君先以詩見寄，次其韻二首",
                    "zhushu": "堯卿：周邠，字開祖，汝南人。",
                    "type": 2
                },
                {
                    "paragraph": "少年飲紅裙，",
                    "zhushu": "縯：退之詩：“不解文字飲，惟能醉紅裙。”"
                },
                {
                    "paragraph": "酒盡推不去。",
                    "zhushu": "厚：晋書：“鄧侯挽不留，謝令推不去。”"
                },
                {
                    "paragraph": "呼來徑山下，試與洗塵霧。",
                    "zhushu": "堯卿：王凝之妻謝氏譏弟兄學不進，曰：“塵霧經心，爲天分有限邪？”"
                },
                {
                    "paragraph": "癡馬惜鄣泥，臨流不肯渡。",
                    "zhushu": "援：晋書：王済善解馬性，嘗乗一馬，著連乾鄣泥，前有水，終不肯渡。済云：“此必是惜鄣泥。”使人解去，便渡。"
                },
                {
                    "paragraph": "獨有汝南君，從我無朝暮。肯將紅塵脚，暫著白雲屨。嗟我與丗人，何異𥬇百歩。",
                    "zhushu": "縯：孟子：“以五十步笑百歩。”"
                },
                {
                    "paragraph": "功名一破甑，弃置何用顧。",
                    "zhushu": "厚：後漢郭太傳：孟敏客居太原，荷甑墮地，不顧而去。林宗見而問其意，對曰：“甑已破矣，視之何益？”林宗異之，因勸令遊斈，十年知名。"
                },
                {
                    "paragraph": "更慿陶靖節，往問征夫路。",
                    "zhushu": "援：陶渊明㱕去來云：“問征夫以前路，恨晨光之熹微。”陶謚靖節先生。",
                    "type": 2
                },
                {
                    "paragraph": "龍亦戀故居，百年尚來去。",
                    "zhushu": "堯卿：山中有龍嵓也。"
                },
                {
                    "paragraph": "至今雨雹夜，殿闇風纒霧。而我弃郷國，大江忘北渡。便欲北山前，築室安遲暮。又恐大幽獨，",
                    "zhushu": "任：杜詩：“空山无以慮幽獨。”"
                },
                {
                    "paragraph": "歳晚霜入屨。同遊得李生，側足隨蹇歩。",
                    "zhushu": "師：文選詩：“四逹虽平直，蹇歩愧无良。”"
                },
                {
                    "paragraph": "孔明不自愛，臨老起三顧。",
                    "zhushu": "縯：諸葛亮出師表言：“臣本布衣，躬耕於南陽。先帝不以臣卑鄙，猥自枉屈，三顧臣於草廬之中，咨臣以當丗之事。”"
                },
                {
                    "paragraph": "吾歸便却掃，",
                    "zhushu": "縯：江文通恨賦言：馮衍閉𨵿却掃。○厚：南史：“沈炯，字初明，閉𨵿却掃，無所交接。”"
                },
                {
                    "paragraph": "誰踏門前路。",
                    "zhushu": "子仁：第三聮句使李白詩：“臨流不肯渡，似惜錦鄣泥。”",
                    "type": 2
                },
                {
                    "paragraph": "再遊徑山",
                    "zhushu": "",
                    "type": 2
                },
                {
                    "paragraph": "老人登山汗如濯，到山困卧呼不覺。覺來五鼔日三竿，",
                    "zhushu": "縯：刘禹錫詩：“日出三竿春霧消。”江頭蜀客競蘭橈。○師：南斉天文志：“永明五年十一月丁亥，日出三竿，其色黄赤暈。”"
                },
                {
                    "paragraph": "始信孤雲天一握。",
                    "zhushu": "古語云：“孤雲两角，去天一握。”○次公：芝田録：興元有路通巴州，険峻処謂之孤雲雨角。諺云：“孤雲兩角，去天一握。”言極髙也。先生本注止称古語，今詳注之。"
                },
                {
                    "paragraph": "平生未省出艱險，兩足慣曽行犖确。",
                    "zhushu": "厚：退之詩：山石犖确行徑微。"
                },
                {
                    "paragraph": "含暉亭上望東溟，凌霄峯頭挹南獄。共愛𢇁杉翠終亂，誰見玉芝紅玉琢。白雲何事自來往，明月長圎無晦朔。",
                    "zhushu": "山有白雲峯、明月庵。"
                },
                {
                    "paragraph": "塜上雞鳴猶憶欽，山前鳯舞遠徴璞。",
                    "zhushu": "次公：憶欽，欽禅師也；思璞，郭璞也。欽禅師說法時，常有白雞來聽。璞詩：“天目山前兩乳長，龍飛鳯舞到錢塘。”○十朋：徑山事狀云：自囯一大師居山，猛獸不搏，鷙鳥不擊，有雞常隨法㑹，不食生𩔖。師之長安，雞長鳴三日，不食而死。今有靈雞塚。"
                },
                {
                    "paragraph": "雪牎馴兎元不死，",
                    "zhushu": "注見前遊徑山詩。"
                },
                {
                    "paragraph": "煙嶺寒猿苦難捉。從來白足傲生死，",
                    "zhushu": "堯卿：髙僧曇始入道之後，大有殊迹，游化𨵿中，足白於面，跣渉泥水，未嘗沾汗，天下咸呼“白足”。按曇始和尚在関中時，赫連勃勃斬戮関中，而始遇害，連遭数刃，尽不能傷，於是隠遁山林。後拓跋燾再入𨵿中，愽陵崔浩猜忌佛法，而專信天師，宼謙皓爲燾所任。僞魏太平七年，尽㓕佛教，軍兵燒掠寺院，僧尼苟有竄者，追捕得必梟斬。始聞之，乃下山，杖錫宫門。有司奏曰：“有一道士，足白於靣，今到宫門，燾令斬之，不傷，遽以奏燾。燾怒，自以所佩刀斫之数下，俱无傷損。”又法苑珠林曰：白足阿練，長安道人也，戒行精髙。"
                },
                {
                    "paragraph": "不怕黄巾把刀槊。",
                    "zhushu": "次公：刘禹錫，白足赤髭之侶。黄巾，賊也。後漢賊有赤眉、黄巾之號。"
                },
                {
                    "paragraph": "榻上𩀱痕凛然在，劒頭一吷何須角。",
                    "zhushu": "以上皆山中故事。○十朋：徑山事狀云：第三代法済大師，諱洪諲，呉興烏程人，姓呉氏。咸通八年嗣法位，始至是山，遇黄巢之乱。巢之偏帥領卒千人至，而見師宴坐不起，以劒揮禅坐者再，見師神思湛然，帥乃異之，献金宝，再拜而去。今禅坐尚在，二劒迹亦存云。○次公：莊子：道仁義於戴晋人之前，猶劒首之一吷。"
                },
                {
                    "paragraph": "嗟我昏頑晚聞道，與丗齟齬空多學。靈水先除眼界花，",
                    "zhushu": "龍井水洗眼有效也。注見前徑山詩中。"
                },
                {
                    "paragraph": "清詩爲洗心源濁。騷人未要逃競病，",
                    "zhushu": "縯：梁武帝於華光殿燕飲聮句，令沈約賦韻，餘“競”“病”二字未賦。曹景宗便操筆立成。其辝曰：去時児女悲，㱕來笳鼔競。借問行路人，何如霍去病。"
                },
                {
                    "paragraph": "禪老但喜聞剥啄。",
                    "zhushu": "援：退之詩：剥剥啄啄，有客至門。"
                },
                {
                    "paragraph": "此生更得幾回來，從今有暇無辭數。",
                    "zhushu": "",
                    "type": 2
                },
                {
                    "paragraph": "與梁先舒煥泛舟得臨釀字二首",
                    "zhushu": "",
                    "type": 2
                },
                {
                    "paragraph": "彭城古戰國，",
                    "zhushu": "縯：彭城，徐州也。古大彭氏之囯。自春秋至唐末，多戰争之地。○次公：漢髙、項羽、刘𥙿皆起彭城。"
                },
                {
                    "paragraph": "孤客倦登臨。汴泗交流處，",
                    "zhushu": "援：退之詩：汴泗交流郡城角。"
                },
                {
                    "paragraph": "清潭百丈深。故人輕千里，足蠒來相尋。",
                    "zhushu": "縯：呉入郢，申包胥走素乞師，足皆生蠒。"
                },
                {
                    "paragraph": "何以娱佳客，潭水洗君心。",
                    "zhushu": "",
                    "type": 2
                },
                {
                    "paragraph": "老守厭簿書，先生罷函丈。",
                    "zhushu": "厚：礼席間函丈。○次公：罷函丈，言舒煥也。時煥爲教授。"
                },
                {
                    "paragraph": "風流魏𣈆間，談𥬇羲皇上。",
                    "zhushu": "縯：魏晋間士尚清談，慕逹節，視名教吏事爲俗。陶淵明自謂羲皇上人。"
                },
                {
                    "paragraph": "洪河忽已過，水色渌可釀。君母輕此樂，此樂清且放。",
                    "zhushu": "",
                    "type": 2
                },
                {
                    "paragraph": "𢹂妓樂遊張山人園",
                    "zhushu": "玉父：雲龍山人張天𩦸也。",
                    "type": 2
                },
                {
                    "paragraph": "大杏金黃小麥熟，墯巢乳燕拳新竹。故將俗物惱幽人，",
                    "zhushu": "厚：晋書王戎傳：戎每與阮籍爲竹林之遊，戎嘗後至。籍曰：“俗物已復來敗人意。”戎𥬇曰：“卿軰意亦復易敗耳。”"
                },
                {
                    "paragraph": "細馬紅粧滿山谷。",
                    "zhushu": "子功：李白詩：呉姬十五細馬䭾。"
                },
                {
                    "paragraph": "提壷勸酒意雖重，",
                    "zhushu": "次公：提壷，鳥名。提壷之聲，俗倣之，如云提壷盧。"
                },
                {
                    "paragraph": "杜䳌催歸聲更速。",
                    "zhushu": "縯：丗傳蜀主杜宇死，其魄爲鳥，名曰杜鵑，聲若云。杜詩曰：昔日蜀天子，化作杜䳌似老烏。或言一名子規，非也。今春夏之間，月夜有鳥聲若云“不如歸去”者，此爲子規，蓋與杜鵑自别耳。○堯祖：成都古今記：“蜀之先有望帝，名杜宇。”"
                },
                {
                    "paragraph": "酒䦨人散却𨵿門，寂歷斜陽挂踈木。",
                    "zhushu": "厚：陶詩：“朔雲吐風寒，寂歷窮秋時。”○次公：刘禹錫龍陽縣歌：“汝門草緑見吏稀，寂歴斜陽照懸鼔。”",
                    "type": 2
                },
                {
                    "paragraph": "遊張山人園",
                    "zhushu": "",
                    "type": 2
                },
                {
                    "paragraph": "壁間一軸煙蘿子，盆裏千枝錦被堆。",
                    "zhushu": "次公：煙蘿子，今所畫修養者多有之。“雨”句蓋冩所見。○子翬：錦被堆，一名“粉團兒”。花如月桂而小，粉紅色，或㣲黃色，葉亦相𩔖而有刺。枝柯纎長，髙丈餘，往往作架承之。"
                },
                {
                    "paragraph": "慣與先生爲酒伴，不嫌刺史亦顔開。纎纎入麥黃花亂，",
                    "zhushu": "縯：司空圖詩：“緑樹連材暗，黄花入麥稀。”"
                },
                {
                    "paragraph": "颯颯催詩白雨來。",
                    "zhushu": "任：杜詩：“片雲頭上黒，應是雨催詩。”"
                },
                {
                    "paragraph": "聞道君家好井水，歸軒乞得滿瓶回。",
                    "zhushu": "",
                    "type": 2
                },
                {
                    "paragraph": "與頓起孫勉泛舟探韻得未字",
                    "zhushu": "",
                    "type": 2
                },
                {
                    "paragraph": "牎前堆梧桐，牀下鳴絡緯。",
                    "zhushu": "縯：絡緯，促織也。○師：呉淑秋賦：“絡緯悲啼，蟋蟀宵征。”○子仁：李白詩：“離家未幾月，絡緯嗚中閨。”○養源：遯斎閑覽云：“浙人呼螽斯之善鳴者爲絡緯。”織女。"
                },
                {
                    "paragraph": "佳人尺書到，客子終夜喟。朝來一樽酒，晤語聊自慰。秋蠅已無聲，霜蠏𥘉有味。當爲壯士飲，眥裂湏磔蝟。",
                    "zhushu": "縯：刘惔稱桓温眼如紫石稜，湏作蝟毛磔。"
                },
                {
                    "paragraph": "勿作兒女懷，坐念蠨蛸畏。",
                    "zhushu": "援：詩曰：蠨蛸在户。"
                },
                {
                    "paragraph": "山城亦何有，一𥬇㵼肝胃。泛舟以娯君，魚鼈多可餼。縱爲十日飲，",
                    "zhushu": "次公：史記：秦昭王遺平原君書曰：“頋與君爲十日之飲。”"
                },
                {
                    "paragraph": "未遽主人費。吾儕俱老矣，耿耿知自愧。寜能傍門户，啼𥬇雜猩狒。",
                    "zhushu": "縯：左思賦：猩猩啼而就禽，狒狒𥬇而被格。○師：猩猩形若狗而人靣，善與人言。被執將死，則相對而泣。狒狒狀如人靣，長黒身，有尾踵，見人則𥬇，笑則脣掩目。"
                },
                {
                    "paragraph": "要將百篇詩，一吐千丈氣。蕭條歳行莫，迨此霜雪未。明朝出城南，遺迹觀楚魏。",
                    "zhushu": "厚：彭城本宋地，而其後斉、楚、魏㓕，末三分其地。"
                },
                {
                    "paragraph": "西風迫吹帽，",
                    "zhushu": "次公：吹帽使孟嘉事，而退之云：霜風破佳菊。嘉節迫吹帽。"
                },
                {
                    "paragraph": "金菊亂如沸。願君勿言歸，輕别吾所諱。",
                    "zhushu": "次公：刘備言許汜之求田問舎，曰：“元龍所諱也。”元龍，陳登字。",
                    "type": 2
                },
                {
                    "paragraph": "遊惠山",
                    "zhushu": "并序。",
                    "type": 2
                },
                {
                    "paragraph": "余昔爲錢塘倅，往來無錫，未嘗不至恵山。旣去五年，復爲湖州，與髙郵秦太虚、杭僧參寥同至，覽唐處士王武陵、竇羣、朱𪧐所賦詩，愛其語清簡，蕭然有出塵之姿，追用其韻，各賦三首。",
                    "zhushu": "",
                    "type": 2
                },
                {
                    "paragraph": "夢裏五年過，覺來𩀱𩯭蒼。還將塵土足，一歩漪瀾堂。",
                    "zhushu": "次公：惠山在常州无錫縣。漪瀾堂，寺中堂名。"
                },
                {
                    "paragraph": "俯窺松桂影，仰見鴻鶴翔。烱然肝肺間，已作冰雪光。虚明中有色，清浄自生香。還從丗俗去，永與丗俗忘。",
                    "zhushu": "",
                    "type": 2
                },
                {
                    "paragraph": "薄雲不遮山，踈雨不濕人。蕭蕭松徑滑，䇿䇿芒鞵新。嘉我二三子，皎然無緇磷。",
                    "zhushu": "次公：此即論語“磨而不磷，涅而不緇”也。今使无“緇磷”字，則李白云：“趙璧无緇磷。”"
                },
                {
                    "paragraph": "勝遊豈殊昔，清句仍絶塵。弔古泣舊史，疾讒歌小旻。哀哉扶風子，難與巢許鄰。",
                    "zhushu": "謂竇羣。○縯：竇羣，扶風人，隠居毗陵，以莭操聞，徴拜左捨遺。後爲御史中丞，探李吉甫隂事，帝辨其誣，將誅羣，吉甫救之，乃免。○次公：小旻。是疾讒之詩也。許由、巢父言此者，以羣嘗隠居故耳。",
                    "type": 2
                },
                {
                    "paragraph": "敲火發山泉，烹茶避林樾。",
                    "zhushu": "厚：楚人謂兩樹交隂之下曰“樾”。"
                },
                {
                    "paragraph": "明牎傾紫盞，色味兩竒絶。",
                    "zhushu": "次公：李白詩：“新粧蕩新波，光景兩竒絶。”"
                },
                {
                    "paragraph": "吾生眠食耳，一飽萬想滅。",
                    "zhushu": "子仁：杜詩：“傾身營一鮑，少許便有餘。”"
                },
                {
                    "paragraph": "頗𥬇玉川子，饑弄三百月。",
                    "zhushu": "縯：盧仝詩：“開縅宛見諌議靣，首閱月團三百片。”"
                },
                {
                    "paragraph": "豈如山中人，睡起山花發。一甌誰與共，門外無來轍。",
                    "zhushu": "",
                    "type": 2
                },
                {
                    "paragraph": "端午遍遊諸寺得禪字",
                    "zhushu": "",
                    "type": 2
                },
                {
                    "paragraph": "肩輿任所適，",
                    "zhushu": "次公：王獻之嘗經呉郡，聞顧辟疆有名園，先不相識，乘平肩輿徑入。"
                },
                {
                    "paragraph": "遇勝輙留連。焚香引幽歩，酌茗開浄筵。微雨止還作，小䆫幽更妍。盆山不見日，草木自蒼然。",
                    "zhushu": "次公：先生詩話自云：僕爲呉興，有遊飛英寺詩云：“微雨止還作，小牎幽更妍。盆山不見日，草木自蒼然。”自非至呉越，不見此境也。"
                },
                {
                    "paragraph": "忽登最髙塔，眼界窮大千。",
                    "zhushu": "師：釋氏云：三千大千丗界。"
                },
                {
                    "paragraph": "卞峯照城郭，",
                    "zhushu": "敬夫：呉興統記云：“卞山在烏程縣北一十八里。”"
                },
                {
                    "paragraph": "震澤浮雲天。",
                    "zhushu": "子次：呉興統記云：具區藪，太湖也，一名震澤，廣一百八十三里。"
                },
                {
                    "paragraph": "深沉旣可喜，曠蕩亦所便。幽尋未云畢，",
                    "zhushu": "子仁：杜詩：“幽尋事隨去。”○任：李白詩：“幽尋無前期。”"
                },
                {
                    "paragraph": "墟落生晚煙。",
                    "zhushu": "師：陶淵明詩：“依依墟里煙。”"
                },
                {
                    "paragraph": "歸來記所歷，耿耿清不眠。道人亦未寢，孤燈同夜禪。",
                    "zhushu": "",
                    "type": 2
                },
                {
                    "paragraph": "泛舟城南㑹者五人分韻賦詩，得人皆苦炎字四首",
                    "zhushu": "",
                    "type": 2
                },
                {
                    "paragraph": "城中樓閣似魚鱗，不見清風起白蘋。",
                    "zhushu": "次公：宋玉風賦曰：“起於青蘋之末。”今湖州有白蘋洲，故變用白蘋。"
                },
                {
                    "paragraph": "試選苕溪最深處，",
                    "zhushu": "次公：苕溪，四水之一名。四水合爲一溪，曰苕溪、曰前溪、曰餘不溪、曰霅溪。"
                },
                {
                    "paragraph": "仍呼我軰不覊人。窺船野鶴何曽下，",
                    "zhushu": "次公：“下”字如列子“鷗鳥舞而不下”之下。"
                },
                {
                    "paragraph": "見燭飛蟲空自馴。遶郭荷花一千頃，誰知六月下塘春。",
                    "zhushu": "",
                    "type": 2
                },
                {
                    "paragraph": "苦𤍠誠知處處皆，",
                    "zhushu": "厚：唐文宗聮句：“人皆苦炎𤍠。”"
                },
                {
                    "paragraph": "何當危坐學心齋。",
                    "zhushu": "次公：管子弟子聀篇：危坐郷师，顔色無怍。又，漢茅容避雨樹下，危坐愈恭。莊子：顔回曰：“回不飲酒不茹葷者數月矣，若此可以爲心斎乎？”"
                },
                {
                    "paragraph": "海螯要共詩人把，",
                    "zhushu": "次公：畢卓云：“左手持蟹螯。”"
                },
                {
                    "paragraph": "溪月行遭霧雨霾。郷國飄零斷書信，弟兄流落隔江淮。便應築室苕溪上，荷葉遮門水浸堦。",
                    "zhushu": "",
                    "type": 2
                },
                {
                    "paragraph": "紫蠏鱸魚賤如土，得錢相付何曽數。",
                    "zhushu": "次公：杜詩：“得錢師相覔，沽酒不復疑。”又，後漢謡曰：“何間姹女能數錢。”"
                },
                {
                    "paragraph": "碧筩時作象鼻彎，白酒微帶荷心苦。",
                    "zhushu": "縯：張君房脞載：歷城北有使君林。魏正始中，鄭公慤於三伏之際，率賔僚避署於此，取大荷葉盛酒，以簮刺令與柄通，屈莖上輪囷如象鼻，傳翕之，名爲碧筩。歷下皆效之，云：酒味雞蓮氣香冷勝於他酎。○次公：李白云：“白酒𥘉熟山中歸。”又梁簡文帝詩：“神蔡上荷心。”"
                },
                {
                    "paragraph": "運肘風生看斫膾，",
                    "zhushu": "次公：礼記深衣：“格之髙下，可以運肘也。”運肘風生，亦依莊子“運斤成風”也。"
                },
                {
                    "paragraph": "隨刀雪落驚飛縷。",
                    "zhushu": "縯：杜詩：“饔子左右揮霜刀，鱠飛金盤白雪髙。”○次公：張景陽七命曰：“乃命攴離飛霜鍔，紅肌綺散，素膚雪落。”又潘岳西征賦云：“饔人縷切，鑾刀若飛，應刃落爼，靃靃霏霏。”○師：杜甫姜侯設鱠詩：“無聲細下落飛雪，有骨已剁觜春葱。”"
                },
                {
                    "paragraph": "不將醉語作新詩，飽食應慙腹如鼔。",
                    "zhushu": "次公：談藪載髙爽題鼓朝孫挹云：身有八尺圍，腹内無寸腸。靣皮如許厚，受打未遽央。",
                    "type": 2
                },
                {
                    "paragraph": "橋上遊人夜未厭，共依水檻立風簷。樓中煑酒初嘗芡，月下新粧半出簾。南郭清游繼顔謝，",
                    "zhushu": "次公：“顔”則顔延年，“謝”則謝靈運。或云謝安、顔眞卿皆爲呉興太守。"
                },
                {
                    "paragraph": "北牎歸卧等羲炎。",
                    "zhushu": "厚：陶潜夏月虚閑，髙卧北牎之下，清風颯至，自謂羲皇上人。今言“羲炎”，羲則伏羲，炎則炎帝。"
                },
                {
                    "paragraph": "人間寒𤍠無窮事，自𥬇踈頑不受痁。",
                    "zhushu": "次公：痁，瘧疾也。其爲狀一寒一𤍠。今云不受痁，則不聽寒𤍠之侵也。",
                    "type": 2
                },
                {
                    "paragraph": "與王郎昆仲及兒子邁，遶城觀荷花，登峴山亭，晚入飛英寺，分韻得“月明星稀”四首",
                    "zhushu": "伯恭：呉興統記云：“峴山在州南五里，本名顕山。晉呉興太守叚康於此山上起顕亭，後改曰峴山亭。”",
                    "type": 2
                },
                {
                    "paragraph": "昨夜雨鳴渠，曉來風襲月。蕭然欲秋意，溪水清可啜。環城三十里，處處皆佳絶。蒲蓮浩如海，時見舟一葉。",
                    "zhushu": "次公：退之詩：“共泛瀟湘一葉舟。”"
                },
                {
                    "paragraph": "此間眞避丗，青篛低白髪。",
                    "zhushu": "次公：青篛，言笠也。師唐隱士張志和詩：“青篛笠，碧蓑衣，斜風細雨不湏歸。”"
                },
                {
                    "paragraph": "相逢欲相問，已逐驚鷗没。",
                    "zhushu": "次公：杜詩：“白鷗没浩蕩。”杜本“丗”多作“波”，他曰：“得善本，乃是‘没’字。”先生云：“才波一‘波’字，便覺全篇無精神。”令押此韻，又以發明杜詩。",
                    "type": 2
                },
                {
                    "paragraph": "清風定何物，可愛不可名。所至如君子，草木有嘉聲。我行本無事，孤舟任斜横。",
                    "zhushu": "次公：宼萊公詩：“孤舟盡日横。”"
                },
                {
                    "paragraph": "中流自偃仰，適與風相迎。舉盃屬浩渺，樂此兩無情。",
                    "zhushu": "次公：兩無情，言風與水也。"
                },
                {
                    "paragraph": "歸來兩溪澗，雲水夜自明。",
                    "zhushu": "",
                    "type": 2
                },
                {
                    "paragraph": "苕水如漢水，鱗鱗鴨頭青。",
                    "zhushu": "縯：李白詩：“遥看漢水鴨頭緑，恰似蒲萄𥘉醱醅。”"
                },
                {
                    "paragraph": "呉興勝襄陽，萬瓦浮青𡨋。我非羊叔子，愧此峴山亭。",
                    "zhushu": "厚：晉書：羊祐字叔子，鎮㐮陽。甞詣峴山，慨然歎息，顧鄒湛等曰：云云。見二十卷生日次劉景文詩韻註。"
                },
                {
                    "paragraph": "悲傷意則同，𡻕月如流星。從我兩王子，",
                    "zhushu": "子仁：謂王適、王遹也。"
                },
                {
                    "paragraph": "髙鴻挿脩翎。湛輩何足道，當以德自銘。",
                    "zhushu": "",
                    "type": 2
                },
                {
                    "paragraph": "吏民憐我懶，𨷖訟日已稀。能爲無事飲，",
                    "zhushu": "厚：史記：陳軫謂犀首曰：“公何好飲也？”曰：“無事也。”"
                },
                {
                    "paragraph": "可作不夜歸。",
                    "zhushu": "援：詩：“厭厭夜飲，不醉无歸。”縯：解：道康齊地記曰：齊有不夜城，蓋古者有日夜中照於東境，故來子立此城，以“不夜”爲名。任：杜詩：“無風雲出塞，不夜月臨関。”蓋不夜者，乃月明如晝也。"
                },
                {
                    "paragraph": "復尋飛英遊，盡此一寸暉。撞鍾履聲集，顛倒山雲衣。我來無時節，杖屨自推扉。莫作使君看，外似中已非。",
                    "zhushu": "",
                    "type": 2
                },
                {
                    "paragraph": "與胡祠部遊法華山",
                    "zhushu": "無已：蘇州圖經云：“法華山興福院，在呉興西三十里。”",
                    "type": 2
                },
                {
                    "paragraph": "陂湖欲盡山爲界，始見寒泉落髙𣲖。道人未放泉出山，曲折虚堂㵼清快。使君年老尚兒戲，緑棹紅船舞澎湃。",
                    "zhushu": "縯：緑棹紅船，作流杯之戯。"
                },
                {
                    "paragraph": "一𥬇翻柸水濺裙，",
                    "zhushu": "縯：裴慶餘佐李紳幕，甞遊江，舟子誤濺近侍衣，公変色，裴遽爲詩曰：“滿額鷦黄金縷衣，翠翹浮動玉釵垂。從教水濺羅衣濕，知是巫山行雨歸。”公大恱。"
                },
                {
                    "paragraph": "餘歡濯足波生隘。長松攙天龍起立，蒼藤倒谷雲崩壞。仰穿蒙密得清曠，一覽震澤吁可怪。",
                    "zhushu": "次公：魯靈光殿賦：吁可畏乎，其駭人也。"
                },
                {
                    "paragraph": "誰云四萬八千頃，渺渺東盡日所曬。",
                    "zhushu": "次公：退之詩：白日萬里曬。"
                },
                {
                    "paragraph": "歸塗十里盡風荷，清唱一聲聞露薤。",
                    "zhushu": "是日樂工有作此聲者。次公：挽歌有蒿里薤露之曲，言薤頭露也。今先生𨚫壓“露薤”字，蓋縁杜詩有“盈筐承露薤”句也。"
                },
                {
                    "paragraph": "嗟予少小慕眞隱，",
                    "zhushu": "子仁：宋何尚之致仕方山，爲退居賦以明所守。後還攝職，表淑乃録古人隱士有迹無名者，爲眞隱傳以嗤焉。"
                },
                {
                    "paragraph": "白髮青衫天所械。忽逢佳士與名山，何異枯楊便馬疥。君猶鸞鶴偶飄墯，六翮如雲豈長鎩。",
                    "zhushu": "次公：鎩書云：翦羽也。故文選有“鍛羽”字。“六翮”，如揚子所謂“鷦鵬冲天，不在六翮”。又莊子云：翼若垂天之雲。師：顔延年五君詠：鵉翮有時鎩，龍性誰能馴。又韓詩外傳曰：鴻㪯千里，所持六翮耳。"
                },
                {
                    "paragraph": "不將新句紀兹遊，恐負山中清淨債。",
                    "zhushu": "",
                    "type": 2
                },
                {
                    "paragraph": "又次前韻贈賈耘老",
                    "zhushu": "",
                    "type": 2
                },
                {
                    "paragraph": "具區吞㓕三州界，",
                    "zhushu": "次公：震澤，太湖也，一各具區。地志云：南從湖州長城縣界，北入常州晉陵縣界，又入無錫縣界，晉陵之東入蘇州呉縣界，周回六百五十四里。養源：蘇州圗經云：具區，按蘇、常、湖、秀四州界内有大小山七十二，洞庭居其一焉。"
                },
                {
                    "paragraph": "浩浩湯湯納千𣲖。從來不著萬斛船，",
                    "zhushu": "次公：杜詩：蕩蕩萬斛船，影若揚白虹。"
                },
                {
                    "paragraph": "一葦漁舟恣奔快。",
                    "zhushu": "次公：詩：誰謂河廣，一葦杭之。"
                },
                {
                    "paragraph": "仙壇古洞不可到，",
                    "zhushu": "次公：十道記云：太湖廣三萬六千頃，下有地道，潜通巴陵，昔龍威文人之所居。姑蘇上有臺，呉王闔廬之所居。此豈所謂仙壇古洞者乎？"
                },
                {
                    "paragraph": "空聽餘瀾鳴湃湃。今朝偶上法華嶺，縱觀始覺人寰隘。山頭卧碣弔孤冡，下有至人僵不壞。空餘白𣗥網秋蟲，無復青蓮出幽怪。",
                    "zhushu": "事見木院碑。"
                },
                {
                    "paragraph": "我來徙𠋣長松下，",
                    "zhushu": "縯：文選詩：“褰裳順蘭芷，徙𠋣引芳樽。”"
                },
                {
                    "paragraph": "欲掘茯苓親洗曬。聞道山中富竒藥，往往靈芝雜葵薤。詩人空腹待黃精，生事只看長柄械。",
                    "zhushu": "杜子美詩云：“長鑱長鑱白木柄，我生託子以爲命。”○次公：杜詩下句云：“黄精無苗白日盛，短衣數挽不掩脛。”黄魯直云：天下杜詩本皆作“黃精”字，唯有一本作“黄獨”。至讀本草羊條下云：“芋魁一名黄獨。”然後悟杜詩“黃獨”指言芋魁。則先生所見杜詩，猶天下之衆本耳。○伯㳟：冷齋夜話：魯直曰：杜詩云：“黄獨無苗山雪盛。”俗人易曰“黄精”。子美流離，亦未至作道人劒客食黄精也。○次公：変“山雪”爲“白日”，非是。又杜詩云：“三春濕黄精，一食生毛羽。”又云：“掃除白髪黄精在。”"
                },
                {
                    "paragraph": "今年大熟期一飽，食葉微蟲眞癬疥。",
                    "zhushu": "賈云：“今歳有小蟲食葉，不甚爲害。”○次公：傳言患之小者，猶癬疥也。"
                },
                {
                    "paragraph": "白花半落紫穟香，攘臂欲助磨鎌鎩。安得山泉變春酒，與子一洗尋常債。",
                    "zhushu": "次公：杜詩：“酒債尋常行處有，人生七十古來稀。”○縯：孫濟，權之叔也。嗜酒，不治産，常醉，屡欠酒緍，人皆𥬇之，済恬然自若，謂人曰：“尋常行坐處，欠人酒債，欲貨此緼袍償之。”又古詩云：“典盡春衣無可奈，㝷常行處欠人錢。”",
                    "type": 2
                },
                {
                    "paragraph": "安國寺尋春",
                    "zhushu": "",
                    "type": 2
                },
                {
                    "paragraph": "卧聞百舌呼春風，起尋花柳村村同。",
                    "zhushu": "縯：杜詩：“歩屧隨春風，村村自花柳。”○子仁：鮑明遠詩行樂篇云：“春風太多情，村村花柳好。”"
                },
                {
                    "paragraph": "城南古寺脩竹合，小房曲檻欹深紅。看花歎老憶年少，對酒思家愁老翁。",
                    "zhushu": "次公：杜詩：“徧勸腹腴愧年少，軟炊香飯縁老翁。”"
                },
                {
                    "paragraph": "病眼不羞雲母亂，𩯭絲強理茶煙中。",
                    "zhushu": "厚：杜牧之題禪院詩：“今日𩯭絲禪榻畔，茶煙輕颺落花風。”"
                },
                {
                    "paragraph": "遥知二月王城外，",
                    "zhushu": "縯：王城在洛陽。"
                },
                {
                    "paragraph": "玉仙洪福花如海。",
                    "zhushu": "次公：“玉仙洪福”，僧寺名。"
                },
                {
                    "paragraph": "薄羅匀霧蓋新粧，快馬爭風鳴雜佩。玉川先生眞可怜，一生耽酒終無錢。",
                    "zhushu": "縯：“玉川先生”，盧仝也。有詩云：“天下薄夫苦耽酒，玉川先生也耽酒。”薄夫有錢恣長樂，先生無錢養澹泊。有錢無錢俱可怜，百年驟過如流川。"
                },
                {
                    "paragraph": "病過春風九十日，獨抱添丁看花發。",
                    "zhushu": "援：盧仝示添丁詩云：“數日不食強強行，何忍索我抱看滿樹花。”",
                    "type": 2
                },
                {
                    "paragraph": "雨晴後，歩至四望亭下魚池上，遂自乾明寺前東岡上歸，二首",
                    "zhushu": "",
                    "type": 2
                },
                {
                    "paragraph": "雨過浮萍合，",
                    "zhushu": "次公：退之詩云：“緑槐萍合不可芟。”"
                },
                {
                    "paragraph": "蛙聲滿四鄰。海棠眞一夢，梅子欲甞新。拄杖閑挑菜，鞦韆不見人。慇懃木芍藥，",
                    "zhushu": "厚：唐開元中，禁中呼牡丹爲木芍藥。"
                },
                {
                    "paragraph": "獨自殿餘春。",
                    "zhushu": "",
                    "type": 2
                },
                {
                    "paragraph": "髙亭廢已乆，下有種魚塘。",
                    "zhushu": "次公：范蠡齊民要術有種魚法。"
                },
                {
                    "paragraph": "暮色千山入，春風百草香。",
                    "zhushu": "任：詩：“遟日江山麗。”杜：“春風花草香。”"
                },
                {
                    "paragraph": "市橋人寂寂，古寺竹蒼蒼。鸛鶴來何處，號鳴滿夕陽。",
                    "zhushu": "",
                    "type": 2
                },
                {
                    "paragraph": "與子由同遊寒溪西山",
                    "zhushu": "師：寒溪西寺，在武昌縣，属湖北路。",
                    "type": 2
                },
                {
                    "paragraph": "散人岀入無町畦，",
                    "zhushu": "次公：莊子：櫟社見夢於匠石曰：“子幾死之，散人又焉知散才？”而陸亀蒙自號江湖散人。又莊子云：“彼且無町畦，亦與之爲無町畦。”"
                },
                {
                    "paragraph": "朝遊湖北暮淮西。",
                    "zhushu": "次公：黄州在淮南西道。"
                },
                {
                    "paragraph": "髙安酒官雖未上，",
                    "zhushu": "次公：髙安，筠州也。按頴濱遺老傳云：子瞻以詩得罪，轍從坐，謫監筠州塩酒税。"
                },
                {
                    "paragraph": "兩脚垂欲穿塵泥。與君聚散若雲雨，共借此日相提𢹂。",
                    "zhushu": "次公：退之詩云：“此日足何惜。”"
                },
                {
                    "paragraph": "千揺萬兀到樊口，",
                    "zhushu": "次公：即武昌樊口也。"
                },
                {
                    "paragraph": "一箭放溜先鳧鷖。層層草木暗西嶺，瀏瀏霜雪鳴寒溪。",
                    "zhushu": "次公：西嶺、寒溪，皆在黄州對岸。"
                },
                {
                    "paragraph": "空山古寺亦何有，歸路萬頃青玻瓈。",
                    "zhushu": "次公：萬頃玻瓈，言水之色似之。先生又曰：“共飲玻瓈江。”"
                },
                {
                    "paragraph": "我今漂泊等鴻鴈，江南江北無常栖。幅衣不擬過城市，欲踏徑路開新蹊。",
                    "zhushu": "路有直入寒溪，不過武昌者。"
                },
                {
                    "paragraph": "却憂别後不忍到，見子行跡空餘悽。吾儕流落豈天意，自坐迂闊非人擠。行逢山水輙羞歎，此去未免勤鹽𧅱。",
                    "zhushu": "縯：退之送窮文有云：“太學四年，朝虀暮塩。”"
                },
                {
                    "paragraph": "何當一遇李八百，",
                    "zhushu": "厚：李八百名脫，蜀人也。歴丗見之，時人計之，年八百歳，因以爲號。晉書言：脫妖術惑衆，以鬼道療病，又署人官位，時人多信事之。爲王敦所殺。○次公：按神仙傳：李八百，蜀人也。人莫知其名，或隱山林，或岀市廛。其徒唐公房爲仙，事具在本傳。　子仁：陳摶傳言：有一人青巾短褐，叩陳希夷門，未報，倐去。追之，見老人衣鹿皮，曰：“此神仙李八百也。”動則八百里。"
                },
                {
                    "paragraph": "相哀白髪分刀圭。",
                    "zhushu": "李八百宅在筠州。○援：本草丸散藥有云：刀圭者，十分方寸匕之一，堆如梧桐子大也。　子仁：李白詩：“金丹别後知傳得，乞取刀圭救病身。”",
                    "type": 2
                },
                {
                    "paragraph": "上巳日與二三子𢹂酒出游，隨所見輙作數句，明日集之爲詩，故詞無倫次",
                    "zhushu": "伯恭：先生志林云：黃州定慧院東小山上，有海棠一株，時繁茂。每歳盛開時，必爲置酒，已五醉其下矣。令年復與參寥及二三子訪焉，則園已易主人。雖市井人，然以余故，稍加培治。山上多老枳木，花白而貟，香色皆不凡，以余故，亦得不伐。旣飲，復憇於尚氏之弟尚所居，竹林花木皆可喜。醉卧閣上，稍醒，聞坐客崔成老弹雷琴，作悲風曉角，錚錚然，意謂非人間也。晚乃歩出城東，入何氏、韓氏竹園，遂置酒竹隂下，興尽乃徑帰。元豊七年三月𥘉三日也。",
                    "type": 2
                },
                {
                    "paragraph": "薄雲霏霏不成兩，杖藜曉入千花塢。",
                    "zhushu": "次公：莊子：原憲杖藜應門。"
                },
                {
                    "paragraph": "柯丘海棠吾有詩，",
                    "zhushu": "子仁：按黄州東坡啚云：柯山四望，直南髙丘也，故亦名柯丘。東西隅海棠一株甚茂，故云柯丘海棠也。"
                },
                {
                    "paragraph": "獨秀深林誰敢侮。三杯卯酒人徑醉，",
                    "zhushu": "子仁： 退之詩：三杯取醉不復論，一生長恨春何許。"
                },
                {
                    "paragraph": "一枕春睡日停午。",
                    "zhushu": "次公：先生詩又云：三杯軟飽後，一枕黒甜餘。"
                },
                {
                    "paragraph": "竹間老人不讀書，留我閉門誰教汝。",
                    "zhushu": "子仁：晉王徽之傳：呉中士大夫家有竹，欲觀之，便岀造竹下，嘯詠良乆。主人掃洒請坐，徽之不顧。將出，主人閉門，徽之賞之，盡懽而去。"
                },
                {
                    "paragraph": "出簷藂枳十圍大，冩眞素壁千蛟舞。",
                    "zhushu": "子仁：按東坡圖云：柯丘南尚氏家，有叢枳甚大，公嘗自爲啚之，故云“冩真素壁千蛟舞”者也。"
                },
                {
                    "paragraph": "東坡作塘今幾尺，",
                    "zhushu": "仔：塘在東坡雪堂下。先生詩又云：“㑹當作塘徑千歩。”"
                },
                {
                    "paragraph": "𢹂酒一勞農工苦。却尋流水出東門，壞垣古塹花無主。",
                    "zhushu": "次公：杜詩：“桃花一簇開無主。”"
                },
                {
                    "paragraph": "卧開桃李爲誰妍，對立鵁鶄相媚嫵。",
                    "zhushu": "次公：鄭文寳詩：“日暖鳬鷖行哺子，溪深桃李卧開花。”"
                },
                {
                    "paragraph": "開缾藉草勸行路，不惜春衫汙泥土。褰裳共過春草亭，扣門却入韓家圃。",
                    "zhushu": "子仁：按：東坡啚云：“春草亭、韓家圃，皆在東門外。”"
                },
                {
                    "paragraph": "轆轤繩斷井深碧，",
                    "zhushu": "師：廬仝詩：“三入寺，曦未來。”鹿盧無䋲井百尺。渴心歸去生塵埃。"
                },
                {
                    "paragraph": "鞦韆索掛人何所。映簾空復小桃枝，乞漿不見譍門女。",
                    "zhushu": "乞漿事，見留别釋迦完牡丹呈趙倅詩注。"
                },
                {
                    "paragraph": "南上古臺臨斷岸，雪陣翻空迷仰俯。故人餽我玉葉羹，火冷煙銷誰爲煑。﨑嶇束緼下荒徑，",
                    "zhushu": "子翬：前蒯通傳云：里婦夜亡肉，逐婦。里母即束緼請火於亡肉家，云：“治狗争肉死。”遂還婦。"
                },
                {
                    "paragraph": "婭奼隔花聞好語。",
                    "zhushu": "次公：李賀詩：“沙路帰來聞好語。”"
                },
                {
                    "paragraph": "更隨落景盡餘樽，却傍孤城得僧宇。主人勸我洗足眠，",
                    "zhushu": "次公：先生詩又有云：“洗足関門聽雨眠。”"
                },
                {
                    "paragraph": "倒牀不復聞鍾鼔。",
                    "zhushu": "次公：杜詩：“睡美不聞鍾鼔傳。”"
                },
                {
                    "paragraph": "明朝門外泥一尺，始悟三更兩如許。平生所向無一遂，兹遊何事天不阻。固知我友不終窮，豈弟君子神所予。",
                    "zhushu": "次公：詩：豈弟君子，神所勞矣。",
                    "type": 2
                },
                {
                    "paragraph": "日日岀東門",
                    "zhushu": "",
                    "type": 2
                },
                {
                    "paragraph": "日日出東門，",
                    "zhushu": "子仁：東坡啚云：“東門，近東坡之門也，在乾明寺前五十歩，今無矣。”"
                },
                {
                    "paragraph": "歩咨東城遊。城門抱関卒，𥬇我此何求。我亦無所求，駕言寫我憂。",
                    "zhushu": "次公：先生詩話言：吾有語云：“日日出東門，歩尋東城遊。”又云：“駕言冩我憂。”章子厚謂参寥曰：“前歩而後駕，何其上下紛紛也？”僕聞之曰：“吾以尻爲輪，以神爲馬，何曽上下乎？”参寥曰：“子瞻文過有理，似孫子荆曰：所以枕流，欲洗其耳；所以漱石，欲砺其齒。”詩：駕言出遊，以寫我憂。"
                },
                {
                    "paragraph": "意適忽忘返，路窮乃歸休。懸知百歳後，父老說故侯。",
                    "zhushu": "次公：“百歳後”字，見下文注。“故侯”字，取漢書言召平云“故秦東陵侯也”。"
                },
                {
                    "paragraph": "古來賢逹人，此路誰不由。",
                    "zhushu": "次公：羊祐遊峴山，顧謂從事鄒湛曰：“自有字宙，便有此山。由來賢逹勝土，登此遠望，如我与卿者多矣，皆湮滅無聞，使人悲傷。如百歳後有知，䰟嵬猶應登此也。”"
                },
                {
                    "paragraph": "百年寓華屋，千載歸山丘。何事羊公子，不肯過西州。",
                    "zhushu": "厚：謝安甥羊曇爲安所愛。安薨後，輟樂弥年，行不由西州路。嘗因大醉，扶路唱樂，不斍至西州門。左右白曰：“此西州門。”曇悲感不已，以馬䇿叩扉，誦曹子建詩曰：“生存華屋処，零落歸山丘。”因慟哭而去。",
                    "type": 2
                },
                {
                    "paragraph": "同王勝之游蒋山",
                    "zhushu": "縯：舊名鍾山。漢末廣陵人蔣子文爲金陵尉，討賊死于山下。孫權爲立廟，改山名蔣山。○子仁：勝之，名益柔。",
                    "type": 2
                },
                {
                    "paragraph": "到郡席不暖，",
                    "zhushu": "縯：傳云：“孔席不暖，墨突不黔。”"
                },
                {
                    "paragraph": "居民空惘然。好山無十里，遺恨恐他年。欲欵南朝寺，",
                    "zhushu": "厚：山中寺多是六朝行宫。東晋、宋、齊、梁、陳皆都江表，謂之“南朝”。"
                },
                {
                    "paragraph": "同登北郭船。朱門収畫㦸，",
                    "zhushu": "次公：“畫㦸”正指言本荆公宅也。"
                },
                {
                    "paragraph": "紺宇出青蓮。",
                    "zhushu": "荆公宅以爲寺。"
                },
                {
                    "paragraph": "夾路蒼髯古，",
                    "zhushu": "次公：指言松檜也。先生詩又云：“山中只有蒼髯叟，数黑肅蕭管送迎。”"
                },
                {
                    "paragraph": "迎人翠麓偏。龍腰蟠故國，",
                    "zhushu": "縯：山脊死轉若蟠龍之狀，孔明名之曰“龍蟠山”。○次公：寰宇記載孔明謂呉帝曰：“鍾山龍蟠，石城虎踞，眞帝王都也。”"
                },
                {
                    "paragraph": "鳥爪寄曽巔。",
                    "zhushu": "厚：山有鳥爪峯。○次公：髙僧傳：“至公生於鷹巢，手𩔖鳥𤓰，死葬此山上。”舊注非是。"
                },
                {
                    "paragraph": "竹杪飛華屋，松根泫細泉。峯多巧障日，江逺欲浮天。",
                    "zhushu": "子仁：水衡記曰：“天下之至多者水焉，浮天而載地。”"
                },
                {
                    "paragraph": "略彴横秋水，",
                    "zhushu": "次公：“略彴”，横木橋也。陸龜蒙詩：“頭經略彴冠微亞，腰挿岺箵帶矗頻。”"
                },
                {
                    "paragraph": "浮屠挿暮煙。",
                    "zhushu": "子仁：釋氏造塔，謂之浮圗。"
                },
                {
                    "paragraph": "歸來踏人影，雲細月姢姢。",
                    "zhushu": "次公：古詩：“娟姢新月躰。”",
                    "type": 2
                },
                {
                    "paragraph": "至眞州再和二首",
                    "zhushu": "",
                    "type": 2
                },
                {
                    "paragraph": "老手王摩詰，",
                    "zhushu": "縯：王維字摩詰。嘗有詩曰：“夙丗謬詩客，前身老畫師。”"
                },
                {
                    "paragraph": "窮交孟浩然。論詩曽伴直，",
                    "zhushu": "厚：孟浩然爲王維所知。維待詔金銮殿，召之商較風雅。忽遇上幸維所，浩然錯愕伏牀下。維不敢隱，因之奏聞。上欣然曰：“朕素聞其人。”因得召見，命吟詩。浩然念曰：“北闗休上書，南山歸弊廬。不才明主奔，多病故人踈。”上曰：“朕未嘗弃人，自是卿不求進。”因命放歸南山。○師：南史：劉孝標言：“利交有五，四曰窮交。”"
                },
                {
                    "paragraph": "話舊已忘年。北上難陪𩦸，東行且趂船。離亭花映肉，",
                    "zhushu": "縯：杜詩寄呈蘇渙侍御云：“憶子𥘉尉永嘉去，紅顔白靣花映肉。”"
                },
                {
                    "paragraph": "醉眼鷺窺蓮。柂轉三山没，風回五两偏。",
                    "zhushu": "次公：“五兩”字如字。郭景純江賦有云：“規五兩之動静。”而李善注引兵書曰：“凡𠋫風法，以雞羽重八兩，建五丈旗，取羽繋其巔，立軍營中。”許愼淮南子注曰：“綄，候風也，音桓。楚人謂之五兩。”又五臣之翰曰：“五兩，鳥毛爲之，置竿之上以候風。”"
                },
                {
                    "paragraph": "荒祠過𤓰歩，",
                    "zhushu": "縯：揚州江都縣𤓰歩鎮，乃往真州渡口也。"
                },
                {
                    "paragraph": "古甃墯松巔。聞道清香閤，",
                    "zhushu": "次公：韋應物詩：宴寢凝清香。"
                },
                {
                    "paragraph": "新篘白玉泉。莫教門掩夜，坐待月流天。",
                    "zhushu": "厚：謝莊月賦：白露暖空，素月流天。"
                },
                {
                    "paragraph": "小院檀槽閙，空庭樺燭煙。公詩便堪唱，爲付小嬋姢。",
                    "zhushu": "",
                    "type": 2
                },
                {
                    "paragraph": "公顔如雪柏，千載故依然。𥬇我無根柳，",
                    "zhushu": "子仁：退之詩：浮雲柳絮無根蔕。"
                },
                {
                    "paragraph": "空中不待年。",
                    "zhushu": "師：劉義慶丗說云：顧恱之與晉簡文帝同年。恱之早白。帝問：“卿何以先老？”對曰：“蒲柳之姿，望秋先隕；松栢之質，隆冬轉茂。”"
                },
                {
                    "paragraph": "肯留歸闕斾，坐待逆風船。特許門傳鑰，那知箭起蓮。",
                    "zhushu": "縯：蓮花漏法，以水浮箭爲𠋫。"
                },
                {
                    "paragraph": "相逢月上後，小語坐西偏。",
                    "zhushu": "子仁：退之庭柳詩：朝日出其東，我常坐西偏。"
                },
                {
                    "paragraph": "流落千帆側，",
                    "zhushu": "厚：劉禹錫詩：沉舟側畔千帆過，病木前頭百樹春。"
                },
                {
                    "paragraph": "追思百尺巔。躬耕懷谷口，",
                    "zhushu": "援：揚子云：谷口鄭子眞耕乎嵓石之下，名振于京師。"
                },
                {
                    "paragraph": "水石羡平泉。",
                    "zhushu": "縯：唐李徳裕平泉莊周四十里，名花異草，鉛松怪石，靡不畢致。○次公：李衛公詩序云：後丗以平泉一石一花移他處者，非李氏子孫。"
                },
                {
                    "paragraph": "茆屋歸元亮，",
                    "zhushu": "厚：陶詩：養眞衡茆下，庶以善自名。淵明一字元亮。"
                },
                {
                    "paragraph": "霓裳醉樂天。",
                    "zhushu": "援曰：樂天嘗侍宴，觀舞霓裳曲，愛之。及在杭州，集諸妓教焉。"
                },
                {
                    "paragraph": "行聞宣室召，",
                    "zhushu": "厚：前漢賈誼傳：誼謫長沙，文帝思誼，徴之。至，入見，上方受釐，坐宣室，遂問以鬼神之事。"
                },
                {
                    "paragraph": "歸近御爐煙。",
                    "zhushu": "次公：唐人詩：從事不須輕御史，滿身猶帶御爐煙。"
                },
                {
                    "paragraph": "未用歌池上，",
                    "zhushu": "縯：樂天有池上樂之詩。"
                },
                {
                    "paragraph": "隨宜教李姢。",
                    "zhushu": "厚：樂天爲蘇州，和元稹霓裳歌云：李姢張態君莫嫌，亦擬隨宜且教取。",
                    "type": 2
                },
                {
                    "paragraph": "孟震同遊常州僧舎三首",
                    "zhushu": "子仁：震，東平人，嘗爲黄州通判。",
                    "type": 2
                },
                {
                    "paragraph": "年來轉覺此生浮，",
                    "zhushu": "次公：莊子：其生若浮，其死若休。"
                },
                {
                    "paragraph": "又作三吴浪漫遊。",
                    "zhushu": "次公：唐人元結自稱爲“浪上人”，呼之爲“漫郎”。又曰：漫浪於人間。"
                },
                {
                    "paragraph": "忽見東平孟君子，夢中相對説黃州。",
                    "zhushu": "無已：先生君子泉銘序云：孟君亨之，篤斈而力行，克有常徳，信於朋友，一時皆稱之曰：“此君子也。”因號之“孟君子”。君通守齊安，其圃有泉，岸不加損，水不加益，因名之曰“君子泉”。又先生有跋云：孟君名震，字亨之，及進士第，爲承議郎。",
                    "type": 2
                },
                {
                    "paragraph": "湛湛清池五月寒，",
                    "zhushu": "次公：“五月寒”，不應寒而寒也。杜詩：五月松風冷佛骨。又云：鑑湖五月凉。又曰：因驚四月雨聲寒。皆其類也。"
                },
                {
                    "paragraph": "小山無數碧㠝岏。穉杉戢戢三千本，",
                    "zhushu": "厚：“戢戢”，多皃。盧仝月蝕詩：萬國赤子戢戢。魚頭生也。"
                },
                {
                    "paragraph": "旦作凌雲合抱看。",
                    "zhushu": "",
                    "type": 2
                },
                {
                    "paragraph": "知君此去便歸耕，𥬇指孤舟一葉輕。",
                    "zhushu": "次公：退之詩：共泛清湘一葉舟。"
                },
                {
                    "paragraph": "待向三茆乞靈雨，",
                    "zhushu": "縯：三茆，指言茆山也。茆君兄弟三人，皆爲神仙，而𦭘山則大茆之所隱也，在江寕府句容縣也。"
                },
                {
                    "paragraph": "半篙流水送君行。",
                    "zhushu": "",
                    "type": 2
                },
                {
                    "paragraph": "同秦仲二子雨中游寳山",
                    "zhushu": "",
                    "type": 2
                },
                {
                    "paragraph": "平明已報百吏散，半日來陪二子閑。立鵲低昂煙雨裏，",
                    "zhushu": "次公：東方朔外傳：武帝宴坐，朔執㦸在殿階旁，屈指獨語。上從殿上見朔，呼問之。對曰：“殿後与樹上有鵲立松枝上，東向而鳴。”"
                },
                {
                    "paragraph": "行人出没樹林間。",
                    "zhushu": "",
                    "type": 2
                },
                {
                    "paragraph": "眞覺院有洛花，花時不暇往。四月十八日與劉景文同往賞枇杷",
                    "zhushu": "",
                    "type": 2
                },
                {
                    "paragraph": "緑暗初迎夏，紅殘不及春。魏花非老伴，",
                    "zhushu": "厚：姚紅、魏紫，謂牡丹花也。"
                },
                {
                    "paragraph": "盧橘是郷人。",
                    "zhushu": "師：談助云：盧橘，枇杷也。揚雄賦：盧橘夏熟。"
                },
                {
                    "paragraph": "井落依山盡，",
                    "zhushu": "子功：唐王文奐題鸛雀樓詩云：白日依山盡。"
                },
                {
                    "paragraph": "巖崖發興新。",
                    "zhushu": "厚：老杜詩：户牗凭髙發興新。"
                },
                {
                    "paragraph": "歳寒君記取，松雪看蒼鱗。",
                    "zhushu": "",
                    "type": 2
                },
                {
                    "paragraph": "又和劉景文韻",
                    "zhushu": "",
                    "type": 2
                },
                {
                    "paragraph": "牡丹松檜一時栽，付與春風自在開。試問壁間題字客，幾人不爲看花來。",
                    "zhushu": "次公：劉禹錫詩：無人不道看花囘。",
                    "type": 2
                },
                {
                    "paragraph": "游羅浮山一首示兒子過",
                    "zhushu": "",
                    "type": 2
                },
                {
                    "paragraph": "人間有此白玉京，",
                    "zhushu": "次公：史記曰：天上白玉京，五城十二樓也。"
                },
                {
                    "paragraph": "羅浮見日雞一鳴。",
                    "zhushu": "劉夢得有詩，記羅浮夜半見日事。山不甚髙，而夜見日，此可異也。○厚：夢得詩云：“隂陽迭用事，乃俾夜作晨。伊喔天雞鳴，扶桑色昕昕。赤波千萬里，湧出黄金輪。”"
                },
                {
                    "paragraph": "南樓未必齊日觀，",
                    "zhushu": "縯：漢官儀：“泰山東南名曰日觀，雞一鳴，見日始出，長三丈許。”"
                },
                {
                    "paragraph": "鬱儀自欲朝朱明。",
                    "zhushu": "山有二石樓，今延祥寺在南樓下，朱明洞在冲虚觀後，云是蓬萊第七洞天。○厚：黄庭内景經：“髙奔日月吾上道，𣡡儀結鄰善相保。”注云：“鬱儀，奔日之仙也。”"
                },
                {
                    "paragraph": "東坡之師抱朴老，",
                    "zhushu": "援：葛洪，字稚川，自號抱朴子也。"
                },
                {
                    "paragraph": "眞契乆已交前生。玉堂金馬乆流落，",
                    "zhushu": "厚：揚雄解嘲云：“歷金馬，上玉堂有日矣。”"
                },
                {
                    "paragraph": "寸田尺宅今誰耕。",
                    "zhushu": "縯：黄庭經云：“寸田尺宅可理生。”盖道家以丹田曰寸田，面曰尺宅也。"
                },
                {
                    "paragraph": "道華亦嘗啖一棗，",
                    "zhushu": "唐永樂道士侯道華，竊食鄧天師藥仙去。永樂有無核棗，人不可得，道華燭得之。予在歧下，亦嘗得食一枚。"
                },
                {
                    "paragraph": "契虚正欲仇三彭。",
                    "zhushu": "唐僧契虚，遇人導游稚川仙府。眞人問曰：“汝絶三彭之仇乎？”契虚不能荅。"
                },
                {
                    "paragraph": "鐵橋石柱空連橫，",
                    "zhushu": "山有鐡橋石柱，人罕至者。"
                },
                {
                    "paragraph": "杖藜欲趂飛猱輕。雲谿夜逢瘖虎伏，",
                    "zhushu": "山有啞虎廵山。"
                },
                {
                    "paragraph": "斗壇晝岀銅龍獰。",
                    "zhushu": "冲虚觀後有朱眞人朝斗壇。近於壇上獲銅龍六，銅魚一。"
                },
                {
                    "paragraph": "小兒少年有竒志，中宵起坐存黃庭。",
                    "zhushu": "厚：黄庭内景經云：“脾神常在字䰟庭，晝夜存之可長生。”注云：“䰟庭，即黄庭也。”"
                },
                {
                    "paragraph": "近者戲作凌雲賦，",
                    "zhushu": "援：司馬相如奏大人賦，武帝大恱，飄飄然有凌雲氣遊天地之間意。"
                },
                {
                    "paragraph": "筆勢彷彿離騷經。負書從我盍歸去，羣仙正草新宫銘。汝應奴𨽻蔡少霞，我亦季孟山玄卿。",
                    "zhushu": "唐有夢書新宫銘者，云紫陽真人山玄卿撰。其略曰：“良常西麓，原澤東池。新宫宏宏，崇軒䡾䡾。”又有蔡少霞者，夢人遣書碑，略曰：“公昔乗鱼車，今履瑞雲，躅空仰塗，綺輅輪囷。”其末題云：“五雲書閣吏蔡少霞書。”"
                },
                {
                    "paragraph": "還湏略報老同叔，贏糧萬里尋𥘉平。",
                    "zhushu": "子由一字同叔。○縯：莊子：南榮趂贏糧而見老子。神仙傳：黄𥘉平牧羊，有一道士𢹂至金華山。其後兄𥘉起尋之，但見白石，問羊何在？𥘉平叱石曰：“起，起，皆成羊也。”",
                    "type": 2
                },
                {
                    "paragraph": "正月二十四日，與兒子過、頼仙芝、王原秀才、僧曇頴、行全、道士何宗一同游羅浮道院及栖禪精舎，過作詩，和其韻寄邁、迨一首",
                    "zhushu": "十朋：栖禅寺在惠州豊湖上。",
                    "type": 2
                },
                {
                    "paragraph": "斷橋隔勝踐，",
                    "zhushu": "次公：勝踐，勝遊也。竒勝而踐履之処。"
                },
                {
                    "paragraph": "脫屨欣小掲。",
                    "zhushu": "次公：掲音去計反。詩曰：“深則厲，淺則掲。”注云：“以衣涉水爲厲，由帶以上爲掲，言褰衣也。”"
                },
                {
                    "paragraph": "瘴花已繁紅，官柳猶踈細。",
                    "zhushu": "縯：杜詩：“市橋官柳細，江路野梅香。”"
                },
                {
                    "paragraph": "斜川二三子，悼歎吾年逝。",
                    "zhushu": "厚：陶淵明游斜川詩序云：“天氣澄和，風物閑羙，與二三鄰曲，同遊斜川。”又云：“悲日月之遂往，悼吾年之不留。”"
                },
                {
                    "paragraph": "凄凉羅浮館，風壁頽雨砌。黄冠常苦饑，迎客羞破袂。仙山在何許？歸鶴時墯毳。﨑嶇食松黄，",
                    "zhushu": "厚：本草圖經：松枝上黄粉名松黄，山人及時拂取，作湯㸃之。"
                },
                {
                    "paragraph": "欲救齒髪弊。坐令禪客𥬇，一夢等千歳。栖禪晚置酒，蠻果粲蕉茘。",
                    "zhushu": "援：韓退之羅池廟碑：“荔子丹𠔃蕉葉黄，𮦀　肴蔬𠔃進侯堂。”"
                },
                {
                    "paragraph": "齋厨釡無羹，野餉籃有蕙。嬉游趂時節，俯仰了此丗。猶當洗業障，更作臨水禊。",
                    "zhushu": "厚：應劭風俗通：“褉者，㓗也。故於水上盥㓗之也。”"
                },
                {
                    "paragraph": "寄書陽羡兒，并語長頭弟。",
                    "zhushu": "次公：“陽羡児”，言迈也。“長頭弟”，則言迨也。陽羡乃常州，二子在常州也。迨之長頭，先生前集有詩，可見其實。"
                },
                {
                    "paragraph": "門户各努力，先期畢租稅。",
                    "zhushu": "",
                    "type": 2
                },
                {
                    "paragraph": "次韻程正輔游碧落洞",
                    "zhushu": "",
                    "type": 2
                },
                {
                    "paragraph": "空山不難到，絶境未易名。",
                    "zhushu": "厚：白樂天水齋詩：“絶境應難到，同心豈易求。”"
                },
                {
                    "paragraph": "何時謪仙人，",
                    "zhushu": "縯：賀知章一見李白，呼爲“謪仙人”。"
                },
                {
                    "paragraph": "來作鈞天聲。",
                    "zhushu": "援：史記：趙蕳子疾，五日不知人。及寤，語大夫曰：“我之帝所，游於釣天，廣樂九奏万舞，其声動人也。”"
                },
                {
                    "paragraph": "胷中幾雲夢，",
                    "zhushu": "縯：司馬相如子虚賦：“斉人言其青丘之澤，吞楚雲夢者八九，而扵胷中曽不芥蔕也。”"
                },
                {
                    "paragraph": "餘地多恢宏。長庚與北斗，錯落綴冠纓。",
                    "zhushu": "厚：曹子建與陳琳書云：“披翠雲以爲衣，戴北斗以爲冠。”"
                },
                {
                    "paragraph": "黄公獻紫芝，",
                    "zhushu": "厚：崔𤦺四皓頌：昔商山四皓者，盖角里先生、綺里季、夏黄公、東園公也。秦丗道成徳消，坑黜儒術，乃退而作歌曰：“莫莫髙山，深谷㓕哉。瞱瞱紫芝，可以療飢。唐虞丗逺，吾將何歸？駟馬髙盖，其憂甚大。富貴畏人𠔃，不如貧賤之肆志也。”○子翬：按本草：“紫芝味甘温，保神，益精氣，乆服輕身不老。”"
                },
                {
                    "paragraph": "赤松餽青精。",
                    "zhushu": "次公：赤松，古神仙名也。青精，仙飯名。如真誥載：霍山有道者鄧伯原，受靑精石飯之法。杜詩云：“豈無青精飯，使我顔色好。”"
                },
                {
                    "paragraph": "谿山乆寂寞，請續離騷經。抱枝寒蜩咽，繞耳飛蚊清。謫仙撫掌𥬇，𥬇此羽皇銘。我頃嘗獨游，自適孤雲情。君今又継往，霧雨愁青𡨋。感君兄弟意，尋羊問𥘉平。",
                    "zhushu": "縯：黄𥘉平牧羊，有道士將至金華山而得道。他日，其兄𥘉起尋之，但見白石而不見羊。問羊所在，𥘉平叱石，盡起成羊也。"
                },
                {
                    "paragraph": "玉牀分箭鏃，",
                    "zhushu": "次公：玉牀，丹砂所生之処也。丹砂如箭鏃者良。"
                },
                {
                    "paragraph": "不忍獨長生。詩成輙寄我，妙絶陶謝并。",
                    "zhushu": "次公：陶潜、謝靈運也。杜詩云：“陶謝不枝梧，風騷共指激。”"
                },
                {
                    "paragraph": "孤鴻方避弋，",
                    "zhushu": "援：揚子：“鴻飛𡨋𡨋，弋人何慕焉。”"
                },
                {
                    "paragraph": "老𩦸猶在坰。",
                    "zhushu": "次公：魏武帝樂府：“老𩦸伏櫪，志在千里。”在坰，以言其閑散也。詩：“駉駉牝馬，在坰之野。”"
                },
                {
                    "paragraph": "鳥獸如可羣，",
                    "zhushu": "縯：論語：“鳥獸不可與同羣，吾非斯人之徒與而誰與？”"
                },
                {
                    "paragraph": "永寄槁木形。",
                    "zhushu": "援：莊子：“形若槁木，心若死灰。”"
                },
                {
                    "paragraph": "何山不堪隱？飲水自脩齡。",
                    "zhushu": "厚：白樂天詩：“我心旣無苦，飲水亦自飽。”",
                    "type": 2
                },
                {
                    "paragraph": "徐元用使君與其子端，嘗邀僕與兒子過，同遊金山浮金堂，戲作此詩",
                    "zhushu": "",
                    "type": 2
                },
                {
                    "paragraph": "昔與徐使君，共賞錢塘春。愛此小天笁，",
                    "zhushu": "次公：錢塘，杭州也。小天笁，則杭州佛寺有上下兩天笁。意者令浮金堂之景稍似之，故有小之稱也。"
                },
                {
                    "paragraph": "時來中聖人。",
                    "zhushu": "見贈孫莘老七絶注。"
                },
                {
                    "paragraph": "松如遷客老，酒似使君醇。",
                    "zhushu": "子仁：梁書：“頋憲之爲建康令，清儉強力，甚得民和。故京師飲酒者得醇旨，輒号爲頋建康。”"
                },
                {
                    "paragraph": "繫舟藤城下，弄月鐔江濵。",
                    "zhushu": "次公：藤州之縣名曰鐔津。"
                },
                {
                    "paragraph": "江月夜夜好，雲山朝朝新。",
                    "zhushu": "次公：陳後主詩云：壁月夜夜滿，瓊樹朝朝新。"
                },
                {
                    "paragraph": "使君有令子，",
                    "zhushu": "子仁：南史：禇渊嘗謂任昉父遥曰：“聞卿有令子，相爲喜之。所謂百不爲多，一不爲少。”"
                },
                {
                    "paragraph": "眞是石麒麟。",
                    "zhushu": "援：徐陵生数歳，僧宝誌見之，曰：“此天上石麒麟也。”"
                },
                {
                    "paragraph": "我子乃散材，",
                    "zhushu": "縯：莊子：匠石見櫟社曰：“此散材也。”"
                },
                {
                    "paragraph": "有如木輪囷。",
                    "zhushu": "援：鄒陽云：蟠木根柢，輪囷離竒。"
                },
                {
                    "paragraph": "二老白接䍦，",
                    "zhushu": "縯：襄陽小児歌山簡曰：倒着白接䍦。"
                },
                {
                    "paragraph": "兩郎烏角巾。",
                    "zhushu": "次公：杜詩：錦里先生烏角巾。"
                },
                {
                    "paragraph": "醉卧松下石，",
                    "zhushu": "子仁：李白詩云：夜卧松下石，飢餐石中髓。"
                },
                {
                    "paragraph": "扶歸江上津。浮橋半没水，掲此碧鱗鱗。",
                    "zhushu": "次公：揭音憇。詩云：淺則揭，牽衣渡水也。鱗鱗，言水波如鱗。",
                    "type": 2
                },
                {
                    "paragraph": "上堵吟",
                    "zhushu": "子仁：水經注云：堵陽縣有堵水，旁有白馬塞。孟逹爲新城守，登之而嘆曰：“刘封申犹據金。城千里市更失之。”呼爲上堵吟。音韻哀切，有惻人心。今水次尚欹之堵水，盖入沔者也。",
                    "type": 2
                },
                {
                    "paragraph": "臺上有客吟秋風，悲聲蕭散飄入空。臺邊遊女來竊聽，欲學聲同意不同。君悲竟何事？千里金城兩稺子。白馬爲塞鳯爲𨵿，山川無人空且閑。我悲亦何苦？江水冬更深，鯿魚冷難捕。",
                    "zhushu": "子仁：鯿魚，襄陽所岀，孟浩然所謂“搓頭縮項鯿”。"
                },
                {
                    "paragraph": "悠悠江上聽歌人，不知我意徒悲辛。",
                    "zhushu": "",
                    "type": 2
                },
                {
                    "paragraph": "重遊終南子由以詩見寄次韻",
                    "zhushu": "",
                    "type": 2
                },
                {
                    "paragraph": "去年新柳報春回，今日殘花覆緑苔。溪上有堂還獨宿，誰人無事肯重來。古琴彈罷風吹坐，山閤醒時月照杯。",
                    "zhushu": "子仁：令趙宗有弹鳴鹿，与張果之𪧐　西溪堂，皆東坡去年詩中事也。"
                },
                {
                    "paragraph": "嬾不作詩君錯料，舊逋應許過時陪。",
                    "zhushu": "子仁：子由所寄詩云：“定邀道士弹鳴鹿，誰与溪堂共酒杯。應有新詩還寄我，与君和取當遊陪。”",
                    "type": 2
                },
                {
                    "paragraph": "杭外遊山",
                    "zhushu": "",
                    "type": 2
                },
                {
                    "paragraph": "山平村塢迷，野寺鍾相荅。晚隂生林杪，落日猶在塔。行招兩社僧，共歩青雲月。送客渡石橋，迎客出林樾。幽尋本眞性，往事聽徐說。錢王方壯年，此邦事輕俠。郷人鄙貧賤，異𩔖識英傑。立石像興王，遺址今岌嶪。",
                    "zhushu": "見臨安三絶注。"
                },
                {
                    "paragraph": "功勲三呉定，冨貴四海甲。歸來父老藏，崇髙畏輕𡑅。",
                    "zhushu": "縯：錢越王始以卿兵破走黄巢，復以八都兵討劉漢宏，并越州以奉董昌，而自居於杭。及昌以越叛，則誅昌以併越，尽有浙東西地。"
                },
                {
                    "paragraph": "詩人工譏病，此欲恣挑抉。流傳後丗人，談𥬇資口舌。是非今已矣，興廢何倉卒。持歸問禪翁，𥬇指浮漚没。",
                    "zhushu": "",
                    "type": 2
                },
                {
                    "paragraph": "柳子玉以詩見邀同刀丈遊金山",
                    "zhushu": "",
                    "type": 2
                },
                {
                    "paragraph": "君年甲子乆相逢，",
                    "zhushu": "縯：左傳：絳縣老人曰：“臣生之歳，正月甲子朔，四百有四十五甲子矣。”師曠曰：“七十五年矣。”"
                },
                {
                    "paragraph": "難向君前說老翁。更有方瞳八十一，奮衣矍鑠走山中。",
                    "zhushu": "",
                    "type": 2
                },
                {
                    "paragraph": "射獵",
                    "zhushu": "",
                    "type": 2
                },
                {
                    "paragraph": "詩五首",
                    "zhushu": "",
                    "type": 2
                },
                {
                    "paragraph": "司竹監燒葦園，因召都巡檢柴貽勗左藏，以其徒㑹獵園下",
                    "zhushu": "",
                    "type": 2
                },
                {
                    "paragraph": "官園刈葦歳留槎，深冬放火如紅霞。枯槎燒盡有根在，春雨一洗皆萌芽。黄狐老兎最狡捷，賣侮百獸常矜誇。年年此厄竟不悟，但愛蒙密爭來家。",
                    "zhushu": "次公：退之宴喜亭記：猿狖所家，魚龍所宫。"
                },
                {
                    "paragraph": "風迴熖卷毛尾𤍠，欲出已被蒼鷹遮。野人來言此最樂，徒手曉出歸滿車。巡邊将軍在近邑，呼來颯颯從矛义。戍兵乆閑可小試，",
                    "zhushu": "子仁：吳王闔閭謂孫武曰：可以小試勒兵乎？"
                },
                {
                    "paragraph": "戰鼔雖凍猶堪檛。雄心欲摶南澗虎，陣勢頗學常山蛇。",
                    "zhushu": "縯：孫子言：兵如常山之蛇，撃其首則尾應，擊其尾則首應，擊其中則首尾俱應。諸葛孔明造八陣圖，桓温見之曰：“此常山蛇势也。”○子仁：杜牧之詩：常山蛇陣势緃横。"
                },
                {
                    "paragraph": "霜乾火烈聲爆野，飛走無路號且呀。迎人截來砉逢箭，避犬𨓜去窮投𦊨。擊鮮走馬殊未厭，",
                    "zhushu": "次公：漢陸賈謂其子曰：“數擊鮮，母乆溷汝爲也。”注：鮮爲新殺之肉。"
                },
                {
                    "paragraph": "但恐落日催栖鵶。弊旗仆鼔坐數獲，",
                    "zhushu": "縯：周官大司馬：羣吏弊旗。注：弊，仆也。"
                },
                {
                    "paragraph": "鞍挂雉兎肩分麚。主人置酒聚狂客，紛紛醉語晚更譁。燎毛燔肉不暇割，飲啖直欲追羲媧。",
                    "zhushu": "厚：伏羲、女媧未有火化，食鳥獸之肉，　茹毛飲血。"
                },
                {
                    "paragraph": "青丘雲夢古所咤，",
                    "zhushu": "縯：司馬相如賦子虚過姹烏有先生，言對斉王曰：“楚有七澤，嘗見其一，名曰雲夢，方九百里。”又烏有先生之言斉曰：秋田乎青丘，彷徨乎海外，吞若雲夢者八九，其於胷中曾不芥蔕。"
                },
                {
                    "paragraph": "與此何啻百倍加。苦遭諌䟽說夷羿，",
                    "zhushu": "援：魏絲諌晋侯，引虞人之箴曰：“在帝夷羿，冒于原獸。”"
                },
                {
                    "paragraph": "又被賦客嘲淫奢。",
                    "zhushu": "次公：“賦客”指言司馬相如、揚子雲也。相如子虚賦爲烏有先生荅楚使曰：“足下不称楚王之德厚，而盛推雲夢以爲驕奢。言滛楽而㫫侈靡，切爲足下不取也。”揚雄傳：上將大誇胡人以多禽獸雉，從至射熊館，上長楊賦以諷。"
                },
                {
                    "paragraph": "豈如閑官走山邑，放曠不與趨朝衙。農工已畢嵗云暮，車騎雖少賔殊佳。酒酣上馬去不告，獵獵霜風吹㡌斜。",
                    "zhushu": "厚：北史：獨孤信嘗因獵日暮，馳馬入城，其㡌微側。詰旦，人有戴帽者，咸慕信而側其帽焉。堯卿：永叔詩：獵獵帰袖風中斜。",
                    "type": 2
                },
                {
                    "paragraph": "和梅户曹㑹獵鐵溝",
                    "zhushu": "",
                    "type": 2
                },
                {
                    "paragraph": "山西從古說三明，",
                    "zhushu": "縯：後安定皇甫威明、燉煌張然明、武威叚紀明並知名，㫫逹京師，称爲“凉州三明”。賛曰：“山西多猛，三明麗從。”"
                },
                {
                    "paragraph": "誰信儒冠也捍城。",
                    "zhushu": "縯：詩曰：“﨣﨣武夫，公侯干城。”"
                },
                {
                    "paragraph": "竿上鯨鯢猶未掩，",
                    "zhushu": "近梟数盗厚：左傳：楚莊王言：“古者明王伐不敬，取其鯨鯢而封之，以爲大戮。”"
                },
                {
                    "paragraph": "草中狐兔不湏驚。",
                    "zhushu": "縯：杜詩：“草中狐兎尽何益，天子不在咸陽宫。”"
                },
                {
                    "paragraph": "東州趙傁飲無敵，南國梅仙詩有聲。",
                    "zhushu": "次公：左氏言趙栴云：“趙傁在後。”又梅福，人謂之“梅仙”。子仁：石鼎聮句序云：“侯喜新有能詩声。”"
                },
                {
                    "paragraph": "不向如皐閑射雉，",
                    "zhushu": "是日唯梅趙不射厚。左傳：“賈大夫惡，娶妻而美，三年不言不𥬇。御以如皐，射雉，獲之，其妻始笑而言。”次公：皐者，澤名也。如，訓往也。言御其妻而往於皐澤也。然自古楽府詩已誤使。楽府詩有雉子班三篇，皆使“如皐”字。張正見曰：“唯當度弱水，不怯如皐箭。”毛処約曰：“能使如皐路，相追巧𥬇婦。”江㧾曰：“暫往如皐路，當令巧𥬇開。”上两篇猶未斍其誤。至江揔詩：“如皐上，暫往宇。”盖誤指“如皐”两字爲地名矣。今先生亦承此誤乎？"
                },
                {
                    "paragraph": "歸來何以得卿卿。",
                    "zhushu": "援：世說：王安豐妻常卿安豐豐豐曰：“婦人卿羇，礼爲不敬。”婦荅曰：“愛卿親卿，所以卿卿。我不卿卿，誰復卿卿？”",
                    "type": 2
                },
                {
                    "paragraph": "祭常山回小獵",
                    "zhushu": "堯卿：熈寕八年作。",
                    "type": 2
                },
                {
                    "paragraph": "青盖前頭㸃皂旗，黃茆岡下出長圍。弄風驕馬跑空立，趂兔蒼鷹掠地飛。回望白雲生翠巘，歸來紅葉滿征衣。聖朝若用西凉簿，白羽猶能效一揮。",
                    "zhushu": "厚：晋顧荣傳：斉王冏召爲大司馬主簿。周玘与荣謀起兵攻陳敏。荣發，歛舟於南岸。敏率万餘人出，不獲済。榮麾以羽扇，其衆潰散。堯卿晋謝艾爲西凉州簿。艾本書生，使之用兵。",
                    "type": 2
                },
                {
                    "paragraph": "人日獵城南，㑹者十人，以“身輕一鳥過，槍急萬人呼”爲韻，軾分得“鳥”字",
                    "zhushu": "",
                    "type": 2
                },
                {
                    "paragraph": "兒童𥬇使君，憂愠長悄悄。",
                    "zhushu": "次公：詩：“憂心悄悄，愠干羣小。”"
                },
                {
                    "paragraph": "誰拈白接䍦，",
                    "zhushu": "縯：晋山簡鎮㐮陽，児童歌之曰：“山公出何許，往至髙陽他。時時能騎馬，倒著白接䍦。”"
                },
                {
                    "paragraph": "令跨金騕䮍。",
                    "zhushu": "縯：杜詩：“細馬時登金騕䮍。”次公：馬謂之金騕䮍，因漢武帝鑄金爲麟趾䮍蹄之形，而詩人遂用之。任：杜詩則曰：“御鞭金騕䮍。”又曰：“願隨金騕䮍。”"
                },
                {
                    "paragraph": "東風吹濕雪，手冷怯清曉。忽發兩鳴鶻，",
                    "zhushu": "厚：鳴鶻，鳴鏑也。漢匈奴傳：“冒頓嘗爲之。”"
                },
                {
                    "paragraph": "相趂飛蝱小。放弓一長嘯，目送孤鴻矯。",
                    "zhushu": "縯：嵆康四言詩云：“手揮五絃，目送帰鴻。”"
                },
                {
                    "paragraph": "吟詩忘鞭轡，不語頭自挑。",
                    "zhushu": "次公：杜詩：“巢父悼頭不肯住。”"
                },
                {
                    "paragraph": "歸來仍脫粟，",
                    "zhushu": "縯：公孫洪飯脫粟。"
                },
                {
                    "paragraph": "鹽䜴煑芹蓼。",
                    "zhushu": "次公：陸機云：“千里蓴羮，未下塩䜴。”"
                },
                {
                    "paragraph": "何似雷將軍，",
                    "zhushu": "堯卿：將軍雷勝，華隂人也。玉父：唐令狐潮圍雍丘，雷万春立城上，靣中六矢而不動滛，謂張廵曰：“向見雷將軍，乃知足下軍令矣。”"
                },
                {
                    "paragraph": "兩眼霜鶻皎。黒頭已爲將，",
                    "zhushu": "次公：此亦挨傍黒頭將軍語也。"
                },
                {
                    "paragraph": "百戰意未了。馬上倒銀鉼，",
                    "zhushu": "次公：杜詩：“馬上誰家白靣郎，臨階下馬坐人牀。不通姓字麄豪甚，指㸃銀鉼索酒甞。”"
                },
                {
                    "paragraph": "得兎不暇燎。少年負竒志，",
                    "zhushu": "次公：張華傳：物志言乗槎者云：“人有竒志。”"
                },
                {
                    "paragraph": "蹭蹬百憂繞。",
                    "zhushu": "次公：詩：“逢此百憂。”老杜詩嘗命萹曰百憂集。"
                },
                {
                    "paragraph": "回首英雄人，老死亦不少。青春還一夢，餘年眞過鳥。",
                    "zhushu": "次公：盖使老杜向云“餘生如過鳥”，故謂之真，以明之師。李太白詩：“主猶鳥過目，胡乃自結束。景公一何愚，牛山淚相續。”"
                },
                {
                    "paragraph": "莫上呼鷹臺，平生𥬇劉表。",
                    "zhushu": "縯：㐮陽𦒿舊傳云：刘表任荆州刺史，築臺名呼鷹。仍作野鷹來曲。飬源：㐮沔記：刘表呼鷹臺在縣東七里，髙三丈，周七十里。",
                    "type": 2
                },
                {
                    "paragraph": "將官雷勝得過字代作",
                    "zhushu": "",
                    "type": 2
                },
                {
                    "paragraph": "胡騎入回中，",
                    "zhushu": "厚：回中在定安髙平，有險阻，蕭関在其比鎭戎境也。"
                },
                {
                    "paragraph": "急烽連夜過。短刀穿虜陣，濺血貂裘涴。一來輦轂下，愁悶惟欲卧。今朝從公獵，稍覺天宇大。",
                    "zhushu": "次公：劉禹錫詩：始斍天宇大。"
                },
                {
                    "paragraph": "一𩀱鐵𢇁箭，未發手先唾。射殺雪毛狐，",
                    "zhushu": "次公：倣老杜“射殺林中雪色鹿”也。"
                },
                {
                    "paragraph": "腰間餘一箇。",
                    "zhushu": "",
                    "type": 2
                },
                {
                    "paragraph": "題詠上",
                    "zhushu": "",
                    "type": 2
                },
                {
                    "paragraph": "詩三十二首",
                    "zhushu": "",
                    "type": 2
                },
                {
                    "paragraph": "九月中曽題二小詩於南溪竹上，旣而忘之。昨日再遊，見而録之",
                    "zhushu": "",
                    "type": 2
                },
                {
                    "paragraph": "湖上蕭蕭踈雨過，山頭靄靄暮雲横。",
                    "zhushu": "次公：退之詩：靄靄春空雲。"
                },
                {
                    "paragraph": "陂塘水落荷將盡，城市人歸虎欲行。",
                    "zhushu": "",
                    "type": 2
                },
                {
                    "paragraph": "誰謂江湖居，而爲虎豹宅。焚山豈不能，愛此千竿碧。",
                    "zhushu": "",
                    "type": 2
                },
                {
                    "paragraph": "出都來陳所乗船上有題小詩八首，不知何人有感於余心，聊爲和之",
                    "zhushu": "",
                    "type": 2
                },
                {
                    "paragraph": "蛙鳴青草泊，蟬噪垂楊浦。吾行亦偶然，及此新過雨。鳥樂忘𦊨罦，魚樂忘鈎餌。",
                    "zhushu": "次公：莊子：鈎餌罔𦊙罾笱之知多，則魚乱於水矣；削格羅落𦊨罦之知多，則獸亂於澤矣。"
                },
                {
                    "paragraph": "何必擇所安，滔滔天下是。",
                    "zhushu": "次公：論語云：滔者，天下皆是也。",
                    "type": 2
                },
                {
                    "paragraph": "煙火動村落，晨光向熹微。田園處處好，淵明胡不歸。",
                    "zhushu": "縯：陶淵明歸去來詞云：歸去来兮，田園將蕪胡不㱕？又云：問征夫以前路，悵晨光之熹㣲。○師：陶淵明傳：郡遣督郵至縣，吏白應束帶見之。淵明歎曰：“吾不能爲五斗米折腰，拳拳事郷里小人邪！”解印去縣，遂賦㱕去來。",
                    "type": 2
                },
                {
                    "paragraph": "我行無疾徐，輕楫信溶漾。船留村市閙，閘發寒波漲。",
                    "zhushu": "堯卿：説文謂開閉門曰閘。江淮之間，作堰閘以制水，而時放决之。",
                    "type": 2
                },
                {
                    "paragraph": "舟人苦炎𤍠，",
                    "zhushu": "次公：唐元宗與柳公權䏈句云：人皆苦炎𤍠，我爱夏日長。"
                },
                {
                    "paragraph": "宿此喬木灣。清月未及上，黒雲如頽山。",
                    "zhushu": "敬夫：後漢光武紀：王㝷營中，晝有雲如壞山，當營而隕。",
                    "type": 2
                },
                {
                    "paragraph": "萬竅號地籟，衝風散天池。",
                    "zhushu": "厚：莊子：地籟則衆竅是己。又云：大塊噫氣，其名爲風。是唯无作，作則萬竅怒號。又曰：南𡨋，天池也。○子仁：文選：衝風起兮横波。"
                },
                {
                    "paragraph": "喧豗瞬息間，",
                    "zhushu": "次公：李白蜀道難曰：飛湍瀑流争喧豗。"
                },
                {
                    "paragraph": "還挂斗與箕。",
                    "zhushu": "",
                    "type": 2
                },
                {
                    "paragraph": "潁水非漢水，亦作蒲萄緑。",
                    "zhushu": "縯：李白詩：遥看漢水鴨頭緑，恰似蒲萄𥘉發醅。"
                },
                {
                    "paragraph": "恨無襄陽兒，令唱銅鞮曲。",
                    "zhushu": "厚：晋山簡鎭襄陽，有児童歌曰：山公出何許，往至髙陽池。○任：李白詩：㐮陽小兒齊拍手，䦨街争唱白銅鞮。旁人借問𥬇何事，𥬇殺山公醉似泥。○伯恭：古楽府云：㐮陽白銅鞮歌云：梁武帝在雍鎭，有童謡云：“㐮陽白銅鞮，反縛揚州兒。”識者言“銅”謂“金”，“鞮”謂馬也。及義師之起，寔以鐵騎，揚州之士皆靣縛。",
                    "type": 2
                },
                {
                    "paragraph": "我詩雖云拙，心平聲韻和。年來煩惱盡，古井無由波。",
                    "zhushu": "縯：孟郊詩：妾心古井水，波瀾誓不起。○師：白樂天詩：無波古井水，有莭秋竹竿。",
                    "type": 2
                },
                {
                    "paragraph": "寳山晝睡",
                    "zhushu": "十朋：杭州圗經云：寳山在呉山之南。",
                    "type": 2
                },
                {
                    "paragraph": "七尺頑軀走丗塵，",
                    "zhushu": "次公：選詩：昔爲七尺軀。"
                },
                {
                    "paragraph": "十圍便腹貯天眞。",
                    "zhushu": "縯：边孝先晝睡，弟子朝之，曰：“邊孝先，腹便便，懶讀書，晝日眠。”○次公：尹緯腰帶十圍。"
                },
                {
                    "paragraph": "此中空洞渾無物，何止容君數百人。",
                    "zhushu": "厚：晉王導嘗枕周顗膝而指其腹曰：“卿此中何所有也？”荅曰：“此中空洞無物，足容卿輩數百人。”導亦不以爲忤。",
                    "type": 2
                },
                {
                    "paragraph": "孤山二詠",
                    "zhushu": "并引。",
                    "type": 2
                },
                {
                    "paragraph": "孤山有陳時栢二株，其一爲人所薪，山下老人自爲兒，已見其枯矣，然堅悍如金石，愈於未枯者。僧志詮作堂於其側，名之曰“栢堂”。堂與白居易竹閣相連，屬余作二詩以記之。",
                    "zhushu": "",
                    "type": 2
                },
                {
                    "paragraph": "栢堂",
                    "zhushu": "",
                    "type": 2
                },
                {
                    "paragraph": "道人手種幾生前，",
                    "zhushu": "次公：道人，指言志詮。“手種幾生前”，乃詩人之髙意也。"
                },
                {
                    "paragraph": "鶴骨龍姿尙宛然。𩀱幹一先神物化，九朝三見太平年。",
                    "zhushu": "縯：九朝，謂陳、隋、唐、梁、後唐、晋、漢、周及宋朝也。○次公：所謂三見太平，豈止隋唐与宋朝邪？"
                },
                {
                    "paragraph": "忽驚華構依巖出，乞與佳名到處傳。此栢未枯君記取，",
                    "zhushu": "無已：傳燈録：僧問西來意，趙州荅曰：“庭前柏樹子。”"
                },
                {
                    "paragraph": "灰心聊伴小乗禪。",
                    "zhushu": "厚：宗密禪師謂：“悟我本空徧真之理而修者，是小乗禪；悟我法法空所願眞理而修者，是大乗禪。若頓悟自心本來清浄，元無煩惱，无漏智性，本自具足，此心即佛，畢竟無依此而修者，是最上乗禪。”",
                    "type": 2
                },
                {
                    "paragraph": "竹閣",
                    "zhushu": "",
                    "type": 2
                },
                {
                    "paragraph": "海山兠率兩茫然，",
                    "zhushu": "縯：樂天詩：海山不是吾歸處，歸則湏歸兠率天。"
                },
                {
                    "paragraph": "古寺無人竹滿軒。白鶴不留歸後語，",
                    "zhushu": "厚：神仙傳：遼東華表柱上有鶴集其上，言曰：“有鳥有鳥丁令威，去家千歳今來歸。”"
                },
                {
                    "paragraph": "蒼龍猶是種時孫。",
                    "zhushu": "援：“蒼龍”謂竹也。費長房以青竹投葛陂中，化爲龍。"
                },
                {
                    "paragraph": "兩叢恰似蕭郎筆，",
                    "zhushu": "縯：樂天畫竹詩：蕭郎下筆獨通真。又云：森森两叢十五莖。"
                },
                {
                    "paragraph": "千畒空懷渭上村。",
                    "zhushu": "厚：史記殖貨傳：渭川千畆竹，其人與千戸侯等。"
                },
                {
                    "paragraph": "欲把新詩問遺像，病維摩詰更無言。",
                    "zhushu": "師：維摩詰言：“從癡有愛，則我病生。以一切衆生病，是故我病。若一切衆生病滅，則我病滅。”又，“無言”字見維摩像詩注。",
                    "type": 2
                },
                {
                    "paragraph": "金門寺中見李留臺與二錢",
                    "zhushu": "惟演、易。"
                },
                {
                    "paragraph": "唱和四絶句，戲用其韻跋之",
                    "zhushu": "",
                    "type": 2
                },
                {
                    "paragraph": "帝城春日帽簷斜，",
                    "zhushu": "縯：隋獨孤信獵歸，馳馬入城，風吹帽簷側。及旦，人皆効之。"
                },
                {
                    "paragraph": "二陸𥘉來尚憶家。",
                    "zhushu": "次公：二陸，陸機、陸雲也。自呉入洛。張華曰：“伐呉之役，利獲二俊。”二錢，呉人也，故以二陸比之。"
                },
                {
                    "paragraph": "未肯將鹽下蓴菜，",
                    "zhushu": "厚：陸機嘗詣王濟，濟指羊酪謂機曰：“卿呉中何以敵此？”荅曰：“千里蓴羹，未下塩䜴。”時以爲名。對。"
                },
                {
                    "paragraph": "已應知雪似楊花。",
                    "zhushu": "縯：丗傳錢昭度詩：“南人如問雪，向道似楊花。”昭度，二錢之族也。",
                    "type": 2
                },
                {
                    "paragraph": "生平賀老慣乗舟，",
                    "zhushu": "縯：杜詩：知章騎馬似乗船。○師：阮咸醉騎馬歌傾人皆指而笑曰：“啇老子騎馬如乗船行波浪中。”"
                },
                {
                    "paragraph": "騎馬風前怕打頭。",
                    "zhushu": "厚：呉越王𥘉入朝，上賜以宝馬。馬岀禁門，驕行却退。王謂左右曰：“豈遇打頭風邪？”"
                },
                {
                    "paragraph": "欲問君王乞符竹，但憂無蠏有監州。",
                    "zhushu": "皆丗所傳錢氏故事。○縯：囯朝始置諸州通判，旣非官属，故嘗與知州争權。每云：“我是監郡，朝廷使我來監汝。”㪯動爲所制。有錢昆少卿，家丗餘杭人也，嗜蠏，常求補外郡。人問所欲何郡，昆曰：“但得有螃蠏無通判處可矣。”",
                    "type": 2
                },
                {
                    "paragraph": "西臺妙迹繼楊風，",
                    "zhushu": "凝式。○縯：西臺，李留臺建中也。楊凝式善草書。自顔、柳没，書法衰絶，獨凝式筆迹雄傑，有二王、顔、柳之餘。以心疾致仕，人謂之“楊風”云。"
                },
                {
                    "paragraph": "無限龍蛇洛寺中。一紙清詩弔興廢，塵埃零落𣑽王宫。",
                    "zhushu": "",
                    "type": 2
                },
                {
                    "paragraph": "五季文章墮刼灰，",
                    "zhushu": "次公：言文章隨時丗壞滅耳。厚：漢武帝鑿昆明池極深，悉是灰墨，無土。以問東方朔，朔曰：“臣愚不足以知之，可試問西域胡。”帝以朔不知，難以核問。至明帝時，外國道人入洛陽，時有憶東方朔言者，乃試以問之。胡人云：“天地大刼將尽則刼灰，此刼灰之餘。”乃知朔言有旨也。"
                },
                {
                    "paragraph": "升平格力未全回。故知前軰宗徐庾，數首風流似玉臺。",
                    "zhushu": "次公：徐庾，徐陵、庾信也。徐有玉臺新𧧷十卷，盖言錢、李文辝綺艶，學江左之體也。",
                    "type": 2
                },
                {
                    "paragraph": "書𩀱竹湛師房二首",
                    "zhushu": "",
                    "type": 2
                },
                {
                    "paragraph": "我本江湖一釣舟，",
                    "zhushu": "次公：劉禹錫詩：我本山東人。又杜詩：平生一釣舟。"
                },
                {
                    "paragraph": "意嫌髙屋冷颼颼。羡師此室纔方丈，",
                    "zhushu": "縯：維摩經言：二萬二千師子座，入維摩方丈室中無所妨凝。"
                },
                {
                    "paragraph": "一炷清香盡日留。",
                    "zhushu": "",
                    "type": 2
                },
                {
                    "paragraph": "暮鼔朝鍾自擊撞，",
                    "zhushu": "次公：退之詩：文章自娯嬉，金石日擊撞。"
                },
                {
                    "paragraph": "閉門孤枕對殘釭。白灰旋撥通紅火，卧聽蕭蕭雪打牎。",
                    "zhushu": "",
                    "type": 2
                },
                {
                    "paragraph": "寳山新開徑",
                    "zhushu": "",
                    "type": 2
                },
                {
                    "paragraph": "藤梢橘刺元無路，",
                    "zhushu": "子仁：杜詩：竹寒沙碧浣花溪，橘刺藤梢咫尺迷。"
                },
                {
                    "paragraph": "竹杖㯶鞋不用扶。風自逺來聞𥬇語，水分流處見江湖。回觀佛骨青螺髻，",
                    "zhushu": "縯：梁武帝改造阿育王寺塔，塔下得佛髪，青紺色，以手伸之，隨手長短，放之則右旋屈爲螺形也。"
                },
                {
                    "paragraph": "踏遍仙人碧玉壺。",
                    "zhushu": "任：神仙傳：費長房爲沛掾，有壷公來賣藥，常懸一空壺於坐上，日入之後，輒跳入壺中。長房隨公試展足，則亦入壷。見樓觀五色，重門閣道。公語長房曰：“我神仙人也，見謫暫還人間耳。”"
                },
                {
                    "paragraph": "野客歸時山月上，棠棃葉戰瞑禽呼。",
                    "zhushu": "厚：白樂天詩：“天寒路曠何處𪧐，棠蔾葉戰風颼颼。”",
                    "type": 2
                },
                {
                    "paragraph": "監洞霄宫俞康直郎中所居四詠",
                    "zhushu": "",
                    "type": 2
                },
                {
                    "paragraph": "退圃",
                    "zhushu": "增刋：孟浩然詩：“鳥𪧐隨陽鴈，魚藏縮項鯿。”送王昌令云：“嶺南香味有槎頭。”",
                    "type": 2
                },
                {
                    "paragraph": "百丈休牽上瀬船，",
                    "zhushu": "縯：杜詩：“一聲何處送書鴈，百丈誰家上瀬船。”○次公：漢書“下瀬將軍”注引伍子胥書有下瀬船，故得翻使上瀬船，言難進也。"
                },
                {
                    "paragraph": "一鈎歸釣縮頭鯿。",
                    "zhushu": "子仁：漢中鯿魚肥美，㐮陽禁捕，遂以槎断水，因謂之槎頭縮項鯿。張敬兒爲刺史，齊髙帝取此魚，敬児作六槽船，置魚而進，作書曰：“奉槎頭縮項鯿一千八百頭。”孟浩然峴潭詩云：“試垂竹竿釣，果得槎頭鯿。”杜詩解悶云：“復憶㐮陽孟浩然，清詩句句盡堪傳。即今𦒿舊無新語，謾釣槎頭縮項鯿”也。"
                },
                {
                    "paragraph": "園中草木春無數，只有黃楊厄閏年。",
                    "zhushu": "俗說黄楊歳長一寸，遇閏退三寸。",
                    "type": 2
                },
                {
                    "paragraph": "𨓜堂",
                    "zhushu": "",
                    "type": 2
                },
                {
                    "paragraph": "新第誰來作並鄰，舊官寜復憶星辰。",
                    "zhushu": "縯：劉禹錫詩：“朝驅旌斾行時令，夜看星辰憶舊官。”"
                },
                {
                    "paragraph": "請君置酒吾當賀，知向江湖拜散人。",
                    "zhushu": "次公：“散人”，陸龜蒙也。龜蒙詩云：“官家未議活蒼生，詔賜江湖散人號。”",
                    "type": 2
                },
                {
                    "paragraph": "遯軒",
                    "zhushu": "",
                    "type": 2
                },
                {
                    "paragraph": "冠蓋相望起隱淪，先生那得老江村。古來眞遯何曽遯，",
                    "zhushu": "厚：揚子曰：“聖人不𦟥乎丗，不離乎羣。”"
                },
                {
                    "paragraph": "𥬇殺踰垣與閉門。",
                    "zhushu": "次公：“踰垣”，叚于木也。“閉門”，泄柳也。事見孟子。",
                    "type": 2
                },
                {
                    "paragraph": "逺樓",
                    "zhushu": "",
                    "type": 2
                },
                {
                    "paragraph": "西山煙雨卷踈簾，",
                    "zhushu": "厚：王勃滕王閣詩：“畫棟朝飛南浦雲，珠簾暮捲西山雨。”"
                },
                {
                    "paragraph": "北户星河落短簷。",
                    "zhushu": "厚：杜甫登慈恩寺塔詩：“七星在北户，河漢聲西流。”"
                },
                {
                    "paragraph": "不獨江天解空闊，地偏心逺似陶潜。",
                    "zhushu": "援：陶潜詩：“結廬在人境，而無車馬喧。問君何能爾，心逺地自偏。”",
                    "type": 2
                },
                {
                    "paragraph": "戲書呉江三賢畫像三首",
                    "zhushu": "",
                    "type": 2
                },
                {
                    "paragraph": "誰將射御教呉兒，長𥬇申公爲夏姫。",
                    "zhushu": "援：左傳：楚莊王欲納夏姫，申公巫臣曰：“不可。”遂以夏姫奔晋。楚殺巫臣之族，巫臣乃通呉于晋，教其射御戰陣，呉始伐楚。"
                },
                {
                    "paragraph": "却遣姑蘇有麋鹿，",
                    "zhushu": "厚伍子胥諌呉王夫差，不聽。子胥曰：“臣今見麋鹿遊於姑蘇之臺，宫中生荆𣗥，露沾衣也。”"
                },
                {
                    "paragraph": "更怜夫子得西施。",
                    "zhushu": "次公：按本朝樂史寰宇記：越州諸伯縣有苧羅山，山下有石跡水，是西施浣沙之所。有西施家、東施家。則西施者，姓施而在西也。小說載：“越王用范蠡計而獻之呉王。其後滅呉，范蠡復取西施，乗扁舟遊五湖而不返。”先生詩意以巫臣比范蠡，以夏姫比西施，以呉取楚駕𣗥等邑比越滅呉，而使其姑蘇有麋鹿之遊。巫臣以夏姫之故，而楚之奔命於呉，此所以爲可𥬇。范蟊佐越滅呉之後，而自得西施，此所以可怜也。○堯卿：杜牧作杜秋娘詩云：“自古皆一貫，變化安能推。夏姫滅兩國，逃作巫臣姫。西子下姑蘇，一舸逐鴟夷。”故東坡此詩下句用西施事也。",
                    "type": 2
                },
                {
                    "paragraph": "右范蠡。",
                    "zhushu": "",
                    "type": 2
                },
                {
                    "paragraph": "浮丗功勞食與眠，",
                    "zhushu": "次公：杜牧之詩：“生人但食眠，壽域富農桑。”○堯卿：莊子曰：“其生若浮，故曰浮丗。”“飢來喫飯困來眠”，此釋氏語也。"
                },
                {
                    "paragraph": "季鷹眞得水中仙。不湏更說知機早，直爲鱸魚也自賢。",
                    "zhushu": "厚：張翰傳：翰字季鷹，齊王囧辟爲大司馬東曹掾。囧時執權，翰因見秋風起，乃思呉中菰菜、蓴羮、鱸魚鱠，曰：“生人貴得適志，何能覉宦數千里以要名爵乎！”遂命駕而歸。俄而囧敗，人謂之見機也。",
                    "type": 2
                },
                {
                    "paragraph": "右張翰。",
                    "zhushu": "",
                    "type": 2
                },
                {
                    "paragraph": "千首文章二頃田，",
                    "zhushu": "次公：杜牧之詩：張祜曰：“千首詩輕萬戸侯。”○縯：蘇秦曰：“使我有負郭田二頃，豈能佩六國相印乎？”○子翬：新唐書陸龜蒙傳云：“有田數百畒，田苦雨潦，則與江通，故常苦飢也。”"
                },
                {
                    "paragraph": "囊中未有一錢看。",
                    "zhushu": "縯：杜詩：“囊空恐羞澁，留得一錢看。”"
                },
                {
                    "paragraph": "却因養得能言鴨，驚破王孫金彈丸。",
                    "zhushu": "縯：陸龜蒙有闘鴨一欄，頗極馴養。一旦，驛使過焉，挾弹斃其尤者。龜蒙曰：“此鴨善人言，見欲附蘇州上進，使者奈何斃之？”使人懼，盡與橐中金，以窒其口。徐使問人語之狀，龜蒙曰：“能自呼名耳。”○師：西京雜記：韓嫣好彈，以金爲丸，所失者日常十餘。長安爲之語曰：“若飢寒，逐金丸。”京師兒童每聞嫣出，輒隨之，望彈之所落而拾焉。",
                    "type": 2
                },
                {
                    "paragraph": "右陸龜蒙。",
                    "zhushu": "",
                    "type": 2
                },
                {
                    "paragraph": "青牛嶺髙絶處有小寺，人迹罕到",
                    "zhushu": "",
                    "type": 2
                },
                {
                    "paragraph": "暮歸走馬沙河塘，爐煙裊裊十里香。朝行曵杖青牛嶺，崖泉咽咽千山静。君勿𥬇老僧耳聾喚不聞，",
                    "zhushu": "師：古詩：“師言耳重知師意，人是人非不欲聞。”"
                },
                {
                    "paragraph": "百年俱是可怜人。",
                    "zhushu": "次公：盧仝詩：“有錢无錢俱可怜，百年驟過如流川。”"
                },
                {
                    "paragraph": "明朝且復城中去，白雲却在題詩處。",
                    "zhushu": "堯卿：王維山中詩云：“城郭遥相望，惟應見白雲。”",
                    "type": 2
                },
                {
                    "paragraph": "董儲郎中嘗知眉州，與先人遊，過安丘，訪其故居，見其子希甫，留詩屋壁",
                    "zhushu": "堯卿：董儲，密州安丘人。宝元二年，以都官員外郎知眉州。",
                    "type": 2
                },
                {
                    "paragraph": "白髪郎潜舊使君，",
                    "zhushu": "縯：漢武帝至郎署，見一老郎，眉須皓白，問：“何時爲郎，何其老也？”對曰：“臣姓顔名駟，以文帝時爲郎。文帝好文而臣好武，景帝好老而臣尚少，陛下好少而臣已老，是以三葉不遇。”上感其言，擢爲㑹稽都尉。張衡賦：“厖眉而郎潜兮，逮三葉而遘武。”"
                },
                {
                    "paragraph": "至今人道最能文。𨾏雞敢忘橋公語，",
                    "zhushu": "厚：曹操感太尉橋玄知己，及後經過玄墓，自爲𥙊文曰：“承從容誓約之言，徂没之後，路有經由，不以斗酒𨾏雞過相沃醉，車過三歩，腹痛勿怨。”雖臨時戲𥬇之言，非至親之篤好，胡肯爲此詞哉！"
                },
                {
                    "paragraph": "下馬來尋董相墳。",
                    "zhushu": "縯：西京記：“膠西相董仲舒墳在長安，人爲致敬，過者必下馬，名下馬陵。”後人語訛爲“蝦蟇陵”，非是。"
                },
                {
                    "paragraph": "冬月負薪那得免，",
                    "zhushu": "厚：史記優孟傳：楚相孫叔敖知其賢人也，善待之。病且死，属其子曰：“我死，汝必貧困。若往見優孟，言我孫叔敖之子也。”居数年，其子貧困負薪，逢優孟，道其父之語。優孟言之楚王云云。莊王封之寢丘四百户，以奉其祀。○次公：“刘峻見任昉諸子西華等兄弟，流離不能自振，平生交舊，莫有収絶。西華冬月著葛巾，披練裙，路逢峻，峻泫然矜之。”此乃廣朱公叔絶交論，兩事相𩔖，故用冬月負薪也。"
                },
                {
                    "paragraph": "鄰人吹笛不堪聞。",
                    "zhushu": "援：向秀作思旧賦序云：余少与嵆康、吕安居止接近，其人並有不覉之才，其後各以事見法。經其舊庐，于時日薄虞淵，寒氷凄然。鄰人有吹笛者，發声寥亮。追思曩昔游宴之好，感音而歎，故作賦云。"
                },
                {
                    "paragraph": "死生契闊君休問，",
                    "zhushu": "次公：詩：“死生契闊，与子成說。”"
                },
                {
                    "paragraph": "洒淚西南向白雲。",
                    "zhushu": "縯：狄仁傑赴并州，其親在河陽，過太行山，反顧，見白雲孤飛，謂左右曰：“吾親所居，在此雲下。”",
                    "type": 2
                },
                {
                    "paragraph": "和孔周翰二絶",
                    "zhushu": "",
                    "type": 2
                },
                {
                    "paragraph": "再觀邸園留題",
                    "zhushu": "",
                    "type": 2
                },
                {
                    "paragraph": "小園香霧曉蒙籠，醉守狂詞未必工。魯叟録詩應有取，",
                    "zhushu": "次公：魯叟，指言孔周翰也。縁李白稱孔子爲魯叟。其句曰：“荆人泣美玉，魯叟非匏𤓰。”"
                },
                {
                    "paragraph": "曲収彤管邶鄘風。",
                    "zhushu": "縯：詩邶囯風静女云：“静女其孌，貽我彤管。”箋云：“彤管，筆赤管也。后夫人必有女史氏，无大小，記以成法。”○堯卿：嘗聞髙密老儒之言曰：“邸氏有䝨婦，孀居不嫁，其莭甚髙。”故公此詩用静女“彤管有煒，柏舟共姜”，自誓邶、鄘二風之事也。云云。",
                    "type": 2
                },
                {
                    "paragraph": "觀静觀堂，効韋蘇州",
                    "zhushu": "",
                    "type": 2
                },
                {
                    "paragraph": "弱羽巢林在一枝，",
                    "zhushu": "次公：柳子厚詩：“每怜纎鱗遊尺澤，翻然弱羽上丹霽。”莊子：“鷦鷯巢於深林，不過一枝。”○堯卿：李義父始召見，太宗令詠烏，其末句云：“上林多少樹，不借一枝栖。”帝曰：“吾將全林借汝，豈惟一枝。”"
                },
                {
                    "paragraph": "幽人蝸舎兩相宜。",
                    "zhushu": "縯：蝸牛，螺虫之有角者，俗或呼爲黃犢。焦先、楊沛並作圎舎，止其中，故謂之蝸牛廬。"
                },
                {
                    "paragraph": "樂天長短三千首，却愛韋郎五字詩。",
                    "zhushu": "縯：白居易呉郡詩石記言：韋應物爲蘇州牧，歌詩甚多，有郡宴詩云：兵衛森畫㦸，宴寢凝清香。最爲首策。○厚：舊唐書白居易傳云：韋蘇州歌行，才麗之外，頗近興調。其五言又髙雅閑澹，自成一家之躰。今之秉筆者，誰能及之。然當蘇州在時，人亦未甚愛重，必待身死後始愛之。",
                    "type": 2
                },
                {
                    "paragraph": "與舒教授、張山人、參寥師同遊戲馬臺，書西軒壁，兼簡顔長道二首",
                    "zhushu": "",
                    "type": 2
                },
                {
                    "paragraph": "古寺長廊院院行，",
                    "zhushu": "堯祖：唐王建詩：院院燒燈如白日。"
                },
                {
                    "paragraph": "此軒偏慰旅人情。楚山西斷如迎客，汴水南來故遶城。路失玉鈎芳草合，",
                    "zhushu": "次公：按桂苑叢談：李蔚，咸通中自大梁移鎭淮海，見郡寡勝遊之地，命於戲馬亭西連玉鈎斜道葺亭，名之曰賞心。今云“路失玉鈎”，誤用此揚州戯馬亭事也。"
                },
                {
                    "paragraph": "林亡白鶴古泉清。",
                    "zhushu": "次公：白鶴，則山中故事也。"
                },
                {
                    "paragraph": "淡遊何以娯庠老，坐聽郊原𤥨磬聲。",
                    "zhushu": "次公：礼記：周人養庶老於虞庠也。泗濵多磬石，故云𤥨磬聲。",
                    "type": 2
                },
                {
                    "paragraph": "竹杖芒鞋取次行，下臨官道見人情。",
                    "zhushu": "堯卿：刘夢得詩云：安知從復道，然後見人情。"
                },
                {
                    "paragraph": "天寒菽粟猶栖畒，",
                    "zhushu": "厚：南史：宋武帝曰：“餘糧栖畒，軍无匱乏之憂。”"
                },
                {
                    "paragraph": "日暮牛羊半入城。",
                    "zhushu": "次公：詩：日之夕矣，牛羊下來。"
                },
                {
                    "paragraph": "沽酒獨教陶令醉，",
                    "zhushu": "縯：廬山僧惠逺與陶潜遊，常沽酒飲之。"
                },
                {
                    "paragraph": "題詩誰似皎公清。",
                    "zhushu": "厚：呉興僧清畫，字皎然，唐時有詩名於丗。○仔：皎然九日詩云：重陽荆楚尙，髙㑹此難陪。偶見登龍客，同遊戯馬臺。風文句水疊，雲態擁歌廻。持菊還相問，含情愧不才。"
                },
                {
                    "paragraph": "更尋陋巷顔夫子，",
                    "zhushu": "次公：名長道。爲顔夫子故，得使“陋巷”字。"
                },
                {
                    "paragraph": "乞取微言繼此聲。",
                    "zhushu": ""
                }
            ]
        },
        {
            "name": "増刋校正王狀元集註分𩔖東坡先生詩卷之二十四",
            "paragraphs": [
                {
                    "paragraph": "増刋校正王狀元集註分𩔖東坡先生詩卷之二十四",
                    "zhushu": "",
                    "type": 1
                },
                {
                    "paragraph": "題詠下",
                    "zhushu": "",
                    "type": 2
                },
                {
                    "paragraph": "詩四十二首",
                    "zhushu": "",
                    "type": 2
                },
                {
                    "paragraph": "書泗州孫景山西軒",
                    "zhushu": "",
                    "type": 2
                },
                {
                    "paragraph": "落日明孤塔，",
                    "zhushu": "次公：僧伽塔也。"
                },
                {
                    "paragraph": "青山繞病身。知君向西望，不愧塔中人。",
                    "zhushu": "次公：塔中人，則言僧伽。十也。",
                    "type": 2
                },
                {
                    "paragraph": "題織錦圖上回文三首",
                    "zhushu": "次公：回文詩，起於竇滔妻蘇氏，於錦上織成之。盖順讀与倒讀，皆成詩句也。第二篇“千字錦”，第三篇“回文錦”，皆用此事。盖晋書列女傳：竇滔，符堅時爲秦州刺史，被徙流沙。蘇氏思之，織錦爲回文旋圖詩以贈滔。宛轉循環以讀之，詞甚悽惋，凡八百四十字。文多不録也。",
                    "type": 2
                },
                {
                    "paragraph": "春晚落花餘碧草，夜凉低月半枯桐。人隨逺鴈邊城暮，雨映踈簾繡閤空。",
                    "zhushu": "次公：杜詩：“江色映踈簾。”",
                    "type": 2
                },
                {
                    "paragraph": "紅手素絲千字錦，故人新曲九回腸。",
                    "zhushu": "縯：司馬迁荅任安書有云：“腸一日而九回，居則忽忽若有所亡。”"
                },
                {
                    "paragraph": "風吹絮雪愁縈骨，淚灑縑書恨見郎。",
                    "zhushu": "",
                    "type": 2
                },
                {
                    "paragraph": "羞看一首回文錦，錦似文君別恨深。頭白自吟悲賦客，",
                    "zhushu": "厚：西京雜記曰：司馬相如將聘茂陵女子爲妾，卓文君作白頭吟以自絶，相如感之，乃止。其詞云：“清如山上雪，皎若雲間月。聞君有两意，故來相訣絶。平生共城中，何嘗斗酒會。今日斗酒間，明日溝水頭。蹀踥向溝上，溝水東西流。”又云：“郭東亦有樵，郭西亦有樵。两樵相推与，无親爲誰驕。”又云：“凄凄重凄凄，嫁娶不須啼。願得一心人，白頭不相离。”"
                },
                {
                    "paragraph": "斷腸愁是斷絃琴。",
                    "zhushu": "",
                    "type": 2
                },
                {
                    "paragraph": "書李公擇白石山房",
                    "zhushu": "",
                    "type": 2
                },
                {
                    "paragraph": "偶尋流水上崔嵬，五老蒼顔一𥬇開。",
                    "zhushu": "次公：五老，即廬山五老峯。公擇少時讀書於五老峯下白石庵之僧舎。先生嘗作李氏山房藏書記，正謂此也。"
                },
                {
                    "paragraph": "若見謫仙煩寄語，匡山頭白早歸來。",
                    "zhushu": "縯：杜甫憶李白詩：匡山讀書処，頭白早帰來。",
                    "type": 2
                },
                {
                    "paragraph": "題孫思邈真",
                    "zhushu": "",
                    "type": 2
                },
                {
                    "paragraph": "先生一去五百載，猶在峨眉西崦中。",
                    "zhushu": "次公：峨眉山記載：有僧逢先生者，乃唐衣冠，請僧轉法華經。西崦字，杜老有西崦人家詩。"
                },
                {
                    "paragraph": "自爲天仙足官府，",
                    "zhushu": "次公：神仙傳：白石先生云：“天上多至尊，相奉事，更苦於人間耳。”而韓退之詩云：“上界真仙足官府。”"
                },
                {
                    "paragraph": "不應尸解坐蝱蟲。",
                    "zhushu": "縯：嘗有仙人謂思邈著千金方，多以物命爲薬，以害物之故，不獲上昇，止於尸解。其後思邈乃取草木薬以代蝱蟲水蛭，作千金方翼三十篇。",
                    "type": 2
                },
                {
                    "paragraph": "歸冝興留題竹西寺三首",
                    "zhushu": "次公：冝㒷，常州𠋣郭縣也。竹西寺，在揚州北，盖經竹西寺而往常也。○堯卿：杜牧詩云：斜陽竹西路，歌吹是揚州。",
                    "type": 2
                },
                {
                    "paragraph": "十年歸夢寄西風，此去真爲田舎翁。",
                    "zhushu": "次公：西風，言欲帰西川也。“田舎翁”，言有田在常州也。宋髙祖紀：太明中，壞上所居隂堂，於其処起玉燭𣪫，与羣臣觀之。牀頭有土障，壁上挂葛灯籠、麻䋲拂。侍中袁顗盛称上倹素之德，孝武不荅，獨曰：“田舎翁得此，以爲過矣。”"
                },
                {
                    "paragraph": "剰覔蜀岡新井水，要𢹂郷味過江東。",
                    "zhushu": "次公：竹西寺山上有井，其水味如蜀江，号曰“蜀岡”，故先生謂之爲郷味。“過江東”，則江之東乃言常州也。",
                    "type": 2
                },
                {
                    "paragraph": "道人勸飲雞蘇水，",
                    "zhushu": "堯卿：本草有水蘇、紫蘇、假蘇，三種各異。水蘇一名雞蘇。"
                },
                {
                    "paragraph": "童子能煎鶯粟湯。暫借藤牀與瓦枕，莫教孤負竹風凉。",
                    "zhushu": "次公：文選李陵書：“陵虽孤恩，漢亦負德。”",
                    "type": 2
                },
                {
                    "paragraph": "此生已覺都無事，今歳仍逢大有年。",
                    "zhushu": "縯：春秋書“有年”。○次公：唐王維和重陽節宰臣及百官上壽應制詩云：“四海方无事，三秋大有年。”"
                },
                {
                    "paragraph": "山寺歸來聞好語，",
                    "zhushu": "厚：李賀詩：“沙路帰來聞好語，旱火不光天下雨。”"
                },
                {
                    "paragraph": "野花啼鳥亦欣然。",
                    "zhushu": "堯卿：王維因赦罪拜官。花迎喜氣皆如笑，鳥識歡心亦解歌。",
                    "type": 2
                },
                {
                    "paragraph": "惠崇春江晚景二首",
                    "zhushu": "",
                    "type": 2
                },
                {
                    "paragraph": "竹外桃花三兩枝，春江水暖鴨先知。蔞蒿滿地蘆芽短，正是河豚欲上時。",
                    "zhushu": "縯：歐陽公詩：“春洲生荻芽，春岸飛楊花。河豚於此時，肥不数魚鰕。”",
                    "type": 2
                },
                {
                    "paragraph": "兩兩歸鴻欲破羣，依依還似北歸人。遥知朔漠多風雪，更待江南半月春。",
                    "zhushu": "",
                    "type": 2
                },
                {
                    "paragraph": "書皇親扇",
                    "zhushu": "",
                    "type": 2
                },
                {
                    "paragraph": "十年江海寄浮沉，夢遶江南黃葦林。誰謂風流貴公子，筆端還有五湖心。",
                    "zhushu": "次公：唐人題韓信廟曰：“隆凖早知同鳥喙，将軍應有五湖心。”",
                    "type": 2
                },
                {
                    "paragraph": "次韻黄魯直寄題郭明父頴川西齋二首",
                    "zhushu": "",
                    "type": 2
                },
                {
                    "paragraph": "樹頭啄木常疑客，",
                    "zhushu": "師：賈島詩：“時聞啄木鳥，疑是叩門僧。”"
                },
                {
                    "paragraph": "客去而嗔定不然。",
                    "zhushu": "厚：韓退之：“剥剥啄啄，有客至門。我不岀應，客去而嗔。”"
                },
                {
                    "paragraph": "脫轄已應生井沬，解衣聊復起庖煙。",
                    "zhushu": "縯：前漢陳遵嗜酒，每大飲，賔客滿堂，輒関門，取客車轄投井中。雖有急，終不得去。○任：杜詩云：“厨煙斍逺庖。”"
                },
                {
                    "paragraph": "平生詩酒真相汚，此去文書恐獨賢。",
                    "zhushu": "援：杜詩：“返遭詩酒汚，何事忝簮𥚑。”"
                },
                {
                    "paragraph": "早晚西湖映華髮，小舟翻動水中天。",
                    "zhushu": "頴州之西湖也。",
                    "type": 2
                },
                {
                    "paragraph": "寂寞東京月旦州，德星無復綴珠旒。",
                    "zhushu": "厚：後漢許劭，字子將，與兄靖好共覈論郷黨人物，每月輒更，故汝南俗有“月旦評”焉。又陳寔從諸子造荀爽父子共討論，太史奏德星聚。皆頴川人也。○師：漢暦五星如連珠。"
                },
                {
                    "paragraph": "莫嗟平輿空神物，",
                    "zhushu": "輿，音預。"
                },
                {
                    "paragraph": "尚有西齋接勝流。",
                    "zhushu": "厚：許劭兄䖍亦知名，汝南人称平輿淵有二龍焉。唐太子賢注：平輿故城，今豫州汝南縣東北，有三龍郷、月旦里。"
                },
                {
                    "paragraph": "春夢屢尋湖十頃，家書新報橘千頭。",
                    "zhushu": "縯：李衡於龍陽洲種甘橘。將死，謂其子曰：“吾洲中有千頭木奴。”"
                },
                {
                    "paragraph": "雪堂亦有思歸曲，爲謝平生馬少游。",
                    "zhushu": "援：後漢馬援傳：援謂官属曰：吾從弟少游嘗哀吾慷慨多大志，曰：“士生一丗，但取衣食裁足，乗下澤車，馭欵叚馬，爲郡縣吏，守墳墓，郷里称善人，斯可矣。致求盈餘，但自苦耳。”當吾在浪泊、西里間，虜末滅之時，下潦上霧，毒氣熏蒸，仰視飛鳶跕跕墯水中，臥念少游平生時語，何可得也。今頼士大夫之力，被䝉大恩，猥先諸君紆佩金紫，且喜且慙，吏士皆伏称万歳。○堯卿：公在黃州盖雪堂，嘗裁節陶渊明㱕去來爲思郷曲。",
                    "type": 2
                },
                {
                    "paragraph": "劉景文家藏樂天身心問荅三首，戯書一絶其後",
                    "zhushu": "",
                    "type": 2
                },
                {
                    "paragraph": "淵明形神自我，",
                    "zhushu": "縯：陶淵明有形神影三首，序云：“貴賤賢愚，莫不營營以惜生，斯甚惑焉。故極陳形影之苦，言神卞自然以釋之，好事君子共取其心焉。”"
                },
                {
                    "paragraph": "樂天身心相物。",
                    "zhushu": "厚：白樂天自戯二絶句序云：“閑卧獨吟，无人酬和，聊假身心相戯，往復成三章。”"
                },
                {
                    "paragraph": "而今月下三人，",
                    "zhushu": "援：李白月下獨酌詩：“㪯杯邀明月，對影成三人。”"
                },
                {
                    "paragraph": "他日當成幾佛。",
                    "zhushu": "厚：南史：孟顗事佛精墾，而爲謝靈運所輕，嘗謂顗曰：“得道應須惠業文人，生天在靈運前，成佛必在虚運後。”",
                    "type": 2
                },
                {
                    "paragraph": "次王定國韻書丹元子寕極齋",
                    "zhushu": "",
                    "type": 2
                },
                {
                    "paragraph": "仙人與吾軰，寓迹同一塵。",
                    "zhushu": "任：退之詩：“下視寓九州，一塵集毫端。”"
                },
                {
                    "paragraph": "何曽五漿饋，",
                    "zhushu": "縯：列子之斉，中道而反，遇伯昏瞀人。伯昏瞀人曰：“奚方而反？”曰：“吾驚焉。吾食於十漿，而五漿先餽。”"
                },
                {
                    "paragraph": "但有争席人。",
                    "zhushu": "厚：列子：“楊朱之沛，遇老子。其往也，舎者迎將家，公執席，妻執巾櫛，舎者避席，煬者避𥨫。其反也，舎者與之争席矣。”"
                },
                {
                    "paragraph": "寕極無常居，",
                    "zhushu": "次公：齋名寕極，取莊子“不當時命而大窮乎天下，則深根寕極而待也”。"
                },
                {
                    "paragraph": "此齋自隨身。人那識郄鍳，",
                    "zhushu": "次公：紀聞載：有叚䂮從一叟入山，叟自称孟期思。至山中之室，有曰老先生者。䂮問叟曰：“老先生何姓名？”叟取晋書郄鍳傳，令讀之，曰：“欲識老先生，即郄太尉也。”"
                },
                {
                    "paragraph": "天不留封倫。",
                    "zhushu": "厚：唐書：魏鄭公勸太宗行仁義，封倫非之。其後享太平之効，太宗曰：“恨封徳彛之不見也。”故唐人詩云：“可怜貞觀太平後，天且不留封徳彛。”"
                },
                {
                    "paragraph": "誤落丗網中，",
                    "zhushu": "厚：見前“丗網如予何”注。"
                },
                {
                    "paragraph": "俗物愁我神。先生忽叩户，夜呼祈孔賔。",
                    "zhushu": "縯：晋書：“祈嘉字孔賔。夜忽䆫中有声呼曰：祈孔賔，隠去來。脩飾人間事，甚苦不可諧。所得未毛銖，所䘮如山崖。”旦而逃去。"
                },
                {
                    "paragraph": "便欲隨子去，著書未絶麟。",
                    "zhushu": "次公：孔子絶筆於獲麟。又司馬迁自言其書𫐠陶唐以來，至于麟止。"
                },
                {
                    "paragraph": "願挂神武冠，",
                    "zhushu": "援：陶弘景挂衣冠於神武門，上表辝禄。"
                },
                {
                    "paragraph": "往卜飲馬鄰。",
                    "zhushu": "次公：蘇州有飲馬橋。丹元子蓋蘇州人也。○伯恭：蘇州圗經云：飲馬橋在呉縣東南二里。"
                },
                {
                    "paragraph": "王郎濯紈綺，",
                    "zhushu": "厚：前漢班固序傳：班伯以戚里出與王許子弟爲群，在於綺繻紈袴之間，非其好也。○次公：濯紈綺，言定囯雖相家子，而能洗去驕貴之氣也。"
                },
                {
                    "paragraph": "意與陋巷親。",
                    "zhushu": "縯：顔子在陋巷，人不堪其憂，回也不改其樂。"
                },
                {
                    "paragraph": "南游苦不早，儻及蓴鱸新。",
                    "zhushu": "厚：晋張翰爲斉王囧東曹掾，因見秋風起，乃思呉中菰菜、蓴羹、鱸魚鱠，遂命駕而歸。",
                    "type": 2
                },
                {
                    "paragraph": "題靈峯寺壁",
                    "zhushu": "",
                    "type": 2
                },
                {
                    "paragraph": "靈峯山下寳陁寺，白髪東坡又到來。前丗德雲今我是，依希猶記妙髙臺。",
                    "zhushu": "次公：徳雲比丘，居勝樂囯妙峯山之上，事見華嚴經。今南都有妙峯亭，而子由詩曰：“我登妙峯亭，欲訪徳雲師。”閏州金山有妙髙臺，而先生詩曰：“中有妙髙臺，雲峯自孤起。”又曰：“何須尋徳雲，即此比丘是。”則二山之亭與䑓所以得名者，皆以其孤峯，遂取勝楽之妙峯名之耳。惟其得妙峯、妙髙之名，故二公詩又遂用徳雲爲事實耳。",
                    "type": 2
                },
                {
                    "paragraph": "題馮通直明月湖詩後",
                    "zhushu": "",
                    "type": 2
                },
                {
                    "paragraph": "老衍清篇墨未枯，",
                    "zhushu": "縯：老衍，謂馮衍也。"
                },
                {
                    "paragraph": "小馮新作語尤姝。",
                    "zhushu": "援：馮奉世之子野王，當時謂之小馮君。"
                },
                {
                    "paragraph": "呼兒浄洗涵星硯，爲子賡歌墯月湖。聞道䍧江空抱珥，",
                    "zhushu": "南詔有西珥河，即古牂柯江也。河影如月抱珥，故名之“西珥”云。○堯祖：事出魯直滫水遺文。"
                },
                {
                    "paragraph": "年來合浦自還珠。",
                    "zhushu": "次公：後漢孟嘗君爲合浦太守，去珠復還。合浦，廉州也。"
                },
                {
                    "paragraph": "請君多釀蓮花酒，準擬王喬下履鳬。",
                    "zhushu": "見將徃終南和子由見寄。",
                    "type": 2
                },
                {
                    "paragraph": "和子由𡵨下二十一詠",
                    "zhushu": "并引。",
                    "type": 2
                },
                {
                    "paragraph": "予旣至歧下逾月，於其廨宇之北隙地爲亭。亭前爲横池，長三丈。池上爲短橋，屬之堂。分堂之北厦爲軒䆫曲檻，俯瞰池上。出堂而南，爲過廊，以屬之㕔。廊之兩旁，各爲一小池。三池皆引汧水，種蓮養魚於其中。池邊有桃、李、杏、梨、棗、櫻桃、石榴、樗、槐、松、檜、柳三十餘林。又以斗酒易牡丹一叢於亭之北。子由以詩見寄，次韻和荅，凡二十一首。",
                    "zhushu": "",
                    "type": 2
                },
                {
                    "paragraph": "誰人築短墻？横絶擁吾堂？不作新亭檻，幽花誰爲香？",
                    "zhushu": "比亭。舊堂北有墻，予始去之爲亭。",
                    "type": 2
                },
                {
                    "paragraph": "明月入我池，皎皎鋪紵縞。何日變成緇？太玄吾懶草。",
                    "zhushu": "横池。○子仁：揚雄草太玄，或譏玄之尚白，雄作解嘲。",
                    "type": 2
                },
                {
                    "paragraph": "誰能鋪白簟，永日卧朱橋？樹影欄邊轉，波光版厎揺。",
                    "zhushu": "短橋。",
                    "type": 2
                },
                {
                    "paragraph": "東鄰多白楊，夜作雨聲急。牎下獨無眠，秋蟲見燈入。",
                    "zhushu": "軒牎。",
                    "type": 2
                },
                {
                    "paragraph": "流水照朱欄，青紅亂明鑑。誰見檻上人，無言觀物泛？",
                    "zhushu": "曲檻。",
                    "type": 2
                },
                {
                    "paragraph": "泝流入城郭，亹亹渡千家。不見𩀱池水，長漂十里花。",
                    "zhushu": "双池。",
                    "type": 2
                },
                {
                    "paragraph": "田田抗朝陽，節節臥春水。平鋪亂萍葉，屢動報魚子。",
                    "zhushu": "荷葉。",
                    "type": 2
                },
                {
                    "paragraph": "湖上移魚子，𥘉生不畏人。自從識鈎餌，欲見更無因。",
                    "zhushu": "魚。",
                    "type": 2
                },
                {
                    "paragraph": "花好常患稀，花多信佳否？未有四十枝，枝枝大如斗。",
                    "zhushu": "牡丹花有四十餘枝。",
                    "type": 2
                },
                {
                    "paragraph": "争開不待葉，密綴欲無條。傍沼人窺鑑，驚魚水濺橋。",
                    "zhushu": "桃花。",
                    "type": 2
                },
                {
                    "paragraph": "不及梨英軟，應慙梅蕚紅。西園有千葉，淡佇更纎穠。",
                    "zhushu": "李。城西有千葉李，如荼䕷。",
                    "type": 2
                },
                {
                    "paragraph": "開花送餘寒，結子及新火。𨵿中幸無梅，汝彊充鼎和。",
                    "zhushu": "杏。関中地不生梅。",
                    "type": 2
                },
                {
                    "paragraph": "霜降紅梨熟，柔柯已不勝。未嘗蠲夏渴，長見助冬氷。",
                    "zhushu": "梨。",
                    "type": 2
                },
                {
                    "paragraph": "居人幾畨老，棗樹未成槎。汝長才堪軸，吾歸已及𤓰。",
                    "zhushu": "棗。棗樹至難長。○子仁：左傳：“𤓰期而往，及𤓰而代。”",
                    "type": 2
                },
                {
                    "paragraph": "獨遶櫻桃樹，酒醒喉肺乾。莫除枝上露，從向口中漙。",
                    "zhushu": "櫻桃。",
                    "type": 2
                },
                {
                    "paragraph": "風流意不盡，獨自送殘芳。色作裙腰染，名隨酒盞狂。",
                    "zhushu": "石榴一酒名有榴花。",
                    "type": 2
                },
                {
                    "paragraph": "自昔爲神樹，空聞蜩鵙鳴。社公煩見輟，爲爾致羊羮。",
                    "zhushu": "樗。舊爲土地廟所蔽，予始迁廟墻北。",
                    "type": 2
                },
                {
                    "paragraph": "採擷殊未厭，忽然已成隂。蟬鳴看不見，鶴立赴還深。",
                    "zhushu": "槐上有野鶴三四。",
                    "type": 2
                },
                {
                    "paragraph": "彊致南山樹，來經渭水灘。生成未有意，鴉鵲莫相干。",
                    "zhushu": "松。",
                    "type": 2
                },
                {
                    "paragraph": "依依古仙子，鬱欎緑毛身。",
                    "zhushu": "見前卷詩。"
                },
                {
                    "paragraph": "毎長須成節，明年漸庇人。",
                    "zhushu": "檜。",
                    "type": 2
                },
                {
                    "paragraph": "今年手自㘽，問我何年去。他年我復來，揺落傷人思。",
                    "zhushu": "柳。",
                    "type": 2
                },
                {
                    "paragraph": "和魯人孔宗翰題詩二首",
                    "zhushu": "",
                    "type": 2
                },
                {
                    "paragraph": "壞壁題詩已五年，故人風物兩依然。定知來歳中秋月，又照先生枕麴眠。",
                    "zhushu": "縯：劉伶酒徳頌：“先生枕麴籍糟。”",
                    "type": 2
                },
                {
                    "paragraph": "更邀明月說明年，記取孤吟孟浩然。",
                    "zhushu": "未詳。舊注引“不才明主弃”，非是。"
                },
                {
                    "paragraph": "此去䆠遊如傳舎，揀枝驚鵲幾時眠。",
                    "zhushu": "縯：曹孟德詩：“月明星稀，烏鵲南飛。遶樹三匝，何枝可依？”",
                    "type": 2
                },
                {
                    "paragraph": "光禄庵二首",
                    "zhushu": "",
                    "type": 2
                },
                {
                    "paragraph": "文章恨不見文園，",
                    "zhushu": "縯：司馬相如爲文園令。"
                },
                {
                    "paragraph": "禮樂方將訪石泉。何事菴中着光禄，枉教閑處筆如椽。",
                    "zhushu": "",
                    "type": 2
                },
                {
                    "paragraph": "城中太守的何人，林下先生非我身。若向菴中覔光禄，雪中履迹鏡中眞。",
                    "zhushu": "",
                    "type": 2
                },
                {
                    "paragraph": "醫藥詩三首",
                    "zhushu": "",
                    "type": 2
                },
                {
                    "paragraph": "贈眼醫王生彦若",
                    "zhushu": "",
                    "type": 2
                },
                {
                    "paragraph": "鍼頭如麥芒，氣出如車軸。",
                    "zhushu": "縯：素問曰：“針頭如芒，氣出如筐。”"
                },
                {
                    "paragraph": "間𨵿絡脉中，性命寄毛粟。而况清净眼，内景含天燭。",
                    "zhushu": "子仁：荀子：“清明内景。”"
                },
                {
                    "paragraph": "琉璃貯沆瀣，",
                    "zhushu": "堯卿：張平子賦注云：“沆瀣，北方夜半之氣。”"
                },
                {
                    "paragraph": "輕脆不任觸。而子於其間，來往施鋒鏃。𥬇談紛自若，觀者頸爲縮。運鍼如運斤，",
                    "zhushu": "厚：莊子𮦀篇：“郢人堊漫其鼻端若蟬翼，使匠石運斤成風，聽而斵之，盡堊而鼻不傷。”"
                },
                {
                    "paragraph": "去翳如拆屋。常疑子善幻，他技雜符祝。子言吾有道，此理君未矚。形骸一塵垢，貴賤兩草木。丗人方重外，",
                    "zhushu": "縯：莊子外篇：“以瓦注者巧，以鉤注者憚，以黄金注者昏。其巧一也，而有所矜，則外重也。凡外重者内拙。”"
                },
                {
                    "paragraph": "妄見瓦與玉。而我初不知，刺眼如刺肉。君看目與翳，是翳要非目。目翳苟二物，易分如麥菽。寕聞老農夫，去草更傷糓。鼻端有餘地，肝膽分楚蜀。吾於五輪間，蕩蕩見空曲。",
                    "zhushu": "次公：五輪者，眼科之常談。杜詩：“陵寢盤空谷。”又云：“羣流㑹空曲。”"
                },
                {
                    "paragraph": "如行九軌道，並驅無擊轂。",
                    "zhushu": "次公：周礼：“經涂九軌。”詩：“並駈從两育𠔃。”　蘇秦云：“臨淄之塗，車擊轂，人肩摩。”"
                },
                {
                    "paragraph": "空花誰開落，",
                    "zhushu": "援：楞巖經云：“亦如翳人，見空中花，翳病若除，花於空滅。”"
                },
                {
                    "paragraph": "明月自朏朒。",
                    "zhushu": "次公：擇名：“朏，月末盛明也。魄，月始生魄然也。”註：“承大月，月生二日，謂之魄。”承小月，月生謂之朏。又，晦而見西方，謂之朓；朔而見東方，謂之朒。朏音斐。朓音他了反。朒音女六反。註：朓，徤行皃也。朒者，縮遲皃也。"
                },
                {
                    "paragraph": "請問樂全堂，忘言老尊𪧐。",
                    "zhushu": "彦若，樂全先生門下醫也。",
                    "type": 2
                },
                {
                    "paragraph": "次韻子由清汶老龍珠丹",
                    "zhushu": "",
                    "type": 2
                },
                {
                    "paragraph": "天公不解防癡龍，",
                    "zhushu": "縯：北瑣夢言：洛中有洞穴，曽有誤墜其中，行数里漸明，見有宫殿人物凡九處。又有大羊，羊髯有珠，人取食之。後岀以問張華，華曰：“此地九仙節也。大羊名曰癡龍。”"
                },
                {
                    "paragraph": "玉函寳方出龍宫。",
                    "zhushu": "次公：酉陽雜爼：孫思邈常隠居終南山，時大旱，西域僧請於昆明池結壇祈雨，凡七日，縮水数尺。池龍化爲老人，至思邈石室請救。孫謂曰：“我知昆明，他有仙方三十首，留傳與予，予將救汝。”老人曰：“此方上帝不許妄傳，今急矣，固無所悋。”有湏棒方而至。孫曰：“尔第還，无慮。”自是池水忽漲，数日溢岸，胡僧羞恚而死。"
                },
                {
                    "paragraph": "雷霆下索無處避，逃入先生衣袂中。",
                    "zhushu": "厚：僧史：僧聞禪師住邵武山中，一日有老人來謁聞曰：“我龍也，以疲墯，行雨不聀，上天有罰當死，頼道力可脫。”俄失所在。聞視坐榻傍有小蛇尺許，延縁入䄂中屈蟠。暮夜風雷挾坐榻，電碎雨射，山岳爲揺，而聞危坐不顧。逹旦晴霽，垂䄂蛇墮地而去。"
                },
                {
                    "paragraph": "先生不作金椎䄂，",
                    "zhushu": "厚：史記：“朱亥爲魏公子無忌袖鐵椎椎殺晋鄙。”"
                },
                {
                    "paragraph": "玩丗徜徉隠屠酒。夜光明月空自投，",
                    "zhushu": "援：鄒陽諌梁孝王書曰：“明月之珠，夜光之璧，以暗投人，則人莫不按劒相盻。”"
                },
                {
                    "paragraph": "一鍜何勞緯蕭手。",
                    "zhushu": "次公：莊子：河上有家貧恃緯蕭而食者，其子没於淵，得千金之洙。其父謂曰：“取石來鍛之。夫千金之珠，必在九重之淵，驪龍頷下，子能得之者，必遭其睡也。”"
                },
                {
                    "paragraph": "黃門寡好心易足，荆𣗥不生梨棗熟。",
                    "zhushu": "縯：真誥：王夫人與許長史書曰：“交梨火棗，此乃飛騰之藥，欲生於君心。今猶有荆𣗥相雜，是以二樹不生。”"
                },
                {
                    "paragraph": "玄珠白璧兩無求，",
                    "zhushu": "次公：莊子：“黄帝遺玄珠於赤水之上。”又史記云：“賜白璧一双。”"
                },
                {
                    "paragraph": "無脛金丹來入腹。",
                    "zhushu": "厚：靈樞經扁鵲註曰：化靈爲姹女之胞，十月分胎，狀如紫金，上赤下黒，左靑右白，其中央黄，號曰紫金丹。○子仁：珠玉無脛而至者，以人好之也。岀孔融之書。"
                },
                {
                    "paragraph": "區區分别𥬇樂天，那知空門不是仙。",
                    "zhushu": "次公：樂天詩曰：“我學空門非斈仙，恐君此説是虚傳。海山不是吾歸處，歸則須歸兠率天。”",
                    "type": 2
                },
                {
                    "paragraph": "紫團參寄王定國",
                    "zhushu": "",
                    "type": 2
                },
                {
                    "paragraph": "谽谺土門口，突兀大行頂。",
                    "zhushu": "厚：本草註：“人參生於潞州太行山上，謂之紫團參。”"
                },
                {
                    "paragraph": "豈惟團紫雲，實自俯倒景。",
                    "zhushu": "厚：陵陽子明經：“倒景氣去地四千里，其景皆倒在下。”"
                },
                {
                    "paragraph": "剛風被草木，",
                    "zhushu": "厚：抱朴子載：“鴟鳶振翅不動，去地四十里，風力猛壯，所以可驗有剛風丗界也。”○次公：道書載：“近天之風曰剛風，所以恃天於空中。”"
                },
                {
                    "paragraph": "真氣入苕頴。",
                    "zhushu": "次公：苕頴，頓物之英苕秀頴者也。陸機文賦云：“苕發頴竪。”又刘禹錫詩云：“苕頴如雲發。”"
                },
                {
                    "paragraph": "舊聞人衘芝，",
                    "zhushu": "厚：本草：“人參，一名人衘。”"
                },
                {
                    "paragraph": "生此羊腸嶺。",
                    "zhushu": "次公：前漢地理志：“上黨壷関縣有羊腸阪。”言山屈曲如羊腸之盤也。"
                },
                {
                    "paragraph": "纎㩥虎豹鬣，蹙縮龍蛇癭。蠶頭試小嚼，",
                    "zhushu": "厚：俗称人參如蠶頭者最良。"
                },
                {
                    "paragraph": "龜息變方騁。",
                    "zhushu": "厚：唐書：袁天綱、李嶠同𪧐，袁聽嶠息在耳中，賀曰：“郎君貴壽，此龜息也。”"
                },
                {
                    "paragraph": "矧予明真子，已造浮玉境。清霄月挂戸，半夜珠落井。",
                    "zhushu": "厚：珠落井，以言嚥納也。黄庭外景經：“抱珠懷玉和子室。”註云：“珠玉謂津液，室，謂身也。令人煉津液以理一身也。”"
                },
                {
                    "paragraph": "灰心寕復然，",
                    "zhushu": "縯：前漢：韓安囯爲獄吏田甲所辱，曰：“死灰獨不復燃乎？”"
                },
                {
                    "paragraph": "汗喘乆已静。",
                    "zhushu": "厚：本草圗経：“人參大治喘。相傳欲試上黨人參者，使二人同走，一與人參含之，則氣息自如。不含者，必大喘也。”"
                },
                {
                    "paragraph": "東坡猶故目，北藥致遺秉。",
                    "zhushu": "次公：借用詩“遺秉滯穗”之語。"
                },
                {
                    "paragraph": "欲待三椏根，",
                    "zhushu": "次公：本草註：髙麗人作人參賛曰：“三椏五葉，背陽向隂。”"
                },
                {
                    "paragraph": "往侑九轉鼎。",
                    "zhushu": "金丹九轉，屢見上註。"
                },
                {
                    "paragraph": "爲予置齒頰，豈不賢酒茗。",
                    "zhushu": "",
                    "type": 2
                },
                {
                    "paragraph": "卜相",
                    "zhushu": "",
                    "type": 2
                },
                {
                    "paragraph": "詩二首",
                    "zhushu": "",
                    "type": 2
                },
                {
                    "paragraph": "贈善相程傑",
                    "zhushu": "",
                    "type": 2
                },
                {
                    "paragraph": "心傳異學不謀身，自要清時閱搢紳。火色上騰雖有數，",
                    "zhushu": "縯：唐岑文本謂馬周：“鳶肩火色，騰上必速，𢙢不能乆。”"
                },
                {
                    "paragraph": "急流勇退豈無人。",
                    "zhushu": "次公：本朝不若水見陳摶先生，有一僧擁褐對坐，謂若水非神仙骨，但却得好官，能於急流中勇退尔。其僧乃麻衣道者。"
                },
                {
                    "paragraph": "書中苦覔元非訣，醉裏㣲言却近真。我似樂天君記取，華㒹賞遍洛陽春。",
                    "zhushu": "師：白居易，退老洛中二十餘年。○倬：蔡邕賦云“華㒹丈人”，蓋老称也。",
                    "type": 2
                },
                {
                    "paragraph": "贈䖍州術士謝𣈆臣",
                    "zhushu": "",
                    "type": 2
                },
                {
                    "paragraph": "屬國新從海外歸，",
                    "zhushu": "縯：蘇武自匈奴歸，拜典属囯。"
                },
                {
                    "paragraph": "君平且莫下簾帷。",
                    "zhushu": "厚：嚴君平賣卜成都，閱数人，得百錢以自養，則閉肆下簾而授老子。"
                },
                {
                    "paragraph": "前生恐是盧行者，",
                    "zhushu": "次公：盧行者，第六祖也，名惠能。韶州南華寺乃其道場。按傳燈録，即得法於弘忍太師者是已。"
                },
                {
                    "paragraph": "後學過呼韓退之。死後人傳戒定慧，",
                    "zhushu": "次公：傳燈録：法海禪師初見六祖，問曰：“即心即佛，願垂指喻。”師云：“聽吾偈曰：即心名慧，即佛名定。定慧䓁持，意中清浄。”蓋佛氏謂戒生定，定生慧也。"
                },
                {
                    "paragraph": "生時𪧐直斗牛箕。",
                    "zhushu": "子仁：先生蓋自謂生時與退之相似，盖命宫在斗門，而身宫亦在焉。故其詩曰：我生之辰，日𪧐南斗。事見本集。"
                },
                {
                    "paragraph": "憑君爲筭行年看，",
                    "zhushu": "次公：杜詩：憑君爲筭小行年。"
                },
                {
                    "paragraph": "便數生時到死時。",
                    "zhushu": "",
                    "type": 2
                },
                {
                    "paragraph": "傷悼",
                    "zhushu": "",
                    "type": 2
                },
                {
                    "paragraph": "詩四十九首",
                    "zhushu": "",
                    "type": 2
                },
                {
                    "paragraph": "陸龍圖詵挽詞",
                    "zhushu": "堯卿：詵，字介夫，熈寕己酉年，以龍圗閣直學士、右諌議大夫、集英殿修撰知成都府。",
                    "type": 2
                },
                {
                    "paragraph": "挺然直節庇峩岷，謀道從來不計身。屬纊家無十金産，",
                    "zhushu": "師：礼䘮記：屬纊以俟絶氣。註云：纊即今之新綿，易動摇，置口鼻之上以爲候。又揚雄傳：家産不過十金，雖無儋石之儲，晏如也。"
                },
                {
                    "paragraph": "過車巷哭六州民。",
                    "zhushu": "師：晋羊祐卒，南州人聞羊祐䘮，莫不號慟罷市，巷哭者声相接，其徳所感如此。"
                },
                {
                    "paragraph": "塵埃輦寺三年别，樽爼𡵨陽一夢新。",
                    "zhushu": "堯卿：東坡與介夫相别於京師，而㑹於鳯翔，故詩及之。"
                },
                {
                    "paragraph": "他日思賢見遺像，不論𪧐草更沾巾。",
                    "zhushu": "成都有思賢閣，畫諸公像。○縯：礼：朋友之墓，有𪧐草而不哭。",
                    "type": 2
                },
                {
                    "paragraph": "胡完夫母周夫人挽詞",
                    "zhushu": "堯卿：完夫，名宗愈，常州人，武平之子，嘗爲尙書左丞。",
                    "type": 2
                },
                {
                    "paragraph": "柏舟髙節冠郷鄰，",
                    "zhushu": "厚：詩“柏舟共姜”。自誓也。衛丗子共伯蚤死，其妻守義，父母欲奪而嫁之，誓而不許。"
                },
                {
                    "paragraph": "絳帳清風聳搢紳。",
                    "zhushu": "縯：苻堅就韋逞母宋氏立講堂，置生貟百二十人，隔絳紗幔而授業，號爲“宣文君”。"
                },
                {
                    "paragraph": "豈似凡人但慈母，能令孝子作忠臣。",
                    "zhushu": "次公：傳言求忠臣必於孝子之門。○倬：有史：刘敬宣性至孝，桓序謂其父牢之曰：“此皃非爲家之孝子，必爲囯之忠臣。”"
                },
                {
                    "paragraph": "當年織屨隨方進，",
                    "zhushu": "援：崔方進辭其丹，至京師授經。母憐其幼，隨之長安，織屨以紿方進。"
                },
                {
                    "paragraph": "晚節稱觴見伯仁。",
                    "zhushu": "厚：晋周顗，字伯仁，母李氏，字絡秀。中興時，顗等並列𩔰位。嘗冬至，絡秀㪯觴賜三子曰：“吾木渡江，託足无所，不謂尔等皆貴在吾目前。”"
                },
                {
                    "paragraph": "囬首悲凉便陳迹，",
                    "zhushu": "次公：王羲之蘭亭記：俛仰之間，已爲陳迹。"
                },
                {
                    "paragraph": "凱風吹盡𣗥成薪。",
                    "zhushu": "厚：詩：凱風自南，吹彼棘薪。註：棘薪，其成就者。",
                    "type": 2
                },
                {
                    "paragraph": "姚屯田挽詞",
                    "zhushu": "",
                    "type": 2
                },
                {
                    "paragraph": "京口年來𦒿舊衰，",
                    "zhushu": "次公：京口在潤州。姚屯田必潤州人也。○欽夫：晋習鑿齒著襄陽𦒿舊傳。"
                },
                {
                    "paragraph": "髙人淪喪路人悲。空聞韋叟一經在，",
                    "zhushu": "援：前漢韋賢，其子玄成，皆以明經歴位丞相。齊魯諺曰：“遺子黄金滿籝，不如教子一經。”"
                },
                {
                    "paragraph": "不見恬侯萬石時。",
                    "zhushu": "縯：前漢石𡚒子慶，謚曰“恬侯”。景帝曰：“石君及四子皆二千石。”乃號𡚒爲万石君。"
                },
                {
                    "paragraph": "貧病只知爲善樂，",
                    "zhushu": "縯：後漢東平王蒼對明帝曰：“爲善最樂。”"
                },
                {
                    "paragraph": "逍遥却恨弃官遲。七年一别真如夢，猶記蕭然瘦鶴姿。",
                    "zhushu": "",
                    "type": 2
                },
                {
                    "paragraph": "哭歐公孤山僧惠思示小詩次韻",
                    "zhushu": "熈寕九年壬子作。○邦衡：杭州圖經云：“孤山去錢塘舊治四里。”",
                    "type": 2
                },
                {
                    "paragraph": "故人已爲土，",
                    "zhushu": "次公：莊子：“上見光而下爲土。”"
                },
                {
                    "paragraph": "衰𩯭亦驚秋。猶喜孤山下，相逢說舊游。",
                    "zhushu": "",
                    "type": 2
                },
                {
                    "paragraph": "弔天笁海月辯師三首",
                    "zhushu": "",
                    "type": 2
                },
                {
                    "paragraph": "欲尋遺迹彊沾裳，本自無生可得亡。",
                    "zhushu": "縯：張湛列子註云：“本自无生，故曰不死。”"
                },
                {
                    "paragraph": "今夜生公講堂月，滿庭依舊冷如霜。",
                    "zhushu": "厚：刘禹錫詩：“生公說法鬼神聽，身後空堂夜不扃。髙座寂寥塵漠漠，一方明月可中庭。”",
                    "type": 2
                },
                {
                    "paragraph": "生死猶如臂屈伸，情鍾我軰一酸辛。",
                    "zhushu": "縯：王衍嘗䘮幼子，山蕳弔之，悲不自勝。簡曰：“懷抱中物何至此？”衍曰：“太上忘情，最下不及情。情之所鍾，正在我軰。”"
                },
                {
                    "paragraph": "樂天不是蓬萊客，",
                    "zhushu": "援：白樂天詩云：“海山不是吾歸処，歸則須歸兠率天。”"
                },
                {
                    "paragraph": "慿仗西方作主人。",
                    "zhushu": "厚：楽天又與果上人訣別詩云：“不須惆悵從師去，先請西方作主人。”",
                    "type": 2
                },
                {
                    "paragraph": "欲訪浮雲起㓕因，",
                    "zhushu": "厚：維摩詰言：“是身如浮雲，須臾便㓕。”"
                },
                {
                    "paragraph": "無縁却見夢中身。安心好住王文度，",
                    "zhushu": "縯：王坦之𥘉與沙門笁法師甚厚，每共論幽明报應，便要先死者當报其事。後法師來云：“貧道已死，罪福皆不虚。惟當勤修道徳，以升済幽明耳。”言訖不見。"
                },
                {
                    "paragraph": "此理何須更問人。",
                    "zhushu": "",
                    "type": 2
                },
                {
                    "paragraph": "孔長源挽詞二首",
                    "zhushu": "",
                    "type": 2
                },
                {
                    "paragraph": "少年才氣冠當時，晚節孤風益自竒。君勝冝爲夫子後，",
                    "zhushu": "縯：唐孔戡字君勝，夫子三十八世孫。見韓退之與作墓誌。"
                },
                {
                    "paragraph": "林宗不愧蔡邕碑。",
                    "zhushu": "厚：丗說：蔡伯喈爲郭林宗作碑頌，謂盧子幹曰：“吾與有道作碑頌，獨無媿。”"
                },
                {
                    "paragraph": "南荒尚記誅元惡，東越誰能事細兒。",
                    "zhushu": "次公：尙書：元惡大憝。退之詩：魯連細兒黠。"
                },
                {
                    "paragraph": "𦒿舊如今幾人在，爲吾無憾爲時悲。",
                    "zhushu": "",
                    "type": 2
                },
                {
                    "paragraph": "小堰門頭柳繫舩，",
                    "zhushu": "堯祖：小堰門，杭州門也。按圖經：在仁和縣一十三里。"
                },
                {
                    "paragraph": "呉山堂上月侵筵。",
                    "zhushu": "堯祖：即有美堂也。詳見前註。"
                },
                {
                    "paragraph": "湖聲半夜千巖響，詩句明朝萬口傳。",
                    "zhushu": "長源自越過杭，夜飲有美堂上聮句。長源曰：“天日遠隨雙鳯落，海門遥蹙雨潮趍。”一座称善。"
                },
                {
                    "paragraph": "豈意日斜庚子後，",
                    "zhushu": "援：賈𧨏鵩賦曰：單閼之歳，四月孟夏，庚子日斜，鵩集予舎。"
                },
                {
                    "paragraph": "忽驚歳在巳辰年。",
                    "zhushu": "縯：鄭玄夢孔子告之曰：“起，起，今年歳在辰，明年歳在巳。”旣寤，以䜟合之曰：“辰爲龍，巳爲蛇，歳至龍蛇賢人嗟。”知命當終矣。"
                },
                {
                    "paragraph": "佳城一閉無窮事，",
                    "zhushu": "厚：滕公：夏侯嬰常駕至東都門，馬悲鳴，陪地得石惇，有字曰：佳城鬱鬱，三千年見白日，吁嗟滕公居此室。"
                },
                {
                    "paragraph": "南望題詩淚洒牋。",
                    "zhushu": "",
                    "type": 2
                },
                {
                    "paragraph": "余主簿母挽詞",
                    "zhushu": "",
                    "type": 2
                },
                {
                    "paragraph": "閨庭蘭玉照郷閭，",
                    "zhushu": "縯：謝玄傳曰：叔父安嘗曰：“子弟亦何豫人事，而正欲使其佳？”玄曰：“如芝蘭玉樹，欲使生於堦庭尔。”"
                },
                {
                    "paragraph": "自昔雖貧樂有餘。",
                    "zhushu": "次公曰：先生詩：西鄰己冨憂不足，東老雖貧樂有餘。"
                },
                {
                    "paragraph": "豈獨家人在中餽，",
                    "zhushu": "縯：易：家人：无攸遂，在中餽。"
                },
                {
                    "paragraph": "却因麟趾識𨵿雎。",
                    "zhushu": "縯：麟之趾，𨵿雎之應也。"
                },
                {
                    "paragraph": "雲軿忽已歸仙府，喬木依然擁舊廬。",
                    "zhushu": "見下詩註。"
                },
                {
                    "paragraph": "忍把還郷千斛淚，一時洒向老萊𥚑。",
                    "zhushu": "厚：老萊子事父母孝，年七十而衣綵於父母前。",
                    "type": 2
                },
                {
                    "paragraph": "張文𥙿挽詞",
                    "zhushu": "堯卿名棪。",
                    "type": 2
                },
                {
                    "paragraph": "髙才本出朝廷右，",
                    "zhushu": "次公：前漢晁錯對策漢庭，臣無出其右，遂爲第一。"
                },
                {
                    "paragraph": "能事方推德業餘。毎見便聞曹植句，",
                    "zhushu": "次公：曹子建善詩，且有七歩之敏。鍾嶸嘗評其詩曰：植詩原出於囯風，其氣骨髙竒，詞彩華茂，情兼雅怨，躰備文質，然超𨓜今古，卓尔下群。○師：魏陳思王植，字子建，年十歳餘，誦讀詩論及辝賦数十萬言，善属文。太祖嘗視其文曰：“汝倩人耶？”跪曰：“言岀爲論，下筆成章，顧當靣試，柰何倩人？”"
                },
                {
                    "paragraph": "至今傳寳魏華書。",
                    "zhushu": "次公：魏華，郡人，善書，其字如禇河南，而用筆開闊，有豆盧公神道碑見於丗。○倬：華，王徽之外孫，善草𨽻書。"
                },
                {
                    "paragraph": "濟南名士新凋䘮，",
                    "zhushu": "縯：杜詩：“海内此亭古，濟南名士多。”"
                },
                {
                    "paragraph": "劒外生祠已㓗除。欲寄西風兩行淚，依然喬木鄭公廬。",
                    "zhushu": "厚：北海相孔融過宻縣，爲鄭玄特立一郷，曰“鄭公郷”。　次公：孟子非謂有喬木之謂也。",
                    "type": 2
                },
                {
                    "paragraph": "同年王中甫梚詞",
                    "zhushu": "",
                    "type": 2
                },
                {
                    "paragraph": "先帝親收十五人，",
                    "zhushu": "堯卿：仁宗天聖七年，詔復制科。八年，得何詠、冨弼。景祐元年，得呉育、蘇紳、張方平，其後得余靖、林億、魯宗道、尹洙、田况、王中甫、錢易、紀老二父子，公與子由、共十五人。"
                },
                {
                    "paragraph": "四方争看擊鵬鵾。如君才業真堪用，顧我衰遟不足論。出處升沉十年後，死生契闊幾人存。",
                    "zhushu": "子仁：詩曰：“死生契闊，與子成説。”○任：杜詩：“他時一𥬇後，今日幾人存。”"
                },
                {
                    "paragraph": "他時京口尋遺迹，𪧐草猶應有淚㾗。",
                    "zhushu": "仁宗朝賢良十五人，今惟冨鄭公、張宣徽、錢純老及余與舎弟在爾。○縯：礼曰：“朋友之墓，有𪧐草而不哭焉。”",
                    "type": 2
                },
                {
                    "paragraph": "蘇潜聖挽詞",
                    "zhushu": "堯卿：潜垩名泳，成都新繁人。慶曆二年楊寘牓登第，嘗知乾州，又知邛州以聀方郎中致仕，年六十餘卒。有三子，其中子名槩，年十八，嘉祐四年劉暉榜登第，終著作郎。",
                    "type": 2
                },
                {
                    "paragraph": "妙齡馳譽百夫雄，",
                    "zhushu": "子仁：詩黄鳥：百夫之特。○師：文選王仲宣等：生爲百夫雄，死爲壯士規。"
                },
                {
                    "paragraph": "晚節忘懷大隱中。",
                    "zhushu": "縯：大隠隱朝市，小隱隱山林。"
                },
                {
                    "paragraph": "悃愊無華眞漢吏，",
                    "zhushu": "厚：後漢章帝詔曰：安静之吏，悃幅無華。"
                },
                {
                    "paragraph": "文章爾雅稱吾宗。",
                    "zhushu": "援：公孫洪言：臣謹按詔書律令下者，文章尔雅，訓詞深厚。"
                },
                {
                    "paragraph": "趨時肯負平生志，有子還應不死同。惟我閑思十年事，數行老淚寄西風。",
                    "zhushu": "養源：退之詩：数行衰淚落煙霞。",
                    "type": 2
                },
                {
                    "paragraph": "京師哭任遵聖",
                    "zhushu": "堯卿：名孜，字遵垩，嘗爲寺丞，卒於京師。",
                    "type": 2
                },
                {
                    "paragraph": "十年不還郷，兒女日夜長。豈惟催老大，漸復成凋䘮。毎聞𦒿舊亡，涕泫聲輙放。老任况竒𨓜，先子推軰行。文章少得譽，詩語尤清壯。",
                    "zhushu": "厚：晋阮藉慱帝讓九錫，公卿將勸進，使籍爲其詞。詞甚清壯，爲丗所重。○倬：陸士衡文賦：銘博約而温潤，箴頓挫而淸壯。"
                },
                {
                    "paragraph": "吏能復所長，談𥬇萬夫上。自喜作劇縣，",
                    "zhushu": "縯：袁甫嘗詣何勗，自言能爲劇縣。勗問：“惟欲宰縣，不知臺閣，何也？”甫曰：“人各有能與不能。”"
                },
                {
                    "paragraph": "偏工破豪黨。奮髯走猾吏，",
                    "zhushu": "援：前漢朱博：博新視事，掾吏皆移病臥。博問其故，𡚒髯抵几曰：“齊皃，欲以此爲風俗耶？”"
                },
                {
                    "paragraph": "嚼齒對姦將。",
                    "zhushu": "次公：唐張廵守睢陽，裂眥血面，齧齒皆碎。"
                },
                {
                    "paragraph": "哀哉命不偶，毎以才得謗。竟使落窮山，青衫就黃壤。䆠遊乆不樂，江海永相望。退耕本就君，時節相勞餉。",
                    "zhushu": "師：前漢楊惲曰：“歳時伏臘，斗酒相勞。”"
                },
                {
                    "paragraph": "此懷今不遂，歸見纍纍葬。",
                    "zhushu": "次公：丁令威：“何不斈仙塚纍纍。”"
                },
                {
                    "paragraph": "望哭國西門，",
                    "zhushu": "縯：謝安既死，甥羊曇至西州門，慟哭而去。"
                },
                {
                    "paragraph": "落日㗸千嶂。平生惟一子，抱負珠在掌。",
                    "zhushu": "堯卿：杜子美寄漢中王謂其新誕子詩：“掌中貪見一珠新。”"
                },
                {
                    "paragraph": "見之齠齓中，已有食牛量。",
                    "zhushu": "厚：尸子言：虎豹之子，雖未成文，已有食牛之氣。○任：杜詩：“小兒五歳氣食牛。”"
                },
                {
                    "paragraph": "他年如入洛，生死一相訪。",
                    "zhushu": "師：韓愈岳陽樓别竇司直詩：“行當掛其冠，生死吾一訪。”"
                },
                {
                    "paragraph": "唯有王濬冲，心知中散狀。",
                    "zhushu": "縯：嵆紹，中散大夫康之子也。紹始入洛，或謂王戎曰：“昨於稠人中始見嵇紹，昻昻如野鶴之在雞群。”戎曰：“君復未見其父耳。”濬冲，戎字。",
                    "type": 2
                },
                {
                    "paragraph": "哭刁景純",
                    "zhushu": "堯卿：名約，字景純，天聖二年登進士第。",
                    "type": 2
                },
                {
                    "paragraph": "讀書想前輩，每恨生不早。紛紛少年場，",
                    "zhushu": "子仁：李太白有結客少年場行。"
                },
                {
                    "paragraph": "猶得見此老。此老如松栢，不受雪霜槁。直從毫未中，自養到合抱。",
                    "zhushu": "縯：老子曰：“合抱之木，生於毫末。”"
                },
                {
                    "paragraph": "宏材乏近用，",
                    "zhushu": "厚：後漢范曄之言曰：“噐博者无近用，道長者其功逺。”"
                },
                {
                    "paragraph": "千歳自枯倒。文章踰正始，",
                    "zhushu": "縯：正始，魏齊王年號。時何晏以才秀知名，好莊老言，作道徳論及諸文賦数十篇。王弼好論儒道，詞才辯𨓜，文詞不如晏，天下翕然宗之。由是名理之學盛行。○厚：晋衛玠傳：與王敦相見，敦謂謝艱曰：“昔玉輔嗣吐金聲於中朝，此子復玉振於江表，㣲言之緒，絶而復續。不意永嘉之末，復聞正始之音。”"
                },
                {
                    "paragraph": "風節貫華皓。平生爲人耳，自爲薄如縞。是非雖難齊，反覆看愈好。前年旅呉越，把酒慶壽考。扣門無晨夜，百過迹未掃。但知從德公，",
                    "zhushu": "見荅任師中詩。"
                },
                {
                    "paragraph": "未省厭丘嫂。",
                    "zhushu": "援：漢髙祖微時，與客過其丘嫂食。嫂厭叔與客俱來，陽爲羮盡轢釡，已而視釡有羹，由是怨嫂。"
                },
                {
                    "paragraph": "别時公八十，後㑹知難保。昨日故人書，連年䘮翁媪。",
                    "zhushu": "景純妻先亡。"
                },
                {
                    "paragraph": "傷心范橋水，𣻌𣻌舞寒藻。華堂不見人，瘦馬空戀皁。我欲江東去，匏樽酌行潦。",
                    "zhushu": "師：左氏：“潢汗行潦之水，可薦於鬼神。”"
                },
                {
                    "paragraph": "鏡湖無賀監，",
                    "zhushu": "共父：鏡湖，丗傳軒監鑄鏡于此。"
                },
                {
                    "paragraph": "慟哭稽山道。",
                    "zhushu": "縯：唐賀知章，㑹稽人，授秘書監，以病請爲道士，上賜鏡湖一曲。李白詩：“稽山无賀老，却棹酒船囬。”"
                },
                {
                    "paragraph": "忍見萬松岡，荒池没秋草。",
                    "zhushu": "",
                    "type": 2
                },
                {
                    "paragraph": "弔李臺卿",
                    "zhushu": "并序。",
                    "type": 2
                },
                {
                    "paragraph": "李臺卿，字明仲，廬州人。貌陋甚，性介不群，而博學彊記，罕見其比。好左氏，有史學考正同異，多所發明。知天文律曆，千歳之日，可坐數也。軾謫居黄州，臺卿爲麻城主簿，始識之。旣罷，居於廬，而曹光州寅甫以書報其亡。臺卿，光州之妻黨也。",
                    "zhushu": "",
                    "type": 2
                },
                {
                    "paragraph": "我𥘉未識君，人以君爲𥬇。垂頭老鸛鶴，",
                    "zhushu": "縯：唐史裴寛傳：韋詵有女，擇所冝歸，見裴寛而恱之，許妻以女。歸語妻曰：“常求佳壻，今得矣。”明日，幃其族使觀之。時寛衣碧，瘠而長。旣入，族人皆𥬇，呼爲碧鶴雀。"
                },
                {
                    "paragraph": "煙雨霾七竅。",
                    "zhushu": "次公：莊子之言混沌曰：“人皆有匕竅，子獨無有。”"
                },
                {
                    "paragraph": "弊衣來過我，危坐若持釣。",
                    "zhushu": "次公：管子弟子聀曰：“危坐嚮師。”又，莊子釣於濮水，楚王使大夫二人往見焉，莊子持竿不顧。"
                },
                {
                    "paragraph": "禇裒半面新，",
                    "zhushu": "厚：禇裒有噐識。庾亮大㑹州府人士，孟嘉坐次甚遠。裒問亮：“聞江州有孟嘉，其人何在？”亮曰：“在坐，卿但自覔。”裒歷觀，指嘉謂亮曰：“此君小異，將無是乎？”亮欣然而𥬇，喜裒得嘉，竒嘉爲裒所得，乃益器焉。○次公：後漢應奉見造車匠門間半面，它日路逢而識之。"
                },
                {
                    "paragraph": "𩱛蔑一語妙。",
                    "zhushu": "援：晋叔向適鄭，鬷蔑惡，欲觀叔向，從使之収器者而往，立於堂下，一言而善。叔向將飲酒，聞之曰：“必𩱛明也。”下，執其手以上日：“子若無言，吾幾失子矣。”"
                },
                {
                    "paragraph": "徐徐渉其瀾，極望不得徼。却觀元嫵媚，",
                    "zhushu": "縯：唐大宗曰：“人言魏徴㪯動踈慢，我但見其嫵媚耳。”"
                },
                {
                    "paragraph": "士固難輕料。",
                    "zhushu": "次公：史記范睢傳：侯嬴曰：“人固未易知，知人亦未易。”"
                },
                {
                    "paragraph": "看書眼如月，鏬隙靡不照。我老多遺亡，",
                    "zhushu": "倬：南史：“刘杳，字士深，愽綜群書。沈約、任昉以下，每有遺忘，皆訪問焉。”"
                },
                {
                    "paragraph": "得君如再少。從横通𮦀蓺，甚愽且知要。所恨言無文，",
                    "zhushu": "子仁：孔子曰：“言之不文，行之不遠。”"
                },
                {
                    "paragraph": "至老幽不耀。其生丗莫識，已死誰復弔。作詩遺故人，庻免俗子譙。",
                    "zhushu": "",
                    "type": 2
                },
                {
                    "paragraph": "曹旣見和復次其韻",
                    "zhushu": "",
                    "type": 2
                },
                {
                    "paragraph": "造物本兒嬉，",
                    "zhushu": "縯：唐書：杜審言病，武平一省候，荅曰：“甚爲造化小兒相苦。”"
                },
                {
                    "paragraph": "風噫雷電𥬇。",
                    "zhushu": "次公：莊子：“大埤噫氣，其名爲風。”神仙傳：“木公与玉女投壷，梟而脫誤不接者，天爲之𥬇，而别說謂乃所以爲電也。”"
                },
                {
                    "paragraph": "誰令妄驚恠，失匕號萬竅。",
                    "zhushu": "厚：曹操從容謂刘先主曰：“今天下英雄，惟使君與操爾。本𥘉之徒，不足数也。”先主方食，失匕筯。于時正當雷震，因謂操曰：“一震之威，乃至於此。”○任：莊子云：是唯無作，作則萬竅怒號。"
                },
                {
                    "paragraph": "人人走江湖，一一操網釣。偶然連六鰲，",
                    "zhushu": "師：列子：龍伯之囯有大人，一釣而連六鼇。"
                },
                {
                    "paragraph": "便謂此手妙。空令任公子，",
                    "zhushu": "次公：莊子：任公子爲大釣，巨緇五十轄以爲餌。蹲乎會稽，投竿東海，旦旦而釣，朞年不得魚。"
                },
                {
                    "paragraph": "三歳蹲海徼。長貧固不詞，",
                    "zhushu": "子仁：漢書：張負曰：“豈有美如陳平而長貧者乎？”"
                },
                {
                    "paragraph": "一死實未料。",
                    "zhushu": "次公：杜詩：百年不敢料。○子仁：諸葛亮與司馬宣王對壘渭南，亮死軍退。人爲之語曰：“死諸葛走生仲逹。”宣王曰：“吾便料生，不料死也。”"
                },
                {
                    "paragraph": "難將蓍草筭，除用佛眼照。何人嗣家學，恨子兒尚少。嗟我與曹公，衰丗老不要。空言今無救，竒志後必耀。",
                    "zhushu": "次公：博物志言乗槎者云：“此人有竒志。”"
                },
                {
                    "paragraph": "吟公五字詩，義重千金弔。収藏慎勿出，免使群兒譙。",
                    "zhushu": "子仁：退之詩：不知群兒愚，那用故謗傷。",
                    "type": 2
                },
                {
                    "paragraph": "孔毅父妻挽詞",
                    "zhushu": "",
                    "type": 2
                },
                {
                    "paragraph": "結䄜託𥘉歡，",
                    "zhushu": "縯：詩東山：親結其𠌯，九十其儀。其新孔嘉，其舊如之何。"
                },
                {
                    "paragraph": "同穴期晚歳。",
                    "zhushu": "厚：詩大車：穀則異室，死則同穴。謂予不信，有如皦日。"
                },
                {
                    "paragraph": "擇夫得温嶠，",
                    "zhushu": "援：丗説云：𣈆温嶠姑有女，屬嶠覔婚。嶠自有婚意，荅曰：“佳壻難得，但得如嶠如何？”姑曰：“何敢希汝比也。”後日，嶠報姑云：“已得壻矣。門也，壻身不减嶠。”因下玉鏡臺一枚。姑大喜。旣交婚礼畢，姑女被紗扇，抚掌大𥬇曰：“我固疑是老奴，果如所卜。”"
                },
                {
                    "paragraph": "生子勝王濟。",
                    "zhushu": "縯：晋王渾妻鍾氏，字琰。適渾生済。渾甞共琰，済趍庭而過。渾欣然曰：“生子如此，足慰人心。”琰𥬇曰：“君使新婦得配參軍，生子故不啻如此。”參軍，謂渾中弟瀹也。"
                },
                {
                    "paragraph": "髙風相賔友，",
                    "zhushu": "次公：左傳：“兾缺耨，其妻饁之。”敬，相待如賔。"
                },
                {
                    "paragraph": "古義仍兄弟。",
                    "zhushu": "次公：詩：“燕尔新婚，如兄如弟。”"
                },
                {
                    "paragraph": "從君吏隱中，",
                    "zhushu": "次公：汝南先賢傳：“郭欽吏隱于蟻陂之陽。”"
                },
                {
                    "paragraph": "窮逹𥘉不計。云何抱沉疾，俯仰便一丗。幽隂凄房櫳，芳澤在巾袂。百年縱得滿，",
                    "zhushu": "師：退之詩：“百年未滿不得死，且可勤買抛青春。”"
                },
                {
                    "paragraph": "此路行亦逝。那將有限身，長㵼無益涕。君文照今古，不比山石脆。當觀千字誄，寜用百金瘞。",
                    "zhushu": "",
                    "type": 2
                },
                {
                    "paragraph": "任師中挽詞",
                    "zhushu": "",
                    "type": 2
                },
                {
                    "paragraph": "大任剛烈丗無有，疾惡如風朱伯厚。",
                    "zhushu": "縯：後漢：朱震，字伯厚。時爲言曰：“車如雞栖馬如狗，疾惡如風朱伯厚。”"
                },
                {
                    "paragraph": "小任温毅老更文，聦明慈愛小馮君。",
                    "zhushu": "厚：前漢：馮野王与弟丘相代爲上郡大守，吏民歌之曰：“大馮君，小馮君，兄弟継踵相因循，聦明賢智惠利民，政如魯衛德化均，周公康叔猶二君。”"
                },
                {
                    "paragraph": "兩任才行不須說，疇昔並友吾先人。相看半作晨星没，可憐太白與殘月。",
                    "zhushu": "援：退之詩：“東方未明大星没，獨有大白配殘月。”"
                },
                {
                    "paragraph": "大任先去塜未乾，小任相繼呼不還。彊寄一樽生死别，樽中有淚酒應酸。貴賤賢愚同盡耳，",
                    "zhushu": "次公：白樂天詩：“賢愚貴賤同歸尽。”北印塜墓髙嗟義。"
                },
                {
                    "paragraph": "君家不盡縁賢子。人間得䘮了無慿，只有天公終可𠋣。",
                    "zhushu": "",
                    "type": 2
                },
                {
                    "paragraph": "鄧忠臣母周挽詞",
                    "zhushu": "堯卿：忠臣，字慎思。",
                    "type": 2
                },
                {
                    "paragraph": "㣲生真草木，無處謝天力。慈顔如春風，不見桃李實。古今抱此恨，有志俯仰失。公子豈先知，戰戰甞惜日。",
                    "zhushu": "次公：韓文：“此日足可惜。”"
                },
                {
                    "paragraph": "吾君日月照，委曲到肝膈。哀哉人子心，吾何愛一邑。家庭拜前後，",
                    "zhushu": "子仁：公羊傳曰：“周公何以稱太廟于魯？封魯公以爲周公也。周公拜乎前，魯公拜乎後。”"
                },
                {
                    "paragraph": "粲然發𥬇色。",
                    "zhushu": "縯：榖梁傳：“楚軍粲然皆𥬇。”"
                },
                {
                    "paragraph": "豈比黄壤下，焚瘞千金璧。若人道德人，視此亦戲劇。聊償曽閔意，遽與仙佛寂。孤纍臥江渚，",
                    "zhushu": "次公：揚雄反騷：“謂屈原爲湘纍。”註：“謂囚者爲纍。”"
                },
                {
                    "paragraph": "永望墳墓隔。作詩相楚挽，感慟淚再滴。",
                    "zhushu": "",
                    "type": 2
                },
                {
                    "paragraph": "徐君猷挽詞",
                    "zhushu": "堯卿：君猷知黄州卒。",
                    "type": 2
                },
                {
                    "paragraph": "一舸南遊遂不歸，",
                    "zhushu": "次公：杜牧詩：一舸逐鴟夷。"
                },
                {
                    "paragraph": "清江赤壁照人悲。請看行路無從涕，",
                    "zhushu": "縯：孔子之衛，遇舊館人之䘮，入而哭之哀，出曰：“子惡夫涕之無從也。”"
                },
                {
                    "paragraph": "盡是當年不忍欺。",
                    "zhushu": "厚：史記：子産治鄭，民不忍欺。"
                },
                {
                    "paragraph": "雪後獨來㘽柳處，竹間行復採茶時。山城散盡樽前客，舊恨新愁只自知。",
                    "zhushu": "",
                    "type": 2
                },
                {
                    "paragraph": "去歳九月二十七日，在黄州生子，名遯，小名幹兒，頎然頴異。至今年七月二十八日，病亡於金陵。作二詩哭之",
                    "zhushu": "",
                    "type": 2
                },
                {
                    "paragraph": "吾年四十九，覊旅失㓜子。",
                    "zhushu": "子翬：按年譜：元豐七年，先生年四十九，在黄。三月量移汝州。餘見贈朝雲詩註中。"
                },
                {
                    "paragraph": "㓜子真吾兒，眉角生已似。未朞觀所好，蹁躚逐書史。搖頭却梨栗，似識非分恥。",
                    "zhushu": "援：淵明責子詩云：通子垂九齡，遶舎覔梨栗。"
                },
                {
                    "paragraph": "吾老常鮮歡，頼此一𥬇喜。忽然遭奪去，惡業我累爾。衣薪那免俗，",
                    "zhushu": "縯：昜曰：古之葬者，厚衣之以薪，葬之中野。"
                },
                {
                    "paragraph": "變㓕須臾爾。",
                    "zhushu": "次公：維摩經言：是身如浮雲，須臾変㓕。"
                },
                {
                    "paragraph": "歸來懷抱空，老淚如㵼水。",
                    "zhushu": "子仁：晋書戓謂顧愷之哭恒宣武之狀曰：涙如傾河注水。",
                    "type": 2
                },
                {
                    "paragraph": "我淚猶可拭，日逺當日忘。母哭不可聞，欲與汝俱亡。故衣尚懸架，漲乳已流牀。",
                    "zhushu": "次公：潘岳悼云云。流芳未及歇，遺掛猶在壁。"
                },
                {
                    "paragraph": "感此欲忘生，一臥終日僵。中年忝聞道，夢幻講已詳。儲藥如丘山，臨病更求方。仍将恩愛刃，割此衰老腸。知迷欲自返，一慟送餘傷。",
                    "zhushu": "",
                    "type": 2
                },
                {
                    "paragraph": "葉濤致逺見和二詩復次其韻",
                    "zhushu": "濤㒹倒元韻。",
                    "type": 2
                },
                {
                    "paragraph": "平生無一女，誰復歎耳耳。",
                    "zhushu": "縯：魏志：崔琰與楊訓書曰：“省表事佳耳。時乎時乎，㑹當有変時。”太祖怒曰：諺言“生女耳”，“耳”非佳語。“㑹當有変時”，意指不遜。於是罰琰爲徒𨽻。"
                },
                {
                    "paragraph": "滯留生此兒，足慰周南史。",
                    "zhushu": "厚：司馬遷傳言：武帝始建漢家之封，而太史公留滯周南，不得與從事。"
                },
                {
                    "paragraph": "那知非真實，造物聊戲爾。煩惱𥘉無根，恩愛爲種子。",
                    "zhushu": "援：樂天詩：不将恩愛子，更種憂惱根。"
                },
                {
                    "paragraph": "煩公爲假說，反復相指似。",
                    "zhushu": "任：樂天詩：滿池春水何人受，唯我回看指似君。"
                },
                {
                    "paragraph": "欲除苦海浪，先乾愛河水。弃置一寸鱗，悠然𥬇侯喜。",
                    "zhushu": "次公：退之贈侯喜以釣魚詩：舉竿引線忽有得，一寸纔分鱗與鬐。"
                },
                {
                    "paragraph": "爲公冩餘習，鉼罍一時恥。",
                    "zhushu": "縯：詩：鉼之罄矣，維罍之恥。",
                    "type": 2
                },
                {
                    "paragraph": "聞公少已悟，柱杖乆𠋣牀。𥬇我老而癡，負鼔欲求亡。",
                    "zhushu": "厚：莊子：竭竭乎愒仁義，若負建鼔而求亡子也。"
                },
                {
                    "paragraph": "庻幾東門子，",
                    "zhushu": "次公：潘安仁悼亡詩云：“上慙東門呉，下愧蒙莊子。”註云：東門呉者，子死而不憂，曰：“吾嘗无子，无子時不憂。今子死，乃與向無子同，吾何憂焉。”"
                },
                {
                    "paragraph": "柱史安敢望。",
                    "zhushu": "次公：柱史，老子也，爲周柱下史。今先生用此意者，意言老氏之斉死生也。"
                },
                {
                    "paragraph": "嗜毒戯猛獸，",
                    "zhushu": "縯：枚乗云：“越女侍前，齊姫奉後。”此甘餐毒藥，戯猛獸之爪牙也。"
                },
                {
                    "paragraph": "慮患先不詳。囊破蛇已走，尚未省齧傷。妙哉兩篇詩，洗我千結腸。黠蠶不作繭，未老輒自僵。永謝湯火厄，泠然超無方。",
                    "zhushu": "",
                    "type": 2
                },
                {
                    "paragraph": "張庖民挽詞",
                    "zhushu": "堯卿：字朔父，金陵人。元豐壬戌年，以疾卒於曹溪。",
                    "type": 2
                },
                {
                    "paragraph": "東𣈆巾車令，",
                    "zhushu": "次公：周礼：“巾車掌王車。”孔叢子：孔子歌曰：“巾車命駕，将適唐都。”又陶渊明歸去來云：“或命巾車。”今云巾車令，盖淵明嘗爲彭澤令故也。"
                },
                {
                    "paragraph": "西京執㦸郎。",
                    "zhushu": "次公：漢制，凡郎皆執㦸，如東方朔爲中郎，執㦸殿下是也。又揚雄位不過執㦸。又杜牧寄李虢州云：“今日還珠守，何年執㦸郎。”旧註一引東方朔，一引揚子雲，皆西漢人。以下句“結髪事文章”言之，則爲揚子雲矣。"
                },
                {
                    "paragraph": "甘心向山水，結髪事文章。",
                    "zhushu": "次公：結髪，言自小時也。前漢書有“結髪翰墨”。結髪而戰。"
                },
                {
                    "paragraph": "故自輕千戸，",
                    "zhushu": "縯：杜牧之言張祐曰：何人得似張公子，千首詩輕万戸侯。"
                },
                {
                    "paragraph": "何曽羡一囊。",
                    "zhushu": "厚：東方朔言：侏儒長三尺餘，奉一囊粟。臣朔長九尺餘，亦奉一囊粟。○次公：趙壹云：文籍雖滿腹，不如一囊錢。"
                },
                {
                    "paragraph": "天髙鬼神惡，",
                    "zhushu": "援：韓詩：天公髙居鬼神𢙣，欲保性命誠難哉。"
                },
                {
                    "paragraph": "骨朽姓名芳。庾嶺銘旌暗，秦淮舊宅荒。吾詩不用刻，妙語有黄香。",
                    "zhushu": "黄魯直作哀詞。○縯：黄香，後漢時人，博斈能文，當時語曰：“天下无双，江夏黄童。”",
                    "type": 2
                },
                {
                    "paragraph": "王中父哀詞",
                    "zhushu": "并叙。",
                    "type": 2
                },
                {
                    "paragraph": "仁宗朝以制䇿登科者十五人，軾忝冐時，尚有冨彦國、張安道、錢子飛、呉長文、夏公西、陳令舉、錢醇老、王中父并軾與家弟轍九人存焉。其後十有五年，哭中父於宻州，作詩弔之，則子飛、長文、令舉没矣。又八年，軾自黄州量移汝海，與中父之子沇之相遇於京口，相持而泣，則十五人者，獨三人存耳，蓋安道及軾與家弟而已。嗚呼，悲夫！乃復次前韻，以遺沇之，時沇之亦以罪謫家于錢塘。",
                    "zhushu": "",
                    "type": 2
                },
                {
                    "paragraph": "生芻不獨比前人，",
                    "zhushu": "縯：後漢徐穉，字孺子。郭林宗有母憂，穉往弔之，置生芻一束於庐前而去。衆惟不知其故。林宗曰：此必南州髙士徐孺子也。詩不云乎：“生芻一束，其人如玉。”吾无徳以堪之。"
                },
                {
                    "paragraph": "束藳端能廢謝鯤。",
                    "zhushu": "厚：晋謝鯤爲東海王越掾，任達不拘，坐家僮取官藁除名。"
                },
                {
                    "paragraph": "子逹想無身後念，",
                    "zhushu": "子仁：晋張翰嘗云：“使我有身後名，不如即時一杯酒。”"
                },
                {
                    "paragraph": "吾衰不復夢中論。",
                    "zhushu": "縯：論語子曰：“甚矣，吾衰也，乆矣，吾不復夢見周公。”"
                },
                {
                    "paragraph": "已知毅豹爲均死，",
                    "zhushu": "援：莊子：田聞之曰：“魯有單豹者，巖居而水飲，不与民共利。行年七十，猶有嬰兒之色。不幸遇餓虎，虎殺而食之。有張毅者，髙門縣薄，無不走也。行年四十，而有内𤍠之病以死。豹養其内而虎食其外，毅養其外而病攻其内。此二子者，皆不鞭其後者也。”"
                },
                {
                    "paragraph": "未識荆凡定孰存。",
                    "zhushu": "縯：莊子：楚王与凡君坐，少焉，楚王左右曰凡亡者三。凡君曰：“凡之亡也，不足以䘮吾存。夫凡之亡也，不足以䘮吾存，則楚之存，不足以存存。由是觀之，則凡未始亡，而楚未始存也。”"
                },
                {
                    "paragraph": "堪𥬇東坡癡鈍老，區區猶記刻舟痕。",
                    "zhushu": "次公：吕氏春秋：楚有渉江者，其劒自舟中墜於水，遽刻其舟曰：“是吾劒之所墜也。”舟止，從其所刻者入水求之。舟已行矣，而劒不行。求劒若此，不亦惑乎？",
                    "type": 2
                },
                {
                    "paragraph": "李憲仲哀詞",
                    "zhushu": "并序",
                    "type": 2
                },
                {
                    "paragraph": "同年友李君諱惇，字憲仲，賢而有文，不幸早丗，軾不及與之遊也，而識其子廌有年矣。廌自陽翟見予於南京，泣曰：“吾祖母邊、母馬、前母張與君之䘮皆未葬，貧不敢以飢寒爲戚，顧四䘮未舉，死不瞑目矣。”適㑹故人梁先之老，聞余當歸耕陽羡，以絹十疋、絲百兩爲贐，辭之不可，乃以遺廌，曰：“此亦仁人之餽也。”旣又作詩以告知君與廌者，庻幾皆有以助之。廌年二十五，其文曄然，氣節不凡，此豈終窮者哉！",
                    "zhushu": "",
                    "type": 2
                },
                {
                    "paragraph": "大夢行當覺，",
                    "zhushu": "次公：莊子：且有大斍，而後知此其大夢也。○師：退之𥙊柳子厚文云：人生一丗，如夢一斍。"
                },
                {
                    "paragraph": "百年特未滿。",
                    "zhushu": "次公：古詩：人生不滿百。○師：退之詩：百年未滿不得死，且可勤買抛青春。"
                },
                {
                    "paragraph": "遑哀已逝人，長眠寄孤館。念我同年生，意長日月短。塩車困騏𩦸，",
                    "zhushu": "縯：賈𧨏弔屈原曰：𩦸垂两耳，服塩車𠔃。"
                },
                {
                    "paragraph": "烈火廢圭瓉。",
                    "zhushu": "援：書曰：火炎崑崗，玉石俱焚。○師：盧仝聞韓聀方貶有感詩：烈火能燒嶠，庭羌不飬蘭。"
                },
                {
                    "paragraph": "後生有竒骨，",
                    "zhushu": "厚：晋桓温傳：温未朞而太原温嶠見之，曰：“此兒有竒骨，可試使啼。”及聞其声，曰：“真英物也。”"
                },
                {
                    "paragraph": "岀語已精悍。",
                    "zhushu": "次公：杜詩：短小精悍姿。又，史記郭解傳云：解爲人短小精悍。"
                },
                {
                    "paragraph": "蕭然野鶴姿，誰復識中散。",
                    "zhushu": "縯：晋書：嵇紹始入洛，或謂王戎曰：“昨於稠人中始見嵇紹，昻昂然如野鶴之在雞群。”戎曰：“君復未見其父耳。”其父則中散叔夜也。"
                },
                {
                    "paragraph": "有生寓大塊，",
                    "zhushu": "厚：莊子：大塊載我以形，勞我以生，佚我以老，息我以死。"
                },
                {
                    "paragraph": "死者誰不窽。嗟君獨乆客，",
                    "zhushu": "援：西漢楊王孫荅析侯書曰：褁以幣帛，鬲以棺椁。攴躰絡束，口含玉石。欲化不得，欎為枯腊。千載之後，乃得帰土，就其真宅。由是言之，焉用乆客。"
                },
                {
                    "paragraph": "不識黃土煖。推衣助孝子，一漑滋湯旱。",
                    "zhushu": "次公：嵇康養生論云：爲稼於湯丗，偏有一漑之功者，虽終焦爛，必一漑者後枯。然則一漑之益，固不可誣也。"
                },
                {
                    "paragraph": "誰能脫左驂，",
                    "zhushu": "縯：礼記檀弓篇：孔子之衛，遇舊館人之䘮，入而哭之哀。出，使子貢脱驂而賻之。○次公：史記：越石父賢，在縲紲中，晏子解左驂贖之。"
                },
                {
                    "paragraph": "大事不可緩。",
                    "zhushu": "師：孔子曰：“養生不足以當大事，惟送死可以當大事。”",
                    "type": 2
                },
                {
                    "paragraph": "蘇子容母陳夫人挽詞",
                    "zhushu": "堯卿：名頌，字子容，元祐中爲尚書左丞。",
                    "type": 2
                },
                {
                    "paragraph": "蘇陳甥舅真氷玉，",
                    "zhushu": "次公：甥者，子壻之謂也；舅者，婦翁之謂也。尔雅曰：謂我舅者，吾謂之甥。孟子言堯之於舜曰：帝館甥于貳室是已。“眞氷玉”云者，取婦翁氷淸，女壻玉潤也。因言玉潤，則以衛玠當之，故次句遂言正始風流也。"
                },
                {
                    "paragraph": "正始風流起頽俗。",
                    "zhushu": "縯：晋衛玠傳：王敦見之，謂謝鯤曰：“昔王輔嗣吐金声於中朝，此子復玉振於江表。微言之緒，絶而復續。不意永嘉之永，復聞正始之音。”"
                },
                {
                    "paragraph": "夫人髙節稱其家，凛凛寒松映脩竹。雞鳴爲善日日新，",
                    "zhushu": "縯：孟子：雞鳴而起，孜孜爲善者，舜之徒也。○次公：湯之盤銘曰：徳日新，又日新。"
                },
                {
                    "paragraph": "八十三年如一晨。豈惟室家冝壽母，",
                    "zhushu": "縯：魯頌：魯侯燕喜，令妻壽母。"
                },
                {
                    "paragraph": "實與朝廷生異人。忘軀徇國乃吾子，三仕何曽知愠喜。",
                    "zhushu": "厚：令尹子文三仕爲令尹，无喜色；三已之，無愠色。"
                },
                {
                    "paragraph": "不須擁笏彊垂魚，",
                    "zhushu": "次公：退之曹成王碑云：王之遭誣在治，忽太妃老，将驚而戚，岀則囚服就辯，入則擁笏垂魚。"
                },
                {
                    "paragraph": "我視去來皆夢爾。",
                    "zhushu": "次公：“我”字，指言夫人也。去來，言外物之儻來去也。莊子曰：軒冕在身，物之儻來，寄也。寄之，其來不可圍，其去不可止。"
                },
                {
                    "paragraph": "誦詩相挽真區區，墓碑千字多遺餘。他年太史取家傳，知有班昭續漢書。",
                    "zhushu": "援：班昭字惠，班彪之女兄固甞著漢書，其八表及天文志未及竟而卒。和帝詔昭就東觀藏書閣踵而成之。",
                    "type": 2
                },
                {
                    "paragraph": "神宗皇帝挽詞三首",
                    "zhushu": "",
                    "type": 2
                },
                {
                    "paragraph": "文武固天縱，",
                    "zhushu": "任：論語夫子曰：“固天縱之將垩。”"
                },
                {
                    "paragraph": "欽明又日新。",
                    "zhushu": "見上篇註。"
                },
                {
                    "paragraph": "化民何止聖，",
                    "zhushu": "次公：用孟子“大而化之之”謂垩而化民，則化民成俗也。"
                },
                {
                    "paragraph": "妙物獨稱神。",
                    "zhushu": "援：易神也者，妙乃物而爲言也。"
                },
                {
                    "paragraph": "政已三王上，言皆六籍醇。巍巍本無象，",
                    "zhushu": "縯：論語云：“巍巍乎，唯天爲大，唯堯則之。”○次公：老子曰：“是謂无象之象。”非唐牛僧孺曰“太平无象”也。"
                },
                {
                    "paragraph": "刻畫愧孤臣。",
                    "zhushu": "厚：杜：“詞人取佳句，刻畫竟難傳。”",
                    "type": 2
                },
                {
                    "paragraph": "未易名堯德，",
                    "zhushu": "縯：孔子言：堯曰：“蕩蕩乎，民无能名焉。”"
                },
                {
                    "paragraph": "何須數舜功。",
                    "zhushu": "縯：左傳：史克曰：“舜有大功二十而爲天子。”"
                },
                {
                    "paragraph": "小心仍致孝，餘事及平戎。",
                    "zhushu": "次公：詩大明言文王“小心翼翼，昭事上帝”。“餘事”字，則傳言帝王之功，垩人之餘事。"
                },
                {
                    "paragraph": "典禮從周舊，官儀與漢隆。",
                    "zhushu": "次公：典礼言周，則魯能秉周礼也。官儀言漢，則後漢書曰“今日復見漢官儀”也。"
                },
                {
                    "paragraph": "誰知本無作，",
                    "zhushu": "次公：莊子：“至人无爲，垩人无作。”而佛書有“无相无作”也。"
                },
                {
                    "paragraph": "千古自承風。",
                    "zhushu": "",
                    "type": 2
                },
                {
                    "paragraph": "接統真千歳，",
                    "zhushu": "縯：前漢：太史公司馬談謂其子遷曰：“今天子接千歳之統，封太山，而予不得從行，是命也夫！”"
                },
                {
                    "paragraph": "膺期上一章。",
                    "zhushu": "次公：後漢律歷志：“閏七而盡，其歳十九，名之曰章。”時神宗在位十九年，故曰一章。"
                },
                {
                    "paragraph": "周南稍留滯，",
                    "zhushu": "援：前漢司馬迁傳，言天子始建漢家之封，而太史公留滯周南，不得與從事。"
                },
                {
                    "paragraph": "宣室遂凄凉。",
                    "zhushu": "厚：前漢：賈𧨏謫長沙，歳餘，文帝思之，召對宣室。○次公：杜詩：“江漢日凄凉。”○師：公時在謫藉，而神廟升遐，故云尔。"
                },
                {
                    "paragraph": "病馬空嘶櫪，枯葵已泫霜。餘生臥江海，歸夢泣嵩邙。",
                    "zhushu": "次公：嵩山、北邙在西京。此懷之也。○堯卿：嵩髙、北邙，陵寢在焉。",
                    "type": 2
                },
                {
                    "paragraph": "潘推官母李氏挽詞",
                    "zhushu": "",
                    "type": 2
                },
                {
                    "paragraph": "南浦凄凉老逐臣，",
                    "zhushu": "次公：楚詞曰：“子交手弓東行，送美人𠔃南浦。”江文通曰：“送君南浦，傷如之何？”註云：“南浦，送别之處。”而寰宇記：南浦在武昌縣。其註正引楚詞之語。黄州正對武昌，則南浦逐臣，先生自云尔。"
                },
                {
                    "paragraph": "東坡還往盡幽人。杯盤慣作陶家客，",
                    "zhushu": "縯：晋陶侃傳：侃早孤貧，爲縣吏。翻陽孝廉范逵甞過侃，時倉卒無以待賔，其母乃截髪得双髪，以易酒肴，楽飲極歡，雖僕從亦過所望。"
                },
                {
                    "paragraph": "絃誦常叨孟母鄰。",
                    "zhushu": "厚：孟母三徙，爲子擇鄰。○次公：杜詩：“推迁孟母鄰。”又，“芬芳孟母鄰。”“荒蕪孟母鄰。”"
                },
                {
                    "paragraph": "尚有升堂他日約，",
                    "zhushu": "援：後漢：范式，字巨卿，少游太學，與汝南張劭爲友。劭，字元伯。二人並告歸郷里。式謂元伯曰：“後二年當還，將過拜尊親，見孺子焉。”乃共勉期日。後期方至，元伯具以白母，請設饌以候之。母曰：“二年之别，千里結言，尔何相信之審耶？”對曰：“巨卿信士，必不乖違。”至日，巨卿果到，升堂拜飲，盡歡而别。"
                },
                {
                    "paragraph": "豈知負𡈽一阡新。",
                    "zhushu": "縯：晉許孜親没，柴毁，負土成墳，不受郷人之助。"
                },
                {
                    "paragraph": "今年我欲江湖去，暮雨連山宰樹春。",
                    "zhushu": "堯卿：劉夢得詩云：千行宰木荆歸道，暮雨瀟瀟聞子規。○倬：公羊僖二十二年：宰上之木拱矣。註：宰，冡也。",
                    "type": 2
                },
                {
                    "paragraph": "故李承之待制六丈挽詞",
                    "zhushu": "",
                    "type": 2
                },
                {
                    "paragraph": "青青一寸松，中有樑棟姿。天𩦸墮地走，萬里端可期。丗無阿房宫，下建五丈旗。",
                    "zhushu": "縯：史記：秦始皇營朝宫渭南上林苑中，先作前殿阿房，東西五百歩，南北五十丈，上可以坐萬人，下可以建五丈旗。以其作宫阿房，故天下謂之阿房宫。"
                },
                {
                    "paragraph": "又無穆天子，西征燕瑶池。",
                    "zhushu": "厚：列子：穆王肆意逺遊，命駕八駿之乗，别日升崑崙之丘，以觀黃帝之宫，而封之以詔後丗。遂賔于西王母，觴于瑶池之上，一日行萬里。"
                },
                {
                    "paragraph": "才大古難用，",
                    "zhushu": "援：老杜古栢行：志士幽人莫怨差，古來才大難爲用。"
                },
                {
                    "paragraph": "老死亦其冝。丈夫恐不免，",
                    "zhushu": "縯：晉謝安妻劉，見家門冨貴，而安獨静退，乃曰：“丈夫不如此也。”安掩鼻曰：“恐不免耳。”"
                },
                {
                    "paragraph": "豈患莫己知。公如松與𩦸，少小稱偉竒。",
                    "zhushu": "次公：退之詩：“少小尚竒偉，平生足悲吒。”"
                },
                {
                    "paragraph": "俯仰自廊廟，𥬇談無羗夷。",
                    "zhushu": "次公：杜詩：“𥬇談無河北。”"
                },
                {
                    "paragraph": "淸朝竟不用，白首仍憂時。願斬横行將，",
                    "zhushu": "厚：前漢：樊噲言：“願得十萬衆，横行匈奴中。”季布曰：“噲可斬也。夫以髙帝兵三十萬餘，困於平成，噲時亦在其中。今噲奈何以十萬衆横行匈奴中哉！”"
                },
                {
                    "paragraph": "請烹乾没兒。",
                    "zhushu": "援：漢武帝時，歳旱，上令百官求雨。卜式言曰：“縣官當食租稅，今桑弘羊令吏坐市列，販物求利，烹桑弘羊乃雨。”又，張湯始爲小吏，乾没，與長安冨賈田甲、魚翁叔之属交私。"
                },
                {
                    "paragraph": "言雖不見省，坐折姦雄窺。嗟我去公乆，江湖生白髭。歸來𦒿舊盡，零落存者誰。",
                    "zhushu": "次公：魏文帝與呉質書云：“徐、陳、應、刘，一時俱逝，何数年之間，零落略盡，言之傷心。”"
                },
                {
                    "paragraph": "此公嵇中散，龍性不可覊。",
                    "zhushu": "縯：顔延年作五君𧧷，言嵇康云：“鵉翮有時鍜，龍性誰能馴？"
                },
                {
                    "paragraph": "疑公李北海，慷慨多雄詞。",
                    "zhushu": "厚：唐李邕爲北海太守，杜甫作八哀詩，言邕云：“憶昔李公存，辝林有根抵。声華當健筆，洒落冨清製。”"
                },
                {
                    "paragraph": "凄凉五君詠，",
                    "zhushu": "縯：顔延年五君𧧷序云：“延年領歩兵，好酒踈誕，岀爲永嘉太守，乃作五君𧧷，述竹林七賢以自喻。”山濤、王戎貴盛，遂黜而不取。五君謂阮籍、嵇康、劉伶、阮咸、向秀也。"
                },
                {
                    "paragraph": "沉痛八哀詩。",
                    "zhushu": "厚：杜甫八哀詩序云：傷時盗賊永息，興起王公、李公，歎舊懷賢，終于張相國，八哀謂王思禮、李公弼、嚴武、汝陽王璡、李邕、蘇源明、鄭䖍、張九齡也。"
                },
                {
                    "paragraph": "邪正乆乃明，人今属公思。九原不可作，",
                    "zhushu": "次公：禮記：趙文子與叔譽觀乎九原。文子曰：“死者如可作，吾誰與歸？”"
                },
                {
                    "paragraph": "千古有餘悲。",
                    "zhushu": "師：杜詩：歳暮有餘悲。",
                    "type": 2
                },
                {
                    "paragraph": "韓康公挽詩三首",
                    "zhushu": "",
                    "type": 2
                },
                {
                    "paragraph": "故國非喬木，興王有丗臣。",
                    "zhushu": "師：孟子：所謂故國者，非謂有喬木之謂也，有丗臣之謂也。"
                },
                {
                    "paragraph": "嗟予後死者，",
                    "zhushu": "師：論語：後死者不得與於斯文也。"
                },
                {
                    "paragraph": "猶及老成人。德業經文武，風流表搢紳。空餘行樂地，處處泣遺民。",
                    "zhushu": "次公：“老成人”出詩。又楊惲傳：“人生行樂耳，須冨貴何時。”",
                    "type": 2
                },
                {
                    "paragraph": "再丗忠淸徳，三朝翼贊勲。功成不歸國，就訪敢忘君。",
                    "zhushu": "任：漢成帝車駕至張禹第，親問以天変。"
                },
                {
                    "paragraph": "舊學嚴詩律，餘威靖塞氛。何當繼韓奕，",
                    "zhushu": "師：韓奕，宣王錫命韓侯之詩。"
                },
                {
                    "paragraph": "故吏緫能文。",
                    "zhushu": "次公：三朝者，康公所歷英宗與神宗及當日之哲宗也。杜詩：“將軍不好武，稚子緫能文。”",
                    "type": 2
                },
                {
                    "paragraph": "西地開東閣，𥘉筵㸃後塵。笙歌邀白髪，燈火樂青春。扶路三更罷，回頭一夢新。賦詩猶墨濕，把卷獨沾巾。",
                    "zhushu": "次公：“東閤”字出公孫弘。又詩有“賔之初筵”。杜詩“青雲滿後塵”，自言造迹康公東閤之筵也。○子仁：先生第二章詩云：“三朝翼賛勲。”謹按：范純仁撰公墓誌：“公以父䕃𥙷太廟齋郎，少好斈，以文章知名于時。慶暦二年，進士及弟，名居第三。及仁宗嘉祐間，已爲翰林學士，又迁諌議大夫，權御史中丞，又以端明殿學士知成都，屢居顕美，不可槩舉。”則公已歴仁宗朝，逮英宗與神宗，至哲宗而薨。先生盖但数其仁宗及英宗與神宗爲三朝也。墓誌又云：考諱億，以忠義𩔰於仁宗之朝，至叅知政事，謚“忠憲”，封兾囯公。故先生詩有“興王有丗臣”，次章有“𠕅丗忠清徳”等語也。墓誌又云：公知慶州，熟羗有據堡刼鎮城殺吏士者，公出兵討之。賊旣平，詔書奨諭，遂知成都。又於神宗朝，夏人擾邊，慶州失利，即拜公陜西宣諭使，將校皆得自除。又奏攻守䇿，而神宗手詔還之，曰：“此良䇿也。然西略一委卿，安事廷議？”公曽築羅元等城，使河東、陜西爲掎角，後西邊旣平，而神宗曰：“西邊之寕，卿之力也。”故先生詩有“德業經文武”，次章有“餘威靖塞氛”等句也。又按墓誌：當仁宗慶暦元年，公𥘉通判陳州，又安撫江南，又出爲鄆州鈐轄，又知河陽，又河北安抚使，又知慶州，又知成都。在英宗朝，自成都召還，權知開封府。於神宗朝爲陜西河東宣抚使，又知鄧，又知許，未赴，知大名，又知許，移太原府，俄知定州，復知穎昌，又知河南。以遇哲宗即位，恩封康囯公，判大名府兼北京留守。元祐三年，薨於第。公歷六藩府，凡二十餘所，故先生詩有“空餘行楽地，處處泣遺民”之句也。又按墓誌，公爲陜西、河東時，攻討防守，旣有成䇿，而慶州卒有叛亡者，言事者因指宣抚司数出師，煩勞致怨，遂罷相知鄧州。故先生有“功成不歸囯”之語，意蓋有恨焉。又按上卷有次韻韓康公置酒見留，又有和康公憶持囯詩，故先生詩有“初筵㸃後塵”及“賦詩猶墨濕”之句也。",
                    "type": 2
                },
                {
                    "paragraph": "王鄭州挽詩",
                    "zhushu": "克臣。",
                    "type": 2
                },
                {
                    "paragraph": "羡君華髪起琳宫，右輔𥘉還鼔角雄。",
                    "zhushu": "次公：右輔，則古馮翊，乃鄭州也。"
                },
                {
                    "paragraph": "千里農桑歌子産，一時冠蓋慕蕭嵩。",
                    "zhushu": "厚：左傳：子産為政三年，輿人誦之曰：“我有子弟，子産敎之；我有田疇，子産殖之。”新書載：嵩以太子太師請老，優游園區，家饒財，而其子華爲工部侍郎，衡以尚主位三品，就養，年踰八十，士艶其榮。"
                },
                {
                    "paragraph": "那知聚散舂糧外，便有悲歡過隙中。",
                    "zhushu": "次公：莊子：適百里者𪧐舂糧。又云：人壽無異騏𩦸之馳過隙也。"
                },
                {
                    "paragraph": "京兆同僚幾人在，猶思對案筆生風。",
                    "zhushu": "予爲開封幕，与子難同庁。",
                    "type": 2
                },
                {
                    "paragraph": "哭王子立次兒子迨韻三首",
                    "zhushu": "",
                    "type": 2
                },
                {
                    "paragraph": "彭城𥘉識子，照眼白而長。",
                    "zhushu": "厚：韓退之孔戣墓銘：白而長身。"
                },
                {
                    "paragraph": "異夢成先兆，",
                    "zhushu": "予爲宻州，子立夫嘗相識，忽告同舎生曰：“吾夢爲宻州婿，何也？”已而果以子由之子妻之。"
                },
                {
                    "paragraph": "清言得未甞。豈惟知禮意，遂欲𥙷詩亡。",
                    "zhushu": "子立能詩，而有礼斈。"
                },
                {
                    "paragraph": "咄咄真相逼，",
                    "zhushu": "次公：王羲之斈衛夫人書，衛曰：“有一弟子王𨓜少，咄咄逼人。”"
                },
                {
                    "paragraph": "諸生敢鴈行。",
                    "zhushu": "援：礼記：兄之齒鴈行。師：王羲之自稱：“我書比鍾繇，當抗行，比張芝草尤當鳫行也。”",
                    "type": 2
                },
                {
                    "paragraph": "非無伯鸞志，",
                    "zhushu": "次公：後漢：伯鵉，梁鴻也。鴻謂其妻曰：“吾欲衣褐之人，可与俱隠深山。”乃共隱入霸陵山中。“非无伯鸞志”，以言王子立有与妻共隱之意。"
                },
                {
                    "paragraph": "獨有子雲悲。",
                    "zhushu": "次公：子雲，揚雄也。子雲嘗曰：“育而不苗者，吾家之童烏乎？”卒以無子。“獨有子雲悲”，似言王子立有無子之悲。"
                },
                {
                    "paragraph": "恨子非天合，猶能使我思。兒曹莫凄動，老眼欲枯萎。㑹哭皆豪傑，誰爲感舊詩。",
                    "zhushu": "子立与黄魯直、張文潜、晁无咎、秦少游、陳无己皆友善。",
                    "type": 2
                },
                {
                    "paragraph": "龍困嘗魚服，",
                    "zhushu": "次公：說苑曰：“魚龍服，見困於豫且之綱。”"
                },
                {
                    "paragraph": "羊儇或虎䝉。",
                    "zhushu": "援：楊子：“羊質而虎皮，見草而恱，見豹而戰。”"
                },
                {
                    "paragraph": "怱忽成鬼録，",
                    "zhushu": "縯：魏文帝書：昔年疫疾，親故多罹其灾。徐、陳、應、劉，一時俱逝。觀其姓名，已爲鬼録。○師：陶潜詩：“昨暮同爲人，今旦在鬼録。”"
                },
                {
                    "paragraph": "憒憒到天公。",
                    "zhushu": "次公：晋天文志載庾翼與兄氷書曰：“歳星犯天関，占云：關梁當分。比來江東无他故，江道永不艱難。而石季龍頻年再閉關，不通信使。此復是天公憒憒，尤皁白之徴也。”而庾信詩亦云：“憒憒天公曉，精神殊乏少。”"
                },
                {
                    "paragraph": "偶落藩墻上，",
                    "zhushu": "見張幾仲有硯以劒易之詩。"
                },
                {
                    "paragraph": "同游羿彀中。",
                    "zhushu": "縯：莊子：“遊於羿之彀中。中　者，中央也。其不中者，命也。”"
                },
                {
                    "paragraph": "回看十年事，黄葉卷秋風。",
                    "zhushu": "",
                    "type": 2
                },
                {
                    "paragraph": "滕逹道挽詞二首",
                    "zhushu": "龜父：按先生作滕公墓誌云：公九歳能賦詩，敏捷過人。㪯進士第第三，授大理評事，通判朔州。孫元規之錢塘，一見公曰：“名臣也，後當爲䝨將。”授以治劇守遠之要。",
                    "type": 2
                },
                {
                    "paragraph": "先帝知公早，虚懷第一人。至今詩禮将，",
                    "zhushu": "縯：左傳：晋作三軍，謀元帥。趙衰曰：“郤榖可。臣亟聞其言矣，閱礼楽而敦詩書。”"
                },
                {
                    "paragraph": "獨數武宣臣。",
                    "zhushu": "次公：武帝、宣帝也。武宣字，則如两都賦序有云：“武宣之丗。”左雄傳論有云：“武宣之軌。”是時最有名將。武之名将，則衛霍之属；宣之名將，則趙兖囯之属。"
                },
                {
                    "paragraph": "材大雖難用，",
                    "zhushu": "援：杜詩古栢行：“志士幽人莫怨嗟，古來材大難爲用。”"
                },
                {
                    "paragraph": "時來亦少信。髙平風烈在，威敏典刑新。",
                    "zhushu": "次公：公少受知於范希文、孫元規。"
                },
                {
                    "paragraph": "空試乗邊䇿，寕留相漢身。凄凉舊部曲，",
                    "zhushu": "子仁：社甫送郭英乂詩云：“凄凉餘部曲。”"
                },
                {
                    "paragraph": "淚濕塚前麟。",
                    "zhushu": "次公：塚前石麟也。杜詩：“花邊髙塜臥麒麟。”",
                    "type": 2
                },
                {
                    "paragraph": "雲夢連江雨，樊山落木秋。",
                    "zhushu": "次公：雲夢澤在湖州、常州之地，樊山在鄂州武昌縣，皆楚地也。○任：“連江雨”字，杜牧詩云：“得州荒僻中，更值連江雨。”"
                },
                {
                    "paragraph": "公方占賈鵩，",
                    "zhushu": "縯：賈𧨏謫居長沙，有鵩飛入舎。鵩，不祥鳥也。𧨏自傷悼，以爲占書云：“野鳥入室，主人将去。”憂之而作賦也。"
                },
                {
                    "paragraph": "我正買龔牛。",
                    "zhushu": "援：龔遂爲渤海太守，使民賣剱買牛，賣刀買犢。"
                },
                {
                    "paragraph": "共有江湖樂，",
                    "zhushu": "子仁：退之与孟郊書云：“今年秋聊復辭去，江湖餘楽也，与足下終，幸矣。”"
                },
                {
                    "paragraph": "空懷畎𤱶憂。荆溪欲歸老，浮玉偶同遊。",
                    "zhushu": "次公：荆溪歸老，盖當時約居之實，前詩亦甞及之。浮玉乃潤州金山也。"
                },
                {
                    "paragraph": "骯髒儀刑在，",
                    "zhushu": "縯：後漢趙壹詩云：伊優北堂上，骯髒𠋣門邊。"
                },
                {
                    "paragraph": "驚呼歳月遒。",
                    "zhushu": "厚：宋玉楚詞九辯：歳忽忽而道尽𠔃，恐余壽之弗將。○任：文選潘岳秋興賦：悟時歳之遒尽𠔃，慨俛首之自省。"
                },
                {
                    "paragraph": "回頭雜歌哭，挽語不成謳。",
                    "zhushu": "",
                    "type": 2
                },
                {
                    "paragraph": "王文玉挽詞",
                    "zhushu": "",
                    "type": 2
                },
                {
                    "paragraph": "才名誰似廣文寒，",
                    "zhushu": "縯：廣文，鄭䖍也，爲廣文館愽士。杜甫與之詩曰：才名四十年，坐客寒無氊。"
                },
                {
                    "paragraph": "月斧雲斤琢肺肝。玄晏一生都卧病，",
                    "zhushu": "援：晋書：皇甫謐自號玄晏先生，終身称疾辝位。"
                },
                {
                    "paragraph": "子雲三丗不遷官。",
                    "zhushu": "厚：前漢：揚雄字子雲，與王莽、劉歆並哀帝之𥘉，又與董賢同官。當成、哀、平間，莽、賢皆爲三公，權傾人主，所薦莫不拔擢，而雄三丗不徙官也。"
                },
                {
                    "paragraph": "幽蘭空覺香風在，",
                    "zhushu": "子仁：孟郊贈崔純亮詩云：鏡破不改光，蘭死不改香。"
                },
                {
                    "paragraph": "𪧐草何曽淚葉乾。",
                    "zhushu": "次公：禮記：曽子曰：“朋友之墓，有𪧐草而不哭焉。”說者謂草經一年則陳根，言爲師心䘮三年，朋友則朞可矣。今翻用之，以言過朞而猶哭也。○子仁：孟郊樂府薄命妾云：青山有蘼蕪，淚葉長不乾。"
                },
                {
                    "paragraph": "猶喜諸郎有曹志，",
                    "zhushu": "縯：曹志，盖魏東思王植之孽子，亦好斈有才者也。"
                },
                {
                    "paragraph": "文章還復冨波瀾。",
                    "zhushu": "援：杜詩：文章曹植波瀾闊。",
                    "type": 2
                },
                {
                    "paragraph": "吕與叔學士挽詞",
                    "zhushu": "無己：按程氏遺書：吕大臨，字與叔，藍田人，斈於横渠張先生之門。",
                    "type": 2
                },
                {
                    "paragraph": "言中謀猷行中經，𨵿西人物數清英。欲過叔度留終日，",
                    "zhushu": "縯：丗説：郭林宗至汝南，造袁奉髙，車不停軌，銮不綴軛。詣黄叔度，乃弥日信𪧐。　人問其故，林宗曰：“叔度注注如萬項陂，澄之不清，撓之不濁，其深遠難測也。”"
                },
                {
                    "paragraph": "未識魯山空此生。",
                    "zhushu": "厚：唐書：蘇源明甞語人曰：“吾不幸生衰丗，所不耻者，識元紫芝也。”盖元徳秀字紫芝，嘗爲魯山令。"
                },
                {
                    "paragraph": "議論彫零三益友，",
                    "zhushu": "任：論語：益者三友。"
                },
                {
                    "paragraph": "功名分付二難兄。",
                    "zhushu": "縯：丗說：陳元方子長文，即陳群也。與季方子孝先，各論其父功徳，争之不决，諮於祖太丘，曰：“元方難爲兄，季方難爲弟。”○次公：其後晋王珉，小名僧弥，少有才蓺，名出珣右。時人語曰：“法護非不佳，僧弥難爲兄。”亦用此也。"
                },
                {
                    "paragraph": "老來尚有憂時歎，此涕無從何處傾。",
                    "zhushu": "厚：礼記檀弓：孔子之衛，遇舊館人之䘮，入而哭之。予惡夫涕之無從而岀也。",
                    "type": 2
                },
                {
                    "paragraph": "大行太皇太后挽詞二首",
                    "zhushu": "",
                    "type": 2
                },
                {
                    "paragraph": "至矣吾三后，",
                    "zhushu": "次公：三后，以言章憲明粛皇后保佑仁宗，慈聖光憲皇后保佑英宗，及今大行宣仁聖烈皇后保佑元祐天子哲宗。"
                },
                {
                    "paragraph": "功髙漢已還。復推元祐冠，蓋得永昭全。",
                    "zhushu": "坡甞於經筵論奏宋仁宗皇帝謚曰“明孝”，若明而不仁，則民畏而不愛；仁而不明，則民愛而不畏。今大行宣仁聖烈后亦兼此二徳，故天下思慕之，庶幾於仁宗也。"
                },
                {
                    "paragraph": "有作猶非聖，",
                    "zhushu": "縯：莊子：“大聖不作，觀於天地之謂也。”"
                },
                {
                    "paragraph": "無私乃是天。",
                    "zhushu": "厚：礼記所謂“天無私覆”也。"
                },
                {
                    "paragraph": "侍臣談要道，家法信家傳。",
                    "zhushu": "宰相己下，甞於經筵論奏祖宗以來家法十餘事，書於記注。",
                    "type": 2
                },
                {
                    "paragraph": "却狄安諸夏，先王社稷臣。",
                    "zhushu": "次公：先王則楚王髙瓊也。却狄事，景徳契丹之役，群臣皆欲避狄，獨萊公不可。武臣中惟楚王與萊公意同。公旣争之力，上曰：“卿文臣，豈獨尽用兵之利害？”公曰：“請召髙某。”旣至，乃言避狄爲便。公大驚，以王爲悔也。已而徐言：“避狄固爲安全，但恐扈駕之士中路逃亡，無與俱西南者尔。”上大驚，始决北征之䇿。此眞所謂社禝臣矣。"
                },
                {
                    "paragraph": "固應祠百丗，",
                    "zhushu": "縯：左傳：史趙對晋侯曰：“臣聞盛徳必百丗祀。”"
                },
                {
                    "paragraph": "何止活千人。",
                    "zhushu": "厚：後漢后妃傳：鄧后嘗夢捫天。后叔父陔言：“甞聞活千人者，子孫有封。兄訓爲謁者，使修石臼河，歳活千人。天道可信，家必蒙福。”"
                },
                {
                    "paragraph": "定䇿天知我，",
                    "zhushu": "次公：言：宋英宗與太后定議，立元祐天子哲宗也。"
                },
                {
                    "paragraph": "忘家帝念親。萬方何以報，得疾爲勤民。",
                    "zhushu": "",
                    "type": 2
                },
                {
                    "paragraph": "三月二十三日，恭聞皇太后升遐慈聖太后。以軾罪人，不許承服，欲哭則不敢，欲泣則不可，故作挽詞二章",
                    "zhushu": "",
                    "type": 2
                },
                {
                    "paragraph": "巍然開濟两朝勲，信矣才難十亂臣。",
                    "zhushu": "見論語。"
                },
                {
                    "paragraph": "原廟固應祠百丗，先王何止活千人。和熹未聖猶貪位，明徳雖賢不及民。",
                    "zhushu": "任：武王曰：“予有亂臣十人。”孔子曰：“才難，不其然乎？有婦人焉，九人而已。”盖指太姒也。左傳：盛德必百丗祀。漢惠帝作原廟。王翁孺曰：“活千人者封子孫。吾所活者萬餘人，後丗其興乎！”故有元后。後漢和熹鄧后在安帝時臨朝称制，權歸鄧氏。明德馬后在章帝時以儉德称，然功不加于民，故云。"
                },
                {
                    "paragraph": "月落風悲天雨泣，誰將椽筆冩光塵。",
                    "zhushu": "縯：丗說：王東亭嘗夢人以大筆與之，管如椽子，後作烈宗哀𠕋文。○子仁：王立之云：“此詩盖未甞進。”其後作宣仁挽詞，取其兩句云：固應祠百丗，何止活千人。",
                    "type": 2
                },
                {
                    "paragraph": "未報山陵國士知，遶林松栢已徛徛。一聲慟哭猶無所，萬死酬恩更有時。夢裏天衢隘雲仗，人間雨淚變彤帷。𨵿睢卷耳平生事，白首纍臣正坐詩。",
                    "zhushu": "子仁：二詩皆美后妃之徳。",
                    "type": 2
                },
                {
                    "paragraph": "弔徐德占",
                    "zhushu": "并引。",
                    "type": 2
                },
                {
                    "paragraph": "余𥘉不識德占，但聞其爲吕惠卿所薦，以處士用。元豐五年二月，偶以事至蘇水，德占聞余在傳舎，惠然見訪，與之語，有過人者。是歳十月，聞其遇害，作詩弔之。",
                    "zhushu": "",
                    "type": 2
                },
                {
                    "paragraph": "美人種松栢，欲使低映門。㘽培雖易長，源惡病其根。哀哉歳寒姿，骯髒",
                    "zhushu": "亢直皃。"
                },
                {
                    "paragraph": "誰與論。竟爲明所誤，",
                    "zhushu": "縯：柳子厚枯松詩：“不以險自防，遂爲明所誤。”"
                },
                {
                    "paragraph": "不免刀斧㾗。一遭兒女汚，始覺山林尊。從來覔棟梁，未省傍籬藩。南山隔秦嶺，千歳龍蛇奔。大厦若果傾，萬牛何足論。",
                    "zhushu": "縯：杜古柏行云：“大厦如傾要梁棟，萬牛回首丘山重。”"
                },
                {
                    "paragraph": "不然老巖谷，合抱依山樊。死者不可悔，吾將貽後昆。",
                    "zhushu": "",
                    "type": 2
                },
                {
                    "paragraph": "絶句",
                    "zhushu": "",
                    "type": 2
                },
                {
                    "paragraph": "詩二十一首",
                    "zhushu": "",
                    "type": 2
                },
                {
                    "paragraph": "山村五絶",
                    "zhushu": "次公：按詩案云：此五絶是熈寕六年所作。",
                    "type": 2
                },
                {
                    "paragraph": "竹籬茅屋趂溪斜，春入山村處處花。無象太平還有象，",
                    "zhushu": "縯：唐文宗延英對宰相曰：“卿等有意太平乎？”牛僧儒對曰：“太平無象。今雖未及至治，亦可謂小康，而更求太平，非臣所及。”"
                },
                {
                    "paragraph": "孤煙起處是人家。",
                    "zhushu": "次公：杜詩“朝來新火起新煙”。又云“井屋有煙起”。",
                    "type": 2
                },
                {
                    "paragraph": "煙雨濛濛雞犬聲，有生何處不安生。但令黄犢無人佩，",
                    "zhushu": "厚：龔遂爲渤海太守，令民賣剱買牛，賣刀買犢，曰：“何爲帶牛佩犢？”"
                },
                {
                    "paragraph": "布榖何勞也勸耕。",
                    "zhushu": "次公：布穀，鳥名，其声云然，俗云催耕鳥也。詩案云：此譏諷朝廷塩法太宻不便也。",
                    "type": 2
                },
                {
                    "paragraph": "老翁七十自腰鎌，",
                    "zhushu": "縯：鮑明逺腰鎌刈葵藿。"
                },
                {
                    "paragraph": "慙愧春山筍蕨甜。豈是聞韶解忘味，",
                    "zhushu": "厚：子在齊聞韶，三月不知肉味。○次公：見班固幽通賦云：虞韶美而鳯儀𠔃，孔志味於千載。"
                },
                {
                    "paragraph": "爾來三月食無鹽。",
                    "zhushu": "次公：𣵀盤經云：食中無塩，謂食無塩；食中少塩，亦謂無塩。○詩案云：此亦以譏塩法太恭也。",
                    "type": 2
                },
                {
                    "paragraph": "杖藜褁飯去怱怱，過眼青錢轉手空。贏得兒童語音好，一年彊半在城中。",
                    "zhushu": "次公：莊子言原憲杖藜應門。又云：褁飯而往食之。詩案云：此以譏諷青苗、助役不便也。",
                    "type": 2
                },
                {
                    "paragraph": "竊禄忘歸我自羞，豐年厎事汝憂愁。不須更待飛鳶墮，方念平生馬少游。",
                    "zhushu": "縯：後漢馬援傳：援撃交趾，謂官属曰：吾從弟少游，常哀吾忼慨多大志，曰：“士生一丗，但取衣食裁足，乗下澤車，御𣢾叚馬，爲郡縣吏，守墳墓，郷里稱善人，足矣。致求盈餘，但自苦耳。”當吾在浪泊、西里間，虜未㓕之時，下潦上霧，毒氣薫蒸，仰視飛鳶，帖帖墮水中，臥念少游平生時語，何可得也。",
                    "type": 2
                },
                {
                    "paragraph": "八月十五日看潮五絶",
                    "zhushu": "",
                    "type": 2
                },
                {
                    "paragraph": "定知玉兎十分圎，已作霜風九月寒。寄語重門休上鑰，夜潮留向月中看。",
                    "zhushu": "",
                    "type": 2
                },
                {
                    "paragraph": "萬人鼔噪懾呉儂，猶似浮江老阿童。",
                    "zhushu": "縯：晋書羊祜傳：童謡曰：“阿童復阿童，衘刀浮渡江。不畏岸上虎，但畏水中龍。”羊祐曰：“此必水軍有功。”知王濬小字阿童，因表監益州諸軍事，加龍驤將軍，宻令修舟楫，爲順流之計。濬終㓕呉。"
                },
                {
                    "paragraph": "欲識潮頭髙幾許，越山渾在浪花中。",
                    "zhushu": "",
                    "type": 2
                },
                {
                    "paragraph": "江邊身丗兩悠悠，乆與滄波共白頭。",
                    "zhushu": "厚：樂天詩：黄梅縣邊黄梅雨，白頭浪裏白頭翁。"
                },
                {
                    "paragraph": "造物亦知人易老，故教江水更西流。",
                    "zhushu": "",
                    "type": 2
                },
                {
                    "paragraph": "吴兒生長狎濤淵，冒利輕生不自憐。東海若知明主意，應教斥鹵變桑田。",
                    "zhushu": "是時新有旨禁弄潮。○縯：太平廣記：麻姑自言：“見東海三爲桑田，向到蓬萊，水又淺於往昔，豈將復還爲陵陸乎？”王方平𥬇曰：“聖人皆言海中行復揚塵也。”○師：按公赴詔獄招此詩，諷主上好興利，而不知害多利少。稱海変桑田，此事知必不可得者，以譏朝廷㒷水利之必不可成也。○倬：漢溝洫志：“終古舄鹵𠔃生稻梁。”師古曰：“舄即斥鹵也，謂鹹鹵之地。”",
                    "type": 2
                },
                {
                    "paragraph": "江神河伯兩醯雞，",
                    "zhushu": "援：莊子：孔子見老聃曰：“丘之於道也，其猶醯雞欤？微夫子之發吾覆，吾不知天地之大全也。”"
                },
                {
                    "paragraph": "海若東來氣吐霓。",
                    "zhushu": "縯：莊子：“河伯見秋水，以天下之美盡在己，順流而行，至于北海，東面而視，不見水端。”北海井蛙，不可語於海。"
                },
                {
                    "paragraph": "安得夫差水犀手，",
                    "zhushu": "厚：呉王夫差有水犀甲三千。○任：杜牧詩：呉王傳裏水犀軍。"
                },
                {
                    "paragraph": "三千彊弩射潮低。",
                    "zhushu": "呉越王甞以弓弩射潮頭，與海神戰，自尔水不近城。○次公：“三千彊弩”字，杜牧寕縣記中語。",
                    "type": 2
                },
                {
                    "paragraph": "臨安三絶",
                    "zhushu": "次公：三絶，皆呉越王錢鏐事也。鏐里中有大樹，鏐少時甞戯其下，坐大石上，指麾拳兒爲隊伍，号令頗有法，羣兒皆惮之。及貴，号大樹爲“衣錦將軍”。鏐所居，錫名曰“衣錦城”。其宴故老也，山林皆䝉以錦，故有錦溪之名。石照，石鏡也。鏐嘗照之，其鏡聳戰。",
                    "type": 2
                },
                {
                    "paragraph": "將軍樹",
                    "zhushu": "伯恭：按臨安縣圗經：此木今在凈土寺西小橋之側，乃女貞木也，至今茂盛。",
                    "type": 2
                },
                {
                    "paragraph": "阿堅澤畔菰蒲節，",
                    "zhushu": "縯：符洪始，其家池中蒲生，長至丈五，莭如竹形，時咸謂之蒲家，因以爲氏。馬後其孫堅背有“草苻”字，後改姓苻。此見載記。"
                },
                {
                    "paragraph": "玄徳墻頭羽葆桑。",
                    "zhushu": "厚：刘備舎東南角籬上有桑樹生，髙五丈餘，遥望見童童如小車盖。先主少時，與宗中諸小兒枕樹下，戯言：“吾必當乗此羽葆盖車。”"
                },
                {
                    "paragraph": "不㑹丗間閑草木，與人何事管興亡。",
                    "zhushu": "次公：晋謝玄傳：安甞戒約子姪，因曰：“子弟亦何豫人事，而正欲使其佳。”“管興亡”字，己見前禁長老方丈詩註。○饒：唐沈彬舟過金陵詩：“江山不管㒷亡事，一任斜陽送客愁。”",
                    "type": 2
                },
                {
                    "paragraph": "錦溪",
                    "zhushu": "堯祖：晏殊輿地志云：“石鏡溪，一名錦溪，在縣東南一里。”",
                    "type": 2
                },
                {
                    "paragraph": "楚人休𥬇沐猴冠，",
                    "zhushu": "縯：韓生說項羽関中可都。羽懷思東歸，曰：“冨貴不歸故鄉，如衣錦夜行。”韓生曰：“人謂楚人沐猴而冠，果然。”"
                },
                {
                    "paragraph": "越俗徒誇翁子賢。",
                    "zhushu": "援：漢武帝以朱買臣爲㑹稽太守，謂曰：“冨貴不歸故郷，如衣繡夜行。”買臣，㑹稽人，字翁子。○次公：二事皆錦繡事，以明錢鏐之貴家山林以錦繡，尤爲盛事也。"
                },
                {
                    "paragraph": "五百年間異人出，",
                    "zhushu": "援：郭璞杭州歌云：“天目山前两乳長，龍飛鳯舞到錢塘。”其末句云：“五百年生異姓王。”自東晋迄五代錢鏐時，滴當五百年，故鏐亦自謂當此運也。"
                },
                {
                    "paragraph": "盡將錦繡裹山川。",
                    "zhushu": "",
                    "type": 2
                },
                {
                    "paragraph": "石照",
                    "zhushu": "次公：按楽史寰宇記：“徑二尺七寸，光照如鏡。”○十朋：臨安縣圖經：“衣錦山在縣南一里，本名石鏡山，髙二十六丈，周回二百六十歩。武粛㓜時遊此，顧其形服冕旒如王者狀。唐昭宗時，改賜今名。”",
                    "type": 2
                },
                {
                    "paragraph": "山雞舞破半巖雲，菱葉開殘野水春。",
                    "zhushu": "次公：異苑：“南方献山雞，鉴石鏡而舞不止。鏡有菱花之名，故使菱葉字。”𥙷註永叔金雞詩：“山雞禀其波，舞影還自爱。”李巨鑑詩云：“無波菱自動，不夜月常明。”"
                },
                {
                    "paragraph": "應𥬇武都山下土，枉教明月殉佳人。",
                    "zhushu": "縯：成都記：“武都山丈夫化爲女子，顔色美絶，盖山精也。蜀王納以爲妃。無何物故，乃發之武都，擔土葬於成都郭中，号曰武擔山。以石作鏡一枚，表其墓也。”",
                    "type": 2
                },
                {
                    "paragraph": "東坡一絶",
                    "zhushu": "",
                    "type": 2
                },
                {
                    "paragraph": "雨洗東坡月色清，市人行盡野人行。莫嫌犖确坡頭路，",
                    "zhushu": "次公：退之詩：“山石犖确行徑微。”"
                },
                {
                    "paragraph": "自愛鏗然曵杖聲。",
                    "zhushu": "",
                    "type": 2
                },
                {
                    "paragraph": "次荆公韻四絶",
                    "zhushu": "堯卿：荆公在蔣山，公同王勝之遊蔣山，時荊公宅已爲寺，有詩云：“朱門収畫㦸，細字出青蓮。”盖謂是也。○玉父：東軒筆録云：“王荆公再罷政，以使相判金陵，即求宫觀，築池林白門外七里，去蒋山亦七里。平日馭一驢，從数童，遊諸山寺。所居之宅，僅庇風雨。元豊末，捨爲寺，賜各報寕。”",
                    "type": 2
                },
                {
                    "paragraph": "青李扶踈禽自來，",
                    "zhushu": "次公：王羲之有求來禽青李帖：來禽即今之林檎也。以其實美，禽來食之，故曰“來禽”。今先生詩句，借“來禽”字以言青李之實，亦自來於禽鳥耳。"
                },
                {
                    "paragraph": "清真𨓜少手親㘽。",
                    "zhushu": "綨：李白詩：“右軍本清真，蕭洒在風塵。”○次公：王羲之青李來禽帖云：“此果佳，可爲致子，當種之。”"
                },
                {
                    "paragraph": "深紅淺紫從争發，雪白鵝黄也闘開。",
                    "zhushu": "",
                    "type": 2
                },
                {
                    "paragraph": "斫竹穿花破緑苔，",
                    "zhushu": "敬夫：退之詩：“竹洞何年有，公𥘉斫竹開。”"
                },
                {
                    "paragraph": "小詩端爲覔榿栽。",
                    "zhushu": "厚：杜詩有憑何邕覔榿栽云：飽聞榿木三年大，與致溪边十畆隂。"
                },
                {
                    "paragraph": "細看造物𥘉無物，",
                    "zhushu": "次公：郭象南華真經序云：上知造物無物，下知有物之自造。"
                },
                {
                    "paragraph": "春到江南花自開。",
                    "zhushu": "",
                    "type": 2
                },
                {
                    "paragraph": "騎驢渺渺入荒陂，",
                    "zhushu": "題注。"
                },
                {
                    "paragraph": "想見先生未病時。勸我試求三畒宅，從公已覺十年遟。",
                    "zhushu": "師：介甫得詩曰：十年前後，我便不厮争。",
                    "type": 2
                },
                {
                    "paragraph": "甲第非真有，閑花亦偶栽。聊爲清净供，却對道人開。",
                    "zhushu": "公病後捨宅作寺。",
                    "type": 2
                },
                {
                    "paragraph": "臂痛謁告作三絶句示四君子",
                    "zhushu": "",
                    "type": 2
                },
                {
                    "paragraph": "公退清閑如致仕，酒餘歡適似還郷。不妨更有安心病，",
                    "zhushu": "縯：二祖求安心法於逹麽師，師曰：“將心來，与汝安。”"
                },
                {
                    "paragraph": "臥看縈簾一炷香。",
                    "zhushu": "",
                    "type": 2
                },
                {
                    "paragraph": "心有何求遣病安，年來古井不生瀾。",
                    "zhushu": "子仁：孟郊詩：妾心古井水，波瀾誓不起。"
                },
                {
                    "paragraph": "秪愁戯瓦閑童子，却作泠泠一水看。",
                    "zhushu": "縯：楞嚴經：月光童子白佛言：我作水觀，室中安禅，有弟子窺䆫，惟見清水，取一瓦䃯投水。我出定後，頓斍心痛。尔時童子來前，說如上事。我則告言：“汝更見水，可即除去瓦礫。”童子奉教，後入定時，開門除之。我後岀定，身即如𥘉。",
                    "type": 2
                },
                {
                    "paragraph": "小閣低䆫卧晏温，",
                    "zhushu": "援：西漢郊祀志：上至中山，晏温。注云：三輔謂日出清霽爲晏，晏而温也。"
                },
                {
                    "paragraph": "了然非黙亦非言。維摩示病吾真病，誰識東坡不二門。",
                    "zhushu": "次公：維摩居士本無疾，以其方便現身有涙，因以身疾廣爲說法。佛告文殊：“汝行詣問疾。”居士空内惟置一牀，双疾而臥。因問文殊等云：“何爲不二法門？”文殊等各自說已，乃問居士曰：“仁者，何等是菩薩不二法門？”詰嘿然无言。文殊歎曰：“善哉！乃至无有文字語言，是真入不二法門也。”",
                    "type": 2
                },
                {
                    "paragraph": "歌",
                    "zhushu": "",
                    "type": 2
                },
                {
                    "paragraph": "詩十首",
                    "zhushu": "",
                    "type": 2
                },
                {
                    "paragraph": "畫魚歌",
                    "zhushu": "湖州道中作一。",
                    "type": 2
                },
                {
                    "paragraph": "天寒水落魚在泥，短鉤畫水如耕犁。渚蒲拔折藻荇亂，",
                    "zhushu": "次公：杜詩：“渚蒲芽白水荇青。”又云：“渚蒲隨地有。”"
                },
                {
                    "paragraph": "此意豈復遺鰍鯢。",
                    "zhushu": "次公曰：魚子也。鯢有二：有鯨鯢之鯢，有魚子之鯢。今此言魚子也。"
                },
                {
                    "paragraph": "偶然信手皆虚擊，本不辭勞幾",
                    "zhushu": "平。"
                },
                {
                    "paragraph": "萬一。一魚中刄百魚驚，蝦蟹奔忙誤跳擲。漁人養魚如養雛，挿竿冠笠驚鵜鶘。豈知白挺閙如雨，攪水覔魚嗟已踈。",
                    "zhushu": "",
                    "type": 2
                },
                {
                    "paragraph": "呉中田婦歎",
                    "zhushu": "和賈收韻。",
                    "type": 2
                },
                {
                    "paragraph": "今年粳稻熟苦遟，庻見霜風來幾時。霜風來時雨如㵼，把頭出菌鎌生衣。",
                    "zhushu": "次公：柳子厚云：“猶能蒸出芝菌。”　又杜詩云：“歸楫臥生衣。”"
                },
                {
                    "paragraph": "眼枯涙盡雨不盡，",
                    "zhushu": "次公：杜詩：“莫自使眼枯，収汝淚縱横。”"
                },
                {
                    "paragraph": "忍見黄穗臥青泥。𦭘苫一月壠上𪧐，天晴穫稻隨車歸。汗流肩頳載入市，",
                    "zhushu": "厚：退之城南䏈句云：“刈熟擔有頳。”"
                },
                {
                    "paragraph": "價賤乞與如糠粞。",
                    "zhushu": "次公：糠、粞两物。粞，碎米。"
                },
                {
                    "paragraph": "賣牛納稅坼屋炊，慮淺不及明年饑。官今要錢不要米，",
                    "zhushu": "子仁：司馬温公曰：百姓有米，而官不要米，百姓無錢，而官必要錢。"
                },
                {
                    "paragraph": "西北萬里招羗兒。龔黄滿朝人更苦，",
                    "zhushu": "縯：龔遂，渤海大守；黄霸，頴川大守。二公皆以恤民稱善治。"
                },
                {
                    "paragraph": "不如却作河伯婦。",
                    "zhushu": "厚：史記滑稽傳：魏文侯時，西門豹為鄴令，會長老，問民所疾苦。長老曰：“苦為河伯娶婦。”豹問其故，曰：“鄴三老、廷掾常歳賦歛百姓，得数百万，為河伯娶婦。當其時，巫行視小家女好者，共粉飾之，沉之河中，云：不尔即有水患。”於是豹至，始禁絶之。",
                    "type": 2
                },
                {
                    "paragraph": "武昌銅劒歌",
                    "zhushu": "并序。",
                    "type": 2
                },
                {
                    "paragraph": "供奉官鄭文，甞官於武昌。江岸裂，岀古銅劒，文得以遺余。冶鑄精巧，非鍜冶所成者。",
                    "zhushu": "",
                    "type": 2
                },
                {
                    "paragraph": "雨餘江清風卷沙，",
                    "zhushu": "次公：李白江上秋懷詩：颯颯風卷沙。"
                },
                {
                    "paragraph": "雷公躡雲捕黄蛇。",
                    "zhushu": "縯：廣異記載：唐開元末，武勝之爲宣州司上，知静江軍事。忽然灘中見雷公踐微雲，逐小黄蛇，盤繞灘上。静江之夫戯以石投之，中蛇，鎗然作金声，雷公乃飛去。使人往視之，得一銅剱，有文曰：“許旌陽斬蛟第三劒”云。"
                },
                {
                    "paragraph": "蛇行空中如枉矢，",
                    "zhushu": "厚：晋天文志：枉矢狀𩔖大流星，蛇行蒼黒，如有毛目然。"
                },
                {
                    "paragraph": "雷公煜煜燒蛇尾。",
                    "zhushu": "次公：封氏見聞記：諭士人登弟，必展歡宴，謂之燒尾。於說有三。其一云：魚耀龍門化龍時，則有雷電爲燒其尾而化。"
                },
                {
                    "paragraph": "或投以塊鏗有聲，雷飛上天蛇入水。水上青山如削鐡，神物欲出山自裂。細看兩脋生碧花，猶是西江老蛟血。",
                    "zhushu": "縯：許旌陽斬蛟於洪州，即西江所經也。"
                },
                {
                    "paragraph": "蘇子得之何所爲，蒯緱彈鋏詠新詩。",
                    "zhushu": "援：緱音古侯反，剱首也。史記：馮驩躡履見孟嘗君，置傳舎中十日。孟嘗君問傳舎長曰：“客何所爲？”荅曰：“馮先生甚貧，猶有一剱耳。”又，蒯緱彈其鋏而歌曰：“長鋏歸來乎。”○師：注：蒯，苦恠切，茅之𩔖，可爲䋲。言其剱把無物可裝，以小䋲纒之也。緱音侯，謂把剱之処。"
                },
                {
                    "paragraph": "君不見凌煙功臣長九尺，",
                    "zhushu": "厚：唐功臣圖形凌煙閣上。○　次公：杜詩：“張公一身江海客，身長九尺鬚眉蒼。”"
                },
                {
                    "paragraph": "腰間玉具髙柱頥。",
                    "zhushu": "次公：王莽傳云：“玉具宝剱。”又，漢光武賜馮異等乗與七尺。又，齊話歌田單曰：“大冠如箕，長劔拄頤。”",
                    "type": 2
                },
                {
                    "paragraph": "蜜酒歌",
                    "zhushu": "并序。○共父：先生志林載蜜酒法：予作蜜格，與真一水乱，每米一斗，用蒸麵二兩半，如常法取醅液，再入蒸餅麵一兩醸之。三日，嘗看味當極辢且硬，則以二斗米炊飯投之。若甜軟，則每投更入麵與餅各半兩。又二日，再投而熟，全在釀者斟酌增損也。入水少爲妙。",
                    "type": 2
                },
                {
                    "paragraph": "西蜀道士楊丗昌，善作蜜酒，絶醇釅。余旣得其方，作此歌遺之。",
                    "zhushu": "",
                    "type": 2
                },
                {
                    "paragraph": "真珠爲漿玉爲醴，",
                    "zhushu": "次公：李賀詩：“小槽酒滴真珠紅。”又，真誥載石英夫人荅許長史書云：“玉醴金漿，交梨火棗，乃飛騰之薬。”"
                },
                {
                    "paragraph": "六月田夫汗流泚。不如春甕自生香，蜂爲耕耘花作米。一日小沸魚吐沫，",
                    "zhushu": "次公：莊子：“魚相濡以沫。”"
                },
                {
                    "paragraph": "二日眩轉清光活。",
                    "zhushu": "次公：西都賦：“目眩轉而心迷。”"
                },
                {
                    "paragraph": "三日開甕香滿城，快㵼銀缾不須潑。百錢一斗濃無聲，",
                    "zhushu": "縯：杜詩：“速冝相就飲一斗，恰有三百青銅錢。”"
                },
                {
                    "paragraph": "甘露㣲濁醍醐清。君不見南園採花蜂似雨，天教釀酒醉先生。先生年來窮到骨，",
                    "zhushu": "子仁：杜詩：“已訴微求貧到骨。”"
                },
                {
                    "paragraph": "問人乞米何曽得。",
                    "zhushu": "援：顔魯公有問人乞米帖。"
                },
                {
                    "paragraph": "丗間萬事真悠悠，蜜蜂大勝監河侯。",
                    "zhushu": "厚：莊周家貧，往貸粟於监河侯。",
                    "type": 2
                },
                {
                    "paragraph": "又一首荅二猶子與王郎見和",
                    "zhushu": "",
                    "type": 2
                },
                {
                    "paragraph": "脯青苔，炙青蒲，",
                    "zhushu": "次公：西征賦云：“野蒲変而成脯。”注云：趙髙欲爲乱，先設驗，以蒲爲脯，献二世。群臣敢言蒲者，隂誅之。○堯祖：南人，以青苔爲脯。"
                },
                {
                    "paragraph": "爛蒸鵝鴨乃瓠壷，",
                    "zhushu": "師：唐盧氏雜記：廬懷慎爲相清儉，召客食，曰：“爛蒸去毛，莫拗折項。”客疑鵝鴨，已而下粟米飲一器，蒸葫蘆一枚而已。又蜀志張裔傳：張府君如瓠壷，外虽澤而内實麄。"
                },
                {
                    "paragraph": "煑豆作乳脂爲酥。髙燒油燭斟蜜酒，貧家百物𥘉何有。古來百巧出窮人，",
                    "zhushu": "次公：以苔爲脯，以蒲爲炙，以瓠爲鵝鴨，以豆爲乳，以脂爲酥，以油爲燭，以蜜爲酒，皆百巧之所爲也。"
                },
                {
                    "paragraph": "搜羅假合亂天真。",
                    "zhushu": "次公：則佛家所謂四大假合也。"
                },
                {
                    "paragraph": "詩書與我爲麯糵，醖釀老夫成縉紳。質非文是終難乆，",
                    "zhushu": "縯：揚子言羊質虎皮，云：其文是也，其質非也。"
                },
                {
                    "paragraph": "脫冠還作扶犂叟。不如蜜酒無燠寒，冬不加甜夏不酸。老夫作詩殊少味，愛此三篇如酒美。",
                    "zhushu": "次公：杜詩：酒旗誇酒美。"
                },
                {
                    "paragraph": "封胡羯末已可憐，不知更有王郎子。",
                    "zhushu": "厚：晋書：謝奕女道藴初適王凝之，還，甚不楽。安曰：“王郎，𨓜少子，不惡，汝何恨也？”荅曰：“一門叔父則有阿大、中郎，群從兄弟則有封、胡、羯、末，不意天壌之中，乃有王郎！”封謂謝韶，胡謂謝郎，羯謂謝玄，末謂謝川。○次公：唐王仙客，刘振之甥也。振有女曰無双，小仙客数歲，皆糿穉戯弄相狎。振妻常戯呼仙客爲王郎子，正以比子由之壻王子立。",
                    "type": 2
                },
                {
                    "paragraph": "安州老人食蜜歌",
                    "zhushu": "贈僧仲殊。",
                    "type": 2
                },
                {
                    "paragraph": "安州老人心似鐵，老人心肝小兒舌。",
                    "zhushu": "縯：佛言：“財色於人，譬如刀刃有蜜，小兒䑛之，有截舌之患也。”"
                },
                {
                    "paragraph": "不食五榖惟食蜜，𥬇指蜜蜂作檀越。蜜中有詩人不知，千花百草争含姿。老人咀嚼時一吐，還引丗間癡小兒。小兒得詩如得蜜，蜜中有藥治百疾。正當狂走捉風時，",
                    "zhushu": "次公：後漢書：如中風狂走尔。"
                },
                {
                    "paragraph": "一𥬇看詩百憂失。東坡先生取人廉，幾人相歡幾人嫌。恰似飲荼甘苦𮦀，",
                    "zhushu": "任：詩：誰謂茶苦，其甘如薺。"
                },
                {
                    "paragraph": "不如食蜜中邊甜。",
                    "zhushu": "佛云：“吾言譬如食蜜，中边皆甜。”"
                },
                {
                    "paragraph": "因君寄與雙龍餅，鏡空一照𩀱龍影。三呉六月水如湯，老人心似𩀱龍井。",
                    "zhushu": "",
                    "type": 2
                },
                {
                    "paragraph": "次韻呉傳正枯木歌",
                    "zhushu": "",
                    "type": 2
                },
                {
                    "paragraph": "天公水墨自竒絶，瘦竹枯松冩殘月。夢囬踈影在東䆫，驚恠霜枝連夜發。",
                    "zhushu": "厚：卓異記：唐則天天授二年，甞遊上苑，遣使宣詔曰：“明朝遊上苑，火急報春知。花須連夜發，莫待曉風吹。”於是凌晨名花瑞草，布苑而開，群臣咸服其異。"
                },
                {
                    "paragraph": "生成變壞一彈指，",
                    "zhushu": "厚：楞嚴經言：我觀丗間，六塵変壞，惟以空寂，修於㓕盡，身心乃能度百千刼，猶如弹指頃。"
                },
                {
                    "paragraph": "乃知造物𥘉無物。",
                    "zhushu": "見本卷次荆公韻四絶注。"
                },
                {
                    "paragraph": "古來畫師非俗士，妙想實與詩同出。",
                    "zhushu": "次公：王維詩：“𪧐丗謬詞客，前身應畫師。”"
                },
                {
                    "paragraph": "龍眠居士本詩人，",
                    "zhushu": "次公：龍眠居士李伯時也。○伯恭：按同安志：“龍眠山在桐城縣西北二十里，有東西二龍井，祈雨有應。”"
                },
                {
                    "paragraph": "能使龍池飛霹靂。",
                    "zhushu": "厚：杜詩：“曾兒先帝照夜白，龍池十日飛霹靂。”"
                },
                {
                    "paragraph": "君雖不作丹青手，",
                    "zhushu": "縯：杜詩：“洛湯無限丹青手。”"
                },
                {
                    "paragraph": "詩眼亦自工識抜。龍眠胷中有千駟，",
                    "zhushu": "次公：論語云：“齊景公有馬千駟。”"
                },
                {
                    "paragraph": "不獨畫肉兼畫骨。",
                    "zhushu": "援：杜甫丹青引：“幹推畫肉不畫骨。”忍使驊騮氣彫䘮。"
                },
                {
                    "paragraph": "但當與作少陵詩，或自與君拈秃筆。",
                    "zhushu": "次公：韋匽畫馬詩：“試拈秃筆掃驊騮。”欲見麒麟岀東壁。"
                },
                {
                    "paragraph": "東南山水相招呼，萬象入我摩尼珠。",
                    "zhushu": "厚：圓斍經：“譬如清净摩尼宝珠，映於五色，隨方各見。”○任：杜詩：“推有摩尼珠，可照濁水源。”"
                },
                {
                    "paragraph": "盡將書畫散朋友，獨與長鋏歸來乎。",
                    "zhushu": "次公：長鋏，剱鋏之長者也。史記：馮驩弹鋏而歌曰：“長鋏歸來乎！”而李白亦嘗拈用曰：“長鋏歸來乎，秋風思歸客。”",
                    "type": 2
                },
                {
                    "paragraph": "秧馬歌",
                    "zhushu": "并引。",
                    "type": 2
                },
                {
                    "paragraph": "過廬陵，見宣德郎致仕曽君安止，",
                    "zhushu": "吉水人。"
                },
                {
                    "paragraph": "岀所作禾譜，文旣温雅，事亦詳實，惜其有所缺，不譜農噐也。予昔遊武昌，見農夫皆騎秧馬，以榆棗爲腹，欲其滑；以楸桐爲背，欲其輕。腹如小舟，昻其首尾，背如覆瓦，以便兩髀雀躍於泥中。繫束藁其首以縳秧。日行千畦，較之傴僂而作者，勞佚相絶矣。史記：“禹乗四載，泥行乗橇。”解者曰：“橇形如箕，擿行泥上。”豈秧馬之𩔖乎？作秧馬歌一首，附于未譜之末，云：",
                    "zhushu": "",
                    "type": 2
                },
                {
                    "paragraph": "春雲濛濛雨凄凄，",
                    "zhushu": "厚：說文有云：濛，微雨也。又云：凄，雲雨起也。詩：有渰凄凄，興雨祈祈。"
                },
                {
                    "paragraph": "春秧欲老翠剡齊。",
                    "zhushu": "次公：杜詩稻畦詩：芊芊烱翠羽，剡剡向銀漢。"
                },
                {
                    "paragraph": "嗟我婦子行水泥，",
                    "zhushu": "縯：詩：嗟我婦子，曰爲改歳。"
                },
                {
                    "paragraph": "朝分一壠暮千畦。腰如箜篌首啄雞，",
                    "zhushu": "次公：箜篌，樂器名，似筝而腰曲。"
                },
                {
                    "paragraph": "筋煩骨殆聲酸嘶。",
                    "zhushu": "次公：出曹子建賦：車殆馬煩。"
                },
                {
                    "paragraph": "我有銅馬手自提，頭尻軒昻腹脇低。背如覆瓦去角圭，",
                    "zhushu": "次公：角圭，尖稜也。出韓詩云：磨淬出角圭。"
                },
                {
                    "paragraph": "以我兩足爲四蹄。聳踊滑汰",
                    "zhushu": "音撻。"
                },
                {
                    "paragraph": "如鳬鷖，",
                    "zhushu": "次公曰：汰字，韻書云：過也。盖滑而過去也。鳬鷖，水禽也。詩有鳬鷖之篇。"
                },
                {
                    "paragraph": "纎纎束藁亦可齎。",
                    "zhushu": "次公：見謝鯤傳云：以束藁爲賊也。又載記：童謡曰：“一束藁，雨頭燃。”"
                },
                {
                    "paragraph": "何用繁纓與月題，",
                    "zhushu": "縯：周礼：王之玉路，錫繁纓。註云：繁讀如鞶，今爲大帶也。纓，謂當𦚾者。又莊子：加之以衡軛，　斉之以月題。註云：馬額上當顱，形似月者也。"
                },
                {
                    "paragraph": "朅從畦東走畦西。山城欲閉聞鼔鼙，",
                    "zhushu": "厚：杜詩：濁醪自𥘉熟，東城多鼓鼙。"
                },
                {
                    "paragraph": "忽作的盧躍檀溪。",
                    "zhushu": "縯：丗說：劉備奔劉表，出於楚城。左右欲因㑹取備。備斍，如厠便出。所乗馬的盧走墮㐮陽城水中，溺不得出。備急謂的盧曰：“今日危矣，可不努力！”遂踴三丈，得過也。○子蒼：水經註云：檀溪水源岀柳子，下兩分，北流爲檀溪水，南流爲襄水。檀溪今有的盧溪。"
                },
                {
                    "paragraph": "歸來挂壁從髙栖，了無芻秣飢不啼。少壯騎汝逮老䵩，何曽蹶軼防㒹隮。錦韉公子朝金閨，",
                    "zhushu": "厚：江文通别賦：金閨之諸彦。註云：金閨，金馬門也。"
                },
                {
                    "paragraph": "𥬇我一生蹋牛犁，不知自有木駃騠。",
                    "zhushu": "厚：前漢匈奴傳註云：駃騠，駿馬也。",
                    "type": 2
                },
                {
                    "paragraph": "真一酒歌",
                    "zhushu": "并引。",
                    "type": 2
                },
                {
                    "paragraph": "布筭以歩五星，不如仰觀之捷；吹律以求中聲，不如耳齊之審。鈆汞以爲藥，䇿易以候火，不如天造之真也。是故神宅空，樂出虚，蹋鞠者以氣升，孰能推是𩔖以求天造之藥乎？於此有物，其名曰“真一”。遠遊先生方治此道，不飲不食，而飲此酒，食此藥，居此堂。予亦𥨸其一二，故作真一之歌。其詞曰：",
                    "zhushu": "",
                    "type": 2
                },
                {
                    "paragraph": "空中細莖挿天芒，不生沮澤生陵岡。",
                    "zhushu": "縯：莊子：詩固有之曰：“靑青之麥，生於陵陂。”"
                },
                {
                    "paragraph": "渉閱四氣更六陽，",
                    "zhushu": "子仁：麥以九月種，四月熟。“渉閱四氣”者，謂九月霜降、立冬，十月小雪，大雪也。“更六陽”者，謂自十一月一陽生，至四月爲六陽也。此以通言麥凡經歴八月而熟耳。"
                },
                {
                    "paragraph": "森然不受螟與蝗。",
                    "zhushu": "厚：王充論衡：“糓之多虫者，粢也。稻時有䖝，麥與秬无䖝。"
                },
                {
                    "paragraph": "飛龍御月作秋凉，",
                    "zhushu": "次公：稻以八月九月爲秋。書曰：“若農服田力穡，乃亦有秋。”是也。而麥則以四月熟時爲秋。礼記月令：“孟夏之月，麥秋至。”是也。○子仁：按卦氣圖：十一月復卦爲乾之𥘉九，十二月臨卦爲乾之九二，正月㤗卦爲乾之九三，二月大壯卦爲乾之九四，三月夬卦爲乾之九五。故四月爲正陽之月，乃純乾卦也。乾九五，飛龍在天，則“飛龍御月”者，指三月也。是時麥欲秋矣，故下有“蒼波改色屯雲黄”之何。"
                },
                {
                    "paragraph": "蒼波改色屯雲黄。",
                    "zhushu": "次公：麥青謂之波。柳子厚云：“麥芒際天搖青波。”稍老則謂之“蒼波”，稍熟則又如黄雲之屯也。屯雲，列子：“望之若屯雲。”"
                },
                {
                    "paragraph": "天旋雷動玉塵香，",
                    "zhushu": "次公：論衡云：“日月五星，隨天而西，譬若蟻行磨上。”則“磨”可以言“天旋”也。又天文志：“天無雷而有声，謂之雲磨。”則“磨”可以言“雷動”也。"
                },
                {
                    "paragraph": "起搜十裂照坐光。",
                    "zhushu": "厚：束晳賦云：“漫項薄持，起搜牢九。”盖四物之名也。何曽性豪侈，作蒸餅不裂，作十字不食。"
                },
                {
                    "paragraph": "跏趺牛噍安且詳，",
                    "zhushu": "次公：佛民謂盤足爲跏趺。噍，音昨𥬇反。楞嚴經云：有牛呵病同吐而噍也。"
                },
                {
                    "paragraph": "動揺天𨵿出瓊漿。壬公飛空丁女藏，",
                    "zhushu": "次公：黄庭經言曰：“爲天関。”瓊漿，以言華池之水矣。壬公，言水也。丁女，言少也。旣岀華池之水，則壬水飛而在上，丁火伏而在下矣。"
                },
                {
                    "paragraph": "三伏遇井了不甞。醸爲真一和而莊，三杯儼如侍君王。湛然寂照非楚狂，",
                    "zhushu": "厚：楞嚴經：湛然寂照。論語：有楚狂接輿者。"
                },
                {
                    "paragraph": "終身不入無功郷。",
                    "zhushu": "縯：唐王績，字无功，甞作醉郷記。",
                    "type": 2
                },
                {
                    "paragraph": "竹枝歌",
                    "zhushu": "并叙忠州作。",
                    "type": 2
                },
                {
                    "paragraph": "竹枝歌，本楚聲，幽怨惻怛，若有所深悲者，豈亦往昔之所見有足怨者歟？夫傷二妃而哀屈原，思懷王而怜項羽，此亦楚人之意相傳而然者。且其山川風俗、鄙野勤苦之態，固已見於前人之作與子由之詩，故特縁楚人疇昔之意，爲一篇九章，以𥙷其所未道者。",
                    "zhushu": "",
                    "type": 2
                },
                {
                    "paragraph": "蒼梧山髙湘水深，中原北望度千岑。帝子南遊飄不返，",
                    "zhushu": "縯：湘君，堯之二女，舜之二妃也。舜南巡狩，死於蒼梧，二妃從之不及，溺死沅湘之間。"
                },
                {
                    "paragraph": "唯有蒼蒼楓桂林。楓葉蕭蕭桂葉碧，萬里遠來超莫及。乗龍上天去無蹤，草木無情空寄泣。",
                    "zhushu": "任：湘女泣舜，淚染竹皆班。"
                },
                {
                    "paragraph": "水濵擊鼔何喧闐，相將叩水求屈原。",
                    "zhushu": "屡見上註。"
                },
                {
                    "paragraph": "屈原死已今千載，滿船哀唱似當年。海濵長鯨徑十尺，食人爲糧安可入？招君不歸海水深，海魚豈解哀忠直。吁嗟忠直死無人，可惜懷王西入秦。",
                    "zhushu": "縯：秦昭王遺楚懷王書，願与君王㑹武関。懷王至，則閉武關，遂与西至咸陽。懷王大悔，亡帰不得，遂發病，卒于秦。楚人怜之。"
                },
                {
                    "paragraph": "秦𨵿已閉無歸日，章華不復見車輪。",
                    "zhushu": "子仁：章華，楚臺名。"
                },
                {
                    "paragraph": "君王去時簫鼔咽，父老送君車軸折。",
                    "zhushu": "縯：漢景帝徴臨江王榮，既上車，車軸折。臨江父老流涕曰：“吾王不返矣！”"
                },
                {
                    "paragraph": "千里逃歸迷故郷，南公哀痛彈長鋏。三户亡秦信不虚，",
                    "zhushu": "縯：南公有言：“楚虽三户，亡秦必楚。”"
                },
                {
                    "paragraph": "一朝兵起盡歡呼。當時項羽年最少，提劒本是耕田夫。横行天下竟何事，弃馬烏江馬垂涕。項王已死無故人，首入漢庭身委地。",
                    "zhushu": "縯：項羽自立爲西楚伯王。及敗至烏江，以所乗馬与烏江亭長。漢騎圍之，乃自刎。王翳取其頭，餘四人各分其一体。"
                },
                {
                    "paragraph": "冨貴榮華豈足多，至今猶有塜嵯峨。故國凄凉人事改，楚郷千古爲悲歌。",
                    "zhushu": "",
                    "type": 2
                },
                {
                    "paragraph": "行",
                    "zhushu": "",
                    "type": 2
                },
                {
                    "paragraph": "詩五首",
                    "zhushu": "",
                    "type": 2
                },
                {
                    "paragraph": "鴉種麥行",
                    "zhushu": "",
                    "type": 2
                },
                {
                    "paragraph": "霜林老鴉閑無用，畦東拾麥畦西種。畦西種得青猗猗，畦東已作牛尾稀。明年変熟芒攅槊，農夫未食鴉先啄。徐行俛仰若自矜，鼔翅跳踉上牛角。憶昔舜耕歷山鳥爲耘，",
                    "zhushu": "次公：史記舜本紀：舜耕歷山，歷山之人皆讓畔，其後崩於蒼梧之野。註引傳曰：舜葬蒼梧，象爲之耕。又夏禹本紀：禹葬會稽。註引地理志云：山上有禹祠，相傳以爲下有群鳥耘田。故文選注左思賦云：舜葬蒼梧，象爲之耕；禹葬㑹稽，鳥爲之耘。先生下筆痛快，不復檢耳。○堯祖：笠澤叢書云：丗謂舜之在下，田于歷山，象爲之耕，鳥爲之耘，聖德感召也。"
                },
                {
                    "paragraph": "如今老鴉種麥更辛勤。農夫罷拜鴉飛起，勸農使者來行水。",
                    "zhushu": "",
                    "type": 2
                },
                {
                    "paragraph": "鐡溝行贈喬太博",
                    "zhushu": "堯卿：名叙，字禹功。",
                    "type": 2
                },
                {
                    "paragraph": "城東坡隴何所似，風吹海濤低復起。",
                    "zhushu": "堯卿：杜詩：嘉陵江上何所似，石黛碧玉相因依。公所用此句法也。"
                },
                {
                    "paragraph": "城中病守無所爲，走馬來尋鐵溝水。鐵溝水淺不容輈，恰似當年韓與侯。",
                    "zhushu": "縯：退之詩：吾黨侯生字叔起，呼我持竿釣温水。又云：温水微茫絶又流，深如車轍闊容輈。"
                },
                {
                    "paragraph": "有魚無魚何足道，",
                    "zhushu": "厚：韓詩又云：此縱有魚何足求。"
                },
                {
                    "paragraph": "駕言聊復冩我憂。孤村野店亦何有，欲發狂言須斗酒。山頭落日側金盆，",
                    "zhushu": "厚：杜贈蜀僧詩：夜闌接軟語，落月傾金盆。"
                },
                {
                    "paragraph": "倒着接䍦搔白首。",
                    "zhushu": "援：晋山簡傳：人歌之曰：“時時能騎馬，倒着白接䍦。”"
                },
                {
                    "paragraph": "忽憶從軍年少時，輕裘細馬百不知。臂弓腰箭南山下，追逐長楊射獵兒。",
                    "zhushu": "縯：漢成帝命右扶風發民入南山捕熊、羆、虎、豹之属，輸長楊射熊館。以網爲周，却縱禽獸其中，令胡人手摶之。上親臨觀，揚雄献賦以諷。見雄傳。"
                },
                {
                    "paragraph": "老去同君兩憔悴，犯夜醉歸人不避。明年定起故將軍，未肯先誅霸陵尉。",
                    "zhushu": "縯：李廣屏居藍田南山中射獵。嘗夜從一騎岀，從人田間飲。還至亭，霸陵尉醉，呵止廣。廣騎曰：“故李將軍。”尉曰：“今將軍尚不得夜行，何故也？”𪧐廣亭下。居無何，廣爲右北平太守，請霸陵尉與俱，至軍斬之。○堯卿：禹功嘗欲換武，故有此句。其後果換左藏，知施州。又作詩云：今年果起故將軍。盖謂此言有驗。",
                    "type": 2
                },
                {
                    "paragraph": "起伏龍行",
                    "zhushu": "并序。",
                    "type": 2
                },
                {
                    "paragraph": "徐州城東二十里有石潭，父老云：“與泗水通，増損清濁，相應不差，時有河魚岀焉。”元豐元年春旱，或云置虎頭潭中，可以致雷雨。用其說作起伏龍行。",
                    "zhushu": "",
                    "type": 2
                },
                {
                    "paragraph": "何年白竹千鈞弩，射殺南山雪毛虎。",
                    "zhushu": "縯：秦昭王時，有一白虎，數遊秦、蜀、巴、漢之境，傷害千餘人。昭王乃重募國中殺虎者。時有巴郡閬中夷人，能作白竹之弩，登樓射殺白虎。公事見後漢史。○次公：戰國䇿云：“千鈞之弩潰廱。”○師：武經教弩法云：“古有下竹、八檐、双弓、黄連之號，皆弩名。”"
                },
                {
                    "paragraph": "至今顱骨帶霜牙，尚作四海毛蟲祖。東方乆旱千里赤，三月行人口生土。碧潭近在古城東，神物所蟠誰敢侮。上欹蒼石擁巖竇，下應清河通水府。眼光作電走金蛇，鼻息爲雲擢煙縷。當年負圗傳帝命，左右羲軒詔神禹。",
                    "zhushu": "厚：龍馬負圖於河，伏羲則之，以畫八卦。黃帝言：“余夢兩龍挺白圖，以授余於河之都洛，岀龜書以賜神禹，洪範是也。”○次公：河圖書曰：“舜以太尉即帝位，與三公臨觀，黄龍五采，負圗岀舜前。”"
                },
                {
                    "paragraph": "爾來懷寳但貪眠，",
                    "zhushu": "子仁：莊子：“驪龍頷下有珠，得之者必遭其睡也。”又，張革云：“龍抱宝而眠，謂之凝龍。”"
                },
                {
                    "paragraph": "滿腹雷霆瘖不吐。赤龍白虎戰明日，",
                    "zhushu": "是月丙辰，明日庚寅。○縯：劉禹錫言：“以虎頭置龍潭中，威猛相擊，其勢必闘，則可致風雨。或遇歳旱，爲之有驗。”"
                },
                {
                    "paragraph": "倒卷黄河作飛雨。嗟吾豈樂闘兩雄，",
                    "zhushu": "次公：韓非之言烏鵲云：“一棲兩雄，其闘㘖㘖。”"
                },
                {
                    "paragraph": "有事徑須煩一怒。",
                    "zhushu": ""
                }
            ]
        },
        {
            "name": "増刋校正王狀元集註分𩔖東坡先生詩卷之二十五",
            "paragraphs": [
                {
                    "paragraph": "増刋校正王狀元集註分𩔖東坡先生詩卷之二十五",
                    "zhushu": "",
                    "type": 1
                },
                {
                    "paragraph": "雜賦",
                    "zhushu": "",
                    "type": 2
                },
                {
                    "paragraph": "詩九十五首",
                    "zhushu": "",
                    "type": 2
                },
                {
                    "paragraph": "歐陽少師令賦所蓄石屏",
                    "zhushu": "",
                    "type": 2
                },
                {
                    "paragraph": "何人遺公石屏風，上有水墨希微蹤。不畫長林與巨植，獨畫峨嵋山西嶺上萬歳不長之孤松。",
                    "zhushu": "縯：松髙尺餘，四時不改色，今峩眉有之。"
                },
                {
                    "paragraph": "崖崩澗絶可望不可到，",
                    "zhushu": "堯卿：唐周夔愛爲山水，遥望之而不能到，乃作到難。"
                },
                {
                    "paragraph": "孤煙落日相溟濛。含風偃蹇得真態，刻畫始信天有工。我恐畢宏韋偃死葬虢山下，",
                    "zhushu": "援：杜詩“天下幾人畫古松”，畢宏已老韋偃少。○孝祥：張彦逺名𦘕記：畢宏，大暦三年爲給事中，善𦘕松石。又，韋偃工𦘕老松異石，筆力勁健。"
                },
                {
                    "paragraph": "骨可朽爛心難窮。神機巧思無所發，化爲煙飛淪石中。古來畫師非俗士，摹寫物象略與詩人同。願公作詩慰不遇，無使二子含憤泣幽宫。",
                    "zhushu": "",
                    "type": 2
                },
                {
                    "paragraph": "廣陵㑹三同舎各以其字爲韻仍邀同賦",
                    "zhushu": "",
                    "type": 2
                },
                {
                    "paragraph": "劉貢父",
                    "zhushu": "",
                    "type": 2
                },
                {
                    "paragraph": "去年送劉郎，醉語已驚衆。",
                    "zhushu": "次公：按：詩案謂熈寕三年，劉攽通判泰州，軾作詩送之云：“君不見阮嗣宗，片舌如鎻耳如聾。”蓋指新法不便，不容人直言，不如耳不聞而口不言也。"
                },
                {
                    "paragraph": "如今各漂泊，筆研誰能弄？我命不在天，",
                    "zhushu": "無己曰：書云：“我生不有命在天。”"
                },
                {
                    "paragraph": "羿彀未必中。",
                    "zhushu": "厚：莊子：遊於弄之彀中。中央者，中地也。然而不中者，命也。"
                },
                {
                    "paragraph": "作詩聊遣意，老大慵譏諷。夫子少年時，雄辯輕子貢。爾來再傷弓，戢翼念前痛。",
                    "zhushu": "縯：傷弓之鳥，見曲木而驚。"
                },
                {
                    "paragraph": "廣陵三日語，相對恍如夢。况逢賢主人，",
                    "zhushu": "任：李白詩：“山公醉後能騎馬，别是風流賢主人。”○退之代張籍與李浙東書云：“問無恙外，不睱岀一語，且先賀其得賢主人。”○杜詩：“始知賢主人，贈此遣愁寂。”"
                },
                {
                    "paragraph": "白酒潑春甕。竹西已揮手，灣口猶屢送。",
                    "zhushu": "次公：竹西、湾口，皆揚州之地。杜牧之題禅智寺詩云：“誰知竹西路，歌吹是揚州。”湾口，則揚州地志載之。此篇按詩案具載之，云：“此言新法不便，日益不堪也。”"
                },
                {
                    "paragraph": "羡子去安閑，吾邦政諠閧。",
                    "zhushu": "",
                    "type": 2
                },
                {
                    "paragraph": "孫巨源",
                    "zhushu": "",
                    "type": 2
                },
                {
                    "paragraph": "三年客京輦，憔悴難具論。揮汗紅塵中，但隨馬蹄翻。人情貴往返，不報生禍根。坐令平生友，終歳不及門。南來實清曠，但恨無與言。不謂廣陵城，得逢劉與孫。異趣不兩立，譬如王孫猿。",
                    "zhushu": "縯：柳宗元言：“猿之徳静以常，王孫之徳躁以囂。”"
                },
                {
                    "paragraph": "吾儕乆相聚，恐見疑排根。",
                    "zhushu": "厚：竇嬰失势，欲𠋣灌夫，引繩排根，生平慕之，後弃者。"
                },
                {
                    "paragraph": "我𥚹𩔖中散，",
                    "zhushu": "縯：中散，嵇康也。作憂憤詩曰：“惟此褊心，㫫明，臧否。”"
                },
                {
                    "paragraph": "子通真巨源。",
                    "zhushu": "縯：山濤，字巨源，少有噐量，興嵇康、阮籍爲竹林之交。後致位三公。"
                },
                {
                    "paragraph": "絶交固未敢，",
                    "zhushu": "援：山濤爲吏部，舉嵇康自代。康乃與濤書絶交。"
                },
                {
                    "paragraph": "且復東南犇。",
                    "zhushu": "",
                    "type": 2
                },
                {
                    "paragraph": "劉莘老",
                    "zhushu": "劉丞相摯。",
                    "type": 2
                },
                {
                    "paragraph": "江陵昔相遇，幕府稱上賔。",
                    "zhushu": "縯：郤超，在桓温帷下，謝安曰：“郤生可謂入幕賔矣。”"
                },
                {
                    "paragraph": "再見明光宫，",
                    "zhushu": "次公：明光，漢宫名。武帝太𥘉四年起明光殿。師古曰：三輔黄圖：“在城中，近桂宫。”元后傳曰：“成都侯啇病，欲避暑，從上借明光宫。”師古曰：“明光宫在城内，近桂宫。”三秦記曰：“明光殿以金爲戺，以玉爲階。”"
                },
                {
                    "paragraph": "峩冠揖搢紳。",
                    "zhushu": "次公：退之詩：峩峩進賢冠。"
                },
                {
                    "paragraph": "如今三見子，坎坷爲逐臣。朝遊雲霄間，欲分丞相茵。",
                    "zhushu": "縯：邴吉馭吏醉吐丞相車上，吉曰：“此不過汙丞相車茵耳。”汲黯、司馬安與周陽由俱在二千石列，同車未甞敢均茵。"
                },
                {
                    "paragraph": "莫落江湖上，遂與屈子鄰。",
                    "zhushu": "援：屈原流放江濵。"
                },
                {
                    "paragraph": "了不見喜愠，",
                    "zhushu": "縯：令尹子文三仕无喜色，三已之，無愠色。"
                },
                {
                    "paragraph": "子豈真可人。",
                    "zhushu": "厚：桓温經王敦墓曰：“可人可人。”"
                },
                {
                    "paragraph": "邂逅成一歡，醉語出天真。士方在田里，自比渭與莘。",
                    "zhushu": "縯：太公釣渭，伊尹耕莘。"
                },
                {
                    "paragraph": "出試乃大謬，芻狗難重陳。",
                    "zhushu": "厚：莊子天運篇：“芻狗之未陳也，盛以篋衍，巾以文繡。及其已陳也，行者踐其首，眷蘇者取而爨之。”"
                },
                {
                    "paragraph": "歳晚多霜露，歸耕當及辰。",
                    "zhushu": "",
                    "type": 2
                },
                {
                    "paragraph": "𣑽天寺見僧守詮小詩清遠可愛次韻",
                    "zhushu": "無已：杭州圖經云：“梵天寺在鳯凰山。”",
                    "type": 2
                },
                {
                    "paragraph": "但聞煙外鍾，不見煙中寺。幽人行未已，草露濕芒屨。惟應山頭月，夜夜照來去。",
                    "zhushu": "次公：此三韵詩，杜甫蓋有此格矣。○子仁守詮詩。落日寒蝉鳴，獨帰林下寺。柴扉夜未掩，片月隨行屨。唯聞犬吠声，又入青蘿去。",
                    "type": 2
                },
                {
                    "paragraph": "客位假寐",
                    "zhushu": "因謁鳯翔府守陳公弼。",
                    "type": 2
                },
                {
                    "paragraph": "謁入不得去，兀坐如枯株。豈惟主忘客，今我亦忘吾。",
                    "zhushu": "次公：莊子：“今者吾䘮我。”"
                },
                {
                    "paragraph": "同僚不解事，愠色見髯鬚。雖無性命憂，且復忍須臾。",
                    "zhushu": "縯：晋郄超爲中書侍郎，謝安与王文度共詣超，日旰未得前。文度便欲去，安曰：“不能爲性命忍須臾邪？”",
                    "type": 2
                },
                {
                    "paragraph": "冨陽妙庭觀董𩀱成故宅，發地得丹鼎，覆以銅盤，承以琉璃盆，盆旣破碎，丹亦爲人爭奪持去，今獨盤鼎在耳二首",
                    "zhushu": "饒：冨陽圖經云：“妙庭觀在縣西十五里，囯朝天垩中，道士發地得丹鼎。”",
                    "type": 2
                },
                {
                    "paragraph": "人去山空鶴不歸，",
                    "zhushu": "次公：“人去”，指言董𩀱成也。昔之仙人帰郷，多化爲鶴，如丁令威爲鶴，集於華表之上，又如蘇耽之帰庐，皆爲鶴也。"
                },
                {
                    "paragraph": "丹亡鼎在丗徒悲。可怜九轉功成後，𨚫把飛昇乞内芝。",
                    "zhushu": "趙：宣室志：河中永楽道浄院，唐文宗時，道士鄧太玄錬丹於薬院中。藥成，疑功未究，留貯院内，人共掌之。太玄死，周悟先主院事。時有蒲人侯道華者，事悟先以供給使，諸道士皆奴畜之，而道華愈欣然。一旦昧爽，衆晨起，道華房中亡所見，獨留一詩云：“帖裹人還丹，多年色不移。前宵盗喫却，今日碧空飛。慚愧深珍重，珍重鄧法師。它年錬得薬，留着与内芝。吾師知此術，速錬莫爲遟。三清專相待，大羅的有期。”其下列細詞称：去年七月一日，蒙韓君賜姓李，名内芝，配住上清善進院。斈者多疑“内芝”字，舊注引真誥言“得隱芝服之，便爲真仙”。或以之爲抱朴子所謂“内芝”，且以爲先生曽賦詩者。今故爲詳載所出処。"
                },
                {
                    "paragraph": "琉璃擊碎走金丹，無復神光發舊壇。時有丗人來䑛鼎，欲隨雞犬事劉安。",
                    "zhushu": "縯：前漢淮南王安臨仙去，餘薬在庭中，雞犬䑛之，並得飛昇。故雞鳴雲中，犬吠天上。",
                    "type": 2
                },
                {
                    "paragraph": "岀城送客不及歩至溪上二首",
                    "zhushu": "",
                    "type": 2
                },
                {
                    "paragraph": "送客客已去，尋花花未開。未能城裏去，且復水邊來。父老借問我，使君安在哉？今年好風雪，㑹見麥千堆。",
                    "zhushu": "",
                    "type": 2
                },
                {
                    "paragraph": "春來六十日，𥬇口幾時開？",
                    "zhushu": "子仁：白楽天詩：“青春只有九十日，不開口𥬇是癡人。”○杜牧之詩：“塵丗難逢開口𥬇。”"
                },
                {
                    "paragraph": "㑹作堂堂去，",
                    "zhushu": "厚：古詩：“青春背我堂堂去，白髪欺人故故生。”"
                },
                {
                    "paragraph": "何妨得得來。",
                    "zhushu": "縯：僧貫休詩：“一瓶一鉢垂垂老，万水千山得得來。”"
                },
                {
                    "paragraph": "倦遊行老矣，",
                    "zhushu": "厚：司馬相如与卓文君帰成都，家徒四壁立，卓王孫耻之。昆弟諸公更謂王孫曰：“長郷故倦遊，雖貧，其人材足依也。”"
                },
                {
                    "paragraph": "舊隱賦歸哉。東望峨眉小，廬山翠作堆。",
                    "zhushu": "郡東庐山，絶𩔖峩眉而小。",
                    "type": 2
                },
                {
                    "paragraph": "讀孟郊詩二首",
                    "zhushu": "",
                    "type": 2
                },
                {
                    "paragraph": "夜讀孟郊詩，細字如牛毛。",
                    "zhushu": "次公：傳云：斈者如牛毛。"
                },
                {
                    "paragraph": "寒燈照昏花，佳處時一遭。孤芳擢荒穢，苦語餘詩騷。",
                    "zhushu": "次公：柳子厚詩：“詞賦已復窮詩騷。”"
                },
                {
                    "paragraph": "水清石鑿鑿，",
                    "zhushu": "次公：詩：“揚之水白石鑿鑿。”"
                },
                {
                    "paragraph": "湍激不受篙。𥘉如食小魚，所得不償勞。又似煑彭𧑅，",
                    "zhushu": "次公：彭𧑅似蟹而小。"
                },
                {
                    "paragraph": "竟日嚼空螯。要當鬬僧清，",
                    "zhushu": "縯：指如賈島者也。島𥘉爲僧，名無本，詩才与郊斉名。○次公：或云闘九僧之徒，亦是。"
                },
                {
                    "paragraph": "未足當韓豪。",
                    "zhushu": "厚：韓退之与郊聮句，郊不及韓遠甚。"
                },
                {
                    "paragraph": "人生如朝露，日夜火銷膏。",
                    "zhushu": "堯卿：莊子：“膏火自煎。”○子仁：董仲舒云：“積𢙣在身，猶火銷膏，而人不見。”"
                },
                {
                    "paragraph": "何苦將兩耳，聽此寒蟲號。不如且置之，飲我玉巵醪。",
                    "zhushu": "",
                    "type": 2
                },
                {
                    "paragraph": "我憎孟郊詩，復作孟郊語。飢腸自鳴喚，空壁轉飢䑕。詩從肺腑岀，岀輒愁肺腑。有如黄河魚，岀膏以自煑。尙愛銅斗歌，鄙俚頗近古。桃弓射鴨罷，獨速短蓑舞。",
                    "zhushu": "次公曰：郊送淡公詩十二首，其一曰：“銅斗飲江酒，手指銅斗歌。儂是拍浪兒，飲則拜浪婆。脚踏小船頭，獨速舞短蓑。𥬇伊漁陽掺，空持文章多。閑𠋣青竹竿，白日柰我何。”又曰：“短蓑不怕雨，白鷺相争飛。短楫畫菰蒲，闘作豪橫歸。𥬇伊水健兒，浪戰求光輝。不如竹枝弓，射鴨無是非。”"
                },
                {
                    "paragraph": "不憂踏船飜，踏浪不踏𡈽。",
                    "zhushu": "次公曰：郊詩又曰：“射鴨復射鴨，鴨驚孤蒲頭。鴛鴦亦零落，彩色難相求。儂是清浪兒，每踏淸浪遊。𥬇伊郷貢郎，踏土称風流。如何丱角翁，至死不褁頭。”"
                },
                {
                    "paragraph": "呉姫霜雪白，赤脚浣白紵。嫁與踏浪兒，",
                    "zhushu": "堯卿曰：唐李益詩：“早知潮有信，嫁與弄潮兒。”"
                },
                {
                    "paragraph": "不識離别苦。歌君江湖曲，感我長羇旅。",
                    "zhushu": "",
                    "type": 2
                },
                {
                    "paragraph": "石炭",
                    "zhushu": "并引。",
                    "type": 2
                },
                {
                    "paragraph": "彭城舊無石炭，元豐元年十二月，始遣人訪獲於州之西南白𡈽鎮之北，以冶鐵作兵，犀利勝常云。",
                    "zhushu": "",
                    "type": 2
                },
                {
                    "paragraph": "君不見前年雨雪行人斷，城中居民風裂骭。濕薪半束抱衾禂，日暮敲門無處換。",
                    "zhushu": "次公曰：詩：“抱衾與禂。”故詩：“城中斗米換衾禂。”"
                },
                {
                    "paragraph": "豈料山中有遺寳，磊落如䃜萬車炭。流膏迸乳無人知，陣陣腥風自吹散。根苗一發浩無際，萬人鼔舞千人看。",
                    "zhushu": "次公曰：上林賦云：“千人唱，万人和。”"
                },
                {
                    "paragraph": "投泥潑水愈光明，爍玉流金是精悍。南山栗林漸可息，",
                    "zhushu": "次公曰：“南山栗，以言木炭也。”○任曰：莊子：“集于栗林。”"
                },
                {
                    "paragraph": "北山頑礦何勞鍜。爲君鑄作百錬刀，",
                    "zhushu": "縯曰：晋書載記：“赫連勃勃造百鍊剛刀，爲龍雀犬環。”"
                },
                {
                    "paragraph": "要斬長鯨爲萬叚。",
                    "zhushu": "援曰：李白詩：“跨海斬長鯨。”又云：“直斬長鯨海水開。”",
                    "type": 2
                },
                {
                    "paragraph": "雲龍山觀燒得雲字",
                    "zhushu": "",
                    "type": 2
                },
                {
                    "paragraph": "丁女真水妃，",
                    "zhushu": "次公曰：左傳：昭九年，夏四月，陳災。鄭禆𥨫曰：“五年，陳將復封，封五十二年而遂亡。”子産問其故。對曰：“陳，水属也。火，水妃也，而楚所相也。”注云：“火畏水，故爲之妃。”引以“女丁”字，則退之陸渾山火詩云：“女丁婦壬傳丗婚。”盖言在丁爲女，而歸壬則爲婦也。○師曰：“丁，火也。离爲火，爲中女；坎爲水，爲中男。”"
                },
                {
                    "paragraph": "寒山便火耘。",
                    "zhushu": "次公曰：“即今之水耕火耘耳。”"
                },
                {
                    "paragraph": "隕霜知已殺，",
                    "zhushu": "縯曰：春秋：“定公元年冬十月，隕霜殺菽。”"
                },
                {
                    "paragraph": "坯戸聽𥘉焚。",
                    "zhushu": "厚曰：“季秋隕霜殺草，王者順天行誅，蟄虫墐戸以避殺氣，始聽焚萊。”"
                },
                {
                    "paragraph": "束緼方熠燿，",
                    "zhushu": "援曰：蒯通言：“里母束緼請火於亡肉家。”注：緼，乱黂也。"
                },
                {
                    "paragraph": "敲石俄氤氲。",
                    "zhushu": "縯曰：劉夢得詩：“本從敲石光，遂致烘火𤍠。”敬夫：柳宗元詩：“夜發敲石火。”"
                },
                {
                    "paragraph": "落㸃甘泉烽，",
                    "zhushu": "厚曰：“漢文帝時，胡騎入代句注，烽火通於甘泉宫。”○饒曰：関輔記云：“甘泉宫在今池陽縣西，去長安三百里。”"
                },
                {
                    "paragraph": "横煙楚塞氛。",
                    "zhushu": "援曰：晋、楚㑹盟于宋，伯夙謂趙孟曰：“楚氛甚惡，惧難。”"
                },
                {
                    "paragraph": "窮蛇上喬木，潜蛟躡浮雲。",
                    "zhushu": "子仁曰：漢天馬歌：“躡浮雲，䁆上馳。”"
                },
                {
                    "paragraph": "驚飛墯傷鴈，狂走迷癡麏。谷蟄起蜩燕，",
                    "zhushu": "次公曰：“‘蜩燕’，燕物過秋則蟄。”"
                },
                {
                    "paragraph": "山妖竄夔羵。",
                    "zhushu": "縯口：“木石之怪曰䕫，土之怪曰羵。”"
                },
                {
                    "paragraph": "野竹爆哀聲，幽桂飄𡨚芬。悲同秋照蠏，快若夏燎蚊。火牛入燕壘，",
                    "zhushu": "厚曰：“齊田單守即墨城，収城中千餘牛爲絳繒衣，畫以五采龍文，束兵刃於其角，而灌脂束葦於其尾，燒其端，鑿城千穴。夜縱牛，牛尾𤍠，怒而奔燕軍。燕軍驚，遂敗。”"
                },
                {
                    "paragraph": "燧象奔呉軍。",
                    "zhushu": "援曰：左氏：“呉伐楚，楚昭王使鍼尹固執燧象以奔吴軍。”杜預云：“燒燧火係象尾者也。”"
                },
                {
                    "paragraph": "崩騰井陘口，萬馬皆朱幩。",
                    "zhushu": "縯曰：韓信擊趙，未至井陘口三十里止舎。夜半傳發，選騎二千人，人持一赤幟，從間道登耑望趙軍，戒曰：“趙見我走，必空壁逐我。”若疾入趙壁，皆拔趙幟，立漢幟。趙軍歸，壁皆漢幟，大驚，遂乱遁走。○次公：詩碩人註：“朱幩，以朱纒鑣扇汗也。”"
                },
                {
                    "paragraph": "揺曵驪山隂，諸姨爛紅裙。",
                    "zhushu": "厚曰：“唐玄宗每年十月幸驪山華清宫，楊貴妃姊妹五家扈駕，一隊着一色衣，五家合隊掩映，如百花開發。”"
                },
                {
                    "paragraph": "方隨長風卷，忽值絶澗分。我本山中人，習見匪獨聞。偶從二三子，來訪張隱君。",
                    "zhushu": "堯卿曰：“天𩦸，山人也。”"
                },
                {
                    "paragraph": "君家亦何有，物象移朝曛。把酒看飛燼，空庭落𦆯紛。行觀農事起，畦壠如纈紋。細雨發春頴，嚴霜倒秋蕡。",
                    "zhushu": "厚曰：“草木多实曰蕡。”○次公曰：詩：“有蕡其实。”"
                },
                {
                    "paragraph": "始知一炬力，洗盡狐兎羣。",
                    "zhushu": "子仁曰：杜牧阿房賦：“楚人一炬，可怜焦土。”",
                    "type": 2
                },
                {
                    "paragraph": "遊桓山，㑹者十人以“春水滿四澤，夏雲多竒峯”爲韻，得“澤”字",
                    "zhushu": "",
                    "type": 2
                },
                {
                    "paragraph": "東郊欲尋春，未見鶯花迹。春風在流水，鳬鴈先拍拍。",
                    "zhushu": "次公：退之病鴟詩：“靑泥淹兩翅，拍拍不得飛。”"
                },
                {
                    "paragraph": "孤帆信溶𣻌，弄此半篙碧。艤舟桓山下，",
                    "zhushu": "厚：桓山在彭城泗水上，即朱司馬桓魋墓也。"
                },
                {
                    "paragraph": "長嘯理輕䇿。彈琴石室中，幽響清磔磔。",
                    "zhushu": "子仁：先生遊桓山記云：“登桓山，入石室，使道士戴日祥鼔雷氏之琴。”今詩盖紀實也。"
                },
                {
                    "paragraph": "弔彼泉下人，",
                    "zhushu": "次公：指言桓魋也。墓在此山。"
                },
                {
                    "paragraph": "野火失枯腊。悟此人間丗，何者爲真宅。",
                    "zhushu": "縯：前漢楊王孫云：“攴体束絡，口含玉石，欲化不得，欝爲枯腊。千載之後，廼得歸𡈽，就其真宅。”"
                },
                {
                    "paragraph": "暮回百歩洪，散坐洪上石。愧我非王襄，子淵肯見客。",
                    "zhushu": "援：子淵，王褒也。王襄爲益州刺史，得王褒而廌之。"
                },
                {
                    "paragraph": "臨流吹洞簫，",
                    "zhushu": "次公：蓋王褒有洞簫賦也。"
                },
                {
                    "paragraph": "水月照連璧。",
                    "zhushu": "謂王氏兄弟。○厚：晋夏侯湛美容觀，與潘岳友善，京都謂之連璧。"
                },
                {
                    "paragraph": "此歡真不朽，回首歳月隔。想象斜川遊，作詩繼彭澤。",
                    "zhushu": "縯：陶淵明爲彭澤令，退掃田園，甞爲斜川之遊。今集中有遊斜川詩。",
                    "type": 2
                },
                {
                    "paragraph": "戴道士得四字代作",
                    "zhushu": "堯卿：戴日祥，江南人也。",
                    "type": 2
                },
                {
                    "paragraph": "少小家江南，寄迹方外士。偶隨白雲出，賣藥彭城市。",
                    "zhushu": "厚：後漢韓康採藥名山，賣於長安市，日不二價。"
                },
                {
                    "paragraph": "雪霜侵杖屨，塵土汙冠袂。頼有三尺桐，",
                    "zhushu": "次公：三尺桐，琴也。廣雅曰：神農氏琴，長三尺六寸六分。"
                },
                {
                    "paragraph": "中有山水意。",
                    "zhushu": "縯：伯牙鼔琴，志在髙山。鍾子期曰：“巍巍乎！”志在流水，曰：“湯湯乎。”"
                },
                {
                    "paragraph": "自從夷夏亂，七絃乆已廢。",
                    "zhushu": "次公：唐法曲雖失雅音，然本諸夏之声，故歷朝行焉。天寳十三載，始詔道調法曲与胡部新声合作。自尔夷夏之声相乱，無復辨者。前軰甞言，今丗所謂琴者，乃古之鄭衛耳。今丗所謂鄭衛，則皆胡風矣。而雅音替壞，不復存焉。"
                },
                {
                    "paragraph": "心知鹿鳴三，",
                    "zhushu": "援：左傳：歌鹿鳴之三。而琴操有鹿鳴曲三疊。"
                },
                {
                    "paragraph": "不及胡琴四。",
                    "zhushu": "厚：胡琴，琵琶也。本胡中馬上所散四絃，以象四時。"
                },
                {
                    "paragraph": "使君獨慕古，嗜好與衆異。共弔桓魋宫，",
                    "zhushu": "次公：桓魋墓，即桓山也。"
                },
                {
                    "paragraph": "一灑孟甞淚。",
                    "zhushu": "次公：桓譚新論曰：雍門周以琴見孟甞君曰：“臣竊悲千秋萬歳外，墳墓生荆𣗥，狐兎穴其中，樵兒牧豎，躑躅而歌其上。行人見之悽愴曰：孟甞君之尊貴，如何成此乎？”孟甞君喟然嘆息，淚下承睫。文選張孟陽七哀詩：慼彼雍門言。"
                },
                {
                    "paragraph": "歸來鎻塵匣，獨對斷絃喟。掛名石壁間，寂寞千載事。",
                    "zhushu": "",
                    "type": 2
                },
                {
                    "paragraph": "與秦太虚、參寥㑹于松江，而𨵿彦長徐安中適至，分韻得“風”字二首",
                    "zhushu": "",
                    "type": 2
                },
                {
                    "paragraph": "呉越溪山興未窮，又扶衰病過垂虹。",
                    "zhushu": "縯：松江長橋名垂虹。"
                },
                {
                    "paragraph": "浮天自古東南水，",
                    "zhushu": "子仁：郭氏玄中記曰：天下之多者水焉，浮天載地。"
                },
                {
                    "paragraph": "送客今朝西北風。絶境自忘千里逺，勝遊難復五人同。舟師不㑹留連意，擬看斜陽萬頃紅。",
                    "zhushu": "",
                    "type": 2
                },
                {
                    "paragraph": "二子縁詩老更窮，人間無處吐長虹。",
                    "zhushu": "倬：江淹謂郭鞏曰：“子氣作虹蜺，非碌碌儔比也。”"
                },
                {
                    "paragraph": "平生睡足連江雨，",
                    "zhushu": "縯：杜牧之詩：“平生睡足処，雲夢澤南州。”又云：“得州荒僻中，更值連江雨。”又云：“一夜風欺竹，連江雨送秋。”"
                },
                {
                    "paragraph": "盡日舟横擘岸風。",
                    "zhushu": "次公：㓂萊公詩：“野水無人渡，孤舟盡日横。”南中風吹舟泊岸，謂之罨岸風；吹舟離岸，謂之開岸風。“擘岸”乃開岸之義也。"
                },
                {
                    "paragraph": "人𥬇年來三黜慣，",
                    "zhushu": "縯：柳下惠爲士師，三黜。"
                },
                {
                    "paragraph": "天教我輩一樽同。",
                    "zhushu": "子仁：李白詩云：“何時一樽酒，更與李膺同。”"
                },
                {
                    "paragraph": "知君欲冩長相憶，",
                    "zhushu": "次公：古詩：“客從逺方來，遺我𨾏鯉魚。呼兒烹䱝魚，中有尺素書。上言加飡食，下言長相憶。”"
                },
                {
                    "paragraph": "更送銀盤尾鬣紅。",
                    "zhushu": "增刋：“長虹”，盧仝月蝕詩：是夕吐熖如長虹。",
                    "type": 2
                },
                {
                    "paragraph": "林子中以詩寄文與可及余，與可旣没，追和其韻",
                    "zhushu": "",
                    "type": 2
                },
                {
                    "paragraph": "斯人所甚厭，投𢌿毎不受。",
                    "zhushu": "次公詩：“投𢌿𧲣虎，投𢌿有北。有北不受，投𢌿有吴。”"
                },
                {
                    "paragraph": "欲其少須臾，奪去惟恐後。誰云尸此職，",
                    "zhushu": "次公詩：“誰其尸之。”"
                },
                {
                    "paragraph": "無乃亦假守。賦才有鉅細，無異斛與斗。胡不安其分，但聽物所誘。時來各飛動，意合無妍醜。坐令雞栖車，長載朱伯厚。",
                    "zhushu": "縯：後漢朱震，字伯厚，爲州從事，奏齊隂太守單匡贓罪，并匡兄常侍超。三府諺曰：“車如雞栖馬如狗，疾𢙣如風朱伯厚。”"
                },
                {
                    "paragraph": "平生無一旅，旣死咤萬口。",
                    "zhushu": "次公：五百人爲旅。左傳：“有衆一旅。”言生雖寡徒，而死則人共歎息也。"
                },
                {
                    "paragraph": "自聞與可亡，胷臆生堆阜。懸知臨絶意，要我一執手。相望五百里，安得自其牖。",
                    "zhushu": "縯：論語：伯牛有疾，子問之，自牖执其手，曰：“亡之，命矣夫！”"
                },
                {
                    "paragraph": "遺文付來哲，後事待諸友。伶俜嵇紹孤，",
                    "zhushu": "厚：晉山濤傳：濤字巨源，與嵇康善。康後坐事，臨誅，謂子紹曰：“巨源在，汝不孤矣。”○子仁：杜詩：瘦男獨伶俜。"
                },
                {
                    "paragraph": "老病孟光偶。",
                    "zhushu": "縯：後漢梁鴻妻孟光，字德耀。"
                },
                {
                    "paragraph": "丗人賤目見，争𥬇千金帚。",
                    "zhushu": "縯：魏文帝曰：家有弊帚，享之千金。"
                },
                {
                    "paragraph": "君詩與楚詞，識者當有取。",
                    "zhushu": "子仁：先生𥙊與可文云：孰能爲詩與楚詞，如與可之婉而清乎？"
                },
                {
                    "paragraph": "但知愛墨竹，此嘆吾已乆。",
                    "zhushu": "次公：先生甞作與可墨竹賛云：“有好其德如好其畫者乎？”亦如此意也。"
                },
                {
                    "paragraph": "故人多厚禄，",
                    "zhushu": "任：杜詩：厚禄故人書断絶，恒飢稚子色凄凉。"
                },
                {
                    "paragraph": "能復哀君否？不見林與蘇，飢寒自奔走。",
                    "zhushu": "",
                    "type": 2
                },
                {
                    "paragraph": "𥘉到黄州",
                    "zhushu": "堯卿：先生以元豊二年自湖州守得罪，為黄州團練副使，明年二月至黄州。元豊三年，詳見年譜中。",
                    "type": 2
                },
                {
                    "paragraph": "自𥬇平生爲口忙，老來事業轉荒唐。",
                    "zhushu": "次公：李台嘏言韓昭曰：“韓八座事業，如折韈線，無一條長者。”"
                },
                {
                    "paragraph": "長江遶郭知魚美，好竹連山覺筍香。逐客不妨貟外置，",
                    "zhushu": "縯：秦始皇時，一切逐客。唐左迁謫降官授州刺史、司馬者，皆貟外置。○次公：譚賔録載趙謙光荅户部貟外郎趙涉詩曰：“惟嫌貟外水置，不應列星文。”"
                },
                {
                    "paragraph": "詩人例作水曹郎。",
                    "zhushu": "厚：梁河遜、唐張籍皆爲水部郎，以詩知名。又白樂天听呉水部新詩云：“明朝与向詩家道，水部如今不姓何。”○次公：王禹偁作孟賔于詩集序云：“古之詩人多求水部，何遜、張籍、孟賔于是也。”○師：公岀詔獄，責受検校水部貟外郎，充黄州團練副使，本州安置。○任：杜詩云：“愛酒晋山簡，能詩何水曹。”"
                },
                {
                    "paragraph": "只慙無補絲毫事，尚費官家壓酒囊。",
                    "zhushu": "檢校官例折歺，多得退酒袋。",
                    "type": 2
                },
                {
                    "paragraph": "二月二十六日，雨中熟睡至晚，強起岀門，還作此詩，意思殊昏昏也",
                    "zhushu": "",
                    "type": 2
                },
                {
                    "paragraph": "卯酒困三杯，午飡便一肉。雨聲來不斷，睡味清且熟。昏昏覺還臥，展轉無由足。強起岀門行，孤夢猶可續。泥深竹雞語，村暗鳩婦哭。",
                    "zhushu": "無已：遯斎閑覧云：“白蟻聞竹雞之声，尽化爲永。今之在処山林皆有之，其声自呼爲‘泥滑滑’者是也。”○師：永叔詩：“天將隂鳩婦，怒啼無好音。”"
                },
                {
                    "paragraph": "明朝看此詩，睡語應難讀。",
                    "zhushu": "",
                    "type": 2
                },
                {
                    "paragraph": "觀張師正所蓄辰砂",
                    "zhushu": "",
                    "type": 2
                },
                {
                    "paragraph": "將軍結髪戰蠻溪，",
                    "zhushu": "次公：前漢李廣傳：“結髪與匈奴大小大十餘戰。”據本草：“丹砂生符陵。”符陵，涪州也。注又云：“岀武陵两川蛮夷中。”又云：“出廣州臨、傽。”又云：“今岀辰州錦川。”今“先生戰蛮溪”之語，則指言辰州也。"
                },
                {
                    "paragraph": "篋有殊珍勝象犀。漫說王牀分箭鏃，",
                    "zhushu": "師：辰州出丹砂，下有白石，上方有砂，其石如王，土人謂之砂牀。本草：辰砂如箭鏃者良。"
                },
                {
                    "paragraph": "何曽金鼎識刀圭。",
                    "zhushu": "縯：淮南王安臨仙去，餘藥鼎，雞大䑛之，並得仙。韓詩：金丹别後知収得，乞取刀圭救病身。"
                },
                {
                    "paragraph": "近聞猛士収丹穴，",
                    "zhushu": "厚：史記貨殖傳：巴寡婦淸，其身得丹穴，而檀其利数丗。"
                },
                {
                    "paragraph": "欲助君王鑄䮍蹄。",
                    "zhushu": "援：方士有煉丹砂成黄金法。漢武帝隴首獲白麟，渥洼出天馬，泰山見黄金，因改鑄黄金為麟趾䮍蹄以恊瑞。"
                },
                {
                    "paragraph": "多少空巖人不見，自隨𥘉日吐虹霓。",
                    "zhushu": "縯：日流於天，其氣之在地者，結爲丹砂。○饒：大洞錬真宝經云：“上品光明砂者，受大陽洞通澄明正真之精氣，降結紅光，耀如日色。中品白馬牙砂者，受大陽平和矛順氣，結白光，燦燦如雲母色。下品紫靈砂者，受大陽山澤之靈，結紅紫色。”",
                    "type": 2
                },
                {
                    "paragraph": "正月二十日往𡵨亭，郡人潘、古、郭三人送余於女王城東禪㽵院",
                    "zhushu": "十朋：先生志林云：“黄州東十五里有永安城，俗謂之女王城。”",
                    "type": 2
                },
                {
                    "paragraph": "十日春寒不岀門，不知江柳已揺村。稍聞决决流氷谷，盡放青青没燒㾗。",
                    "zhushu": "子仁：古詩：“崗分何勢断，春入燒㾗梁。”"
                },
                {
                    "paragraph": "數畒荒園留我住，半瓶濁酒待君温。去年今日𨵿山路，細雨梅花正斷魂。",
                    "zhushu": "次公：先生集中梅花兩絶，乃欲至黄州時詩。其一云：“昨夜東風吹石裂，半隨飛雪渡関山。”集中但題云梅花雨首，而先生甞自冩，則題云：“正月二十日過関山作。”",
                    "type": 2
                },
                {
                    "paragraph": "是日偶至野人汪氏之居，有神降於其室，自稱天人李全，字德通，善篆字，用筆竒妙，而字不可識，云天篆也。與予言有所會者，復作一篇，仍用前韻",
                    "zhushu": "",
                    "type": 2
                },
                {
                    "paragraph": "酒渇思茶謁扣門，那知竹裏是仙村。已聞龜筴通神語，更看龍蛇落筆痕。色瘁形枯應𥬇屈，",
                    "zhushu": "次公：屈原旣放黜，顔色憔悴，形容枯槁。漁父見而問之曰：“子非三閭大夫邪？”"
                },
                {
                    "paragraph": "道存目擊豈非温。",
                    "zhushu": "縯：莊子載仲尼見温伯雪子而不言，曰：“善夫人者，目擊而道存矣，不可容声矣。”"
                },
                {
                    "paragraph": "歸來獨掃空齋卧，猶恐微言入夢䰟。",
                    "zhushu": "",
                    "type": 2
                },
                {
                    "paragraph": "魚蠻子",
                    "zhushu": "",
                    "type": 2
                },
                {
                    "paragraph": "江淮水爲田，舟楫爲室居。魚鰕以爲糧，不耕自有餘。異哉魚蠻子，本非左衽徒。",
                    "zhushu": "次公：左祍，蛮夷也。孔子曰：“微管仲，吾其被髮左祍矣。”云云。"
                },
                {
                    "paragraph": "連排入江住，竹瓦三尺廬。",
                    "zhushu": "堯祖：江南多以竹木爲排，浮水中，排上以葦竹瓦爲屋。又黄州竹樓記云：“黄崗之地多大竹，竹工刳去其節，用代陶瓦。”"
                },
                {
                    "paragraph": "於焉長子孫，戚施且侏儒。",
                    "zhushu": "次公：戚施者，能俯而不能仰之人。礼記曰：“戚施直鎛。”侏儒者，短人。孔子爲魯相，斬侏儒。"
                },
                {
                    "paragraph": "擘水取魴鯉，易如拾諸塗。破釡不著鹽，雪鱗芼青蔬。一飽便甘寢，何異獺與狙。人間行路難，",
                    "zhushu": "縯：古樂府有行路難曲。○次公：杜詩：“行路難，行澁如𣗥。”"
                },
                {
                    "paragraph": "踏地岀賦租。",
                    "zhushu": "縯：魯成公履畒而稅之。春秋書：“初稅畒。”"
                },
                {
                    "paragraph": "不如魚蠻子，駕浪浮空虚。空虚未可知，㑹當筭舟車。蠻子叩頭泣，勿語桑大夫。",
                    "zhushu": "厚：前漢：桑洪羊，洛陽賈人子，能以心計。年十二，爲武帝侍中，言利析秋毫。請非吏比者，三老、北邊騎士，軺車一筭，商旅人軺車二筭，舡五丈以上一筭。爲御史大夫。",
                    "type": 2
                },
                {
                    "paragraph": "聞子由爲郡僚所捃恐當去官",
                    "zhushu": "",
                    "type": 2
                },
                {
                    "paragraph": "少學不爲身，𪧐志固有在。雖然敢自必，用舎置度外。",
                    "zhushu": "次公：置度外字，見隗囂傳。"
                },
                {
                    "paragraph": "天𥘉若相我，發迹造宏大。豈敢負所付，捐軀欲投㑹。寕知事大繆，",
                    "zhushu": "縯：莊子：“時命大繆。”○次公：司馬遷荅任安書曰：“事乃有大繆不然者。”"
                },
                {
                    "paragraph": "舉歩得狼狽。",
                    "zhushu": "次公：狼狽，二獸名，相附而行，失一則乖。　故事忤者謂之狼狽。"
                },
                {
                    "paragraph": "我已無可言，墮甑難追悔。",
                    "zhushu": "厚：後漢郭太傳：孟敏客居太原，荷甑墮地，不顧而去。林宗見而問其意，對曰：“甑已破矣，視之何益？”林宗異之。"
                },
                {
                    "paragraph": "子雖僅自免，雞肋安足頼。",
                    "zhushu": "援：魏史：曹操岀令曰“雞肋”。○縯：晋劉伶甞因醉誤客，客𡚒前欲歐之。伶徐曰：“雞肋不足以安尊拳。”其人𥬇而止。"
                },
                {
                    "paragraph": "低回畏罪𦊙，黽勉敢言退。若人疑或使，",
                    "zhushu": "次公：臧倉譛孟子，而孟子曰：“行或使之，止或尼之。”"
                },
                {
                    "paragraph": "爲子得微罪。",
                    "zhushu": "次公：孟子曰：“乃孔子則欲以微罪行，不欲爲苟去也。”"
                },
                {
                    "paragraph": "時哉歸去來，共抱東坡耒。",
                    "zhushu": "",
                    "type": 2
                },
                {
                    "paragraph": "和李太白",
                    "zhushu": "并叙。",
                    "type": 2
                },
                {
                    "paragraph": "李太白有潯陽紫極宫感秋詩。紫極宫，今天慶觀也。道士胡洞微以石本示予，蓋其師卓玘之所刻。玘有道術，節義過人，今亡矣。太白詩云：“四十九年非，一往不可復。”今予亦四十九，感之，次其韻。“玉芝”一名“瓊田草”，洞微種之七八年矣。云更數年可食，許以遺予，故并記之。",
                    "zhushu": "",
                    "type": 2
                },
                {
                    "paragraph": "何處聞秋聲？蕭蕭北牎竹。回薄萬古心，攬之不盈掬。",
                    "zhushu": "次公：陸機詩：“安寢北堂上，明月入我牖。照之有餘緷，攬之不盈手。”"
                },
                {
                    "paragraph": "静坐觀衆妙，",
                    "zhushu": "次公：老子云：“衆妙之門。”又，老子：“常無欲以觀其妙。”"
                },
                {
                    "paragraph": "浩然媚幽獨。",
                    "zhushu": "次公：杜詩：“受性本幽獨。”"
                },
                {
                    "paragraph": "白雲南山來，就我簷下。　懶從唐生决，",
                    "zhushu": "史記：蔡澤遊斈于諸侯，不遇，而從唐㪯相，曰：“冨貴吾所自有，所不知者壽也。”唐㪯曰：“先生之壽，從今以往者四十三歳。”"
                },
                {
                    "paragraph": "羞訪季主卜。四十九年非，一往不可復。",
                    "zhushu": "次公：莊子：蘧伯玉行年六十而六十化，未知今所謂是之非五十有九非也。"
                },
                {
                    "paragraph": "野情轉蕭散，丗道有翻覆。陶令歸去來，田家酒應熟。",
                    "zhushu": "次公：陶淵明問來使云：歸去來山中，山中酒應熟。",
                    "type": 2
                },
                {
                    "paragraph": "寄卧虚寂堂，月明浸踈竹。冷然洗我心，",
                    "zhushu": "莊子云：冷然善也。易：聖人以此洗心。"
                },
                {
                    "paragraph": "欲飲不可掬。流光發永歎，自昔非余獨。行年四十九，還此北䆫。　緬懷卓道人，白首寓醫卜。",
                    "zhushu": "次公：賈𧨏曰：“聖人不在朝廷，必在卜醫之中。”"
                },
                {
                    "paragraph": "謫仙固遠矣，此士亦難復。丗道如奕棊，變化不容覆。",
                    "zhushu": "次公：左傳：視君不如弈祺。"
                },
                {
                    "paragraph": "惟應玉芝老，",
                    "zhushu": "師：謂胡洞微也。"
                },
                {
                    "paragraph": "待得蟠桃熟。",
                    "zhushu": "縯：漢武外傳：西王母言：“蟠桃三千歳一熟。”增刋：季主卜。史記日者傳：司馬季主卜於長安東市，宋忠、賈誼嘗見之。",
                    "type": 2
                },
                {
                    "paragraph": "豆粥",
                    "zhushu": "",
                    "type": 2
                },
                {
                    "paragraph": "君不見，滹沱流澌車折軸，公孫倉皇奉豆粥。濕薪破竈自燎衣，飢寒頓解劉文叔。",
                    "zhushu": "縯：後漢馮異傳：異，字公孫。王郎起，光武自萴東南馳，晨夜草舎。至饒陽芜蒌亭，時天寒烈，衆皆飢疲，異上豆粥。明旦，光武謂諸將曰：“昨得公孫豆粥，飢寒俱解。”及至南宫，遇大風雨，光武引車入道傍空舎，異抱薪，鄧禹𤑔火，光武對竈燎衣。異復進麥飯，因復渡滹沱河，至信都。光武，字文叔也。○次公：其後光武詔曰：“倉卒蕪蒌亭豆粥，滹沱河麥飯，厚意乆不報。”或曰：“滹沱河乃是麥飯，而先生用爲豆粥，此蓋痛快行語，不復檢本耳。惟先生則可。”"
                },
                {
                    "paragraph": "又不見，金谷敲冰草木春，帳下烹煎皆美人。萍虀豆粥不傳法，咄嗟而辦石季倫。",
                    "zhushu": "厚：晋石崇，字季倫。爲客作豆粥，咄嗟便辨。每冬得韭萍虀。王愷每以不能及爲恨，乃宻貨崇帳下，問其所以。荅云：“豆至難熟，豫作熟末，客來，但作白粥以投之。韭萍虀，是擣韭根𮦀　以麥苗耳。”崇有别館在河陽之金谷。"
                },
                {
                    "paragraph": "干戈未解身如寄，聲色相纒心已醉。",
                    "zhushu": "次公：上句以結光武之豆粥，下句以結石崇之傷冨也。"
                },
                {
                    "paragraph": "身心顛倒自不知，更識人間有真味。豈如江頭千頃雪色蘆，茆簷出没晨煙孤。地碓舂秔光似玉，沙瓶煑豆軟如酥。我老此身無着處，賣書來問東家住。",
                    "zhushu": "次公：杜詩之言何將軍云“尽拈書籍賣，來問爾東家”也。"
                },
                {
                    "paragraph": "臥聽雞鳴粥熟時，蓬頭曵履君家去。",
                    "zhushu": "",
                    "type": 2
                },
                {
                    "paragraph": "漁父四首",
                    "zhushu": "",
                    "type": 2
                },
                {
                    "paragraph": "漁父飲，誰家去？魚蟹一時分付。酒無多少醉爲期，",
                    "zhushu": "子仁：陶潜傳：或置酒招之，造飲必盡，期在必醉。"
                },
                {
                    "paragraph": "彼此不論錢數。",
                    "zhushu": "次公：杜詩：白魚如切玉，朱橘不論錢。",
                    "type": 2
                },
                {
                    "paragraph": "漁父醉，蓑衣舞，",
                    "zhushu": "師：孟郊詩：獨速短蓑舞。"
                },
                {
                    "paragraph": "醉裏却尋歸路。孤舟短棹任縱横，醒後不知何處。",
                    "zhushu": "",
                    "type": 2
                },
                {
                    "paragraph": "漁父醒，春江午，夢斷落花飛絮。酒醒還醉醉還醒，一𥬇人間今古。",
                    "zhushu": "",
                    "type": 2
                },
                {
                    "paragraph": "漁父𥬇，輕鷗舉，漠漠一江風雨。",
                    "zhushu": "次公：杜詩：江天漠漠鳥𩀱去。"
                },
                {
                    "paragraph": "江邊騎馬是官人，借我孤舟南渡。",
                    "zhushu": "",
                    "type": 2
                },
                {
                    "paragraph": "題王𨓜少帖",
                    "zhushu": "",
                    "type": 2
                },
                {
                    "paragraph": "顛張醉素兩秃翁，",
                    "zhushu": "次公：顛張，則張旭也，當時號爲張顛。醉素，則僧懷素也，頗好飲酒。兩秃翁，一言其頭童无髪，一言其爲僧而祝髪，故併以秃翁言之。前漢：竇嬰与田蚡有隙，石建爲上分别兩人。蚡已罷朝，岀上車門，召御史大夫韓安囯載，怒曰：“與長孺共一秃翁，何爲首䑕兩端。”注云：秃翁，言嬰無官位抜援也。今借字用耳。"
                },
                {
                    "paragraph": "追逐丗好稱書工。何曽夢見王與鍾，",
                    "zhushu": "縯：王羲之、鍾繇也。"
                },
                {
                    "paragraph": "妄自粉飾欺盲聾。有如市娼抺青紅，妖歌嫚舞眩兒童。",
                    "zhushu": "子仁：退之詩：好歌嫚舞爛不収。"
                },
                {
                    "paragraph": "謝家夫人淡手容，蕭然自有林下風。",
                    "zhushu": "縯：謝家夫人，謝道韞也，爲王凝之妻。有济尼者曰：“王夫人神情散朗，故有林下風氣。”"
                },
                {
                    "paragraph": "天門蕩蕩驚跳龍，",
                    "zhushu": "厚：梁武帝詳書謂王右軍書字勢雄強，如龍跳天門，虎卧鳯閣。○次公：前漢礼樂志云：天門開，詄蕩蕩。"
                },
                {
                    "paragraph": "出林飛鳥一掃空。",
                    "zhushu": "次公：張旭草書如驚蛇入草，飛鳥出林。"
                },
                {
                    "paragraph": "爲君草書續其終，待我它日不怱怱。",
                    "zhushu": "援：衛桓傳云：弘農張伯英善草書，家之衣帛，必書而後練之。臨池學書，池水尽黑。下筆必爲楷則，號怱忽不暇草書。",
                    "type": 2
                },
                {
                    "paragraph": "書林逋詩後",
                    "zhushu": "子仁：逋，字君復，杭州錢塘人。仁宗賜謚曰和靖先生。",
                    "type": 2
                },
                {
                    "paragraph": "呉儂生長湖山曲，",
                    "zhushu": "次公：呉儂，呉人之語也。其自称及彼皆曰儂。"
                },
                {
                    "paragraph": "呼吸湖光飲山緑。不論丗外隱君子，傭奴販婦皆冰玉。先生可是絶俗人，神清骨冷無由俗。",
                    "zhushu": "次公：言：林先生雖不是与物離絶之人，而其所生禀自不俗也。"
                },
                {
                    "paragraph": "我不識君曽夢見，瞳子瞭然光可燭。",
                    "zhushu": "縯：孟子曰：“胷中正，則眸子瞭焉。”"
                },
                {
                    "paragraph": "遺篇妙字處處有，歩遶西湖看不足。詩如東野不言寒，",
                    "zhushu": "縯：孟郊，字東野，詩失之清寒。先生𥙊柳子玉文甞云：“郊寒島瘦。”"
                },
                {
                    "paragraph": "書似西臺差少肉。",
                    "zhushu": "厚曰：“朱朝西臺御史李建中善真行字。”"
                },
                {
                    "paragraph": "平生髙節已難繼，將死微言猶可録。自言不作封禪書，更肯悲吟白頭曲。",
                    "zhushu": "逋臨終詩云：茂陵異日求遺草，猶喜𥘉无封禅書。○縯：漢書：司馬相如既病免，家居茂陵。天子曰：“相如病甚，可往悉取其書。”使所忠往，而相如已死。問其妻，對曰：“長卿未死時，爲一卷書，曰：有使者來求書，奏之。”其言封禪事，用白頭曲，則相如將聘茂陵女爲妾，卓文君作白頭吟以自絶，相如乃止。"
                },
                {
                    "paragraph": "我𥬇吳人不好事，好作祠堂傍脩竹。不然配食水仙王，",
                    "zhushu": "援：杭州西湖有水仙王祠。"
                },
                {
                    "paragraph": "一盞寒泉薦秋菊。",
                    "zhushu": "",
                    "type": 2
                },
                {
                    "paragraph": "登州海市",
                    "zhushu": "并叙。",
                    "type": 2
                },
                {
                    "paragraph": "予聞登州海市舊矣。父老云：“甞出於春夏，今歳晚不復見矣。”予到官五日而去，以不見爲恨，禱於海神廣德王之廟，明日見焉，乃作此詩。",
                    "zhushu": "",
                    "type": 2
                },
                {
                    "paragraph": "東方雲海空復空，群仙出没空明中。蕩揺浮丗生萬象，豈有貝闕藏珠宫。",
                    "zhushu": "次公：楚詞九歌之河伯篇云：魚鱗屋𠔃龍堂，紫貝闕𠔃朱宫。王𨓜注云：言河伯所居，以魚鱗盖屋，堂朱畫蛟龍之文，紫貝作闕，朱丹其宫，形容異制，甚鮮好也。"
                },
                {
                    "paragraph": "心知所見皆幻影，",
                    "zhushu": "次公：佛言一切有爲法，如夢幻泡影。"
                },
                {
                    "paragraph": "敢以耳目煩神工。歳寒水冷天地閉，",
                    "zhushu": "次公：易坤卦：天地閉。"
                },
                {
                    "paragraph": "爲我起蟄鞭魚龍。重樓翠阜出霜曉，異事驚倒百歳𦐈。",
                    "zhushu": "次公：杜詩：“私泫百歳翁。”"
                },
                {
                    "paragraph": "人間所得容力取，丗外無物誰爲雄。率然有請不我拒，信我人厄非天窮。潮陽太守南遷歸，喜見石廪堆祝融。",
                    "zhushu": "縯：“潮陽太守”，言退之也。謁衡嶽庿詩云：“我來正值秋雨節，隂氣晦昧無清風。潜心黙禱若有應，豈非正直能感通。須臾静掃衆峯出，仰見突兀撑青空。紫盖連廷接天柱，石廪騰擲堆祝融。”"
                },
                {
                    "paragraph": "自言正直動山鬼，豈知造物哀龍鍾。",
                    "zhushu": "次公：楚詞有山鬼篇。又，秦始皇云：“山鬼固不過知一嵗事也。”“龍鍾”字，祖岀卞和之歌。又，退之言孟東野曰：“白首誇龍鍾。”"
                },
                {
                    "paragraph": "信眉一𥬇豈易得，",
                    "zhushu": "次公：前漢薛宣傳云：“可復伸眉於後。”又，後漢史云：“伸眉髙談。”"
                },
                {
                    "paragraph": "神之報汝亦已豐。斜陽萬里孤島没，但見碧海磨青銅。",
                    "zhushu": "援：十洲記言：“蓬萊山在碧海之中，水皆碧，故曰‘碧海’。”杜詩：“羽人掃碧海，功業竟何如。”"
                },
                {
                    "paragraph": "新詩綺語亦安用，相與變滅隨東風。",
                    "zhushu": "子仁：黄魯直跋先生詩帖云：“東坡乞得海市，不時見光景，神物亦知愛魁櫑之士乎？”",
                    "type": 2
                },
                {
                    "paragraph": "遺直坊",
                    "zhushu": "并叙。",
                    "type": 2
                },
                {
                    "paragraph": "冨鄭公客李常，登人也。故太守李師中榜其閭曰“遺直”。其子大方求詩於軾，爲賦一首。",
                    "zhushu": "",
                    "type": 2
                },
                {
                    "paragraph": "使君不浪出，羔鴈親扣門。",
                    "zhushu": "縯：礼記：“下大夫相見以鴈，上大夫相見以羔。”○次公：羔鴈，所以爲問之禮也。禮記曰：“飾羔鴈者以繢。”"
                },
                {
                    "paragraph": "先生但清坐，薤水已多言。",
                    "zhushu": "縯：後漢：龐參爲漢陽太守。郡人任棠者，有竒節，隱居教授。參到，先候之。棠不与言，但以薤一大本，水一盂，置戸屏前，自抱孫兒伏於户下。參思其微意，曰：“水者，欲吾清也；拔大本薤者，欲吾擊強宗也；抱兒當户，欲吾開門䘏孤也。”於是歎息而還。"
                },
                {
                    "paragraph": "當時邦人化，市無朝飲豚。",
                    "zhushu": "援：家語：“沈猶氏常飲其羊，以詐市人。仲尼爲司㓂，沈猶氏不敢朝飲其羊。”荀子亦云：“夫飲羊水者，所以滿其腹而添斤重也。”"
                },
                {
                    "paragraph": "歳舟曽幾何，客主皆九原。",
                    "zhushu": "縯：礼記檀弓：趙文子與叔譽觀於九原。文子曰：“死者如何作，吾誰與歸？”注：九原者，晋卿大夫所葬之地。"
                },
                {
                    "paragraph": "魯經有餘歎，",
                    "zhushu": "次公：春秋左傳稱叔向古之遺直。○厚：礼記：仲尼之歎，盖歎魯也。○師：章自是春秋止於獲麟。公羊言仲己曰：“曷為來哉？”此其所以爲歎也。"
                },
                {
                    "paragraph": "楚些無歸魂。",
                    "zhushu": "次公：宋玉爲屈原作招䰟之詞，每句尾曰：“䰟𠔃帰來些些，楚音。”"
                },
                {
                    "paragraph": "我作遺直詩，",
                    "zhushu": "師：孔子称叔向古之遺直。"
                },
                {
                    "paragraph": "過者式其藩。",
                    "zhushu": "厚：魏文侯式叚干木之廬。增刋：楚些。次公先生又髙一着云：“雖些以招之，終無歸䰟以傷。”王如富鄭公，客如李常，皆不見矣。",
                    "type": 2
                },
                {
                    "paragraph": "昨見韓丞相言王定國今日玉堂獨坐有",
                    "zhushu": "",
                    "type": 2
                },
                {
                    "paragraph": "懷其人晝臥玉堂上，微風舉輕紈。銅缾下碧井，百尺鳴飛瀾。俛仰清夢餘，愛此一掬寒。似子平生友，苦語凉肺肝。",
                    "zhushu": "縯：史記啇鞅云：“甘言，疾也，苦言，藥也。”"
                },
                {
                    "paragraph": "秀眉玉兩頰，矯矯如翔鸞。置之江淮交，清詩洗江湍。江鱗對白酒，信美非所安。",
                    "zhushu": "師：王粲登樓賦：“雖信美而非吾士𠔃，曽何足以銷憂。”"
                },
                {
                    "paragraph": "丞相功業成，還家酒杯寛。人間有此客，",
                    "zhushu": "厚：𣈆書：謝安見桓温，温喜言平生，談𥬇竟日。安旣岀，温顧左右曰：“頗嘗見我有如此客不？”"
                },
                {
                    "paragraph": "折簡呼不難。",
                    "zhushu": "縯：晉史：司馬宣王討王凌，凌靣縳水次，遥謂宣王曰：“卿直以折簡召我，我敢不至，而乃引軍來耶？”王曰：“以君非折簡客故耳。”"
                },
                {
                    "paragraph": "相將扣東閤，",
                    "zhushu": "援：公孫洪爲相，開東閤以延賢人。"
                },
                {
                    "paragraph": "起舞盡餘歡。",
                    "zhushu": "",
                    "type": 2
                },
                {
                    "paragraph": "次韻魯直效進士作歳寒知松栢",
                    "zhushu": "",
                    "type": 2
                },
                {
                    "paragraph": "龍蟄雖髙卧，",
                    "zhushu": "師：杜詩：“蟄龍三冬臥。”"
                },
                {
                    "paragraph": "雞鳴不廢時。",
                    "zhushu": "次公：詩曰：“雞鳴喈喈，雞鳴膠膠。”"
                },
                {
                    "paragraph": "炎凉徒自變，茂恱兩相知。",
                    "zhushu": "厚：選云：“芝焚而蕙歎，松茂而柏恱。”"
                },
                {
                    "paragraph": "已負梁棟質，肯爲兒女姿。",
                    "zhushu": "縯：丗說：孫興公齋前種松一株，鄰居謂之曰“柏”。松樹非不森森可怜，但永無梁棟用耳。又老杜古柏行云：“大厦雖傾要梁棟，萬牛回首丘山重。”○任：孟郊詩云：“萱草兒女花，不解壯士憂。”"
                },
                {
                    "paragraph": "那憂霜貿貿，未易日遟遟。",
                    "zhushu": "援：退之猗蘭操云：“霜雪貿貿，薺麥之荗。”又詩云：“春日遟遲。”"
                },
                {
                    "paragraph": "難與夏蟲語，永無秋實悲。",
                    "zhushu": "厚：莊子曰：“夏虫不可語於氷，篤於時也。”又莊子：“闔胡嘗視其良，旣爲秋柏之實矣。”"
                },
                {
                    "paragraph": "誰知此植物，亦解秉天彛。",
                    "zhushu": "縯：周禮：“其動物，其植物。”又詩：“民之秉彛。”",
                    "type": 2
                },
                {
                    "paragraph": "夜直玉堂，𢹂李之儀端叔詩百餘篇，讀至夜半，書其後",
                    "zhushu": "",
                    "type": 2
                },
                {
                    "paragraph": "玉堂清冷不成眠，伴直難呼孟浩然。",
                    "zhushu": "厚：王維待詔金銮殿，召孟浩然啇較風雅，詳見前注。"
                },
                {
                    "paragraph": "暫借好詩消永夜，毎逢佳處輒參禪。愁侵研滴𥘉含凍，喜入燈花欲闘妍。",
                    "zhushu": "縯：西京雜記載：廣川王去疾，盗發晉靈公冡，獲玉蟾蜍一枚，大如拳，腹可盛數合，水潤如新，王取爲盛水滴。老杜云：“燈花何太喜。”韓退之云：“更煩將喜事，來報主人翁。”○倬：西京雜記：陸賈云：“目瞤有酒肉，燈花得錢財。”"
                },
                {
                    "paragraph": "寄語君家小兒子，他時此句一時編。",
                    "zhushu": "師曰：居易作劉白唱和詩序解云：命小姪龜兒編録，勒成兩卷。",
                    "type": 2
                },
                {
                    "paragraph": "贈劉景文",
                    "zhushu": "",
                    "type": 2
                },
                {
                    "paragraph": "荷盡已無擎雨蓋，菊殘猶有傲霜枝。一年好處君須記，最是橙黃橘緑時。",
                    "zhushu": "",
                    "type": 2
                },
                {
                    "paragraph": "予去杭十六年而復來，留二年而去。平生自覺出處老少粗似樂天，雖才名相遠，而安分寡求，亦庻幾焉。二月六日，來别南北山諸道人，而下天笁，惠浄師以醜石贈行，作三絶句",
                    "zhushu": "無己：按：年譜：先生以熈寕四年辛亥通判杭州，至七年甲寅移守宻州，至元祐四年己巳知杭州，至六年辛未被召，除翰林承𣅀，適十六年。",
                    "type": 2
                },
                {
                    "paragraph": "當年𩀱𩯭兩青青，強說重臨慰别情。衰髪秪今無可白，故應相對話前生。",
                    "zhushu": "",
                    "type": 2
                },
                {
                    "paragraph": "出處依稀似樂天，",
                    "zhushu": "次公：樂天以進士登第，以制科進秩。元和中，爲京兆戸曹叅軍，以母墯井而作新井詩。坐言章貶江州司馬，徙忠州刺史，入爲司門貟外郎，以王客郎中知制誥，遷中書舎人。以言不聽，乞外遷，爲杭州刺吏，復拜蘇州刺史，病免。尋以祕書監召，遷刑部侍郎，其後遂以刑部尚書致仕。而先生以進士登第，以制科進秩。熈寕中，攝開封推官，出倅杭，守宻，徙湘，乃以詩案責授黄州團練副使，起知登州，入爲礼部郎中，除起居舎人，遷中書舎人，又爲翰林學士。以不見容，乞外任，爲杭州守二年，以翰林承旨召。比白公未致仕之前，岀處蓋相似也。"
                },
                {
                    "paragraph": "敢將衰朽較前賢。",
                    "zhushu": "厚：退之詩：“欲爲聖明除弊事，豈將衰杇惜殘年。”"
                },
                {
                    "paragraph": "便從洛社休官去，猶有閑居二十年。",
                    "zhushu": "縯：樂天休官於洛，所居履道里，䟽沼種木，葺石樓於香山，鑿八節灘，自號醉吟先生。晚與僧如滿結香火社，號香山居士。文酒娛樂，僅二十年。○次公：樂天致仕六年而卒，年七十五。今先生召還，年五十六，而起致仕之興，則比樂天，豈非餘二十年乎？",
                    "type": 2
                },
                {
                    "paragraph": "在郡依前六百日，山中不記幾回來。",
                    "zhushu": "次公：樂天詩云：“到郡六百日，入山十二回。”"
                },
                {
                    "paragraph": "還將天笁一峯去，",
                    "zhushu": "援：昔有胡僧見天笁山，曰：“此山自天笁靈鷲山飛來。”故亦謂之飛來山。○次公：樂天罷杭，有詩云：“三年爲刺史，飲水復食蘖。唯向天笁山，取得兩片石。”今惠净師以醜石贈行，故云。"
                },
                {
                    "paragraph": "欲把雲根到處栽。",
                    "zhushu": "次公：五岳之雲，觸石而出，故石可言雲根。張叶詩：“雲根臨八極，兩足散四溟。”又樂天云：“下簷拂雲根。”“柫”一云“掃”。",
                    "type": 2
                },
                {
                    "paragraph": "到潁未幾，公帑已竭，齋厨索然，戯作數句",
                    "zhushu": "",
                    "type": 2
                },
                {
                    "paragraph": "我昔在東武，吏方謹新書。",
                    "zhushu": "次公：“東武”，宻州也。“新書”，言新法行，减公使庫錢也。"
                },
                {
                    "paragraph": "齋空不知春，",
                    "zhushu": "次公：“齋”字，指言公庫也。古人云“齋酒”者是已。"
                },
                {
                    "paragraph": "客至先愁予。",
                    "zhushu": "援：楚詞：“帝子降𠔃北渚，目眇眇𠔃愁予。”"
                },
                {
                    "paragraph": "采𣏌聊自誑，食菊不敢餘。",
                    "zhushu": "次公：宻州。又曰：膠西。先生甞作後𣏌菊賦，其序曰：“移守膠西，意且一飽，而齋厨索然，不堪其憂。日與通守劉君庭式，循古城廢圃，求𣏌菊食之。”其賦有曰：“曽杯酒之不設，攬草木以誑口。”今詩盖述往事耳。"
                },
                {
                    "paragraph": "歳月今幾何，齒髮日向踈。幸此一郡老，",
                    "zhushu": "次公：言幸得此一郡而老也。"
                },
                {
                    "paragraph": "依然十年𥘉。夢飲本來空，",
                    "zhushu": "次公：唐文粹有何諷渇賦，皆言夢飲事。"
                },
                {
                    "paragraph": "真飽竟亦虚。",
                    "zhushu": "次公：佛書寳積經云：說食者竟無所飽，夢飽者竟無所得。言其非真食真飽故也。"
                },
                {
                    "paragraph": "尚有赤脚婢，",
                    "zhushu": "縯：退之贈玉川子詩曰：一婢赤脚老無齒。"
                },
                {
                    "paragraph": "能烹頳尾魚。",
                    "zhushu": "厚：詩：魴魚頳尾。"
                },
                {
                    "paragraph": "心知皆夢耳，慎勿歌歸歟。",
                    "zhushu": "縯：孔子在陳曰：歸歟，歸歟！",
                    "type": 2
                },
                {
                    "paragraph": "景貺、履常屢有詩督叔弼、季黙唱和，已許諾矣，復以此句挑之",
                    "zhushu": "孝祥：蘭臺詩文發源云：東坡在頴，陳無己、趙德麟軰適守官於彼，而歐陽叔弼與季黙亦閑居於彼，日相唱和。而二歐頗不作詩，故東坡挑之。",
                    "type": 2
                },
                {
                    "paragraph": "君家文律冠西京，旋築詩壇按酒兵。",
                    "zhushu": "縯：南史：江諮議有言：“酒猶兵也。兵可千日不用，不可一日不備；酒可千日不飲，不可一飲不醉。”○次公：杜牧訪趙嘏詩云：今代風騷将，誰登李杜壇。故後人承用“詩壇”字。歐公荅梅聖俞詩云：“文㑹忝予盟，詩壇推子將。”"
                },
                {
                    "paragraph": "䄂手莫輕真將種，",
                    "zhushu": "次公：“將種”，指言兩歐陽也。退之云：“不善爲斵，血指汗顔。巧匠傍觀，縮手袖間。”又晋書：胡貴𡣕甞與帝博，爭道，傷帝指，帝怒曰：“真將種也。”"
                },
                {
                    "paragraph": "致師須得老門生。",
                    "zhushu": "厚：周礼夏官司馬上：“環人掌致師。”注云：“致師者，致其必戰之志。古者將戰，必以勇力之士先犯敵焉。”唐書選舉志：“㪯人旣及第，綴行通各詣主司第謝，謂之門生。”"
                },
                {
                    "paragraph": "明朝鄭伯降誰受，",
                    "zhushu": "縯：左傳宣十二年，楚子圍鄭，鄭伯肉𥘵牽羊以逆，曰：“孤不天，不能事君，使君懷怒，以及弊邑，孤之罪也。”"
                },
                {
                    "paragraph": "昨夜條侯壁已驚。",
                    "zhushu": "厚：前漢呉王濞傳：“呉兵欲西，梁城守不敢西，糧絶卒飢，遂夜奔條侯壁，驚東南。條侯使備西北，果從西北，不得入，遂大敗。”"
                },
                {
                    "paragraph": "從此醉翁天下樂，還應一舉百觴傾。",
                    "zhushu": "文忠公贈蘇梅詩云：“我亦願助勇，鼓旗譟其傍。快哉天下樂，一釂冝百觴。”",
                    "type": 2
                },
                {
                    "paragraph": "歐陽叔弼見訪，誦淵明事，歎其絶識。叔弼旣去，感槩不已，而賦此詩",
                    "zhushu": "",
                    "type": 2
                },
                {
                    "paragraph": "淵明求縣令，本縁食不足。束帶向督郵，小屈未爲辱。翻然賦歸去，豈不念窮獨。重以五斗米，折腰營口腹。",
                    "zhushu": "縯：晋書：陶潜字淵明，甞謂親朋曰：“聊欲絃歌，以爲三逕之資，可乎？”執事者聞之，以爲彭澤令。然素簡貴，不私事上官。郡遣督郵至縣，吏白應束帶見之。潜歎曰：“吾不能爲五斗米折腰，拳拳事郷里小人。”遂解印賦歸去來。"
                },
                {
                    "paragraph": "云何元相國，萬鍾不滿欲。胡椒銖兩多，安用八百斛。",
                    "zhushu": "厚：唐書：元載字公輔，代宗時爲宰相，賜死。籍其家，胡椒至有八百斛，餘物称是。"
                },
                {
                    "paragraph": "以此殺其身，何啻抵鵲玉。",
                    "zhushu": "次公：塩鐡論崇礼篇：南越以孔雀珥門户，昆山之旁以玉抵烏鵲。抵，擲也，盖言玉之多也。今先生之意，譬以身徇貨，猶以貴逐賤也。與“用隋侯之珠，彈千㲽之雀”同意。"
                },
                {
                    "paragraph": "往者不可悔，吾其反自燭。",
                    "zhushu": "子仁：退之謝自然詩：往者不可悔，孤䰟抱深𡨚。",
                    "type": 2
                },
                {
                    "paragraph": "喜劉景文至",
                    "zhushu": "小名季孫。",
                    "type": 2
                },
                {
                    "paragraph": "天明小兒更",
                    "zhushu": "平声。"
                },
                {
                    "paragraph": "傳呼，髯劉已到城南隅。",
                    "zhushu": "厚：古樂府陌上桑云：“羅敷喜蚕桑，採桑城南隅。”"
                },
                {
                    "paragraph": "尺書真是髯手迹，",
                    "zhushu": "厚：前漢韓信傳云：“發一乗之使，奉咫尺之書。”顔師古曰：“言其簡牘長咫尺也。”今俗言“尺書”，或言“尺牘”，皆其遺語耳。"
                },
                {
                    "paragraph": "起坐熨眼知有無。今人不作古人事，今丗有此古丈夫。我聞其來喜欲舞，病自能起不用扶。江淮旱乆塵土惡，朝來清雨濯鬢鬚。相看握手乃無事，千里一𥬇無乃迂。",
                    "zhushu": "次公：嵇康、吕安，每一相思，千里命駕。"
                },
                {
                    "paragraph": "平生所樂在呉㑹，老死欲葬杭與蘇。",
                    "zhushu": "次公：呉中謂之呉會。先生因景文之來而思憶杭州，故云。"
                },
                {
                    "paragraph": "過江西來二百日，冷落山水愁呉姝。新堤舊井各無恙，",
                    "zhushu": "縯：唐李泌爲杭守，引湖水作六井以利民。先生在杭州日，復爲完之。又於湖中爲長堤，上植楊柳芙蓉，望之如畫。杭州名之曰蘇公堤。"
                },
                {
                    "paragraph": "參寥六一豈念吾。",
                    "zhushu": "次公：參寥、六一，二泉名。先生有參寥泉銘，所謂“石泉槐火，九年而信”者也。有六一泉銘，所謂“君子之澤，豈獨五丗而已”者也。此皆杭州事。"
                },
                {
                    "paragraph": "别後新詩巧模冩，袖中知有錢塘湖。",
                    "zhushu": "",
                    "type": 2
                },
                {
                    "paragraph": "病中夜讀朱愽士詩",
                    "zhushu": "",
                    "type": 2
                },
                {
                    "paragraph": "病眼亂燈火，細書数塵沙。君詩如秋露，洗我空中花。",
                    "zhushu": "縯：楞嚴經云：“亦如翳人，見空中花，翳病若除，花於空滅。”"
                },
                {
                    "paragraph": "古語多妙寄，可識不可誇。巧𥬇在頩頰，",
                    "zhushu": "次公：詩碩人：“巧𥬇倩𠔃。”注：“倩，好口輔。”正義曰：“輔，近頰也。𥬇之皃美，在於口輔。”"
                },
                {
                    "paragraph": "哀音餘摻撾。",
                    "zhushu": "援：後漢：“曹操以称衡善擊鼓，召爲鼔吏。衡爲漁陽摻撾，跨踖而前，声節悲壯。”"
                },
                {
                    "paragraph": "曽坑一掬春，",
                    "zhushu": "次公：曽坑，茶名，盖因地得名也。"
                },
                {
                    "paragraph": "紫餅供千家。懸知貴公子，醉眼無真茶。﨑嶇爛石上，得此一寸芽。",
                    "zhushu": "孝祥：按：蔡㐮茶録云：“茶色貴白，而餅茶多以珍膏油其面，故有青黄紫黒之異。”○次公：陸羽茶經云：“上者生爛石，中者生櫟壤，下者生黃土。”而茶論云：“白茶自爲一種，與常茶不同。其條敷闡，其葉瑩薄，岸石之間，偶然生岀，所生処不過一二株耳。”"
                },
                {
                    "paragraph": "緘封勿浪出，湯老客未嘉。",
                    "zhushu": "無已：茶經云：“湯經三沸爲老。”詳見前注。○次公：詩意謂：當眼昏病中，苦文書細字如塵沙之煩碎，忽得朱君之詩，清冷如露，一掃病眼之昏花。其詩是古語，而中藏妙𣅀，可以黙識，而不可以誦詠誇衒。又以美人顔色譬其詩，言其巧𥬇之倩，起於頩頰之美。又以音樂譬其詩，言其音声之哀，恐出於摻撾之餘也。尾叚又以茶譬之，言曾坑上品止一掬之春，而所造之餅，乃至供千家。彼醉公子者，例只知紫餅之爲茶，豈識曽坑上品白茶方是真茶耶？以譬貴人但知丗上好句爲詩，而不識古詩妙竒者爲真詩也。茶之真者，在爛石之上，才得一寸之芽耳。猶朱愽士詩得之辛苦，當爱惜勿岀，盖以無知音也。欲㸃茶而湯老不㸃，正以客未嘉耳。亦猶詩不逢知音，當祕藏之也。",
                    "type": 2
                },
                {
                    "paragraph": "沐浴啓聖僧舎與趙德麟邂逅",
                    "zhushu": "",
                    "type": 2
                },
                {
                    "paragraph": "南山北闕兩非真，",
                    "zhushu": "厚：孟浩然詩：北闕休上書，南山帰敝廬。"
                },
                {
                    "paragraph": "東潁西湖迹已陳。",
                    "zhushu": "次公：言東潁之西湖，盖先生在潁州，与趙徳麟同治西湖也。蘭亭記云：“俯仰之間，已爲陳迹。”"
                },
                {
                    "paragraph": "季子來歸初可喜，",
                    "zhushu": "縯：春秋閔元年八月，季子來帰。穀梁傳：其曰季子，貴之也。其曰來帰，喜之也。"
                },
                {
                    "paragraph": "老聃新沐定非人。",
                    "zhushu": "厚：莊子：孔子見老聃，聃新休，方將被髮而乾，忽然似非人。孔子便而待之。少焉見曰：“向者先生似違物離人而立於獨也。”"
                },
                {
                    "paragraph": "酒清不醉休休暖，睡穩如禪息息匀。自𥬇塵勞餘一念，明年同泛越溪春。",
                    "zhushu": "次公：先生欲乞越州，故云。",
                    "type": 2
                },
                {
                    "paragraph": "劉醜厮詩",
                    "zhushu": "",
                    "type": 2
                },
                {
                    "paragraph": "劉生望都民，",
                    "zhushu": "次公：望都，定州属縣也。"
                },
                {
                    "paragraph": "病羸寄空窰。有子曰醜厮，十二行操瓢。",
                    "zhushu": "厚：莊子：盗跖無異操瓢而乞。"
                },
                {
                    "paragraph": "墦間得餘粒，",
                    "zhushu": "厚：孟子：斉之良人卒之東郭，墦間之𥙊者，乞其餘，不足，又頋而之它。注云：墦間，郭外冡𥙊也。"
                },
                {
                    "paragraph": "雪中拾墯樵。",
                    "zhushu": "厚：王介甫詩云：老妻隴上収遺秉，稚子林間拾墮樵。"
                },
                {
                    "paragraph": "飢飽共生死，水火同焚漂。病翁恃一褐，度此積雪宵。哀哉二暴客，",
                    "zhushu": "次公：易：重門擊柝，以待暴客。"
                },
                {
                    "paragraph": "掣去如飢鴞。翁旣死於寒，客亦易此貂。",
                    "zhushu": "次公：貂者，貂䑕也，其皮可爲裘。前曰“一褐”，又曰“此貂”，盖一毛裘也。"
                },
                {
                    "paragraph": "﨑嶇走亭長，不憚雪逕遥。我𬽦祝與宛，物色同遮邀。",
                    "zhushu": "次公：祝与宛，两賊之姓。物色，察其人之謂。退之桃源行云：“物色相猜更問語。”"
                },
                {
                    "paragraph": "行路爲出涕，二賊竟就梟。",
                    "zhushu": "次公：梟，斬其首而揭之也。○孝祥：遯齋閑覧云：“百勞一名梟，能捕燕雀小禽食之，又能禁蛇。以其食母不孝，故古人賜梟羹。又標其首於木，故後人摽賊首以示衆者，謂之梟首。”"
                },
                {
                    "paragraph": "譊譊訴我庭，慷慨驚吾僚。曰此可名寄，追配郴之蕘。恨我非栁子，擊節爲爾謡。",
                    "zhushu": "縯：桞子厚童區寄傳：“寄者，郴州蕘牧兒也。方十一歳，二賊刼而賣之。寄爲兒時，賊易之。一人往市，一人卧。寄榜值刃道上。寄微伺其睡，以刃殺之。市者還縛寄，將逺賣。寄夜半觧縛，復殺市者，自聞於官。”"
                },
                {
                    "paragraph": "官賜二萬錢，無家可歸嬌。爲媾它日婦，婉然初垂髫。洗沐作小吏，",
                    "zhushu": "厚：翟方進少孤，給事太守府爲小吏也。"
                },
                {
                    "paragraph": "裹頭束其腰。",
                    "zhushu": "厚：杜甫兵車行云：“去時里正爲裹頭。”"
                },
                {
                    "paragraph": "筆研耕學死，",
                    "zhushu": "援：張著翰林盛事：王勃能文，請者甚衆，金帛盈積。人謂“心織而衣，筆耕而食”。"
                },
                {
                    "paragraph": "戈矛戰天驕。",
                    "zhushu": "縯：单于遺漢書曰：“南有大漢，北有強胡。胡者，天之驕子也。”"
                },
                {
                    "paragraph": "壯大隨爾好，忠孝福可徼。",
                    "zhushu": "次公：左傳云“欲徼福于先君”是也。"
                },
                {
                    "paragraph": "相國有折脅，",
                    "zhushu": "縯：史記：“范睢徙湏賈使齊，齊王賜金及牛酒。魏齊以睢持魏國隂事告齊，故受此賜，大怒，使舎人笞擊睢，折脅摺歯。雎佯死得免，後逃入秦，爲相國。”"
                },
                {
                    "paragraph": "封侯或吹簫。",
                    "zhushu": "厚：周勃以吹簫給䘮事，後封絳侯。"
                },
                {
                    "paragraph": "人事豈易料，無輕比僬僥。",
                    "zhushu": "援：國語曰：“僬僥國人長三尺，短之極也。”",
                    "type": 2
                },
                {
                    "paragraph": "自𥬇一首",
                    "zhushu": "",
                    "type": 2
                },
                {
                    "paragraph": "子石如𤥨玉，",
                    "zhushu": "厚：歐陽永叔硯譜：“端石本以子石爲上。子石者，在大石中生，盖精石也。而流俗傳訛，遂以紫石爲上。”"
                },
                {
                    "paragraph": "逺煙真削黳。",
                    "zhushu": "饒：本草云：“黳石味甘平，無毒。古傳松栢千年爲茯苓，又千年爲琥珀，又千年爲黳。二物燒之皆松氣，爲用與琥珀同，狀似玄玉而甚輕，岀西戎。”"
                },
                {
                    "paragraph": "入我病風手，",
                    "zhushu": "古語云：“磨墨如病風手。”"
                },
                {
                    "paragraph": "玄雲渰凄凄。",
                    "zhushu": "次公：詩：“有渰淒凄。”渰，雲生皃也。"
                },
                {
                    "paragraph": "是中有何好，",
                    "zhushu": "縯：晋書：桓温問孟嘉曰：“酒亦有何好，而子嗜之。”"
                },
                {
                    "paragraph": "而我喜欲迷。旣似蠟屐阮，",
                    "zhushu": "縯：晋書云：或詣阮孚，正見自蠟屐，因自嘆曰：“未知一生當着幾栖屐。”"
                },
                {
                    "paragraph": "又如鍜柳嵇。",
                    "zhushu": "援：晋書：“嵇康性絶巧而好鍜，宅中有一柳樹甚茂，乃激水圜之，每夏月，居其下以鍜。”"
                },
                {
                    "paragraph": "醉筆得天全，",
                    "zhushu": "厚：莊子：醉者墜車，雖疾不死，其神全也。全於酒猶若是，而况得全於天乎？"
                },
                {
                    "paragraph": "宛宛天投蜺。",
                    "zhushu": "次公：後漢五行志：靈帝時，有黒氣堕北宫温明殿東庭中，黒如車盖，騰起奮迅，長十餘丈，其皃似龍。上問蔡邕，對曰：“所謂天投蜺者也。”"
                },
                {
                    "paragraph": "多謝中書君，",
                    "zhushu": "次公：退之作毛頴傳，旣以筆爲姓毛名頴，又目之曰“中書君”也。"
                },
                {
                    "paragraph": "伴我此幽栖。",
                    "zhushu": "厚：白楽天松詩：棟梁君莫採，留着伴幽棲。",
                    "type": 2
                },
                {
                    "paragraph": "和子由次月中梳頭韻",
                    "zhushu": "十朋：子由詩序云：“轍有白髮，近二十年矣，然止。百餘莖，不增不减。䖍州道人王正彦教令拔去，以真水火養之，恐不復更生。從其言已數月，而白髪不出，更年歲不見，豈真不生邪？子瞻兄示我月中梳頭詩，戯次來韻，言挍白之驗。”詩曰：“水上有車車自飜，懸流如線垂前軒。霜蓬已枯不再緑，有客勸我拔其根。枯根一去紫茸岀，珍重已試幽人言。紛紛華髪不足道，當返六十過去魂。”",
                    "type": 2
                },
                {
                    "paragraph": "夏畦流膏白雨飜，北牎幽人卧羲軒。",
                    "zhushu": "縯：陶潜甞言：“夏日虚閑，髙卧北䆫之下，淸風颯至，自謂羲皇上人。”"
                },
                {
                    "paragraph": "風輪曉長春笋節，露珠夜上秋禾根。",
                    "zhushu": "或爲予言：草木之長，常在昧明間，蚤作而伺之，乃見其拔起數寸，竹笋尤甚。又憂秋之交，稻方含秀，黄昏月出，露珠起于其根，纍纍然忽自騰上，若有推之者，或入于莖心，或垂于葉端，稻乃秀实，験之信然。此二事與子由養生之說契，故以此爲寄。"
                },
                {
                    "paragraph": "從來白髪有公道，",
                    "zhushu": "厚：杜牧詩：公道丗間唯白髪，貴人頭上不曽饒。"
                },
                {
                    "paragraph": "始信丹經非妄言。此身法報本無二，",
                    "zhushu": "次公：“法報”以言法身、報身也，乃佛氏之說，華嚴合論中詳矣。"
                },
                {
                    "paragraph": "它年妙絶兼形魂。",
                    "zhushu": "傳灯録：有形神俱妙者，乃不復有解化之事。",
                    "type": 2
                },
                {
                    "paragraph": "聞子由瘦",
                    "zhushu": "儋耳至難得肉食。",
                    "type": 2
                },
                {
                    "paragraph": "五日一見花豬肉，十日一遇黄雞粥。土人頓頓食藷芋，",
                    "zhushu": "厚：杜詩：家家養烏鬼，頓頓食黄魚。又嶺表異録：藷粮，即芋之𩔖也。大者如甌，皮紫而肉白，蒸煑食之。"
                },
                {
                    "paragraph": "薦以熏䑕燒蝙蝠。舊聞蜜唧甞嘔吐，",
                    "zhushu": "次公：朝野僉載：嶺南撩好蜜唧，䑕子未開眼，未生毛，赤蠕者，飼之以蜜，飣之疊丄，囁囁而行。以箸挾取啖之，唧唧能作声，故曰“蜜卿”。"
                },
                {
                    "paragraph": "稍近蝦蟇縁習俗。",
                    "zhushu": "縯：退之荅柳柳州食蝦蟇詩：余𥘉不下喉，近亦能稍稍。"
                },
                {
                    "paragraph": "十年京國厭肥羜，",
                    "zhushu": "厚：詩：亦有肥羜，以速諸父。"
                },
                {
                    "paragraph": "日日𩟘花壓紅玉。從來此腹負將軍，",
                    "zhushu": "俗諺云：大將軍食飽，捫腹而嘆曰：“我不負汝。”左右曰：“將軍固不負此腹，此腹負將軍，未甞出少智慮也。”"
                },
                {
                    "paragraph": "今者固冝安脫粟。",
                    "zhushu": "援：前漢公孫弘食脱粟飯也。"
                },
                {
                    "paragraph": "人言天下無正味，即且未遽賢麋鹿。",
                    "zhushu": "次公：莊子：人食芻豢，麋鹿食薦，即且甘帶，鴟鵶嗜䑕，四者孰知正味也。"
                },
                {
                    "paragraph": "海康别駕復何爲，",
                    "zhushu": "厚：海康郡即雷州。時子由爲雷州别駕。"
                },
                {
                    "paragraph": "帽寛帶落驚僮僕。相看㑹作兩臞仙，",
                    "zhushu": "縯：司馬相相云：列仙之儒，居山澤間，形容甚臞。"
                },
                {
                    "paragraph": "還郷定可騎黄鵠。",
                    "zhushu": "次公：前漢公主嫁烏孫，作歌云：願爲黄鵠𠔃歸故郷。",
                    "type": 2
                },
                {
                    "paragraph": "客爼經旬無肉又子由勸不讀書，蕭然清坐，乃無一事",
                    "zhushu": "",
                    "type": 2
                },
                {
                    "paragraph": "病怯醒鹹不買魚，",
                    "zhushu": "無已：白楽天詩：下飯腥鹹小白魚。"
                },
                {
                    "paragraph": "爾來心腹一時虚。",
                    "zhushu": "次公：老子云：虚其心，实其腹，則腹本欲實。令爲經旬無肉，所以與心皆虚也。"
                },
                {
                    "paragraph": "使君不復憐烏攫，",
                    "zhushu": "縯：黄霸爲頴川太守，吏食於道傍，烏攫其肉。後日吏還謁，黄霸見迎，劳之曰：“甚苦，食於道傍，乃爲烏攫肉也。”"
                },
                {
                    "paragraph": "屬國方將掘䑕餘。",
                    "zhushu": "厚：蘇武在匈奴，单于欲降之，乃徙武北海上無人處，使牧羝。廪食不至，掘野鼠夫草实而食之。"
                },
                {
                    "paragraph": "老去獨収人所棄，",
                    "zhushu": "厚：史記：白圭觀時変，故人棄我取，人取我與。"
                },
                {
                    "paragraph": "悠哉時到物之𥘉。",
                    "zhushu": "援：莊子：老聃方沐，孔子見之曰：“請問所游？”曰：“吾方游物之𥘉。”"
                },
                {
                    "paragraph": "從今免被孫郎𥬇，絳帕䝉頭讀道書。",
                    "zhushu": "次公：孫䇿，字伯符，人呼之爲孫郎。江表傳曰：“䇿欲斬道士于吉，諸將勸之。”䇿曰：“昔南陽張津爲交州刺史，捨前聖典訓，廢漢家法律。甞着絳帕頭，鼓琴燒香，讀邪俗道書，云以助化，卒爲南夷所殺。此甚無益，諸君但未悟耳。”",
                    "type": 2
                },
                {
                    "paragraph": "觀棊",
                    "zhushu": "并引。",
                    "type": 2
                },
                {
                    "paragraph": "予素不解棊，獨遊廬山白鶴觀，觀中人皆闔戸晝寢，獨聞棊聲於古松流水之間，意欣然喜之。自爾欲學，然終不解也。兒子過乃粗能者，儋守張中日從之戯，予亦隅坐竟日，不以爲厭也。",
                    "zhushu": "次公：“隅”，偏坐也。礼記：“童子隅坐而執燭。”",
                    "type": 2
                },
                {
                    "paragraph": "五老峯前，白鶴遺址。長松䕃亭，風日清美。",
                    "zhushu": "厚：陶淵明斜川詩序：“天氣澄和，風物閑美。”○孝祥：廬山南北二境啚云：“五老峯在山南。”"
                },
                {
                    "paragraph": "我時獨遊，不逢一士。誰歟棊者，戸外屨二。",
                    "zhushu": "縯：禮記：“户外有二屨。”"
                },
                {
                    "paragraph": "不聞人聲，時聞落子。",
                    "zhushu": "厚：白樂天池上詩：“山僧對棊坐，局上竹隂清。映竹無人見，時聞下子声。”"
                },
                {
                    "paragraph": "紋枰坐對，",
                    "zhushu": "次公：棊局謂之枰。○杜牧之云：“玉子紋楸一路饒。”"
                },
                {
                    "paragraph": "誰究此味？空鈎意釣，豈在魴鯉？小兒近道，剥啄信指。",
                    "zhushu": "縯：退之詩：“剥剥啄啄，有客至門。”"
                },
                {
                    "paragraph": "勝固欣然，敗亦可喜。優哉游哉，",
                    "zhushu": "援：詩：“優哉游哉，聊以卒歳。”"
                },
                {
                    "paragraph": "聊復爾耳。",
                    "zhushu": "厚：晋阮咸曰：“未能免俗，聊復尔耳。”",
                    "type": 2
                },
                {
                    "paragraph": "糴米",
                    "zhushu": "",
                    "type": 2
                },
                {
                    "paragraph": "糴米買束薪，",
                    "zhushu": "厚：詩：“揚之水，不流束薪。”"
                },
                {
                    "paragraph": "百物資之市。不縁耕樵得，飽食殊少味。再拜請邦君，願受一㕓地。",
                    "zhushu": "縯：孟子滕文公篇：“願受一𢋨而爲氓。”"
                },
                {
                    "paragraph": "知非𥬇昨夢，食力免内愧。",
                    "zhushu": "次公：食力，自用其力而食也。後漢徐稺家貧，常自耕稼，非其力不食。"
                },
                {
                    "paragraph": "春秧幾時花？夏稗忽已穟。悵然撫耒耜，誰復識此意？",
                    "zhushu": "",
                    "type": 2
                },
                {
                    "paragraph": "次韻子由浴罷𩥇",
                    "zhushu": "字書無所見，相傳与“碾”同，則音泥，展也。今有畫𩥇馬者。",
                    "type": 2
                },
                {
                    "paragraph": "理髮千梳淨，風晞勝湯沐。",
                    "zhushu": "次公：晞，乾也。楚詞：“晞髪𠔃陽之河。”又淮南子：“湯沐具而蟣虱相弔。”"
                },
                {
                    "paragraph": "閉息萬竅通，霧散名乾浴。頽然語黙喪，静見天地復。",
                    "zhushu": "厚：老子：“静曰復命。”而易復卦云：“復，其見天地之心乎？”"
                },
                {
                    "paragraph": "時令具薪水，漫欲濯腰腹。陶匠不可求，盆斛何由足？",
                    "zhushu": "海南无浴器，故常乾浴而已。"
                },
                {
                    "paragraph": "老雞卧糞𡈽，振羽𩀱瞑目。倦馬𩥇風沙，",
                    "zhushu": "次公：“𩥇”與“碾”同。黄魯直集有題伯時欲𩥇玉花騘馬詩是已。"
                },
                {
                    "paragraph": "𡚒鬛一噴玉。",
                    "zhushu": "厚：穆天子傳曰：“王東逰於黄澤，𪧐于曲洛。”時人語曰：“黄之地，其馬歕沙，皇人威儀。黄之澤，其馬歕玉，皇人壽榖。”"
                },
                {
                    "paragraph": "垢浄各殊性，快愜聊自沃。雲母透蜀紗，琉璃瑩蘄竹。",
                    "zhushu": "次公：王勃春思詩：水精却掛鴛鴦幔，雲母斜開翡翠帷。又退之簟詩：𢹂來當昼不得臥，一府傳看黄琉璃。○饒：本草：雲母，石𩔖也。一名雲珠，色赤；一名雲華，五色具；一名雲英，色多青；一名雲液，色多白；一名雲沙，色青黄；一名磷石，色正白。陶𨼆居云：“雲母有八種色。”"
                },
                {
                    "paragraph": "稍能夢中覺，漸使生處熟。",
                    "zhushu": "厚：傳燈録：老𪧐有語：“生踈処常令𤍠熟，𤍠熟處放令生踈。”"
                },
                {
                    "paragraph": "楞嚴在牀頭，妙偈時仰讀。返流歸照性，",
                    "zhushu": "次公：楞嚴經云：返流全六，一用不行。又云：一源返根，六根皆照。"
                },
                {
                    "paragraph": "獨立遺所矚。",
                    "zhushu": "厚：丗說：山公曰：“嵆叔夜之爲人，嵓嵓若孤松之獨立。”"
                },
                {
                    "paragraph": "未知仰山禪，",
                    "zhushu": "次公：傳燈録：仰山惠寂禅師甞謂香巖曰：“汝只得如來禪，未得祖師禪也。”"
                },
                {
                    "paragraph": "已就季主卜。",
                    "zhushu": "次公：史記：司馬季主卜於長安市，賈𧨏甞從之卜。○張景陽詩：歳暮懷百憂，將從季主卜。先生和太白詩：懶從唐生决，羞訪季主卜。"
                },
                {
                    "paragraph": "安心㑹自得，",
                    "zhushu": "無已：傳燈録：三祖曰：“我心未寕，乞師與安。”師曰：“將心來，与汝安。”曰：“覔心了不可得。”師曰：“我与汝安心竟。”"
                },
                {
                    "paragraph": "助長母相督。",
                    "zhushu": "縯：孟子：宋人有閔其苗之不長而揠之者，芒芒然帰，謂其人曰：“今日病矣，予助苗長矣。”增刋：雲母，以言厨也。蘄，竹簟也。",
                    "type": 2
                },
                {
                    "paragraph": "獨覺",
                    "zhushu": "",
                    "type": 2
                },
                {
                    "paragraph": "瘴霧三年恬不怪，反畏北風生體疥。朝來縮頸似寒鴉，熖火生薪聊一怏。紅波飜屋春風起，先生黙坐春風裏。浮空眼纈散雲霞，",
                    "zhushu": "次公：李賀詩云：“龜甲屏風醉眼纈。”"
                },
                {
                    "paragraph": "無數心花發桃李。",
                    "zhushu": "厚：華嚴經云：“菩提心華，亦復如是。”"
                },
                {
                    "paragraph": "翛然獨覺午䆫明，",
                    "zhushu": "次公：陳後主詩：“午醉醒來晚，無人夢自驚。夕陽如有意，故傍小䆫明。”"
                },
                {
                    "paragraph": "欲覺猶聞醉鼾聲。",
                    "zhushu": "厚：說文：“鼾，卧息也。”"
                },
                {
                    "paragraph": "回首向來蕭瑟處，也無風雨也無晴。",
                    "zhushu": "",
                    "type": 2
                },
                {
                    "paragraph": "謫居三適三首",
                    "zhushu": "",
                    "type": 2
                },
                {
                    "paragraph": "旦起理髮",
                    "zhushu": "",
                    "type": 2
                },
                {
                    "paragraph": "安眠海自運，浩浩朝黄宫。",
                    "zhushu": "次公：莊子：“海運則鵬徙於南溟。”“黄宫”字，道家以臍下爲丹田，腦項爲黄宫。甞云：“若要不老，還精𥙷腦。”故有河車擊運之法。今先生自以真氣流通，如海之運也。"
                },
                {
                    "paragraph": "日岀露未晞，",
                    "zhushu": "縯：詩：“兼葭萋萋，白露未晞。”又云：“湛湛露斯，匪陽不晞。”"
                },
                {
                    "paragraph": "鬱鬱濛霜松。老櫛從我乆，齒踈含清風。一洗耳目明，習習萬竅通。",
                    "zhushu": "厚：盧仝詩：“惟斍兩腋，習習清風生。”"
                },
                {
                    "paragraph": "少年苦嗜睡，朝謁常怱怱。爬搔未云足，已困冠巾重。何異服轅馬，沙塵滿風騣。",
                    "zhushu": "孝祥：柳宗元晋問云：“風𩦲霧鬛。”"
                },
                {
                    "paragraph": "琱鞍響珂月，",
                    "zhushu": "次公：“珂月”，言珂如月，以爲馬御飾也。"
                },
                {
                    "paragraph": "月與杻械同。解放不可期，枯柳豈易逢。",
                    "zhushu": "次公：柳枯，言馬庠磨樹也。先生甞有詩云：“何異枯楊便馬疥。”"
                },
                {
                    "paragraph": "誰能書此樂，献與腰金公。",
                    "zhushu": "",
                    "type": 2
                },
                {
                    "paragraph": "午䆫坐睡",
                    "zhushu": "",
                    "type": 2
                },
                {
                    "paragraph": "蒲團盤兩𦡀，竹几閣𩀱肘。此間道路熟，徑到無何有。",
                    "zhushu": "縯：莊子：“何不樹之於無何有之郷。”"
                },
                {
                    "paragraph": "身心兩不見，息息安且乆。睡蛇本亦無，何用鈎與手。",
                    "zhushu": "厚：遺教經：“煩惱毒蛇，睡在汝心。當以持戒之鈎，早併除之。睡蛇旣岀，乃可安眠。”"
                },
                {
                    "paragraph": "神凝疑夜禅，躰適劇夘酒。",
                    "zhushu": "厚：白樂天詩：“未如夘時酒，神速功力倍。”"
                },
                {
                    "paragraph": "我生有定數，禄盡空餘壽。枯楊不飛花，",
                    "zhushu": "厚：易大過：“枯楊生花，何可乆也。”"
                },
                {
                    "paragraph": "膏澤回衰朽。謂我此爲覺，物至了不受。謂我今方夢，此心𥘉不垢。",
                    "zhushu": "厚：藥師經：“生無垢濁心，無怒害心。”"
                },
                {
                    "paragraph": "非夢亦非覺，請問希夷叟。",
                    "zhushu": "次公：翰苑名談：陳圖南自號希夷先生。有衣冠子金勵謁先生，曰：“励向遊華，欲見先生，先生睡未斍，睡亦有道乎？”先生爲詩曰：“常人無所重，唯睡乃爲重。”㪯丗此爲息，魂離神不動。斍來無所知，貲求心愈動。堪𥬇塵地中，不知夢是夢。",
                    "type": 2
                },
                {
                    "paragraph": "夜卧濯足",
                    "zhushu": "",
                    "type": 2
                },
                {
                    "paragraph": "長安大雪年，",
                    "zhushu": "厚：杜詩：漢時長安雪一丈，牛馬毛寒縮如蝟。"
                },
                {
                    "paragraph": "束薪抱衾禂。",
                    "zhushu": "次公：詩：南粛宵征，抱衾與禂。○任：杜詩云：城中斗米換衾禂，相許寕論兩相直。"
                },
                {
                    "paragraph": "雲安市無井，斗水寛百憂。",
                    "zhushu": "次公：杜引水詩：月峽瞿唐雲作頂，乱石峥嶸谷無井。雲安活水僕奴悲，魚復移居心自省。白帝城西石竹蟠，接筒引水喉不乾。人生留滯生理難，斗水何直百憂寬。"
                },
                {
                    "paragraph": "今我逃空谷，",
                    "zhushu": "縯：莊子：逃虚空者，聞人足音，跫然而喜。"
                },
                {
                    "paragraph": "孤城𥬇鵂鶹。",
                    "zhushu": "次公：傳有曰：鵂鶹嘯夜。"
                },
                {
                    "paragraph": "得米如得珠，",
                    "zhushu": "厚：說苑：墨子謂滑釐曰：“今凶年，有欲與子隋侯之珠者，又欲與子鍾粟者，得粟不得珠，得珠不得粟，子將何擇？”"
                },
                {
                    "paragraph": "食菜不敢留。况有松風聲，",
                    "zhushu": "厚：南史：陶洪景隠居，聞松風，欣然而樂。"
                },
                {
                    "paragraph": "釡鬲鳴颼颼。",
                    "zhushu": "次公：史記蔡澤傳：澤入韓魏，遇奪釡鬲於塗。注云：尔雅曰：“欵足者謂之鬲。”郭璞曰：“鼎曲脚也。”"
                },
                {
                    "paragraph": "瓦盎深及𦡀，時復冷暖投。明燈一𤓰剪，快若鷹辝韝。",
                    "zhushu": "厚：退之送侯参謀詩：令君行得所，勢若脫韝鷹。"
                },
                {
                    "paragraph": "天低瘴雲重，地薄海氣浮。土無重膇藥，",
                    "zhushu": "援：左傳云：郇瑕氏之地，土薄水淺，於是乎有沉溺重膇之疾。"
                },
                {
                    "paragraph": "獨以薪水瘳。誰能更包裹，冠履裝沐猴。",
                    "zhushu": "縯：漢書項羽傳：韓生曰：“人言楚人沐猴而冠耳，果然。”",
                    "type": 2
                },
                {
                    "paragraph": "倦夜",
                    "zhushu": "",
                    "type": 2
                },
                {
                    "paragraph": "倦枕厭長夜，小牎終未明。孤村一犬吠，",
                    "zhushu": "厚：晋史傳：咸云：“一犬吠形，群犬吠聲。”"
                },
                {
                    "paragraph": "殘月幾人行。衰髮乆已白，旅懷空自清。荒園有絡緯，",
                    "zhushu": "次公：崔豹古今注：絡緯，促織别名也。又蘇鴞演義：莎雞一名絡緯，謂其鳴如紡緯也。"
                },
                {
                    "paragraph": "虚織竟何成。",
                    "zhushu": "",
                    "type": 2
                },
                {
                    "paragraph": "縱筆三首",
                    "zhushu": "",
                    "type": 2
                },
                {
                    "paragraph": "寂寂東坡一病翁，白湏蕭散滿霜風。小兒悞喜朱顔在，一𥬇那知是酒紅。",
                    "zhushu": "厚：白樂天詩：霜侵殘𩯭無多黒，酒伴衰顔只暫紅。○次公：樂天詩：醉皃如秋葉，虽紅不是春。",
                    "type": 2
                },
                {
                    "paragraph": "父老爭㸔烏角巾，",
                    "zhushu": "縯：杜詩：錦里先生烏角巾。"
                },
                {
                    "paragraph": "應縁曽現宰官身。",
                    "zhushu": "趙：觀音經言：主宰有官之人，不必縣令。"
                },
                {
                    "paragraph": "谿邊古路三义口，獨立斜陽数過人。",
                    "zhushu": "",
                    "type": 2
                },
                {
                    "paragraph": "北船不到米如珠，醉飽蕭條半月無。明日東家知祀竈，",
                    "zhushu": "厚：後漢：孫寳爲張忠主薄，入舎𥙊𥨫，請比鄰。又隂子方祀亀，以黄羊而致冨。"
                },
                {
                    "paragraph": "隻雞斗酒定膰吾。",
                    "zhushu": "援：後漢喬玄傳：曹操𥙊玄墓文曰：“承從容誓約之言，殂殁之後，路有經由，斗酒𨾏雞，過相沃酹。”",
                    "type": 2
                },
                {
                    "paragraph": "夜燒松明火",
                    "zhushu": "",
                    "type": 2
                },
                {
                    "paragraph": "歳暮風雨交，",
                    "zhushu": "厚：杜詩：雞鳴風雨交。久旱雨亦好。"
                },
                {
                    "paragraph": "客舎凄薄寒。夜燒松明火，照室紅龍鸞。快熖𥘉煌煌，碧煙稍團團。幽人忽冨貴，繐帳芬椒蘭。珠煤綴屋角，香𣿉流銅槃。",
                    "zhushu": "香𣿉，松𤁋也。出本草注。"
                },
                {
                    "paragraph": "坐㸔十八公，",
                    "zhushu": "縯：三國志：丁固夢松生其腹上，曰：“松字十八公，後十八年，吾其爲三公乎？”"
                },
                {
                    "paragraph": "俯仰灰燼殘。齊奴朝㸑蠟，",
                    "zhushu": "次公：晋石崇小字斉奴。其人奢侈，嘗以蠟代薪。"
                },
                {
                    "paragraph": "萊公夜長歎。",
                    "zhushu": "次公：萊公，本朝㓂平仲也。㱕田録言：㓂公自少冨貴，不㸃油灯，雖寢室亦然。燭所至燭涙成堆。"
                },
                {
                    "paragraph": "海康無此物，燭盡更未䦨。",
                    "zhushu": "次公：海康，言雷州也。",
                    "type": 2
                },
                {
                    "paragraph": "䖍州吕𠋣承事年八十三，讀書作詩不已，好収古今帖，貧甚至食不足",
                    "zhushu": "饒：潘子真詩話補遺：吕𠋣夢得，維楊人。少有場屋声，善属對，喜収書畫，贈蹬不偶。老始以恩補䖍州瑞金簿。致仕，貧無以歸。年八十餘，唯有一女，嫁贛人，因居焉。與王禹玉有舊，元豊間，餉錢二萬，酒十壷。夢得作啓致謝，隔句中用“白水真人”“青州從事”爲對，禹玉極嘆賞之。其後東坡過䖍，以詩遺之云。",
                    "type": 2
                },
                {
                    "paragraph": "揚雄老無子，",
                    "zhushu": "次公：揚雄以童烏之死，其後竟無子。"
                },
                {
                    "paragraph": "馮衍終不遇。",
                    "zhushu": "縯：馮衍娶北地任氏爲妻，老竟逐之，遂塪𡒄於時。"
                },
                {
                    "paragraph": "不識孔方兄，",
                    "zhushu": "厚：魯褒錢神論曰：親之如兄，字曰孔方。"
                },
                {
                    "paragraph": "但有靈照女。",
                    "zhushu": "縯：龐藴女靈照，父子皆深造禪理。"
                },
                {
                    "paragraph": "家藏古今帖，墨色照箱筥。飢來據空案，一字不堪煑。枯腸五千卷，",
                    "zhushu": "縯：盧仝茶歌：“三椀瘦枯腸，惟有文字五千卷。”"
                },
                {
                    "paragraph": "磊落相撑拄。吟爲蜩蛩聲，時有島可句。",
                    "zhushu": "次公：賈島、可明二人之詩，皆清而苦。"
                },
                {
                    "paragraph": "爲語里長者，德齒敬己古。",
                    "zhushu": "次公：孟子：“朝廷莫如爵，郷黨莫如齒，輔丗長民莫如徳。”惡得有其一以慢其二哉！"
                },
                {
                    "paragraph": "如翁有幾人，薄少可時助。",
                    "zhushu": "縯：退之贈盧仝詩：“俸錢供給公秋餘，時致薄少助𥙊祀。”",
                    "type": 2
                },
                {
                    "paragraph": "睡起聞米元章冒熱到東園送麥門冬飲子",
                    "zhushu": "",
                    "type": 2
                },
                {
                    "paragraph": "一枕清風直萬錢，無人肯買北牎眠。",
                    "zhushu": "縯：陶渊明臥北䆫下清風　至，自謂義皇上人。"
                },
                {
                    "paragraph": "開心暖胃門冬飲，知是東坡手自煎。",
                    "zhushu": "",
                    "type": 2
                },
                {
                    "paragraph": "郭綸",
                    "zhushu": "綸本河西弓箭手，屡戰有功，不賞。自𥠖州都監官滿，貧不能㱕。今權嘉州监税。",
                    "type": 2
                },
                {
                    "paragraph": "河西猛士無人識，日暮津亭閱過船。路人但覺騘馬瘦，不知鐵槊大如椽。因言西方乆不戰，截髮願作萬騎先。我當慿軾與寓目，",
                    "zhushu": "縯：晋楚次于成濮，楚子玉請戰，曰：“請與君之士戯，君憑軾而觀之，得臣與寓目焉。”"
                },
                {
                    "paragraph": "看君飛矢射蠻氊。",
                    "zhushu": "",
                    "type": 2
                },
                {
                    "paragraph": "御史䑓榆槐竹栢四首",
                    "zhushu": "",
                    "type": 2
                },
                {
                    "paragraph": "我行汴堤上，猒見榆隂緑。千株不盈畒，斬伐同一束。及居幽囚中，亦復見此木。蠧皮溜秋雨，病葉埋墻曲。誰言霜雪苦，生意殊未足。坐待秋風至，飛英覆空屋。",
                    "zhushu": "",
                    "type": 2
                },
                {
                    "paragraph": "憶我𥘉來時，草木向衰歇。髙槐雖驚秋，晚蟬猶抱葉。淹留未云幾，離離見踈莢。棲鴉寒不去，哀呌飢啄雪。破巢帶空枝，踈影挂殘月。豈無兩翅羽，伴我此愁絶。",
                    "zhushu": "",
                    "type": 2
                },
                {
                    "paragraph": "今日南風來，吹斷庭前竹。低昂中音㑹，甲刃紛相觸。蕭然風雪意，可折不可辱。風霽竹亦回，猗猗散青玉。故山今何有，秋雨荒松菊。此君知健否，歸掃三徑緑。",
                    "zhushu": "",
                    "type": 2
                },
                {
                    "paragraph": "故園多珍木，翠栢如蒲葦。幽囚無與樂，百日看不已。時來拾流肪，未忍踐落子。當年誰所種，少長與我齒。仰視蒼蒼幹，所閱固多矣。應見李將軍，膽落温御史。",
                    "zhushu": "縯：李祐爲温造所劾，曰：“吾嘗夜入蔡州擒呉元済，未甞心動。今日膽落於温御史。”",
                    "type": 2
                },
                {
                    "paragraph": "予以事繫御史臺獄，府吏稍見侵，自度不能堪，死獄中，不得一别子由，故作二詩授獄卒梁成以遺子由",
                    "zhushu": "",
                    "type": 2
                },
                {
                    "paragraph": "聖主如天萬物春，小臣愚暗自亡身。百年未滿先償債，十口無歸更累人。是處青山可藏骨，它年夜雨獨傷神。",
                    "zhushu": "見簡寄門寄子由詩。"
                },
                {
                    "paragraph": "與君丗丗爲兄弟，又結來生未了因。",
                    "zhushu": "",
                    "type": 2
                },
                {
                    "paragraph": "栢臺霜氣夜凄凄，",
                    "zhushu": "縯：漢御史府種栢，故號栢臺。"
                },
                {
                    "paragraph": "風動琅璫月向低。夢遶雲山心似鹿，魂飛湯火命如雞。眼中犀角真吾子，",
                    "zhushu": "縯：鄭語：幽王𢙣犀角豊盈，而比讒慝頑童。"
                },
                {
                    "paragraph": "身後牛衣愧老妻。",
                    "zhushu": "見惠州迁元注。"
                },
                {
                    "paragraph": "百歳神遊定何處，桐郷知葬浙江西。",
                    "zhushu": "獄中聞杭、潤間民爲余作解厄道場者累月，故有此句。桐郷事見送任伋注。",
                    "type": 2
                },
                {
                    "paragraph": "十二月二十八日，䝉恩責授檢校水部貟外郎、黄州團練副使，復用前韻",
                    "zhushu": "",
                    "type": 2
                },
                {
                    "paragraph": "百日歸期恰及春，餘年樂事最𨵿身。出門便旋風吹面，走馬聮翩鵲啅人。却對酒杯渾是夢，試拈詩筆已如神。此灾何必深追咎，竊禄從來豈有因。",
                    "zhushu": ""
                },
                {
                    "paragraph": "平生文字爲吾累，此去聲名不猒低。塞上縱歸他日馬，城東不闘少年雞。",
                    "zhushu": "縯：塞上翁失馬，未必不爲福，後馬果歸。曹植詩：闘雞東郊道。"
                },
                {
                    "paragraph": "休官彭澤貧無酒，隱几維摩病有妻。",
                    "zhushu": "縯：陶淵明，自彭澤弃官歸，家貧無酒，嘗從人飲維摩詩示病。又言以法喜爲妻。"
                },
                {
                    "paragraph": "堪𥬇睢陽老從事，爲予投檄向江西。",
                    "zhushu": "子由聞予下獄，乞以官爵贖予罪，貶筠州監酒。",
                    "type": 2
                },
                {
                    "paragraph": "岀局偶書",
                    "zhushu": "",
                    "type": 2
                },
                {
                    "paragraph": "急景歸來早，窮隂晚不開。傾杯不能飲，待得卯君來。",
                    "zhushu": "縯：子由己卯生，故公呼爲“卯君”。",
                    "type": 2
                },
                {
                    "paragraph": "病後醉中",
                    "zhushu": "",
                    "type": 2
                },
                {
                    "paragraph": "病爲兀兀安身物，酒作蓬蓬入腦聲。堪𥬇錢塘十萬戸，官家付與老書生。",
                    "zhushu": "",
                    "type": 2
                },
                {
                    "paragraph": "足柳公權聮句",
                    "zhushu": "并引。",
                    "type": 2
                },
                {
                    "paragraph": "宋玉對楚王，此獨大王之雄風也，庻人安得而共之？譏楚王知己而不知人也。柳公權小子與文宗聮句，有美而無箴，故爲足成其篇。",
                    "zhushu": "",
                    "type": 2
                },
                {
                    "paragraph": "人皆苦炎𤍠，我愛夏日長。薫風自南來，殿閣生微凉。一爲居所移，苦樂永相忘。願言均此施，清隂分四方。",
                    "zhushu": "",
                    "type": 2
                },
                {
                    "paragraph": "効永叔瑞鷓鴣",
                    "zhushu": "",
                    "type": 2
                },
                {
                    "paragraph": "霜餘已失長淮闊，空聽潺又清頴咽。佳人猶唱醉翁詞，四十三年如電抹。草頭秋露流珠滑，三五盈盈還二八。與余同是識翁人，惟有西湖波底月。",
                    "zhushu": "",
                    "type": 2
                },
                {
                    "paragraph": "夜坐與邁聮句",
                    "zhushu": "",
                    "type": 2
                },
                {
                    "paragraph": "清風來無邊，明月翳復吐。",
                    "zhushu": "坡。"
                },
                {
                    "paragraph": "松聲滿虚空，竹影侵半户。",
                    "zhushu": "邁。"
                },
                {
                    "paragraph": "暗枝有驚鵲，壞壁鳴飢䑕。",
                    "zhushu": "坡。"
                },
                {
                    "paragraph": "露葉耿髙梧，風螢落空廡。微凉感團扇，古意歌白紵。",
                    "zhushu": "縯：班婕妤有團扇歌，古楽府有白紵辝。"
                },
                {
                    "paragraph": "樂哉今夕游，獲此陪杖屨。",
                    "zhushu": "邁。"
                },
                {
                    "paragraph": "傳家詩律細，已自過宗武。短詩𦡀上成，聊以感懷祖。",
                    "zhushu": "坡程杜少陵有示宗武詩。宗武，少陵之子也。王懷祖常置其子坦之於𦡀上。",
                    "type": 2
                },
                {
                    "paragraph": "歸去來集字十首",
                    "zhushu": "并叙。",
                    "type": 2
                },
                {
                    "paragraph": "予喜淵明歸去來詞，因集字爲十詩。",
                    "zhushu": "",
                    "type": 2
                },
                {
                    "paragraph": "命駕欲何向，欣欣春木榮。丗人無往復，卿老有將迎。雲内流泉遠，風前飛鳥輕。相携就衡宇，酌酒話交情。",
                    "zhushu": "",
                    "type": 2
                },
                {
                    "paragraph": "渉丗恨形役，告休成老夫。良欣就歸路，不復向迷途。去去徑猶菊，行行田欲蕪。情親有還往，清酒引樽壷。",
                    "zhushu": "",
                    "type": 2
                },
                {
                    "paragraph": "與丗不相入，𦡀琴聊盡懽。風光歸𥬇傲，雲物寄游觀。言語審無倦，心懷良獨安。東皐清有𧼈，植杖日盤桓。",
                    "zhushu": "",
                    "type": 2
                },
                {
                    "paragraph": "雲岫不知遠，巾車行復前。僕夫尋老木，童子引清泉。矯首獨傲丗，委心懷樂天。農夫告春事，扶老向良田。",
                    "zhushu": "",
                    "type": 2
                },
                {
                    "paragraph": "丗事非吾事，駕言郷路尋。向時迷有命，今日悟無心。亭内菊歸酒，䆫前風入琴。寓形知已老，猶未倦登臨。",
                    "zhushu": "",
                    "type": 2
                },
                {
                    "paragraph": "冨貴良非願，郷𨵿歸去休。携琴已尋壑，載酒復經丘。翳翳景將入，㳙㳙泉欲流。老農人不樂，我獨與之遊。",
                    "zhushu": "",
                    "type": 2
                },
                {
                    "paragraph": "觴酒命童僕，言歸無復留。輕車尋絶壑，孤棹入清流。乗化亦安命，息交還絶遊。琴書樂三徑，老矣亦何求。",
                    "zhushu": "",
                    "type": 2
                },
                {
                    "paragraph": "歸去復歸去，帝郷安可期。鳥還知已倦，雲岀欲何之。入室常携㓜，臨流亦賦詩。春風吹獨斷，不是傲親知。",
                    "zhushu": "",
                    "type": 2
                },
                {
                    "paragraph": "役役倦人事，來歸車載奔。征夫問前路，稚子候衡門。入室亦詩䇿，少遊常酒樽。交親書已絶，雲壑自相存。",
                    "zhushu": "",
                    "type": 2
                },
                {
                    "paragraph": "寄傲知今是，求勞定昨非。聊欣樽有酒，不恨室無衣。丘壑丗情逺，田園生事微。庭柯還獨眄，時有鳥歸飛。",
                    "zhushu": "",
                    "type": 2
                },
                {
                    "paragraph": "問淵明",
                    "zhushu": "",
                    "type": 2
                },
                {
                    "paragraph": "子知神非形，何復異人天。豈惟三才中，所在靡不然。我引而髙之，則爲日星懸。我散而卑之，寕非山與川。三皇雖云没，至今在我前。八百要有終，彭祖非永年。皇皇謀一醉，發此露槿妍。有酒醉不辭，無酒斯飲泉。立善求我譽，飢夭食饞涎。委運憂傷生，運去生亦遷。縱浪大化中，正爲化所纒。應盡便須盡，寕復俟此言。",
                    "zhushu": ""
                }
            ]
        }
    ]
}