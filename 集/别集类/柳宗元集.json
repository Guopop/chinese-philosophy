{
    "name": "柳宗元集",
    "author": "唐・柳宗元",
    "loadChapterCount": 3,
    "chapters": [
        {
            "name": "柳文音義序",
            "paragraphs": [
                {
                    "paragraph": "柳文音義序",
                    "zhushu": "",
                    "type": 1
                },
                {
                    "paragraph": "余讀韓柳文，常思古人竒字齟齬吾目，且柅吾喙也。開卷必與篇韻俱撿閱反切，終日不能通一紙。偶得二書釋音，如獲指南，猶恨字畫差小，不便老眼。至𤄵山郡齋，屬廣文是正，將大其刻，以傳學者。一旦，廣文携音訓數帙示余曰：“昌黎文有江山祝充音義，旣反切難字，又注其所從出，亡以復加。惟子厚集諸家音義不稱是，自詭規模。祝充撰柳氏釋音，數月書成。”余實濫觴，權輿是書者，序引其意，詎敢以語言不工爲解？自小學不興，六書罔詔，學者平日簡牘閒，頗有不分㸃畫，不辨偏傍，任私意，失本原，雖以字學名丗者，未免斯弊。若虞永興不知姓，顔平原不知名，况下二子者耶？甚者以弄璋爲“麞”，伏臘爲“獵”，金根爲“銀”。至於古文竒字，能不失句讀、辨重輕清濁者，幾何人哉？惟柳州内外集凡三十三通，莫不貫穿經史，轇轕傳記，諸子有家，虞初稗官之言，古文竒字，比韓文不啻倍蓰，非博學多識前言者，未易訓釋也。廣文中乙丑年甲科，恬於進取，尚淹選調。生平用心於内，不求諸外，遂能㑹稡所長，成一家言，將與柳文並行不朽無疑矣。非刻意是書者，未必知論著之不易也。廣文諱緯，字仲寳，雲間人，姓潘氏。乾道三年十二月，呉郡陸之淵書。",
                    "zhushu": ""
                }
            ]
        },
        {
            "name": "唐柳先生文集序",
            "paragraphs": [
                {
                    "paragraph": "唐柳先生文集序",
                    "zhushu": "",
                    "type": 1
                },
                {
                    "paragraph": "夔州刺史劉禹錫纂",
                    "zhushu": "",
                    "type": 2
                },
                {
                    "paragraph": "八音與政通，而文章與時髙下。三代之文，至戰國而病，渉秦、漢復起。",
                    "zhushu": "潘云：復，扶富切，又也，又音服。孟子：“聖人復起。”後以意求。"
                },
                {
                    "paragraph": "漢之文，至列國而病，唐興復起。夫政痝而土裂，",
                    "zhushu": "痝，潘本作“厖”，莫江切，雜也。"
                },
                {
                    "paragraph": "三光五嶽之氣分，",
                    "zhushu": "潘云：分，元注：扶問切。廣韻：分剤。羣經音辨：分限也。"
                },
                {
                    "paragraph": "大音不完，故必混一而後大振。𥘉，貞元中，上方嚮文章，昭回之光，下飾萬物。天下文士，爭執所長，與時而𡚒，粲然如繁星麗天，而芒寒色正，",
                    "zhushu": "潘云：芒，音忘。說文：草耑也。又星芒角。"
                },
                {
                    "paragraph": "人望而敬者，五行而已。河東柳子厚，斯人望而敬者歟！子厚始以童子有竒名於貞元𥘉，至九年爲名進士，十有九年爲材御史，二十有一年，以文章稱首，入尚書爲禮部貟外郎。是歳，以踈儁少檢",
                    "zhushu": "潘本作“雋”，徂峻切，與“俊”同，字當作“儁”。儁，絶異也。"
                },
                {
                    "paragraph": "獲詘，出牧邵州，又謫佐永州。居十年，詔書徴，不用，遂爲柳州刺史。五歳不得召歸，病且革，",
                    "zhushu": "張云：音亟，急也。"
                },
                {
                    "paragraph": "留書抵其友中山劉禹錫曰：“我不幸卒以謫死，以遺草累故人。”禹錫執書以泣，遂編次爲四十五通，行於丗。子厚之䘮，昌黎韓退之誌其墓，且以書來弔曰：“哀哉！若人之不淑！吾甞評其文，雄深雅徤似司馬子長，崔、蔡不足多也。”安定皇甫湜",
                    "zhushu": "視力切。潘云：常戢切，持正貌。唐皇甫湜，字持正。"
                },
                {
                    "paragraph": "於文章少所推讓，亦以退之言爲然。凡子厚名氏與仕與年，曁行已之大方，",
                    "zhushu": "張云：曁，其冀女及也。"
                },
                {
                    "paragraph": "有退之之誌若𥙊文在。今附于第一通之末云。",
                    "zhushu": ""
                }
            ]
        },
        {
            "name": "增廣註釋音辯唐柳先生集諸賢姓氏",
            "paragraphs": [
                {
                    "paragraph": "增廣註釋音辯唐柳先生集諸賢姓氏",
                    "zhushu": "",
                    "type": 1
                },
                {
                    "paragraph": "中 山 劉 禹錫 編",
                    "zhushu": "",
                    "type": 2
                },
                {
                    "paragraph": "河 南 穆 脩 叙",
                    "zhushu": "",
                    "type": 2
                },
                {
                    "paragraph": "眉 山 蘇 軾 評論",
                    "zhushu": "",
                    "type": 2
                },
                {
                    "paragraph": "胥 山 沈 晦 辯",
                    "zhushu": "",
                    "type": 2
                },
                {
                    "paragraph": "南 城 童 宗說 音註",
                    "zhushu": "",
                    "type": 2
                },
                {
                    "paragraph": "新 安 張 敦頤 音辯",
                    "zhushu": "",
                    "type": 2
                },
                {
                    "paragraph": "新 安 汪 藻 記",
                    "zhushu": "",
                    "type": 2
                },
                {
                    "paragraph": "張 唐英 論",
                    "zhushu": "",
                    "type": 2
                },
                {
                    "paragraph": "雲 間 潘 緯 音義",
                    "zhushu": ""
                }
            ]
        },
        {
            "name": "増廣註釋音辯唐柳先生集目録",
            "paragraphs": [
                {
                    "paragraph": "増廣註釋音辯唐柳先生集目録",
                    "zhushu": "",
                    "type": 1
                },
                {
                    "paragraph": "卷之一",
                    "zhushu": "",
                    "type": 2
                },
                {
                    "paragraph": "雅詩歌曲",
                    "zhushu": "",
                    "type": 2
                },
                {
                    "paragraph": "獻平淮夷雅表",
                    "zhushu": "",
                    "type": 2
                },
                {
                    "paragraph": "平淮夷雅二篇",
                    "zhushu": "",
                    "type": 2
                },
                {
                    "paragraph": "鐃歌皷吹曲",
                    "zhushu": "并序",
                    "type": 2
                },
                {
                    "paragraph": "眎民詩",
                    "zhushu": "",
                    "type": 2
                },
                {
                    "paragraph": "貞符",
                    "zhushu": "并序",
                    "type": 2
                },
                {
                    "paragraph": "卷之二",
                    "zhushu": "",
                    "type": 2
                },
                {
                    "paragraph": "賦",
                    "zhushu": "",
                    "type": 2
                },
                {
                    "paragraph": "佩韋賦",
                    "zhushu": "",
                    "type": 2
                },
                {
                    "paragraph": "瓶賦",
                    "zhushu": "",
                    "type": 2
                },
                {
                    "paragraph": "牛賦",
                    "zhushu": "",
                    "type": 2
                },
                {
                    "paragraph": "解崇賦",
                    "zhushu": "",
                    "type": 2
                },
                {
                    "paragraph": "懲咎賦",
                    "zhushu": "",
                    "type": 2
                },
                {
                    "paragraph": "閔生賦",
                    "zhushu": "",
                    "type": 2
                },
                {
                    "paragraph": "夢歸賦",
                    "zhushu": "",
                    "type": 2
                },
                {
                    "paragraph": "囚山賦",
                    "zhushu": "",
                    "type": 2
                },
                {
                    "paragraph": "愈膏盲疾賦",
                    "zhushu": "",
                    "type": 2
                },
                {
                    "paragraph": "卷之三",
                    "zhushu": "",
                    "type": 2
                },
                {
                    "paragraph": "論",
                    "zhushu": "",
                    "type": 2
                },
                {
                    "paragraph": "封建論",
                    "zhushu": "",
                    "type": 2
                },
                {
                    "paragraph": "四維論",
                    "zhushu": "",
                    "type": 2
                },
                {
                    "paragraph": "天爵論",
                    "zhushu": "",
                    "type": 2
                },
                {
                    "paragraph": "守道論",
                    "zhushu": "",
                    "type": 2
                },
                {
                    "paragraph": "時令論上下",
                    "zhushu": "",
                    "type": 2
                },
                {
                    "paragraph": "斷刑論上下",
                    "zhushu": "",
                    "type": 2
                },
                {
                    "paragraph": "辯侵伐論",
                    "zhushu": "",
                    "type": 2
                },
                {
                    "paragraph": "六逆論",
                    "zhushu": "",
                    "type": 2
                },
                {
                    "paragraph": "卷之四",
                    "zhushu": "",
                    "type": 2
                },
                {
                    "paragraph": "議辯",
                    "zhushu": "",
                    "type": 2
                },
                {
                    "paragraph": "晋文公問守原議",
                    "zhushu": "",
                    "type": 2
                },
                {
                    "paragraph": "駮復讎議",
                    "zhushu": "",
                    "type": 2
                },
                {
                    "paragraph": "桐葉封弟辯",
                    "zhushu": "",
                    "type": 2
                },
                {
                    "paragraph": "辯列子",
                    "zhushu": "",
                    "type": 2
                },
                {
                    "paragraph": "辯文子",
                    "zhushu": "",
                    "type": 2
                },
                {
                    "paragraph": "論語辯二篇",
                    "zhushu": "",
                    "type": 2
                },
                {
                    "paragraph": "辯鬼谷子",
                    "zhushu": "",
                    "type": 2
                },
                {
                    "paragraph": "辯晏子春秋",
                    "zhushu": "",
                    "type": 2
                },
                {
                    "paragraph": "辯亢倉子",
                    "zhushu": "",
                    "type": 2
                },
                {
                    "paragraph": "辯鶡冠子",
                    "zhushu": "",
                    "type": 2
                },
                {
                    "paragraph": "卷之五",
                    "zhushu": "",
                    "type": 2
                },
                {
                    "paragraph": "碑",
                    "zhushu": "",
                    "type": 2
                },
                {
                    "paragraph": "箕子碑",
                    "zhushu": "",
                    "type": 2
                },
                {
                    "paragraph": "道州文宣王廟碑",
                    "zhushu": "",
                    "type": 2
                },
                {
                    "paragraph": "柳州文宣王廟碑",
                    "zhushu": "",
                    "type": 2
                },
                {
                    "paragraph": "終南山祠堂碑",
                    "zhushu": "并序",
                    "type": 2
                },
                {
                    "paragraph": "太白山祠堂",
                    "zhushu": "并序",
                    "type": 2
                },
                {
                    "paragraph": "碑隂文",
                    "zhushu": "",
                    "type": 2
                },
                {
                    "paragraph": "湘源二妃廟碑",
                    "zhushu": "",
                    "type": 2
                },
                {
                    "paragraph": "饒娥碑",
                    "zhushu": "",
                    "type": 2
                },
                {
                    "paragraph": "南霽雲睢陽廟碑",
                    "zhushu": "并序",
                    "type": 2
                },
                {
                    "paragraph": "卷之六",
                    "zhushu": "",
                    "type": 2
                },
                {
                    "paragraph": "碑",
                    "zhushu": "",
                    "type": 2
                },
                {
                    "paragraph": "曹溪大鍳禪師碑",
                    "zhushu": "",
                    "type": 2
                },
                {
                    "paragraph": "南嶽彌陁和尚碑",
                    "zhushu": "",
                    "type": 2
                },
                {
                    "paragraph": "岳州聖安寺無姓和尚碑",
                    "zhushu": "",
                    "type": 2
                },
                {
                    "paragraph": "碑隂記",
                    "zhushu": "",
                    "type": 2
                },
                {
                    "paragraph": "龍安海禪師碑",
                    "zhushu": "",
                    "type": 2
                },
                {
                    "paragraph": "卷之七",
                    "zhushu": "",
                    "type": 2
                },
                {
                    "paragraph": "碑銘",
                    "zhushu": "",
                    "type": 2
                },
                {
                    "paragraph": "南嶽雲峯和尚碑",
                    "zhushu": "",
                    "type": 2
                },
                {
                    "paragraph": "雲峯和尚塔銘",
                    "zhushu": "附",
                    "type": 2
                },
                {
                    "paragraph": "南嶽般舟和尚第二碑",
                    "zhushu": "",
                    "type": 2
                },
                {
                    "paragraph": "大明和尚碑",
                    "zhushu": "",
                    "type": 2
                },
                {
                    "paragraph": "大明碑隂",
                    "zhushu": "",
                    "type": 2
                },
                {
                    "paragraph": "衡山中院律師塔銘",
                    "zhushu": "附",
                    "type": 2
                },
                {
                    "paragraph": "卷之八",
                    "zhushu": "",
                    "type": 2
                },
                {
                    "paragraph": "行狀",
                    "zhushu": "",
                    "type": 2
                },
                {
                    "paragraph": "叚太尉𨓜事狀",
                    "zhushu": "",
                    "type": 2
                },
                {
                    "paragraph": "柳常侍行狀",
                    "zhushu": "",
                    "type": 2
                },
                {
                    "paragraph": "陳給事行狀",
                    "zhushu": "",
                    "type": 2
                },
                {
                    "paragraph": "卷之九",
                    "zhushu": "",
                    "type": 2
                },
                {
                    "paragraph": "表銘碣誄",
                    "zhushu": "",
                    "type": 2
                },
                {
                    "paragraph": "相國房公德銘之隂",
                    "zhushu": "",
                    "type": 2
                },
                {
                    "paragraph": "國子司業陽城遺愛碣",
                    "zhushu": "",
                    "type": 2
                },
                {
                    "paragraph": "文通先生陸給事墓表",
                    "zhushu": "",
                    "type": 2
                },
                {
                    "paragraph": "兵部郎中楊公墓碣",
                    "zhushu": "",
                    "type": 2
                },
                {
                    "paragraph": "侍御史周公碣",
                    "zhushu": "",
                    "type": 2
                },
                {
                    "paragraph": "衡州刺史吕公誄",
                    "zhushu": "",
                    "type": 2
                },
                {
                    "paragraph": "戸部郎中魏公誌",
                    "zhushu": "",
                    "type": 2
                },
                {
                    "paragraph": "永州刺史崔公誌",
                    "zhushu": "",
                    "type": 2
                },
                {
                    "paragraph": "永州刺史崔公權厝誌",
                    "zhushu": "",
                    "type": 2
                },
                {
                    "paragraph": "長安萬年裴令墓碣",
                    "zhushu": "",
                    "type": 2
                },
                {
                    "paragraph": "卷之十",
                    "zhushu": "",
                    "type": 2
                },
                {
                    "paragraph": "誌",
                    "zhushu": "",
                    "type": 2
                },
                {
                    "paragraph": "安南都護張公誌",
                    "zhushu": "并序",
                    "type": 2
                },
                {
                    "paragraph": "邕州刺史李公誌",
                    "zhushu": "并序",
                    "type": 2
                },
                {
                    "paragraph": "貴州刺史鄧君誌",
                    "zhushu": "并序",
                    "type": 2
                },
                {
                    "paragraph": "桂管防禦副使吕公誌",
                    "zhushu": "",
                    "type": 2
                },
                {
                    "paragraph": "嶺南經略副使馬君誌",
                    "zhushu": "",
                    "type": 2
                },
                {
                    "paragraph": "柳州司馬孟公誌",
                    "zhushu": "",
                    "type": 2
                },
                {
                    "paragraph": "連州司馬凌君權厝誌",
                    "zhushu": "",
                    "type": 2
                },
                {
                    "paragraph": "嶺南塩鐵院李侍御誌",
                    "zhushu": "",
                    "type": 2
                },
                {
                    "paragraph": "卷之十一",
                    "zhushu": "",
                    "type": 2
                },
                {
                    "paragraph": "誌碣誄",
                    "zhushu": "",
                    "type": 2
                },
                {
                    "paragraph": "大理評事裴君誌",
                    "zhushu": "",
                    "type": 2
                },
                {
                    "paragraph": "大理評事柳君誌",
                    "zhushu": "",
                    "type": 2
                },
                {
                    "paragraph": "祕書郎姜君誌",
                    "zhushu": "",
                    "type": 2
                },
                {
                    "paragraph": "校書郎獨孤君碣",
                    "zhushu": "",
                    "type": 2
                },
                {
                    "paragraph": "㐮",
                    "zhushu": "",
                    "type": 2
                },
                {
                    "paragraph": "温縣主簿韓君誌",
                    "zhushu": "并序",
                    "type": 2
                },
                {
                    "paragraph": "張先生誌",
                    "zhushu": "",
                    "type": 2
                },
                {
                    "paragraph": "虞鳴鶴誄",
                    "zhushu": "并序",
                    "type": 2
                },
                {
                    "paragraph": "裴處士誌",
                    "zhushu": "",
                    "type": 2
                },
                {
                    "paragraph": "覃季子誌",
                    "zhushu": "",
                    "type": 2
                },
                {
                    "paragraph": "續滎澤尉崔君誌",
                    "zhushu": "",
                    "type": 2
                },
                {
                    "paragraph": "卷之十二",
                    "zhushu": "",
                    "type": 2
                },
                {
                    "paragraph": "墓表誌",
                    "zhushu": "",
                    "type": 2
                },
                {
                    "paragraph": "先侍御史府君神道表",
                    "zhushu": "",
                    "type": 2
                },
                {
                    "paragraph": "石背先友記",
                    "zhushu": "",
                    "type": 2
                },
                {
                    "paragraph": "叔父殿中侍御史墓表",
                    "zhushu": "",
                    "type": 2
                },
                {
                    "paragraph": "墓版文",
                    "zhushu": "",
                    "type": 2
                },
                {
                    "paragraph": "弘農令府君石表辭",
                    "zhushu": "",
                    "type": 2
                },
                {
                    "paragraph": "從弟宗直墓誌",
                    "zhushu": "",
                    "type": 2
                },
                {
                    "paragraph": "卷之十三",
                    "zhushu": "",
                    "type": 2
                },
                {
                    "paragraph": "墓誌",
                    "zhushu": "",
                    "type": 2
                },
                {
                    "paragraph": "先夫人歸祔誌",
                    "zhushu": "",
                    "type": 2
                },
                {
                    "paragraph": "伯祖妣李夫人墓誌",
                    "zhushu": "",
                    "type": 2
                },
                {
                    "paragraph": "叔妣陸夫人遷祔誌",
                    "zhushu": "",
                    "type": 2
                },
                {
                    "paragraph": "亡姑陳君夫人墓誌",
                    "zhushu": "",
                    "type": 2
                },
                {
                    "paragraph": "亡姊崔君夫人墓誌蓋石文",
                    "zhushu": "",
                    "type": 2
                },
                {
                    "paragraph": "亡姊裴君夫人墓誌",
                    "zhushu": "",
                    "type": 2
                },
                {
                    "paragraph": "亡室弘農氏墓誌",
                    "zhushu": "",
                    "type": 2
                },
                {
                    "paragraph": "下殤女子墓塼銘",
                    "zhushu": "",
                    "type": 2
                },
                {
                    "paragraph": "小姪女墓塼銘",
                    "zhushu": "",
                    "type": 2
                },
                {
                    "paragraph": "王侍郎母劉氏誌",
                    "zhushu": "",
                    "type": 2
                },
                {
                    "paragraph": "薛君妻崔氏誌",
                    "zhushu": "",
                    "type": 2
                },
                {
                    "paragraph": "韋夫人墳記",
                    "zhushu": "",
                    "type": 2
                },
                {
                    "paragraph": "馬室女雷五葬誌",
                    "zhushu": "",
                    "type": 2
                },
                {
                    "paragraph": "卷之十四",
                    "zhushu": "",
                    "type": 2
                },
                {
                    "paragraph": "對",
                    "zhushu": "",
                    "type": 2
                },
                {
                    "paragraph": "設漁者對",
                    "zhushu": "",
                    "type": 2
                },
                {
                    "paragraph": "智伯愚溪對",
                    "zhushu": "",
                    "type": 2
                },
                {
                    "paragraph": "對賀者",
                    "zhushu": "",
                    "type": 2
                },
                {
                    "paragraph": "杜兼對",
                    "zhushu": "",
                    "type": 2
                },
                {
                    "paragraph": "天對",
                    "zhushu": "楚詞天問散入篇内",
                    "type": 2
                },
                {
                    "paragraph": "卷之十五",
                    "zhushu": "",
                    "type": 2
                },
                {
                    "paragraph": "問答",
                    "zhushu": "",
                    "type": 2
                },
                {
                    "paragraph": "晉問",
                    "zhushu": "",
                    "type": 2
                },
                {
                    "paragraph": "答問",
                    "zhushu": "",
                    "type": 2
                },
                {
                    "paragraph": "起廢荅",
                    "zhushu": "",
                    "type": 2
                },
                {
                    "paragraph": "卷之十六",
                    "zhushu": "",
                    "type": 2
                },
                {
                    "paragraph": "說",
                    "zhushu": "",
                    "type": 2
                },
                {
                    "paragraph": "天說",
                    "zhushu": "",
                    "type": 2
                },
                {
                    "paragraph": "鶻說",
                    "zhushu": "",
                    "type": 2
                },
                {
                    "paragraph": "朝日說",
                    "zhushu": "",
                    "type": 2
                },
                {
                    "paragraph": "捕蛇說",
                    "zhushu": "",
                    "type": 2
                },
                {
                    "paragraph": "䄍",
                    "zhushu": "",
                    "type": 2
                },
                {
                    "paragraph": "乗桴說",
                    "zhushu": "",
                    "type": 2
                },
                {
                    "paragraph": "說車",
                    "zhushu": "",
                    "type": 2
                },
                {
                    "paragraph": "謫龍說",
                    "zhushu": "",
                    "type": 2
                },
                {
                    "paragraph": "復呉子松說",
                    "zhushu": "",
                    "type": 2
                },
                {
                    "paragraph": "羆說",
                    "zhushu": "",
                    "type": 2
                },
                {
                    "paragraph": "觀八駿圖說",
                    "zhushu": "",
                    "type": 2
                },
                {
                    "paragraph": "卷之十七",
                    "zhushu": "",
                    "type": 2
                },
                {
                    "paragraph": "傳",
                    "zhushu": "",
                    "type": 2
                },
                {
                    "paragraph": "宋清傳",
                    "zhushu": "",
                    "type": 2
                },
                {
                    "paragraph": "種樹郭橐駞傳",
                    "zhushu": "",
                    "type": 2
                },
                {
                    "paragraph": "童區寄傳",
                    "zhushu": "",
                    "type": 2
                },
                {
                    "paragraph": "梓人傳",
                    "zhushu": "",
                    "type": 2
                },
                {
                    "paragraph": "李赤傳",
                    "zhushu": "",
                    "type": 2
                },
                {
                    "paragraph": "蝜蝂傳",
                    "zhushu": "",
                    "type": 2
                },
                {
                    "paragraph": "曹文洽韋道安傳",
                    "zhushu": "",
                    "type": 2
                },
                {
                    "paragraph": "卷之十八",
                    "zhushu": "",
                    "type": 2
                },
                {
                    "paragraph": "騷",
                    "zhushu": "",
                    "type": 2
                },
                {
                    "paragraph": "乞巧文",
                    "zhushu": "",
                    "type": 2
                },
                {
                    "paragraph": "罵尸蟲文",
                    "zhushu": "并序",
                    "type": 2
                },
                {
                    "paragraph": "斬曲几文",
                    "zhushu": "",
                    "type": 2
                },
                {
                    "paragraph": "宥蝮蛇文",
                    "zhushu": "并序",
                    "type": 2
                },
                {
                    "paragraph": "憎王孫文",
                    "zhushu": "",
                    "type": 2
                },
                {
                    "paragraph": "逐畢方文",
                    "zhushu": "并序",
                    "type": 2
                },
                {
                    "paragraph": "辯伏神文",
                    "zhushu": "",
                    "type": 2
                },
                {
                    "paragraph": "愬螭文",
                    "zhushu": "",
                    "type": 2
                },
                {
                    "paragraph": "哀溺文",
                    "zhushu": "",
                    "type": 2
                },
                {
                    "paragraph": "招海賈文",
                    "zhushu": "",
                    "type": 2
                },
                {
                    "paragraph": "卷之十九",
                    "zhushu": "",
                    "type": 2
                },
                {
                    "paragraph": "弔賛箴戒",
                    "zhushu": "",
                    "type": 2
                },
                {
                    "paragraph": "弔萇弘文",
                    "zhushu": "",
                    "type": 2
                },
                {
                    "paragraph": "弔屈原文",
                    "zhushu": "",
                    "type": 2
                },
                {
                    "paragraph": "弔樂毅文",
                    "zhushu": "",
                    "type": 2
                },
                {
                    "paragraph": "伊尹五就桀賛",
                    "zhushu": "",
                    "type": 2
                },
                {
                    "paragraph": "梁丘據賛",
                    "zhushu": "",
                    "type": 2
                },
                {
                    "paragraph": "霹靂琴引賛",
                    "zhushu": "",
                    "type": 2
                },
                {
                    "paragraph": "尊勝幢賛",
                    "zhushu": "并序",
                    "type": 2
                },
                {
                    "paragraph": "龍馬圖賛",
                    "zhushu": "",
                    "type": 2
                },
                {
                    "paragraph": "戒懼箴",
                    "zhushu": "",
                    "type": 2
                },
                {
                    "paragraph": "憂箴",
                    "zhushu": "",
                    "type": 2
                },
                {
                    "paragraph": "師友箴",
                    "zhushu": "并序",
                    "type": 2
                },
                {
                    "paragraph": "敵戒",
                    "zhushu": "",
                    "type": 2
                },
                {
                    "paragraph": "臨江之麋",
                    "zhushu": "",
                    "type": 2
                },
                {
                    "paragraph": "黔之驢",
                    "zhushu": "",
                    "type": 2
                },
                {
                    "paragraph": "永某氏之䑕",
                    "zhushu": "",
                    "type": 2
                },
                {
                    "paragraph": "卷之二十",
                    "zhushu": "",
                    "type": 2
                },
                {
                    "paragraph": "銘𮦀題",
                    "zhushu": "",
                    "type": 2
                },
                {
                    "paragraph": "沛國漢原廟銘",
                    "zhushu": "",
                    "type": 2
                },
                {
                    "paragraph": "劒門銘",
                    "zhushu": "并序",
                    "type": 2
                },
                {
                    "paragraph": "塗山銘",
                    "zhushu": "并序",
                    "type": 2
                },
                {
                    "paragraph": "壽州安豐縣孝門銘",
                    "zhushu": "并序",
                    "type": 2
                },
                {
                    "paragraph": "武岡銘",
                    "zhushu": "并序",
                    "type": 2
                },
                {
                    "paragraph": "井鉻",
                    "zhushu": "并序",
                    "type": 2
                },
                {
                    "paragraph": "舜禹之事",
                    "zhushu": "",
                    "type": 2
                },
                {
                    "paragraph": "謗譽",
                    "zhushu": "",
                    "type": 2
                },
                {
                    "paragraph": "咸宜",
                    "zhushu": "",
                    "type": 2
                },
                {
                    "paragraph": "鞭賈",
                    "zhushu": "",
                    "type": 2
                },
                {
                    "paragraph": "吏商",
                    "zhushu": "",
                    "type": 2
                },
                {
                    "paragraph": "東海若",
                    "zhushu": "",
                    "type": 2
                },
                {
                    "paragraph": "卷之廿一",
                    "zhushu": "",
                    "type": 2
                },
                {
                    "paragraph": "題序",
                    "zhushu": "",
                    "type": 2
                },
                {
                    "paragraph": "讀韓愈所著毛頴傳後題序",
                    "zhushu": "",
                    "type": 2
                },
                {
                    "paragraph": "裴墐崇豐二陵集禮後序",
                    "zhushu": "",
                    "type": 2
                },
                {
                    "paragraph": "柳宗直西漢文𩔖集序",
                    "zhushu": "",
                    "type": 2
                },
                {
                    "paragraph": "楊評事文集後序",
                    "zhushu": "",
                    "type": 2
                },
                {
                    "paragraph": "濮陽呉君文集序",
                    "zhushu": "",
                    "type": 2
                },
                {
                    "paragraph": "王氏伯仲唱和詩序",
                    "zhushu": "",
                    "type": 2
                },
                {
                    "paragraph": "卷之廿二",
                    "zhushu": "",
                    "type": 2
                },
                {
                    "paragraph": "序",
                    "zhushu": "",
                    "type": 2
                },
                {
                    "paragraph": "送楊凝郎中使還汴宋詩後序",
                    "zhushu": "",
                    "type": 2
                },
                {
                    "paragraph": "送崔羣序",
                    "zhushu": "",
                    "type": 2
                },
                {
                    "paragraph": "送邠寕獨孤書記序",
                    "zhushu": "",
                    "type": 2
                },
                {
                    "paragraph": "同呉武陵送杜留後序",
                    "zhushu": "",
                    "type": 2
                },
                {
                    "paragraph": "送范明府詩序",
                    "zhushu": "",
                    "type": 2
                },
                {
                    "paragraph": "送幸南容聮句詩序",
                    "zhushu": "",
                    "type": 2
                },
                {
                    "paragraph": "送李判官序",
                    "zhushu": "",
                    "type": 2
                },
                {
                    "paragraph": "送苑論詩序",
                    "zhushu": "",
                    "type": 2
                },
                {
                    "paragraph": "送蕭錬序",
                    "zhushu": "",
                    "type": 2
                },
                {
                    "paragraph": "送班孝廉序",
                    "zhushu": "",
                    "type": 2
                },
                {
                    "paragraph": "送獨孤申叔序",
                    "zhushu": "",
                    "type": 2
                },
                {
                    "paragraph": "送豆盧膺南遊詩序",
                    "zhushu": "",
                    "type": 2
                },
                {
                    "paragraph": "送趙大秀才序",
                    "zhushu": "",
                    "type": 2
                },
                {
                    "paragraph": "卷之廿三",
                    "zhushu": "",
                    "type": 2
                },
                {
                    "paragraph": "序",
                    "zhushu": "",
                    "type": 2
                },
                {
                    "paragraph": "同呉武陵贈李睦州詩序",
                    "zhushu": "",
                    "type": 2
                },
                {
                    "paragraph": "送南涪州量移澧州序",
                    "zhushu": "",
                    "type": 2
                },
                {
                    "paragraph": "送薛存義之任序",
                    "zhushu": "",
                    "type": 2
                },
                {
                    "paragraph": "送薛判官量移序",
                    "zhushu": "",
                    "type": 2
                },
                {
                    "paragraph": "送李渭赴京師序",
                    "zhushu": "",
                    "type": 2
                },
                {
                    "paragraph": "送嚴公貺下第歸興元覲省詩序",
                    "zhushu": "",
                    "type": 2
                },
                {
                    "paragraph": "送元秀才下第東歸序",
                    "zhushu": "",
                    "type": 2
                },
                {
                    "paragraph": "送辛殆庶下第遊南鄭序",
                    "zhushu": "",
                    "type": 2
                },
                {
                    "paragraph": "送崔子符罷舉詩序",
                    "zhushu": "",
                    "type": 2
                },
                {
                    "paragraph": "送蔡秀才下第歸覲序",
                    "zhushu": "",
                    "type": 2
                },
                {
                    "paragraph": "送韋七下第求益友序",
                    "zhushu": "",
                    "type": 2
                },
                {
                    "paragraph": "送辛生下第序略",
                    "zhushu": "",
                    "type": 2
                },
                {
                    "paragraph": "卷之廿四",
                    "zhushu": "",
                    "type": 2
                },
                {
                    "paragraph": "序",
                    "zhushu": "",
                    "type": 2
                },
                {
                    "paragraph": "送從兄偁罷選歸江淮詩序",
                    "zhushu": "",
                    "type": 2
                },
                {
                    "paragraph": "送從弟謀歸江陵序",
                    "zhushu": "",
                    "type": 2
                },
                {
                    "paragraph": "送澥序",
                    "zhushu": "",
                    "type": 2
                },
                {
                    "paragraph": "送内弟盧遵遊桂州序",
                    "zhushu": "",
                    "type": 2
                },
                {
                    "paragraph": "送表弟吕譲將仕進序",
                    "zhushu": "",
                    "type": 2
                },
                {
                    "paragraph": "陪崔使君遊宴南池序",
                    "zhushu": "",
                    "type": 2
                },
                {
                    "paragraph": "愚溪詩序",
                    "zhushu": "",
                    "type": 2
                },
                {
                    "paragraph": "婁二十四秀才花下對酒唱和序",
                    "zhushu": "",
                    "type": 2
                },
                {
                    "paragraph": "法華寺西亭夜飲賦詩序",
                    "zhushu": "",
                    "type": 2
                },
                {
                    "paragraph": "序飲",
                    "zhushu": "",
                    "type": 2
                },
                {
                    "paragraph": "序棊",
                    "zhushu": "",
                    "type": 2
                },
                {
                    "paragraph": "卷之廿五",
                    "zhushu": "",
                    "type": 2
                },
                {
                    "paragraph": "序",
                    "zhushu": "",
                    "type": 2
                },
                {
                    "paragraph": "凌助教蓬屋題詩序",
                    "zhushu": "",
                    "type": 2
                },
                {
                    "paragraph": "送韓豐羣公詩序",
                    "zhushu": "",
                    "type": 2
                },
                {
                    "paragraph": "送婁圖南秀才遊淮南將入道序",
                    "zhushu": "",
                    "type": 2
                },
                {
                    "paragraph": "送易師楊君序",
                    "zhushu": "",
                    "type": 2
                },
                {
                    "paragraph": "送徐從事",
                    "zhushu": "一作“徐生”。",
                    "type": 2
                },
                {
                    "paragraph": "北遊序",
                    "zhushu": "",
                    "type": 2
                },
                {
                    "paragraph": "送詩人廖有方序",
                    "zhushu": "",
                    "type": 2
                },
                {
                    "paragraph": "送元十八山人南遊序",
                    "zhushu": "",
                    "type": 2
                },
                {
                    "paragraph": "送賈山人南遊序",
                    "zhushu": "",
                    "type": 2
                },
                {
                    "paragraph": "送方及師序",
                    "zhushu": "",
                    "type": 2
                },
                {
                    "paragraph": "送文暢上人登五臺遂遊河朔序",
                    "zhushu": "",
                    "type": 2
                },
                {
                    "paragraph": "送巽上人赴中丞叔父召序",
                    "zhushu": "",
                    "type": 2
                },
                {
                    "paragraph": "送僧浩𥘉序",
                    "zhushu": "",
                    "type": 2
                },
                {
                    "paragraph": "送元暠師序",
                    "zhushu": "",
                    "type": 2
                },
                {
                    "paragraph": "送琛上人南遊序",
                    "zhushu": "",
                    "type": 2
                },
                {
                    "paragraph": "送文郊師引",
                    "zhushu": "",
                    "type": 2
                },
                {
                    "paragraph": "送玄舉歸幽泉寺序",
                    "zhushu": "",
                    "type": 2
                },
                {
                    "paragraph": "送濬上人歸淮南覲省序",
                    "zhushu": "",
                    "type": 2
                },
                {
                    "paragraph": "卷之廿六",
                    "zhushu": "",
                    "type": 2
                },
                {
                    "paragraph": "記",
                    "zhushu": "",
                    "type": 2
                },
                {
                    "paragraph": "監𥙊使壁記",
                    "zhushu": "",
                    "type": 2
                },
                {
                    "paragraph": "四門助教壁記",
                    "zhushu": "",
                    "type": 2
                },
                {
                    "paragraph": "武功縣丞㕔壁記𥂕屋縣新食堂記",
                    "zhushu": "",
                    "type": 2
                },
                {
                    "paragraph": "諸使兼御史中丞壁記",
                    "zhushu": "",
                    "type": 2
                },
                {
                    "paragraph": "館驛使壁記",
                    "zhushu": "",
                    "type": 2
                },
                {
                    "paragraph": "嶺南節度使饗軍堂記",
                    "zhushu": "",
                    "type": 2
                },
                {
                    "paragraph": "邠寕進奏院記",
                    "zhushu": "",
                    "type": 2
                },
                {
                    "paragraph": "興州江運記",
                    "zhushu": "",
                    "type": 2
                },
                {
                    "paragraph": "全義縣復北門記",
                    "zhushu": "",
                    "type": 2
                },
                {
                    "paragraph": "卷之廿七",
                    "zhushu": "",
                    "type": 2
                },
                {
                    "paragraph": "記",
                    "zhushu": "",
                    "type": 2
                },
                {
                    "paragraph": "潭州楊中丞作東池戴氏堂記",
                    "zhushu": "",
                    "type": 2
                },
                {
                    "paragraph": "桂州裴中丞作訾家洲亭記",
                    "zhushu": "",
                    "type": 2
                },
                {
                    "paragraph": "邕州柳中丞作馬退山茅亭記",
                    "zhushu": "",
                    "type": 2
                },
                {
                    "paragraph": "永州韋使君新堂記",
                    "zhushu": "",
                    "type": 2
                },
                {
                    "paragraph": "永州崔中丞萬石亭記",
                    "zhushu": "",
                    "type": 2
                },
                {
                    "paragraph": "零陵三亭記",
                    "zhushu": "",
                    "type": 2
                },
                {
                    "paragraph": "卷之廿八",
                    "zhushu": "",
                    "type": 2
                },
                {
                    "paragraph": "記",
                    "zhushu": "",
                    "type": 2
                },
                {
                    "paragraph": "零陵郡復乳穴記",
                    "zhushu": "",
                    "type": 2
                },
                {
                    "paragraph": "道州毀鼻亭神記",
                    "zhushu": "",
                    "type": 2
                },
                {
                    "paragraph": "永州龍興寺息壌記永州龍興寺東丘記",
                    "zhushu": "",
                    "type": 2
                },
                {
                    "paragraph": "永州法華寺西亭記",
                    "zhushu": "",
                    "type": 2
                },
                {
                    "paragraph": "永州龍興寺西軒記",
                    "zhushu": "",
                    "type": 2
                },
                {
                    "paragraph": "柳州復大雲寺記",
                    "zhushu": "",
                    "type": 2
                },
                {
                    "paragraph": "永州修浄土院記",
                    "zhushu": "",
                    "type": 2
                },
                {
                    "paragraph": "永州鐵爐歩志",
                    "zhushu": "附",
                    "type": 2
                },
                {
                    "paragraph": "卷之廿九",
                    "zhushu": "",
                    "type": 2
                },
                {
                    "paragraph": "記",
                    "zhushu": "",
                    "type": 2
                },
                {
                    "paragraph": "游黄溪記",
                    "zhushu": "",
                    "type": 2
                },
                {
                    "paragraph": "始得西山宴游記",
                    "zhushu": "",
                    "type": 2
                },
                {
                    "paragraph": "鈷鉧潭記",
                    "zhushu": "",
                    "type": 2
                },
                {
                    "paragraph": "鈷鉧西小丘記",
                    "zhushu": "",
                    "type": 2
                },
                {
                    "paragraph": "至小丘西小石潭記",
                    "zhushu": "",
                    "type": 2
                },
                {
                    "paragraph": "𡊮家渴記",
                    "zhushu": "",
                    "type": 2
                },
                {
                    "paragraph": "石渠記",
                    "zhushu": "",
                    "type": 2
                },
                {
                    "paragraph": "石澗記",
                    "zhushu": "",
                    "type": 2
                },
                {
                    "paragraph": "小石城山記",
                    "zhushu": "",
                    "type": 2
                },
                {
                    "paragraph": "柳州東亭記",
                    "zhushu": "",
                    "type": 2
                },
                {
                    "paragraph": "柳州山水近治可游者記",
                    "zhushu": "",
                    "type": 2
                },
                {
                    "paragraph": "卷之三十",
                    "zhushu": "",
                    "type": 2
                },
                {
                    "paragraph": "書",
                    "zhushu": "",
                    "type": 2
                },
                {
                    "paragraph": "寄許京兆孟容書",
                    "zhushu": "",
                    "type": 2
                },
                {
                    "paragraph": "與楊京兆慿書",
                    "zhushu": "",
                    "type": 2
                },
                {
                    "paragraph": "與裴塤書",
                    "zhushu": "",
                    "type": 2
                },
                {
                    "paragraph": "與䔥翰林俛書",
                    "zhushu": "",
                    "type": 2
                },
                {
                    "paragraph": "與李翰林建書",
                    "zhushu": "",
                    "type": 2
                },
                {
                    "paragraph": "與顧十郎書",
                    "zhushu": "",
                    "type": 2
                },
                {
                    "paragraph": "卷之三十一",
                    "zhushu": "",
                    "type": 2
                },
                {
                    "paragraph": "書",
                    "zhushu": "",
                    "type": 2
                },
                {
                    "paragraph": "與韓愈論史官書",
                    "zhushu": "",
                    "type": 2
                },
                {
                    "paragraph": "與史官韓愈致叚太尉𨓜事書",
                    "zhushu": "",
                    "type": 2
                },
                {
                    "paragraph": "與吕恭書",
                    "zhushu": "",
                    "type": 2
                },
                {
                    "paragraph": "荅劉禹錫天論書",
                    "zhushu": "",
                    "type": 2
                },
                {
                    "paragraph": "與劉禹錫論易書",
                    "zhushu": "",
                    "type": 2
                },
                {
                    "paragraph": "荅元饒州論春秋書",
                    "zhushu": "",
                    "type": 2
                },
                {
                    "paragraph": "荅呉武陵論非國語書",
                    "zhushu": "",
                    "type": 2
                },
                {
                    "paragraph": "與吕道州論非國語書",
                    "zhushu": "",
                    "type": 2
                },
                {
                    "paragraph": "與友人論文書",
                    "zhushu": "",
                    "type": 2
                },
                {
                    "paragraph": "卷之三十二",
                    "zhushu": "",
                    "type": 2
                },
                {
                    "paragraph": "書",
                    "zhushu": "",
                    "type": 2
                },
                {
                    "paragraph": "荅元饒州論政理書",
                    "zhushu": "",
                    "type": 2
                },
                {
                    "paragraph": "荅崔饒州食石鐘乳書",
                    "zhushu": "",
                    "type": 2
                },
                {
                    "paragraph": "荅周君巢書",
                    "zhushu": "",
                    "type": 2
                },
                {
                    "paragraph": "與李睦州論服氣書",
                    "zhushu": "",
                    "type": 2
                },
                {
                    "paragraph": "卷之三十三",
                    "zhushu": "",
                    "type": 2
                },
                {
                    "paragraph": "書",
                    "zhushu": "",
                    "type": 2
                },
                {
                    "paragraph": "與楊誨之書",
                    "zhushu": "",
                    "type": 2
                },
                {
                    "paragraph": "與楊誨之第二書",
                    "zhushu": "",
                    "type": 2
                },
                {
                    "paragraph": "荅沈起書",
                    "zhushu": "",
                    "type": 2
                },
                {
                    "paragraph": "與王叅元書",
                    "zhushu": "",
                    "type": 2
                },
                {
                    "paragraph": "卷之三十四",
                    "zhushu": "",
                    "type": 2
                },
                {
                    "paragraph": "書",
                    "zhushu": "",
                    "type": 2
                },
                {
                    "paragraph": "與太學諸生喜詣闕留陽城司業書",
                    "zhushu": "",
                    "type": 2
                },
                {
                    "paragraph": "荅韋中立書",
                    "zhushu": "",
                    "type": 2
                },
                {
                    "paragraph": "荅貢士元公瑾書",
                    "zhushu": "",
                    "type": 2
                },
                {
                    "paragraph": "荅嚴厚輿論師道書",
                    "zhushu": "",
                    "type": 2
                },
                {
                    "paragraph": "報𡊮君陳秀才避師名書",
                    "zhushu": "",
                    "type": 2
                },
                {
                    "paragraph": "荅韋珩示韓愈相推以文墨事書",
                    "zhushu": "",
                    "type": 2
                },
                {
                    "paragraph": "荅貢士廖有方論文書",
                    "zhushu": "",
                    "type": 2
                },
                {
                    "paragraph": "荅䔥纂求爲師書",
                    "zhushu": "",
                    "type": 2
                },
                {
                    "paragraph": "報崔黯秀才書",
                    "zhushu": "“黯”一作“翦”。",
                    "type": 2
                },
                {
                    "paragraph": "荅呉秀才書",
                    "zhushu": "",
                    "type": 2
                },
                {
                    "paragraph": "荅杜温夫書",
                    "zhushu": "",
                    "type": 2
                },
                {
                    "paragraph": "上門下李夷簡相公書",
                    "zhushu": "",
                    "type": 2
                },
                {
                    "paragraph": "卷之三十五",
                    "zhushu": "",
                    "type": 2
                },
                {
                    "paragraph": "啓",
                    "zhushu": "",
                    "type": 2
                },
                {
                    "paragraph": "上廣州趙宗儒啓",
                    "zhushu": "",
                    "type": 2
                },
                {
                    "paragraph": "謝西川武相公啓",
                    "zhushu": "",
                    "type": 2
                },
                {
                    "paragraph": "謝㐮陽李尚書啓",
                    "zhushu": "",
                    "type": 2
                },
                {
                    "paragraph": "賀趙江陵宗儒啓",
                    "zhushu": "",
                    "type": 2
                },
                {
                    "paragraph": "與邕州李中丞啓",
                    "zhushu": "",
                    "type": 2
                },
                {
                    "paragraph": "謝李中丞啓",
                    "zhushu": "",
                    "type": 2
                },
                {
                    "paragraph": "上湖南李中丞啓",
                    "zhushu": "",
                    "type": 2
                },
                {
                    "paragraph": "上桂州李中丞啓",
                    "zhushu": "",
                    "type": 2
                },
                {
                    "paragraph": "卷之三十六",
                    "zhushu": "",
                    "type": 2
                },
                {
                    "paragraph": "啓",
                    "zhushu": "",
                    "type": 2
                },
                {
                    "paragraph": "上權",
                    "zhushu": "",
                    "type": 2
                },
                {
                    "paragraph": "闕温卷啓　　　上崔大卿啓",
                    "zhushu": "",
                    "type": 2
                },
                {
                    "paragraph": "上裴晉公啓",
                    "zhushu": "",
                    "type": 2
                },
                {
                    "paragraph": "上㐮陽李凉公啓",
                    "zhushu": "",
                    "type": 2
                },
                {
                    "paragraph": "上楊州李趙公啓",
                    "zhushu": "",
                    "type": 2
                },
                {
                    "paragraph": "謝李趙公啓",
                    "zhushu": "",
                    "type": 2
                },
                {
                    "paragraph": "上江陵趙相公啓",
                    "zhushu": "",
                    "type": 2
                },
                {
                    "paragraph": "上嚴東川啓",
                    "zhushu": "",
                    "type": 2
                },
                {
                    "paragraph": "上江陵嚴司空啓",
                    "zhushu": "",
                    "type": 2
                },
                {
                    "paragraph": "上嶺南鄭相公啓",
                    "zhushu": "",
                    "type": 2
                },
                {
                    "paragraph": "上李中丞啓",
                    "zhushu": "",
                    "type": 2
                },
                {
                    "paragraph": "上桂州裴行立中丞啓",
                    "zhushu": "",
                    "type": 2
                },
                {
                    "paragraph": "上河陽烏尚書啓",
                    "zhushu": "",
                    "type": 2
                },
                {
                    "paragraph": "卷之三十七",
                    "zhushu": "",
                    "type": 2
                },
                {
                    "paragraph": "表",
                    "zhushu": "",
                    "type": 2
                },
                {
                    "paragraph": "禮部爲百官上尊號表二首",
                    "zhushu": "",
                    "type": 2
                },
                {
                    "paragraph": "禮部賀𠕋尊號表",
                    "zhushu": "",
                    "type": 2
                },
                {
                    "paragraph": "爲京兆府請復尊號表",
                    "zhushu": "三首",
                    "type": 2
                },
                {
                    "paragraph": "爲𦒿老等請復尊號表二首",
                    "zhushu": "",
                    "type": 2
                },
                {
                    "paragraph": "禮部爲文武百寮請聽政表三首",
                    "zhushu": "",
                    "type": 2
                },
                {
                    "paragraph": "賀踐祚表",
                    "zhushu": "",
                    "type": 2
                },
                {
                    "paragraph": "禮部賀永貞改元表",
                    "zhushu": "",
                    "type": 2
                },
                {
                    "paragraph": "禮部賀太上皇誥宜令皇帝即位表",
                    "zhushu": "",
                    "type": 2
                },
                {
                    "paragraph": "禮部賀立皇太子表",
                    "zhushu": "",
                    "type": 2
                },
                {
                    "paragraph": "禮部賀皇太子𠕋禮畢德音表",
                    "zhushu": "",
                    "type": 2
                },
                {
                    "paragraph": "爲王京兆賀皇帝即位禮畢表",
                    "zhushu": "",
                    "type": 2
                },
                {
                    "paragraph": "代韋中丞賀元和大赦表",
                    "zhushu": "",
                    "type": 2
                },
                {
                    "paragraph": "禮部賀𠕋太上皇后表",
                    "zhushu": "",
                    "type": 2
                },
                {
                    "paragraph": "禮部賀太上皇后𠕋禮畢表",
                    "zhushu": "",
                    "type": 2
                },
                {
                    "paragraph": "賀皇太子牋",
                    "zhushu": "",
                    "type": 2
                },
                {
                    "paragraph": "御史䑓賀嘉禾表",
                    "zhushu": "",
                    "type": 2
                },
                {
                    "paragraph": "禮部賀嘉禾及芝草表",
                    "zhushu": "",
                    "type": 2
                },
                {
                    "paragraph": "京兆府賀嘉𤓰白兎連理棠樹等表",
                    "zhushu": "",
                    "type": 2
                },
                {
                    "paragraph": "禮部賀甘露表",
                    "zhushu": "",
                    "type": 2
                },
                {
                    "paragraph": "禮部賀白龍青蓮花合歡蓮子黄𤓰表",
                    "zhushu": "",
                    "type": 2
                },
                {
                    "paragraph": "禮部賀白鵲表",
                    "zhushu": "",
                    "type": 2
                },
                {
                    "paragraph": "禮部賀嘉𤓰表",
                    "zhushu": "",
                    "type": 2
                },
                {
                    "paragraph": "爲王京兆賀嘉蓮表",
                    "zhushu": "",
                    "type": 2
                },
                {
                    "paragraph": "爲王京兆賀雨表五首",
                    "zhushu": "",
                    "type": 2
                },
                {
                    "paragraph": "卷之三十八",
                    "zhushu": "",
                    "type": 2
                },
                {
                    "paragraph": "表",
                    "zhushu": "",
                    "type": 2
                },
                {
                    "paragraph": "代裴中丞賀克東平赦表",
                    "zhushu": "",
                    "type": 2
                },
                {
                    "paragraph": "柳州賀破東平表",
                    "zhushu": "",
                    "type": 2
                },
                {
                    "paragraph": "代裴中丞賀分淄青爲三道節度表",
                    "zhushu": "",
                    "type": 2
                },
                {
                    "paragraph": "爲韋侍郎賀除布衣竇群右拾遺表",
                    "zhushu": "",
                    "type": 2
                },
                {
                    "paragraph": "爲樊左丞譲官表",
                    "zhushu": "",
                    "type": 2
                },
                {
                    "paragraph": "爲王户部薦李諒表",
                    "zhushu": "",
                    "type": 2
                },
                {
                    "paragraph": "爲王户部陳情表",
                    "zhushu": "",
                    "type": 2
                },
                {
                    "paragraph": "代裴中丞謝討賊表",
                    "zhushu": "",
                    "type": 2
                },
                {
                    "paragraph": "爲崔中丞請朝覲表",
                    "zhushu": "",
                    "type": 2
                },
                {
                    "paragraph": "代柳公綽謝上表",
                    "zhushu": "",
                    "type": 2
                },
                {
                    "paragraph": "代李愬㐮州謝上表",
                    "zhushu": "",
                    "type": 2
                },
                {
                    "paragraph": "代節使謝遷鎮表",
                    "zhushu": "",
                    "type": 2
                },
                {
                    "paragraph": "爲裴中丞舉人自代伐黄賊表",
                    "zhushu": "",
                    "type": 2
                },
                {
                    "paragraph": "爲劉同州謝上表",
                    "zhushu": "",
                    "type": 2
                },
                {
                    "paragraph": "代裴行立謝移鎮表",
                    "zhushu": "",
                    "type": 2
                },
                {
                    "paragraph": "代韋永州謝上表",
                    "zhushu": "",
                    "type": 2
                },
                {
                    "paragraph": "謝除柳州刺史表",
                    "zhushu": "",
                    "type": 2
                },
                {
                    "paragraph": "柳州謝上表",
                    "zhushu": "",
                    "type": 2
                },
                {
                    "paragraph": "代廣南節使舉人自代表",
                    "zhushu": "",
                    "type": 2
                },
                {
                    "paragraph": "奏薦從事表",
                    "zhushu": "",
                    "type": 2
                },
                {
                    "paragraph": "代廣南節使謝出鎮表",
                    "zhushu": "",
                    "type": 2
                },
                {
                    "paragraph": "爲楊湖南謝設表",
                    "zhushu": "",
                    "type": 2
                },
                {
                    "paragraph": "爲武中丞謝賜櫻桃表",
                    "zhushu": "",
                    "type": 2
                },
                {
                    "paragraph": "謝賜時服表",
                    "zhushu": "",
                    "type": 2
                },
                {
                    "paragraph": "謝賜端午綾帛衣服表",
                    "zhushu": "",
                    "type": 2
                },
                {
                    "paragraph": "卷之三十九",
                    "zhushu": "",
                    "type": 2
                },
                {
                    "paragraph": "奏狀",
                    "zhushu": "",
                    "type": 2
                },
                {
                    "paragraph": "爲廣南鄭相公奏部内百姓産三男狀",
                    "zhushu": "",
                    "type": 2
                },
                {
                    "paragraph": "爲浙東薛中丞奏五色雲狀",
                    "zhushu": "",
                    "type": 2
                },
                {
                    "paragraph": "爲裴中丞奏邕管黄家賊事宜狀",
                    "zhushu": "",
                    "type": 2
                },
                {
                    "paragraph": "代監察御史狀",
                    "zhushu": "",
                    "type": 2
                },
                {
                    "paragraph": "爲京兆府奏旱狀",
                    "zhushu": "",
                    "type": 2
                },
                {
                    "paragraph": "爲南承嗣請從軍狀",
                    "zhushu": "",
                    "type": 2
                },
                {
                    "paragraph": "進農書狀",
                    "zhushu": "",
                    "type": 2
                },
                {
                    "paragraph": "代人進甆器狀",
                    "zhushu": "",
                    "type": 2
                },
                {
                    "paragraph": "柳州舉人自代狀",
                    "zhushu": "",
                    "type": 2
                },
                {
                    "paragraph": "上戸部狀",
                    "zhushu": "",
                    "type": 2
                },
                {
                    "paragraph": "柳州上本府狀",
                    "zhushu": "",
                    "type": 2
                },
                {
                    "paragraph": "爲裴中丞伐黄賊轉牒",
                    "zhushu": "",
                    "type": 2
                },
                {
                    "paragraph": "賀誅淄青李師道狀",
                    "zhushu": "",
                    "type": 2
                },
                {
                    "paragraph": "賀平淄青後肆赦狀",
                    "zhushu": "",
                    "type": 2
                },
                {
                    "paragraph": "賀分淄青爲三道節度狀",
                    "zhushu": "",
                    "type": 2
                },
                {
                    "paragraph": "代裴中丞上裴相賀破東平狀",
                    "zhushu": "依京本附此處",
                    "type": 2
                },
                {
                    "paragraph": "爲裴中丞乞討黄賊狀",
                    "zhushu": "",
                    "type": 2
                },
                {
                    "paragraph": "爲桂州崔中丞乞朝覲狀",
                    "zhushu": "",
                    "type": 2
                },
                {
                    "paragraph": "爲南承嗣乞兩河効用狀",
                    "zhushu": "",
                    "type": 2
                },
                {
                    "paragraph": "柳州上中書門下舉人自代狀",
                    "zhushu": "",
                    "type": 2
                },
                {
                    "paragraph": "爲長安𦒿壽乞復尊號狀",
                    "zhushu": "",
                    "type": 2
                },
                {
                    "paragraph": "爲京畿父老乞復尊號狀",
                    "zhushu": "",
                    "type": 2
                },
                {
                    "paragraph": "卷之四十",
                    "zhushu": "",
                    "type": 2
                },
                {
                    "paragraph": "𥙊文",
                    "zhushu": "",
                    "type": 2
                },
                {
                    "paragraph": "𥙊楊慿詹事文",
                    "zhushu": "",
                    "type": 2
                },
                {
                    "paragraph": "𥙊穆質給事文",
                    "zhushu": "",
                    "type": 2
                },
                {
                    "paragraph": "𥙊吕衡州温文",
                    "zhushu": "",
                    "type": 2
                },
                {
                    "paragraph": "𥙊李中丞文",
                    "zhushu": "",
                    "type": 2
                },
                {
                    "paragraph": "爲韋京兆作𥙊杜河中文",
                    "zhushu": "",
                    "type": 2
                },
                {
                    "paragraph": "爲韋京兆作𥙊崔太常支",
                    "zhushu": "",
                    "type": 2
                },
                {
                    "paragraph": "爲李京兆作𥙊楊郎中文",
                    "zhushu": "",
                    "type": 2
                },
                {
                    "paragraph": "爲安南楊侍御作𥙊張都護文",
                    "zhushu": "",
                    "type": 2
                },
                {
                    "paragraph": "𥙊萬年裴令文",
                    "zhushu": "",
                    "type": 2
                },
                {
                    "paragraph": "𥙊吕敬叔文",
                    "zhushu": "",
                    "type": 2
                },
                {
                    "paragraph": "𥙊崔君敏文",
                    "zhushu": "",
                    "type": 2
                },
                {
                    "paragraph": "𥙊叚弘古文",
                    "zhushu": "",
                    "type": 2
                },
                {
                    "paragraph": "𥙊李中明文",
                    "zhushu": "",
                    "type": 2
                },
                {
                    "paragraph": "哭張後餘辭",
                    "zhushu": "",
                    "type": 2
                },
                {
                    "paragraph": "楊氏子承之哀辭",
                    "zhushu": "并序",
                    "type": 2
                },
                {
                    "paragraph": "卷之四十一",
                    "zhushu": "",
                    "type": 2
                },
                {
                    "paragraph": "𥙊文",
                    "zhushu": "",
                    "type": 2
                },
                {
                    "paragraph": "舜廟祈晴文",
                    "zhushu": "",
                    "type": 2
                },
                {
                    "paragraph": "雷塘禱雨文",
                    "zhushu": "",
                    "type": 2
                },
                {
                    "paragraph": "𥙊纛文",
                    "zhushu": "",
                    "type": 2
                },
                {
                    "paragraph": "禡牙文",
                    "zhushu": "",
                    "type": 2
                },
                {
                    "paragraph": "𥙊井文",
                    "zhushu": "",
                    "type": 2
                },
                {
                    "paragraph": "禜門文",
                    "zhushu": "",
                    "type": 2
                },
                {
                    "paragraph": "𥙊六伯母文",
                    "zhushu": "",
                    "type": 2
                },
                {
                    "paragraph": "𥙊獨孤丈母文",
                    "zhushu": "",
                    "type": 2
                },
                {
                    "paragraph": "𥙊從兄文",
                    "zhushu": "",
                    "type": 2
                },
                {
                    "paragraph": "𥙊弟宗直文",
                    "zhushu": "",
                    "type": 2
                },
                {
                    "paragraph": "𥙊姊夫崔簡文",
                    "zhushu": "",
                    "type": 2
                },
                {
                    "paragraph": "又𥙊崔簡旅襯文",
                    "zhushu": "",
                    "type": 2
                },
                {
                    "paragraph": "𥙊崔氏外甥文",
                    "zhushu": "",
                    "type": 2
                },
                {
                    "paragraph": "𥙊崔氏外甥女文",
                    "zhushu": "",
                    "type": 2
                },
                {
                    "paragraph": "𥙊外甥崔䮁文",
                    "zhushu": "",
                    "type": 2
                },
                {
                    "paragraph": "卷之四十二",
                    "zhushu": "",
                    "type": 2
                },
                {
                    "paragraph": "古仐詩",
                    "zhushu": "",
                    "type": 2
                },
                {
                    "paragraph": "同劉二十八院長寄澧州張使君八十韻",
                    "zhushu": "",
                    "type": 2
                },
                {
                    "paragraph": "弘農公五十韻",
                    "zhushu": "",
                    "type": 2
                },
                {
                    "paragraph": "酬韶州裴使君寄道州吕八大使二十韻",
                    "zhushu": "",
                    "type": 2
                },
                {
                    "paragraph": "酬婁秀才將之淮南見贈之作",
                    "zhushu": "",
                    "type": 2
                },
                {
                    "paragraph": "酬婁秀才病中見寄",
                    "zhushu": "",
                    "type": 2
                },
                {
                    "paragraph": "𥘉秋夜坐贈呉武陵",
                    "zhushu": "",
                    "type": 2
                },
                {
                    "paragraph": "晨詣超師院讀禪經",
                    "zhushu": "",
                    "type": 2
                },
                {
                    "paragraph": "贈江華長老",
                    "zhushu": "",
                    "type": 2
                },
                {
                    "paragraph": "酬巽上人以竹間自採新茶見贈",
                    "zhushu": "",
                    "type": 2
                },
                {
                    "paragraph": "零陵贈李卿元侍御簡呉武陵",
                    "zhushu": "",
                    "type": 2
                },
                {
                    "paragraph": "界圍巖水簾",
                    "zhushu": "",
                    "type": 2
                },
                {
                    "paragraph": "古東門行",
                    "zhushu": "",
                    "type": 2
                },
                {
                    "paragraph": "寄韋珩",
                    "zhushu": "",
                    "type": 2
                },
                {
                    "paragraph": "奉和楊尚書追和故李中書夏日登北樓",
                    "zhushu": "",
                    "type": 2
                },
                {
                    "paragraph": "楊尚書寄郴筆因獻長韻",
                    "zhushu": "",
                    "type": 2
                },
                {
                    "paragraph": "南省轉牒欲具注國圖令盡通風俗遺事",
                    "zhushu": "",
                    "type": 2
                },
                {
                    "paragraph": "與浩𥘉上人同看山寄京華親故",
                    "zhushu": "",
                    "type": 2
                },
                {
                    "paragraph": "再至界圍巖遂𪧐巖下",
                    "zhushu": "",
                    "type": 2
                },
                {
                    "paragraph": "詔追赴都廻寄零陵親故",
                    "zhushu": "",
                    "type": 2
                },
                {
                    "paragraph": "過衡山見新花開却寄弟",
                    "zhushu": "",
                    "type": 2
                },
                {
                    "paragraph": "汨羅遇風",
                    "zhushu": "",
                    "type": 2
                },
                {
                    "paragraph": "朗州竇貟外寄劉貟外見促行走筆酬贈",
                    "zhushu": "",
                    "type": 2
                },
                {
                    "paragraph": "至前驛却寄相送諸公",
                    "zhushu": "",
                    "type": 2
                },
                {
                    "paragraph": "北還登漢陽北原題臨川驛",
                    "zhushu": "",
                    "type": 2
                },
                {
                    "paragraph": "善謔驛和劉夢得酹淳于先生",
                    "zhushu": "",
                    "type": 2
                },
                {
                    "paragraph": "詔赴都二月至㶚上亭",
                    "zhushu": "",
                    "type": 2
                },
                {
                    "paragraph": "李西川薦琴石",
                    "zhushu": "",
                    "type": 2
                },
                {
                    "paragraph": "同劉二十八哭吕衡州兼寄江陵李元二侍御",
                    "zhushu": "",
                    "type": 2
                },
                {
                    "paragraph": "奉酬楊侍郎送八叔拾遺戯贈南來諸賔",
                    "zhushu": "二首",
                    "type": 2
                },
                {
                    "paragraph": "商山臨路孤松",
                    "zhushu": "",
                    "type": 2
                },
                {
                    "paragraph": "與夢得分路",
                    "zhushu": "",
                    "type": 2
                },
                {
                    "paragraph": "再上湘江",
                    "zhushu": "",
                    "type": 2
                },
                {
                    "paragraph": "清水驛叢竹",
                    "zhushu": "",
                    "type": 2
                },
                {
                    "paragraph": "長沙驛前南楼感昔與德公别",
                    "zhushu": "",
                    "type": 2
                },
                {
                    "paragraph": "桂州北望秦驛手開竹逕釣磯待徐容州",
                    "zhushu": "",
                    "type": 2
                },
                {
                    "paragraph": "登柳州城樓寄漳汀封連四州",
                    "zhushu": "",
                    "type": 2
                },
                {
                    "paragraph": "柳州寄丈人周韶州",
                    "zhushu": "",
                    "type": 2
                },
                {
                    "paragraph": "登岷山",
                    "zhushu": "",
                    "type": 2
                },
                {
                    "paragraph": "得盧衡州書因以詩寄",
                    "zhushu": "",
                    "type": 2
                },
                {
                    "paragraph": "答劉連州",
                    "zhushu": "",
                    "type": 2
                },
                {
                    "paragraph": "嶺南江行",
                    "zhushu": "",
                    "type": 2
                },
                {
                    "paragraph": "柳州峒氓",
                    "zhushu": "",
                    "type": 2
                },
                {
                    "paragraph": "酬徐二中丞普寕郡内池館即事",
                    "zhushu": "",
                    "type": 2
                },
                {
                    "paragraph": "酬賈鵬山人郡内新㘽松寓興見贈",
                    "zhushu": "二首",
                    "type": 2
                },
                {
                    "paragraph": "種柳戯題",
                    "zhushu": "",
                    "type": 2
                },
                {
                    "paragraph": "柳州二月榕葉盡落偶題",
                    "zhushu": "",
                    "type": 2
                },
                {
                    "paragraph": "浩𥘉上人見貽絶句欲登仙人山因以酬之",
                    "zhushu": "",
                    "type": 2
                },
                {
                    "paragraph": "雨中贈仙人山賈山人",
                    "zhushu": "",
                    "type": 2
                },
                {
                    "paragraph": "别舎弟宗一",
                    "zhushu": "",
                    "type": 2
                },
                {
                    "paragraph": "奉和周二十二丈酬郴州侍郎",
                    "zhushu": "",
                    "type": 2
                },
                {
                    "paragraph": "衡江得韶州書并附當州黄茶率然成篇",
                    "zhushu": "",
                    "type": 2
                },
                {
                    "paragraph": "殷賢戯批書後寄劉連州并示孟崙二童",
                    "zhushu": "",
                    "type": 2
                },
                {
                    "paragraph": "銅魚使赴都寄親友",
                    "zhushu": "",
                    "type": 2
                },
                {
                    "paragraph": "韓漳州書報澈上人亡因寄二絶",
                    "zhushu": "",
                    "type": 2
                },
                {
                    "paragraph": "酬家雞之贈",
                    "zhushu": "夢得        ",
                    "type": 2
                },
                {
                    "paragraph": "重贈二首",
                    "zhushu": "",
                    "type": 2
                },
                {
                    "paragraph": "答前篇",
                    "zhushu": "夢得",
                    "type": 2
                },
                {
                    "paragraph": "答後篇",
                    "zhushu": "",
                    "type": 2
                },
                {
                    "paragraph": "疊前",
                    "zhushu": "",
                    "type": 2
                },
                {
                    "paragraph": "疊後",
                    "zhushu": "",
                    "type": 2
                },
                {
                    "paragraph": "柳州城西種甘樹",
                    "zhushu": "",
                    "type": 2
                },
                {
                    "paragraph": "聞澈上人亡寄楊侍郎",
                    "zhushu": "",
                    "type": 2
                },
                {
                    "paragraph": "叚秀才處見亡友吕衡州書迹",
                    "zhushu": "",
                    "type": 2
                },
                {
                    "paragraph": "柳州寄京中親故",
                    "zhushu": "",
                    "type": 2
                },
                {
                    "paragraph": "再授連州至衡陽酬贈别",
                    "zhushu": "夢得",
                    "type": 2
                },
                {
                    "paragraph": "重别夢得答",
                    "zhushu": "",
                    "type": 2
                },
                {
                    "paragraph": "三贈劉貟外答",
                    "zhushu": "",
                    "type": 2
                },
                {
                    "paragraph": "種木槲花",
                    "zhushu": "",
                    "type": 2
                },
                {
                    "paragraph": "摘櫻桃贈元居士",
                    "zhushu": "",
                    "type": 2
                },
                {
                    "paragraph": "酬曹侍御過𧰼縣見寄",
                    "zhushu": "",
                    "type": 2
                },
                {
                    "paragraph": "卷之四十三",
                    "zhushu": "",
                    "type": 2
                },
                {
                    "paragraph": "古今詩",
                    "zhushu": "",
                    "type": 2
                },
                {
                    "paragraph": "法華寺石門三十韻",
                    "zhushu": "",
                    "type": 2
                },
                {
                    "paragraph": "遊朝陽巖二十韻",
                    "zhushu": "",
                    "type": 2
                },
                {
                    "paragraph": "湘口館潇湘二水所㑹",
                    "zhushu": "",
                    "type": 2
                },
                {
                    "paragraph": "登蒲洲石磯望江口潭島深逈對香零山",
                    "zhushu": "",
                    "type": 2
                },
                {
                    "paragraph": "南澗中題",
                    "zhushu": "",
                    "type": 2
                },
                {
                    "paragraph": "遊石角過小嶺至長烏村",
                    "zhushu": "",
                    "type": 2
                },
                {
                    "paragraph": "與崔䇿登西山",
                    "zhushu": "",
                    "type": 2
                },
                {
                    "paragraph": "構法華寺西亭",
                    "zhushu": "",
                    "type": 2
                },
                {
                    "paragraph": "夏夜苦𤍠登西樓",
                    "zhushu": "",
                    "type": 2
                },
                {
                    "paragraph": "覺衰",
                    "zhushu": "",
                    "type": 2
                },
                {
                    "paragraph": "遊南亭夜還七十韻",
                    "zhushu": "",
                    "type": 2
                },
                {
                    "paragraph": "韋道安",
                    "zhushu": "",
                    "type": 2
                },
                {
                    "paragraph": "哭連州凌貟外司馬",
                    "zhushu": "",
                    "type": 2
                },
                {
                    "paragraph": "旦携謝山人至愚池",
                    "zhushu": "",
                    "type": 2
                },
                {
                    "paragraph": "獨覺",
                    "zhushu": "",
                    "type": 2
                },
                {
                    "paragraph": "首春逢耕者",
                    "zhushu": "",
                    "type": 2
                },
                {
                    "paragraph": "溪居",
                    "zhushu": "",
                    "type": 2
                },
                {
                    "paragraph": "夏祈雨後㝷愚溪",
                    "zhushu": "",
                    "type": 2
                },
                {
                    "paragraph": "入黄溪聞猿",
                    "zhushu": "",
                    "type": 2
                },
                {
                    "paragraph": "韋使君黄溪祈雨見召從行至祠下口號",
                    "zhushu": "",
                    "type": 2
                },
                {
                    "paragraph": "郊居歳暮",
                    "zhushu": "",
                    "type": 2
                },
                {
                    "paragraph": "秋暁行南谷經荒村",
                    "zhushu": "",
                    "type": 2
                },
                {
                    "paragraph": "雨後曉行獨至北池",
                    "zhushu": "",
                    "type": 2
                },
                {
                    "paragraph": "中夜起望西園值月上",
                    "zhushu": "",
                    "type": 2
                },
                {
                    "paragraph": "零陵春望",
                    "zhushu": "",
                    "type": 2
                },
                {
                    "paragraph": "從崔中丞過盧少府",
                    "zhushu": "",
                    "type": 2
                },
                {
                    "paragraph": "夏晝偶作",
                    "zhushu": "",
                    "type": 2
                },
                {
                    "paragraph": "雨晴至江渡",
                    "zhushu": "",
                    "type": 2
                },
                {
                    "paragraph": "江雪",
                    "zhushu": "",
                    "type": 2
                },
                {
                    "paragraph": "冉溪",
                    "zhushu": "",
                    "type": 2
                },
                {
                    "paragraph": "法華寺西亭夜飲",
                    "zhushu": "",
                    "type": 2
                },
                {
                    "paragraph": "戯題石門長老東軒",
                    "zhushu": "",
                    "type": 2
                },
                {
                    "paragraph": "茆簷下始栽竹",
                    "zhushu": "",
                    "type": 2
                },
                {
                    "paragraph": "種仙靈毗",
                    "zhushu": "",
                    "type": 2
                },
                {
                    "paragraph": "種术",
                    "zhushu": "",
                    "type": 2
                },
                {
                    "paragraph": "種白蘘荷",
                    "zhushu": "",
                    "type": 2
                },
                {
                    "paragraph": "新植海石榴",
                    "zhushu": "",
                    "type": 2
                },
                {
                    "paragraph": "戯題堦前芍藥",
                    "zhushu": "",
                    "type": 2
                },
                {
                    "paragraph": "始見白髮題海石榴",
                    "zhushu": "",
                    "type": 2
                },
                {
                    "paragraph": "植靈壽木",
                    "zhushu": "",
                    "type": 2
                },
                {
                    "paragraph": "自衡陽移桂植零陵",
                    "zhushu": "",
                    "type": 2
                },
                {
                    "paragraph": "湘岸移木芙蓉植龍興",
                    "zhushu": "",
                    "type": 2
                },
                {
                    "paragraph": "早梅",
                    "zhushu": "",
                    "type": 2
                },
                {
                    "paragraph": "南中榮橘柚",
                    "zhushu": "",
                    "type": 2
                },
                {
                    "paragraph": "紅蕉",
                    "zhushu": "",
                    "type": 2
                },
                {
                    "paragraph": "巽公院五詠",
                    "zhushu": "",
                    "type": 2
                },
                {
                    "paragraph": "梅雨",
                    "zhushu": "",
                    "type": 2
                },
                {
                    "paragraph": "零陵早春",
                    "zhushu": "",
                    "type": 2
                },
                {
                    "paragraph": "田家",
                    "zhushu": "",
                    "type": 2
                },
                {
                    "paragraph": "行路難",
                    "zhushu": "",
                    "type": 2
                },
                {
                    "paragraph": "聞籍田有感",
                    "zhushu": "",
                    "type": 2
                },
                {
                    "paragraph": "跂烏詞",
                    "zhushu": "",
                    "type": 2
                },
                {
                    "paragraph": "籠鷹詞",
                    "zhushu": "",
                    "type": 2
                },
                {
                    "paragraph": "放鷓鴣詞",
                    "zhushu": "",
                    "type": 2
                },
                {
                    "paragraph": "龜背戯",
                    "zhushu": "",
                    "type": 2
                },
                {
                    "paragraph": "聞黄𪇾",
                    "zhushu": "",
                    "type": 2
                },
                {
                    "paragraph": "渾鴻臚宅聞歌効白紵",
                    "zhushu": "",
                    "type": 2
                },
                {
                    "paragraph": "楊白花",
                    "zhushu": "",
                    "type": 2
                },
                {
                    "paragraph": "漁翁",
                    "zhushu": "",
                    "type": 2
                },
                {
                    "paragraph": "飲酒",
                    "zhushu": "",
                    "type": 2
                },
                {
                    "paragraph": "讀書",
                    "zhushu": "",
                    "type": 2
                },
                {
                    "paragraph": "感遇二首",
                    "zhushu": "",
                    "type": 2
                },
                {
                    "paragraph": "詠史",
                    "zhushu": "",
                    "type": 2
                },
                {
                    "paragraph": "詠三良",
                    "zhushu": "",
                    "type": 2
                },
                {
                    "paragraph": "詠荆軻",
                    "zhushu": "",
                    "type": 2
                },
                {
                    "paragraph": "掩役夫張進骸",
                    "zhushu": "",
                    "type": 2
                },
                {
                    "paragraph": "省試觀慶雲圖",
                    "zhushu": "",
                    "type": 2
                },
                {
                    "paragraph": "春懷故園",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之一",
            "paragraphs": [
                {
                    "paragraph": "増廣註釋音辯唐柳先生集卷之一",
                    "zhushu": "",
                    "type": 1
                },
                {
                    "paragraph": "南城先生童宗說註釋新安先生張敦頥音辯雲間先生潘緯音義",
                    "zhushu": "",
                    "type": 2
                },
                {
                    "paragraph": "唐雅",
                    "zhushu": "",
                    "type": 2
                },
                {
                    "paragraph": "獻平淮夷雅表",
                    "zhushu": "案毛詩注云：“淮夷，在淮浦而夷行也。”呉元済在淮蔡，故曰淮夷。宗元擬江漢之詩而作也。",
                    "type": 2
                },
                {
                    "paragraph": "臣宗元言：臣負罪竄伏，違尚書牋奏十有四年。",
                    "zhushu": "童云：禮部郎官，掌尚書牋奏。宗元以永貞元年自禮部貟外郎貶爲刺史，至是十四年。"
                },
                {
                    "paragraph": "聖恩寛宥，命守遐壤，",
                    "zhushu": "謂元和十年爲柳州刺史。"
                },
                {
                    "paragraph": "懷印曵紱，有社有人。臣宗元誠感誠荷，𩒍首頓首。伏惟睿聖文武皇帝陛下，天造神斷，克清大憝，",
                    "zhushu": "張云：徒對反。見康誥，悪也。謂平呉元済。"
                },
                {
                    "paragraph": "金鼓一動，萬方畢臣。太平之功，中興之德，",
                    "zhushu": "潘云：中，陟仲切，再也。詩序：“周室中興焉。”。"
                },
                {
                    "paragraph": "推校千古，無所與讓。因伏自忖度，",
                    "zhushu": "潘云：忖，取本切。度，待洛切。"
                },
                {
                    "paragraph": "有方剛之力，不得備戎行，",
                    "zhushu": "音杭，列也。"
                },
                {
                    "paragraph": "致死命。况今已無事，思報國恩，",
                    "zhushu": "一本作“恩德”。"
                },
                {
                    "paragraph": "獨惟文章。伏見周宣王時稱中興，其道彰大，于後罕及。然徴於詩大、小雅，其選徒出狩，則車攻、吉日；命官分土，則崧髙、韓奕、烝人，",
                    "zhushu": "“烝民”作“烝人”，避唐太宗諱。"
                },
                {
                    "paragraph": "南征北伐，則六月、采𦬊，平淮夷，則江漢、常武。鏗鍧炳耀，",
                    "zhushu": "童云：“鏗，丘耕切。鍧，呼宏切。鐘鼓声。”"
                },
                {
                    "paragraph": "盪人耳目。",
                    "zhushu": "盪，音蕩，又他浪反。"
                },
                {
                    "paragraph": "故宣王之形容與其輔佐，由今望之，若神人然。此無他，以雅故也。臣伏見陛下自即位以來，平夏州，",
                    "zhushu": "童云：“永貞元年八月乙巳，憲宗即位。其年冬，夏綏、銀節度留後楊惠琳反。元和元年三月辛巳，楊惠琳伏誅。”"
                },
                {
                    "paragraph": "夷劒南，",
                    "zhushu": "童云：“永貞元年八月癸丑，劔南西川節度使韋皐卒，行軍司馬劉闢自稱留後。元和元年正月癸未，命髙崇文率李元奕、嚴礪、李康以討劉闢。十月戊子，劉闢伏誅。”"
                },
                {
                    "paragraph": "取江東，",
                    "zhushu": "童云：“元和二年十月，鎭海軍節度使李錡反，殺留後王澹。乙丑，命王諤討之。癸丑，鎭海軍兵馬使張子良執李錡。己卯，免潤州今歳租。十一月甲申，李錡伏誅。”"
                },
                {
                    "paragraph": "定河北，",
                    "zhushu": "童云：“元和七年八月戊戌，魏愽節度使田季安卒，其子懷諫自穪知軍府事。十月乙未，魏博軍以田季安之將田興知軍事。是月，魏博節度使田興以六州歸于有司。十一月辛酉，赦魏、博、具、衛、澶、相六州，詔田興充魏博節度使，賜名弘正。”"
                },
                {
                    "paragraph": "今又發自天𠂻，克翦淮右，",
                    "zhushu": "□天元和九作閏。八月丙辰，彰義軍節度使呉少陽卒，其子元済自称知軍事。九月丁亥，命嚴綬、李光顔、李文通、烏重㣧討之。十二年十月癸酉，克蔡州。甲申，給復淮西二年。十一月丙戌，呉元済伏誅。"
                },
                {
                    "paragraph": "而大雅不作。臣誠不佞，然不勝憤踊。",
                    "zhushu": "一作憤懣，一作懣。張云：踊，音勇。懣音悶。"
                },
                {
                    "paragraph": "伏以朝多文臣，不敢盡專數事，謹撰平淮夷雅二篇，雖不及尹吉甫、召穆公等，庶施諸後代，有以佐唐之光明。謹昧死再拜以獻。臣宗元誠恐誠懼，頓首頓首，謹言。",
                    "zhushu": "",
                    "type": 2
                },
                {
                    "paragraph": "平淮夷雅二篇",
                    "zhushu": "",
                    "type": 2
                },
                {
                    "paragraph": "皇武，命丞相度董師，集大功也。",
                    "zhushu": "董，督也。元和十二年七月，宰相裴度充淮西宣慰處置使，平呉元済。"
                },
                {
                    "paragraph": "○皇𦒿其武，",
                    "zhushu": "童云：𦒿，致也。詩云：“𦒿定爾功。”𦒿，音㫖，又匡移反。"
                },
                {
                    "paragraph": "于溵于淮。",
                    "zhushu": "溵，於斤切。童云：唐溵水縣，属陳州。元和九年，討蔡，以李光顔爲陳州刺史，充忠武軍都知兵馬使。始踰月，權本軍節度使，詔以其軍當一面。光顔乃壁溵水。明年，大破賊。時曲，俄又与烏重㣧破賊小溵河。"
                },
                {
                    "paragraph": "旣巾乃車，",
                    "zhushu": "巾，飾也。周禮有巾車。"
                },
                {
                    "paragraph": "環蔡其來。",
                    "zhushu": "一作具來。"
                },
                {
                    "paragraph": "狡衆昏嚚，",
                    "zhushu": "魚巾切。張云：口不道忠信之言曰嚚。"
                },
                {
                    "paragraph": "甚毒于酲。",
                    "zhushu": "音呈，酒病。"
                },
                {
                    "paragraph": "狂奔呌呶，",
                    "zhushu": "尼交切。亦作詉，讙声。"
                },
                {
                    "paragraph": "以干大刑。”",
                    "zhushu": "干，一作扞。"
                },
                {
                    "paragraph": "○“皇咨于度，惟汝一德。曠誅四紀，",
                    "zhushu": "韓平淮西碑云：“蔡師之不廷授，于今五十年。”謂自大暦十四年，李希烈鎭蔡州，至元和十二年滅呉元済。"
                },
                {
                    "paragraph": "其徯汝克。錫汝斧龯，其往視師。師是蔡人，以宥以釐。”",
                    "zhushu": "潘云：陵之切。一音僖，福也。前漢：“祠官祝𨤲。”師古曰：“𨤲，本字作僖，假借用耳。"
                },
                {
                    "paragraph": "○“度拜䅲首，廟于元龜。旣禡旣類，",
                    "zhushu": "禡，莫駕切。童云：“師𥙊。"
                },
                {
                    "paragraph": "于社是宜。金節煌煌，鍚盾雕戈。",
                    "zhushu": "盾，之允切。戈，謂平頭㦸。潘云：“鍚，音陽，馬頭飾也。"
                },
                {
                    "paragraph": "犀甲熊旂，威命是荷。”",
                    "zhushu": "音何。童云：左傳昭七年：“弗克負荷。”平声。"
                },
                {
                    "paragraph": "○度拜稽首，出次于東。天子餞之，罍斚是崇。鼎臑爼胾，",
                    "zhushu": "潘云：“臑，汝朱切，嫩耎貌。又奴刀切，羊豕臂也。胾，側吏切，大脔。”"
                },
                {
                    "paragraph": "五獻百籩。凡百卿士，班以周旋。○旣涉于滻，",
                    "zhushu": "所簡切。童云：水名，在京兆，唐都於此。裴度節度淮西，及行，帝御通化門，臨遣，渉此水以往。”"
                },
                {
                    "paragraph": "乃翼乃前。孰圖厥猶，其佐多賢。",
                    "zhushu": "裴度表馬揔爲副使，韓愈爲行軍司馬，李正封、馮𪧐爲判官，李宗閔爲掌書記，李文恱爲都知兵馬使，髙承簡爲都押衙。"
                },
                {
                    "paragraph": "宛宛周道，于山于川。逺揚邇昭，陟降連連。○我斾我旂，于道于陌。訓于羣帥，拳勇來格。",
                    "zhushu": "巧言詩注：拳，力也。”"
                },
                {
                    "paragraph": "公曰徐之，無恃額額。",
                    "zhushu": "鄂格切。勇悍皃。一本依尚書作額。"
                },
                {
                    "paragraph": "式和爾容，惟義之宅。”○“進次于郾，",
                    "zhushu": "於憲切。童云：唐許州頴川郡有郾城縣，與蔡州爲鄰。裴度傳云：“度屯郾城，勞諸軍，宣朝廷厚意，士奮于勇。”李光顔傳云：“十二年四月，敗賊于郾城，郾守將鄧懷金大恐，率諸將耒服開門待，光顔入之，城自壞者五十版。”潘云：音偃。"
                },
                {
                    "paragraph": "彼昏卒狂。裒兇鞠頑，",
                    "zhushu": "裒，薄侯切。張云：聚也。"
                },
                {
                    "paragraph": "鋒蝟斧螗。",
                    "zhushu": "潘云：“蝟，音胃，蟲似豪猪。螗，音唐，蟲也。後漢史作螳。"
                },
                {
                    "paragraph": "赤子匍匐，厥父是亢。",
                    "zhushu": "下郎切。"
                },
                {
                    "paragraph": "怒其萌芽，以悖太陽。○王旅渾渾，是佚是怙。旣獲敵師，若飢得餔。",
                    "zhushu": "音步。童云：申時食。潘云：音步，餹。餔，餌。又音布，与食也。又音逋，歠也。"
                },
                {
                    "paragraph": "蔡兇伊窘，悉起來聚。左擣其虚，",
                    "zhushu": "擣，音祷。案唐書：李祐言於李愬，請乗虚直抵蔡城，愬從之，用夜半到蔡，擒呉元済以獻。"
                },
                {
                    "paragraph": "靡愆厥慮。○載闢載祓，",
                    "zhushu": "音弗。"
                },
                {
                    "paragraph": "丞相是臨。",
                    "zhushu": "謂裴度。建彰義節，入蔡州。"
                },
                {
                    "paragraph": "弛其武刑，諭我德心。其危旣安，有長如林。",
                    "zhushu": "長，上声。"
                },
                {
                    "paragraph": "曾是讙譊，",
                    "zhushu": "女交切。恚呼。"
                },
                {
                    "paragraph": "化爲謳吟。○皇曰來歸，汝復相予。爵之成國，",
                    "zhushu": "一作公于有晋。以下文觀之，意若重複。左傳哀公十四年：“成囯不過半天子之軍。”成囯，謂公侯之囯。"
                },
                {
                    "paragraph": "胙以夏墟。”",
                    "zhushu": "左傳定公四年：“分唐叔，命以唐誥而封于夏墟。”注：夏墟，今太原晋陽。"
                },
                {
                    "paragraph": "度拜稽首，天子聖神。度拜稽首，皇祐下人。○淮夷旣平，震是朔南。",
                    "zhushu": "潘云：叶韻，尼心切。選云：鵉鳯飛而北南。”"
                },
                {
                    "paragraph": "宜廟宜郊，以告德音。歸牛休馬，",
                    "zhushu": "牛，一作刃。"
                },
                {
                    "paragraph": "豐稼于野。我武惟皇，永保無疆。”皇武十有一章，章八句。方城，命愬守也。",
                    "zhushu": "愬，音訴。方城，山名，在唐州。元和十一年，李愬為唐、鄧、隋節度使。"
                },
                {
                    "paragraph": "卒入蔡，得其大醜，",
                    "zhushu": "謂擒呉元済。"
                },
                {
                    "paragraph": "以平淮右。”○“方城臨臨，王卒峙之。",
                    "zhushu": "峙，直里切。張云：具也。"
                },
                {
                    "paragraph": "匪徼匪競，",
                    "zhushu": "徼，古堯切。童云：求也。"
                },
                {
                    "paragraph": "皇有正命。",
                    "zhushu": "正，一作王。"
                },
                {
                    "paragraph": "皇命于愬，往舒余仁。踣彼艱頑，",
                    "zhushu": "踣，蒲墨切。強也。"
                },
                {
                    "paragraph": "柔惠是馴。○愬拜即命，于皇之訓。旣礪旣攻，以後厥刃。王師嶷嶷，",
                    "zhushu": "魚力切。又音疑。山名。"
                },
                {
                    "paragraph": "熊羆是式。銜勇韜力，日思予殛。",
                    "zhushu": "晏作“思奮予殛”，又作“日思奮殛”。"
                },
                {
                    "paragraph": "○㓂昏以狂，敢蹈愬疆。士獲厥心，太𥘵髙驤。長㦸酋矛，粲其綏章。",
                    "zhushu": "綏，所引以登車者。章，謂有文采。"
                },
                {
                    "paragraph": "右剪左屠，聿禽其良。",
                    "zhushu": "李愬擒丁士良，不殺，士良感之，擒陳光治，呉秀琳遂降。愬厚待秀琳。秀琳日：“公欲取蔡，非李祐不可。”遂擒祐，不殺，用其策。"
                },
                {
                    "paragraph": "○其良旣宥，告以父母。恩柔于肌，卒貢爾有。”“維彼攸恃，乃偵乃誘。",
                    "zhushu": "偵，丑盈、丑正二切。童云：候也。"
                },
                {
                    "paragraph": "維彼攸宅，乃發乃守。○其恃爰獲，我功我多。隂諜厥圖，",
                    "zhushu": "諜，逹恊切。"
                },
                {
                    "paragraph": "以究爾訛。”“雨雪洋洋，大風來加。于燠其寒，于邇其遐。○汝隂之茫，懸瓠之峨。",
                    "zhushu": "瓠，音護。童云：李愬傳云：愬入蔡州，取呉元済，道，分輕兵断橋，以絶洄曲道，又以兵絶朗山道，行七十里，夜半至懸瓠城，雪甚，城旁皆鵝鶩池，愬令擊之，以乱軍声。賊恃呉、房、朗山戍，晏然無知者。"
                },
                {
                    "paragraph": "是震是拔，大殱厥家。狡虜旣縻，輸于國都。示之市人，即社行誅。",
                    "zhushu": "行，一作“以”。"
                },
                {
                    "paragraph": "○乃諭乃止，蔡有厚喜。完其室家，仰父俯子。汝水沄沄，",
                    "zhushu": "音云。"
                },
                {
                    "paragraph": "旣清而瀰。",
                    "zhushu": "一作夷。"
                },
                {
                    "paragraph": "蔡人行歌，我歩逶遲。",
                    "zhushu": "逶，於危切。"
                },
                {
                    "paragraph": "○蔡人歌矣，蔡風和矣。孰纇蔡𥘉，",
                    "zhushu": "纇，晏本作“𩔖”。"
                },
                {
                    "paragraph": "胡甈爾居。",
                    "zhushu": "甈，丘例切。童云：爾雅：康瓠謂之甈。說文：康瓠，破罌也。前漢賈誼傳注：康瓠，瓦盆底。潘云：顔师古音五列切，字當作臲，危也。楊子音五計切。"
                },
                {
                    "paragraph": "式慕以康，爲愿有餘。是究是咨，皇德旣舒。”○皇曰咨愬，𥙿乃父功。昔我文祖，惟西平是庸。",
                    "zhushu": "李愬父李晟，事德宗，平朱沚，封西平王。德宗乃憲宗之祖。"
                },
                {
                    "paragraph": "内誨于家，外刑于邦。孰是蔡人，而不率從。○蔡人，率止，惟西平有子。西平有子，惟我有臣。疇𠃔大邦，",
                    "zhushu": "一本“允”作“亢”。"
                },
                {
                    "paragraph": "俾惠我人。于廟告功，以顧萬方。”方城十有一章，章八句。",
                    "zhushu": "",
                    "type": 2
                },
                {
                    "paragraph": "唐鐃歌鼓吹曲十二篇",
                    "zhushu": "并序。童云：晋書楽志云：“漢時有短簫鐃歌之。”察其曲，有朱鷺、思悲翁、釣竿等曲，列於鼓吹，多序戰陳之亊。鐃，女交切。吹，尺僞切。",
                    "type": 2
                },
                {
                    "paragraph": "負罪臣",
                    "zhushu": "一本無“負罪”字。"
                },
                {
                    "paragraph": "宗元言：臣幸以罪居永州，",
                    "zhushu": "憲宗即位，宗元貶永州司馬。"
                },
                {
                    "paragraph": "受食府廪，竊活性命，得視息，無治時事恐懼。小閒，",
                    "zhushu": "音閑。"
                },
                {
                    "paragraph": "又盗取古書文句，聊以自娯。伏觀漢、魏以來，代有鐃歌鼓吹詞，唯唐獨無有。臣爲郎時，以太常聮禮部，",
                    "zhushu": "謂爲礼部貟外郎時，與太常寺相連。"
                },
                {
                    "paragraph": "甞聞鼓吹署有戎樂，詞獨不列。今又考漢曲十二篇，",
                    "zhushu": "一朱輅，或作朱鷺。二思悲翁，三艾如張，四上之回，五翁離，六戰城南，七巫山髙，八上陵，九將進酒，十有所思，十一芳樹，十二上雅。又有君馬黄、雉子班、臨髙䑓等曲。"
                },
                {
                    "paragraph": "魏曲十四篇，",
                    "zhushu": "童云：“及魏受命，改其十二曲，使繆袭為詞，述以功德代漢。”"
                },
                {
                    "paragraph": "晉曲十六篇，",
                    "zhushu": "童云：“及晋武帝受禅，乃令傳玄製為二十二篇，亦述以功德代魏。”"
                },
                {
                    "paragraph": "漢歌詞不明紀功德，魏、晉歌功德具。今臣竊取魏、晉義，用漢篇數，爲唐鐃歌鼓吹曲十二篇，紀髙祖、太宗功能之神竒，因以知取天下之勤勞，命將用師之艱難。每有戎事，治兵振旅，幸歌臣詞以爲容，且得大戒，冝敬而不害。臣淪棄即死，言與不言，其罪等耳。猶冀能言，有益國事，不敢效怨懟黙已。",
                    "zhushu": "懟，音隊。童云：左傳云：“以死誰懟。”"
                },
                {
                    "paragraph": "謹冒死上。",
                    "zhushu": "",
                    "type": 2
                },
                {
                    "paragraph": "隋亂旣極，唐師起晉陽，平姦豪，爲生人義主，以仁興武，爲晉陽武第一",
                    "zhushu": "晉陽，太原属邑。",
                    "type": 2
                },
                {
                    "paragraph": "晉陽武，奮義威。煬之渝，",
                    "zhushu": "煬，隋帝謚。音漾。張云：暴也。“渝”，一作“淪”。"
                },
                {
                    "paragraph": "德焉歸？氓畢屠，綏者誰？皇烈烈，專天機。號以仁，揚其旗。日之昇，九土晞。",
                    "zhushu": "一作“熈”。"
                },
                {
                    "paragraph": "訴田坼，",
                    "zhushu": "音沂。一作“斥田坼”。"
                },
                {
                    "paragraph": "流洪輝。有其二，翼餘隋。斮梟鷔，",
                    "zhushu": "斮，側略切。梟，古堯切。童云：前漢郊祀志：古天子春祠黄帝，用一梟、破鏡。梟，鳥名，食母。破鏡，獸名，食父。黄帝欲絶其𩔖，使百吏祠皆用之。破鏡，如貙而虎眼，漢五月五日作梟羹以賜百官。鷔，五髙切。不祥鳥，白身赤口也。"
                },
                {
                    "paragraph": "連熊螭。",
                    "zhushu": "潘云：螭，丑知切，如龍而黄。"
                },
                {
                    "paragraph": "枯以肉，勍者羸。",
                    "zhushu": "勍，渠京切，彊也。左傳：“勍敵之人。”"
                },
                {
                    "paragraph": "后土蕩，玄穹彌。合之育，莽然施。",
                    "zhushu": "莽，母黨、莫𥙷二切。莊子：“適莽蒼者。”莽，又莫郎切。"
                },
                {
                    "paragraph": "惟德輔，慶無期。",
                    "zhushu": "",
                    "type": 2
                },
                {
                    "paragraph": "右晉陽武二十六句。",
                    "zhushu": "句三字。",
                    "type": 2
                },
                {
                    "paragraph": "唐旣受命，李密自敗來歸， 以開𥠖陽，斥東土， 爲獸之窮第二",
                    "zhushu": "一本題云：“李密自邙山之敗，其下皆貳，霸王之業，知天授在唐，遂歸於有道，享我爵命，爲獸之窮。”",
                    "type": 2
                },
                {
                    "paragraph": "“獸之窮，奔大麓。天厚黄德，",
                    "zhushu": "謂唐土德。"
                },
                {
                    "paragraph": "狙獷服。",
                    "zhushu": "狙，七餘切。獷，古猛切。揚雄美新云：“肉角之獸，狙獷而不臻。"
                },
                {
                    "paragraph": "甲之櫜弓，弭矢箙。",
                    "zhushu": "音服。童云：矢房。"
                },
                {
                    "paragraph": "皇旅靖，敵逾蹙。自亡其徒，匪予戮。屈　猛",
                    "zhushu": "，韻中無　字。或云音畎。或云即周礼“虣”字，與“暴”同。"
                },
                {
                    "paragraph": "䖍慄慄。縻以尺組，噉以秩。",
                    "zhushu": "李密降唐，唐以爲光禄卿，封邢囯公。縻，忙皮切。噉，杜覧切，與“㗖”同。"
                },
                {
                    "paragraph": "𥠖之陽，土茫茫。",
                    "zhushu": "李密舊境。"
                },
                {
                    "paragraph": "冨兵戎，盈倉箱。乏者德，莫能享。",
                    "zhushu": "音香。張云：協声，享也。"
                },
                {
                    "paragraph": "驅豺兕，授我疆。”",
                    "zhushu": "",
                    "type": 2
                },
                {
                    "paragraph": "右獸之窮二十二句。",
                    "zhushu": "其十八句，句三字。其四句，句四字。",
                    "type": 2
                },
                {
                    "paragraph": "太宗師討王充",
                    "zhushu": "童云：“即王丗充也。避太宗諱，故去“丗”字。餘倣此。"
                },
                {
                    "paragraph": "建德助逆，師奮擊武牢下，擒之，遂降充， 爲戰武牢第三",
                    "zhushu": "即虎牢也。唐諱“虎”字，改爲“武”。",
                    "type": 2
                },
                {
                    "paragraph": "戰武牢，動河朔。",
                    "zhushu": "竇建德所據。"
                },
                {
                    "paragraph": "逆之助，圖掎角。",
                    "zhushu": "掎，居綺切。童云：“譬如捕鹿，晋人角之，諸戎掎之，與晋踣之。”注云：“掎其足也。”見左傳㐮公十四年。"
                },
                {
                    "paragraph": "怒鷇麛，",
                    "zhushu": "鷇，古𠋫切。童云：“鳥子生哺者。或作“𪅏”，音丘候切。麛，莫𠔃切。張云：“鹿子。”"
                },
                {
                    "paragraph": "抗喬嶽。翹萌芽，傲霜雹。王謀内定，申掌握。鋪施芟夷，二主縛。憚華戎，廓封畧。命之瞢，",
                    "zhushu": "母亘切。童云：“又䝉、甍、夢三音。”"
                },
                {
                    "paragraph": "卑以斮。",
                    "zhushu": "潘云：“卑”當作“畢”。楚辝：“𦍑兩足以畢斮。”"
                },
                {
                    "paragraph": "歸有德，唯先覺。",
                    "zhushu": "",
                    "type": 2
                },
                {
                    "paragraph": "右戰武牢十八句。",
                    "zhushu": "其十六句，句三字。其二句，句四字。",
                    "type": 2
                },
                {
                    "paragraph": "薛舉據涇以死，子仁杲尤勇以暴，師平之， 爲涇水黄第四",
                    "zhushu": "",
                    "type": 2
                },
                {
                    "paragraph": "涇水黄，隴野茫。",
                    "zhushu": "薛㪯所據。"
                },
                {
                    "paragraph": "負太白，",
                    "zhushu": "星名。一云山名。"
                },
                {
                    "paragraph": "騰天狼。",
                    "zhushu": "妖星。"
                },
                {
                    "paragraph": "有鳥鷙立，羽翼張。鉤喙決前，",
                    "zhushu": "喙，決穢切。"
                },
                {
                    "paragraph": "鉅趯傍。",
                    "zhushu": "“鉅”，一作“距”。趯，音惕。童云：“跳也。”"
                },
                {
                    "paragraph": "怒飛飢嘯，翾不可當。",
                    "zhushu": "翾，隳縁切。"
                },
                {
                    "paragraph": "老雄死，",
                    "zhushu": "武德元年，薛㪯㓂涇州，敗唐兵，有疾死。"
                },
                {
                    "paragraph": "子復良。",
                    "zhushu": "薛仁杲僣帝位。"
                },
                {
                    "paragraph": "巢歧飲渭，肆翶翔。頓地紘，提天綱。列缺掉幟，",
                    "zhushu": "幟，尺志切。列缺，電也。旗幟如此。"
                },
                {
                    "paragraph": "招摇耀鋩。",
                    "zhushu": "此斗建指之星，術家謂之破軍。"
                },
                {
                    "paragraph": "鬼神來助，夢嘉祥。䐉塗原野，魄飛揚。星辰復，恢一方。",
                    "zhushu": "",
                    "type": 2
                },
                {
                    "paragraph": "右涇水黄二十四句。",
                    "zhushu": "其十五句，句三字。其九句，句四字。",
                    "type": 2
                },
                {
                    "paragraph": "輔氏慿江淮，竟東海，命將平之",
                    "zhushu": "輔公祏称帝於丹陽，詔趙郡王李孝㳟及。李靖、李勣討之，傳首京師。"
                },
                {
                    "paragraph": "爲奔鯨沛第五",
                    "zhushu": "",
                    "type": 2
                },
                {
                    "paragraph": "奔鯨沛，蕩海垠。",
                    "zhushu": "魚巾切。岸也。"
                },
                {
                    "paragraph": "吐霓翳日，腥浮雲。帝怒下顧，哀墊昏。",
                    "zhushu": "墊，都念切。"
                },
                {
                    "paragraph": "授以神柄，推元臣。",
                    "zhushu": "謂李孝㳟等。"
                },
                {
                    "paragraph": "手援天矛，截脩鱗。披攘䝉霿，",
                    "zhushu": "武賦切。童云：與“霧”同。又茂、夢二音。"
                },
                {
                    "paragraph": "開海門。地平水靜，浮天根。羲和顯耀，乘清氛。”赫炎溥暢，融大鈞。",
                    "zhushu": "",
                    "type": 2
                },
                {
                    "paragraph": "右奔鯨沛十八句",
                    "zhushu": "其十句，句三字。其八句，句四字。",
                    "type": 2
                },
                {
                    "paragraph": "梁之餘，保荆衡巴巫，窮南越，良將取之不以師",
                    "zhushu": "䔥銑，後梁。宣帝曽孫也，僣称皇帝。西至三峽，南盡交趾，北拒漢水，皆附焉。武德四年，李孝恭、李靖討平之。"
                },
                {
                    "paragraph": "爲苞枿",
                    "zhushu": "牙葛、牙結二切。伐木餘也，與“蘖”同。"
                },
                {
                    "paragraph": "第六",
                    "zhushu": "",
                    "type": 2
                },
                {
                    "paragraph": "苞枿𪒶矣，",
                    "zhushu": "音隊。童云：茂也。集韻作𪒶字。"
                },
                {
                    "paragraph": "惟根之蟠。彌巴蔽荆，負南極以安。曰我舊梁氏，",
                    "zhushu": "張云：“曰”音冐。"
                },
                {
                    "paragraph": "緝綏艱難。江漢之阻，都邑固以完。聖人作，神武用。有臣勇智，奮不以衆。投跡死地，謀猷縱。化敵爲家，慮則中。",
                    "zhushu": "去声。"
                },
                {
                    "paragraph": "浩浩海裔，不威而同。係縲降王，定厥功。澶漫萬里，",
                    "zhushu": "澶，音“憚”。漫，莫半切。童云：杜詩“澶漫山東二百州”，謂散逺也。"
                },
                {
                    "paragraph": "宣唐風。蠻夷九譯，咸來從。凱還金奏，",
                    "zhushu": "“還”，一本作“旋”。"
                },
                {
                    "paragraph": "象形容。震赫萬國，罔不龔。",
                    "zhushu": "張云：音“㳟”，義同通用。",
                    "type": 2
                },
                {
                    "paragraph": "右苞枿二十八句。",
                    "zhushu": "其十六句，句四字。其二句，句五字。其九句，句三字。",
                    "type": 2
                },
                {
                    "paragraph": "李軌保河右，師臨之不克變，或執以降",
                    "zhushu": "平声。軌將安興貴執軌。"
                },
                {
                    "paragraph": "爲河右平第七",
                    "zhushu": "",
                    "type": 2
                },
                {
                    "paragraph": "河右澶漫，頑爲之魁。王師如雷震，崑崙以頽。上聾下聦，驁不可廻。",
                    "zhushu": "安興貴仕於長安，表請說軌，唐遣之。興貴至武威說軌，令㪯河西以歸唐，軌不聽，興貴執軌以聞。"
                },
                {
                    "paragraph": "助讎抗有德，惟人之災。乃潰乃奮，執縛歸厥命。萬室䝉其仁，一夫則病。濡以鴻澤，皇之聖。威畏德懷，功以定。順之于理，物咸遂厥性。",
                    "zhushu": "",
                    "type": 2
                },
                {
                    "paragraph": "右河右平十八句。",
                    "zhushu": "其十一句，句四字。其五句，句五字。其二句，句三字。",
                    "type": 2
                },
                {
                    "paragraph": "突厥之大，",
                    "zhushu": "厥，九勿切。"
                },
                {
                    "paragraph": "古夷狄莫強焉， 師大破之，降其國，告于廟， ",
                    "zhushu": "突厥，古匈奴北部。正觀三年，詔李靖、李勣討之。頡利懼，竄鉄山。靖乗間襲擊，遂大破，㓕其囯。張宝相追擒之。"
                },
                {
                    "paragraph": "爲鐵山碎第八",
                    "zhushu": "",
                    "type": 2
                },
                {
                    "paragraph": "鐵山碎，大漠舒。二虜勁，",
                    "zhushu": "頡利突利，二可汙。"
                },
                {
                    "paragraph": "連穹廬。背北海，專坤隅。歳來侵邊，或傳于都。",
                    "zhushu": "武德九年，頡利入㓂，至便橋，太宗與盟于渭上。潘云：傳，音附。"
                },
                {
                    "paragraph": "天子命元帥，奮其雄圖。破定襄，降魁渠。",
                    "zhushu": "李靖襲定襄，破之。頡利所親康蘇密來奔。又突利率所部來奔。"
                },
                {
                    "paragraph": "窮竟窟宅，斥余吾。",
                    "zhushu": "斥，開也。一作“并”。余吾，匈奴地名。"
                },
                {
                    "paragraph": "百蠻破膽，邊氓蘇。威武輝耀，",
                    "zhushu": "“輝”，一本作“燀”。齒善切。"
                },
                {
                    "paragraph": "明鬼區。利澤彌萬祀，功不可踰。官臣拜手，",
                    "zhushu": "左㐮公十八年，其官臣偃。注：守官之臣。"
                },
                {
                    "paragraph": "惟帝之謩。",
                    "zhushu": "",
                    "type": 2
                },
                {
                    "paragraph": "右鐵山碎二十二句。",
                    "zhushu": "其十一句，句三字；其九句，句四字；其二句，句五字。",
                    "type": 2
                },
                {
                    "paragraph": "劉武周敗裴寂，咸有晉地，太宗㓕之， 爲靖本邦第九",
                    "zhushu": "",
                    "type": 2
                },
                {
                    "paragraph": "本邦伊晉，惟時不靖。根柢之摇，",
                    "zhushu": "張云：柢，典禮切，木根也。漢書：音蔕。"
                },
                {
                    "paragraph": "枝葉攸病。守臣不任，",
                    "zhushu": "謂裴寂敗，武周，進逼并州，遂據太原。"
                },
                {
                    "paragraph": "勩于神聖。",
                    "zhushu": "童云：勩，羊至切，勞也。太宗敗宋金剛於雀兒谷，又破劉武周於洛州，遂復故地。"
                },
                {
                    "paragraph": "惟龯之興，翦焉則定。洪惟我理，",
                    "zhushu": "“洪”，一本作“往”。"
                },
                {
                    "paragraph": "式和以敬。羣頑旣夷，庶績咸正。皇謩載大，惟人之慶。",
                    "zhushu": "",
                    "type": 2
                },
                {
                    "paragraph": "右靖本邦十四句。",
                    "zhushu": "句四字。",
                    "type": 2
                },
                {
                    "paragraph": "李靖㓕吐谷渾",
                    "zhushu": "張云：音䰟。"
                },
                {
                    "paragraph": "西海上，爲吐谷渾第十",
                    "zhushu": "",
                    "type": 2
                },
                {
                    "paragraph": "吐谷渾盛強，背西海以夸。歳侵擾我疆，退匿險且遐。帝謂神武師，往征靖皇家。烈烈斾其旗，熊虎雜龍蛇。王旅千萬人，銜枚黙無譁。束力踰山徼，",
                    "zhushu": "音呌，境也。"
                },
                {
                    "paragraph": "張翼縱漠沙。一舉刈羶腥，尸骸積如麻。除惡務本根，况敢遺萌芽。洋洋西海水，威命窮天涯。係虜來王都，",
                    "zhushu": "貞觀九年，李靖平吐谷渾，獲其王慕容伏允以歸。"
                },
                {
                    "paragraph": "犒樂窮休嘉。登髙望還師，竟野如春華。",
                    "zhushu": "“竟”，一本作“競”。"
                },
                {
                    "paragraph": "行者靡不歸，親戚讙要遮。",
                    "zhushu": "要，伊消切。"
                },
                {
                    "paragraph": "凱旋獻清廟，萬國思無邪。",
                    "zhushu": "",
                    "type": 2
                },
                {
                    "paragraph": "右吐谷渾二十六句。",
                    "zhushu": "句五字。",
                    "type": 2
                },
                {
                    "paragraph": "李靖㓕髙昌爲髙昌第十一",
                    "zhushu": "",
                    "type": 2
                },
                {
                    "paragraph": "麴氏雄西北，",
                    "zhushu": "髙昌王麴文泰，與西突厥通。武德十三年，侯君集討之，文泰死，子智盛降唐。"
                },
                {
                    "paragraph": "别絶臣外區。",
                    "zhushu": "張云：别，筆列切，異也。"
                },
                {
                    "paragraph": "旣恃逺且險，縱傲不我虞。烈烈王者師，熊螭以爲徒。龍旂翻海浪，馹騎馳坤隅。",
                    "zhushu": "童云：馹，人實切，傳車也。"
                },
                {
                    "paragraph": "賁育搏嬰兒，",
                    "zhushu": "童云：賁，音奔。孟奔、夏育，皆衛人有勇力者。"
                },
                {
                    "paragraph": "一掃不復餘。平沙際天極，但見黄雲驅。臣靖執長纓，智勇伏囚拘。文皇南面坐，",
                    "zhushu": "唐太宗文皇帝。"
                },
                {
                    "paragraph": "夷狄千羣趨。咸稱天子神，往古不得俱。獻號天可汗，",
                    "zhushu": "童云：音寒。正觀四年，滅突厥，四夷君長詣闕請帝爲天可汗。帝曰：“我爲大唐天子，又下行可汗事乎？”羣臣及四夷皆称萬歳。是後以玺書賜西北君長，皆称天可汗。"
                },
                {
                    "paragraph": "以覆我國都。",
                    "zhushu": "覆，去声。"
                },
                {
                    "paragraph": "兵戍不交害，各保性與躯。",
                    "zhushu": "“戍”一作戎。",
                    "type": 2
                },
                {
                    "paragraph": "右髙昌二十二句。",
                    "zhushu": "句五字。",
                    "type": 2
                },
                {
                    "paragraph": "旣克東蠻，羣臣請圖蠻夷狀， 如周書王㑹",
                    "zhushu": "東謝蛮在黔州西数百里。貞觀三年，其酋長謝元升入朝，冠烏熊皮履，以金銀絡頸，身被毛帔，韋皮衍藤而着履。顔師古因奏言：周武王時，逺囯歸欵，周史集其事爲王㑹篇，乃命閻立本圖之。"
                },
                {
                    "paragraph": "爲東蠻第十二",
                    "zhushu": "",
                    "type": 2
                },
                {
                    "paragraph": "東蠻有謝氏，冠帶理海中。自言我異丗，雖聖莫能通。王卒如飛翰，",
                    "zhushu": "張云：翰，侯汗切，又何干切。"
                },
                {
                    "paragraph": "鵬鶱駭羣龍。",
                    "zhushu": "童云：鶱，音軒，飛㪯皃。"
                },
                {
                    "paragraph": "轟然自天墜，乃信神武功。繫虜君臣人，累累來自東。",
                    "zhushu": "累，倫追切。"
                },
                {
                    "paragraph": "無思不服從，唐業如山崇。百辟拜稽首，咸願圖形容。如周王㑹書，永永傳無窮。睢盱萬狀乖，",
                    "zhushu": "張云：睢，許規切。盱，凶于切。張目也。"
                },
                {
                    "paragraph": "咿嗢九譯重。",
                    "zhushu": "音云：咿，音伊。嗢，乙骨切。言不明也。"
                },
                {
                    "paragraph": "廣輪撫四海，",
                    "zhushu": "童云：廣，古曠切。周禮：廣輪之数，東西爲廣，南北爲輪。"
                },
                {
                    "paragraph": "浩浩知皇風。歌詩鐃鼓間，以壯我元戎。",
                    "zhushu": "",
                    "type": 2
                },
                {
                    "paragraph": "右東蠻二十二句。",
                    "zhushu": "句五字。",
                    "type": 2
                },
                {
                    "paragraph": "眎民詩",
                    "zhushu": "美房杜，一本在“貞符”後。",
                    "type": 2
                },
                {
                    "paragraph": "帝眎民情，",
                    "zhushu": "謂天帝。"
                },
                {
                    "paragraph": "匪幽匪明。慘或在腹，已如色聲。亦無動威，亦無止力。弗動弗止，惟民之極。帝懷民眎，乃降明德，",
                    "zhushu": "謂唐君。"
                },
                {
                    "paragraph": "乃生明翼。",
                    "zhushu": "謂輔臣。"
                },
                {
                    "paragraph": "明翼者何？乃房乃杜。",
                    "zhushu": "房元齡、杜如晦。"
                },
                {
                    "paragraph": "惟房與杜，實爲民路。廼定天子，廼開萬國。萬國旣分，廼釋蠹民。廼學與仕，廼播與食。廼器與用，廼貨與通。有作有遷，無遷無作。士實蕩蕩，農實董董。工實䝉䝉，賈實融融。左右惟一，出入惟同。攝儀以引，以遵以肆。",
                    "zhushu": "合作肆，音曳。"
                },
                {
                    "paragraph": "其風旣流，品物載休。品物載休，惟天子守，乃二公之乆。惟天子明，乃二公之成；惟百辟正，乃二公之令；惟百辟榖，乃二公之禄。二公行矣，弗敢憂縱，是獲憂共；二公居矣，弗敢泰止，是獲泰己。旣柔一德，四夷是則。四夷是則，永懷不忒。",
                    "zhushu": "",
                    "type": 2
                },
                {
                    "paragraph": "貞符",
                    "zhushu": "并序",
                    "type": 2
                },
                {
                    "paragraph": "負罪臣宗元惶恐言：臣所貶州流人呉武陵",
                    "zhushu": "流人，謂遷謫貶降者。"
                },
                {
                    "paragraph": "爲臣言：“董仲舒對三代受命之符，誠然非耶？”臣曰：“非也。何獨仲舒爾？自司馬相如、劉向、揚雄、班彪、彪子固，皆㳂襲嗤嗤，",
                    "zhushu": "潘云：“充之切。楊子：“六囯蚩蚩。”注：“無知也。”字不同。"
                },
                {
                    "paragraph": "推古瑞物以配受命。其言𩔖淫巫瞽史，誑亂後代，",
                    "zhushu": "誑，古况切。"
                },
                {
                    "paragraph": "不足以知聖人立極之本，顯至德，掦大功，",
                    "zhushu": "一作“公”。"
                },
                {
                    "paragraph": "盛失厥趣。臣爲尚書郎時，",
                    "zhushu": "在永貞元年。"
                },
                {
                    "paragraph": "甞著貞符，言唐家正德，受命於生人之意，累積厚乆，冝享無極之義，",
                    "zhushu": "一本“享”字下有“年”字。"
                },
                {
                    "paragraph": "本末閎闊。㑹貶逐中輟，不克備究。”武陵即叩頭邀臣：“此大事，不宜以辱故休𡙇，",
                    "zhushu": "潘云：“傾雪切。破也，少也。集韻：“𡙇，或作缺。”。"
                },
                {
                    "paragraph": "使聖王之典不立，無以抑詭𩔖，拔正道，表覈萬代。”臣不勝奮激，即具爲書。念終泯没蠻夷，不聞于時，獨不爲也。苟一明大道，施于人丗，死無所憾，用是自決。臣宗元稽首拜手以聞。曰：",
                    "zhushu": "",
                    "type": 2
                },
                {
                    "paragraph": "孰稱古𥘉，朴䝉空侗而無爭，厥流以訛，越乃奮敓，",
                    "zhushu": "童云：“古奪字。書：“敓攘矯䖍”，一作“擊”。"
                },
                {
                    "paragraph": "闘怒振動，",
                    "zhushu": "一本此下有“静”字。唐書無，今從之。絶句。"
                },
                {
                    "paragraph": "專肆爲淫威？曰：是不知道。惟人之𥘉，揔揔而生，林林而羣。雪霜風雨雷雹暴其外，於是乃知架巢空穴，挽草木，取皮革，飢渇牝牡之欲敺其内，",
                    "zhushu": "“敺”，与“驅”同。"
                },
                {
                    "paragraph": "於是乃知噬禽獸，咀果榖。",
                    "zhushu": "噬，音誓。咀，在吕切。"
                },
                {
                    "paragraph": "合偶而居，交焉而爭，睽焉而闘。力大者搏，齒利者齧，倪",
                    "zhushu": "結切。"
                },
                {
                    "paragraph": "爪剛者決，羣衆者軋，",
                    "zhushu": "乙黠切。"
                },
                {
                    "paragraph": "兵良者殺。披披藉藉，草野塗血。然後強有力者岀而治之，往往爲曹於險阻，用號令起，而君臣什伍之法立。德紹者嗣，道怠者奪。於是有聖人焉，曰黄帝，遊其兵車，",
                    "zhushu": "一無“遊”字。"
                },
                {
                    "paragraph": "交貫乎其内，一統𩔖，齊制量，",
                    "zhushu": "去声。"
                },
                {
                    "paragraph": "然猶大公之道不克建。於是有聖人焉，曰堯，置州牧四岳，持而綱之，立有德、有功、有能者，叅而維之。運臂率指，屈伸把握，莫不統率。",
                    "zhushu": "一本此下有“堯”字。"
                },
                {
                    "paragraph": "年老舉聖人而禪焉，大公乃克建。由是觀之，厥𥘉罔匪極亂，而後稍可爲也。而非德不樹，",
                    "zhushu": "一無“而”字。"
                },
                {
                    "paragraph": "故仲尼叙書，於堯曰“克明俊德”，於舜曰“濬哲文明”，於禹曰“文命祗承于帝”，於湯曰“克寛克仁，彰信兆民”，於武王曰“有道曽孫”。稽揆典誓，貞哉！惟兹德實受命之符，以奠永祀。後之妖淫嚚昏好怪之徒，",
                    "zhushu": "童云：嚚，魚巾切。左傳曰：口不道忠信之言為嚚，作“囂”者非。"
                },
                {
                    "paragraph": "乃始陳大電、",
                    "zhushu": "童云：河圖云：少典妃附宝，見大電光繞北斗樞星，耀郊野，附宝意感而生黄帝於壽丘。"
                },
                {
                    "paragraph": "大虹、",
                    "zhushu": "童云：大星如虹，下游華渚，女節意感而生白帝子，即金天氏也。"
                },
                {
                    "paragraph": "玄鳥、",
                    "zhushu": "童云：商頌：“天命玄鳥，降而生商。”注云：“玄鳥，鳦也。湯之先祖有娀氏女简狄，配髙辛氏，生契。”箋云：“鳦遺𡖉，簡狄吞之而生契。”"
                },
                {
                    "paragraph": "巨跡、",
                    "zhushu": "童云：詩生民：“履帝武敏歆。”箋云：“髙辛𥘉，郊禖之時，有大神之迹，姜嫄履之而生棄。”"
                },
                {
                    "paragraph": "白狼、",
                    "zhushu": "童云：音郎。帝王丗紀：“日有神牽白狼銜鈎入殷朝。”"
                },
                {
                    "paragraph": "白魚、",
                    "zhushu": "童云：董仲舒䇿引書曰：“白魚入于王舟。”注：謂今文尚書泰誓之辝，謂武王伐紂時有此瑞也。"
                },
                {
                    "paragraph": "流火之烏",
                    "zhushu": "童云：前漢郊祀志曰：“周得火德，有赤烏之符。”注引尚書中𠋫曰：“有火自天，止于王屋，流爲赤烏，五至，以榖俱來。”"
                },
                {
                    "paragraph": "以爲符，斯皆詭譎闊誕，其可羞也，而莫知本于厥貞。漢用天度，克懷于有氓，登能庸賢，濯痍煦寒，",
                    "zhushu": "張云：痍音夷。煦，吁句切。"
                },
                {
                    "paragraph": "以瘳以熈，兹其爲符也。而其妄臣，乃下取虺蛇，上引天光，",
                    "zhushu": "童云：虺，許愇切。班彪王命論曰：“髙祖始受命則白蛇分，西入関則五星聚。”"
                },
                {
                    "paragraph": "推𩔖號休，",
                    "zhushu": "童云：號，胡刀切。後有號同。"
                },
                {
                    "paragraph": "用夸誣於無知氓，増以騶虞",
                    "zhushu": "、童云：上音側鳩切，仁獸也。司馬相如封禅書曰：“囿騶虞之珍羣。”又曰：“般般之獸，樂我君囿，白質黒章，其儀可喜。”"
                },
                {
                    "paragraph": "神鼎，",
                    "zhushu": "童云：“武帝元鼎元年，得宝鼎汾水上，因是改元。”"
                },
                {
                    "paragraph": "脅敺縱臾，",
                    "zhushu": "童云：“上子勇切，下音勇。出西漢衡山王傳。”。"
                },
                {
                    "paragraph": "俾東之泰山、石閭，",
                    "zhushu": "童云：“凌如切。武帝太𥘉三年夏四月，还修封泰山，䄠石閭。郊祀志云：“石閭者，在泰山下阯南方，方上言仙人閭也。”故上親禅焉。”"
                },
                {
                    "paragraph": "作大號，謂之“封禪”，",
                    "zhushu": "童云：“音擅，古文作䄠。張晏曰：“封禅者，天髙而可兾近神靈也。”"
                },
                {
                    "paragraph": "皆尚書所無有。莽、述承效，",
                    "zhushu": "王莽、公孫𫐠　皆僞作符命者。"
                },
                {
                    "paragraph": "卒奮驁逆。其後有賢帝曰光武，克綏天下，復承舊物，猶崇赤伏，",
                    "zhushu": "童云：“光武在長安時，同舎生彊華，自関中奉赤伏符曰：“劉秀發兵捕不道，四夷雲集龍闘野，四七之祭火爲主。”羣臣奏曰：“受命之符，人應爲大。”光武因此崇尚符䜟。"
                },
                {
                    "paragraph": "以玷厥德。魏晉而下，尨亂鉤裂，厥符不貞，邦用不靖，亦罔克乆，駮乎無以議爲也。積大亂至于隋氏，環四海以爲鼎，跨九垠以爲鑪，",
                    "zhushu": "垠，音銀。鑪，音壚。"
                },
                {
                    "paragraph": "爨以毒燎，",
                    "zhushu": "張云：“音子，又力照切。”"
                },
                {
                    "paragraph": "煽以虐熖。",
                    "zhushu": "煽，音扇。"
                },
                {
                    "paragraph": "其人沸湧灼爛，號呼騰蹈，莫有救止。於是大聖乃起，",
                    "zhushu": "唐髙祖、太宗。"
                },
                {
                    "paragraph": "丕降霖雨，濬滌盪沃，蒸爲清氛，䟽爲泠風。",
                    "zhushu": "泠，音霖。"
                },
                {
                    "paragraph": "人乃漻然休然，",
                    "zhushu": "童云：漻，音聊，又音䃯。"
                },
                {
                    "paragraph": "相睎以生，相持以成，相彌以寧。琢斮屠剔、",
                    "zhushu": "童云：琢，丁角切。吕刑“劓刵椓黥”。疑當從木。"
                },
                {
                    "paragraph": "膏流節離之禍不作，而人乃克完平舒愉，尸其肌膚，以逹于夷途。焚坼抵掎、奔走轉死之害不起，",
                    "zhushu": "“死”，或作“徙”。"
                },
                {
                    "paragraph": "而人乃克鳩𩔖集族，歌舞恱懌，用祗于元德。徒奮𥘵呼，犒迎義旅，讙動六合，至于麾下。",
                    "zhushu": "大將之旗。"
                },
                {
                    "paragraph": "大盗豪據，阻命遏德，義威殄戮，咸墜厥緒，無劉于虐。",
                    "zhushu": "劉，殺也。"
                },
                {
                    "paragraph": "人乃並受休嘉，去隋氏，克歸于唐，躑躅謳歌，",
                    "zhushu": "躑，直炙切。躅，除玉切。"
                },
                {
                    "paragraph": "灝灝和寜。帝庸威栗，惟人之爲。",
                    "zhushu": "去声。"
                },
                {
                    "paragraph": "敬奠厥賦，積藏于下，是謂豐國。郷爲義廪，歛發謹飭，歳丁大侵，",
                    "zhushu": "童云：如天五穀不熟，謂之大侵。見榖梁傳㐮公二十四年。"
                },
                {
                    "paragraph": "人以有年。簡于厥刑，不殘而懲，是謂“嚴威”。小屬而支，",
                    "zhushu": "属，之欲切。而，汝也。謂全其肢躰。"
                },
                {
                    "paragraph": "大生而孥，愷悌祗敬，用底于治。",
                    "zhushu": "一本作“理”。"
                },
                {
                    "paragraph": "凡其所欲，不謁而獲，凡其所惡，不祈而息。四夷稽服，不作兵革，不竭貨力。丕揚于後嗣，用垂于帝式。“十聖濟厥治",
                    "zhushu": "，謂太宗至憲宗，凡十帝。"
                },
                {
                    "paragraph": "孝、仁、平、寬，惟祖之則。",
                    "zhushu": "祖，謂髙祖。上文所美者。"
                },
                {
                    "paragraph": "澤乆而逾深，",
                    "zhushu": "逾，一本作愈。"
                },
                {
                    "paragraph": "仁増而益髙。人之戴唐，永永無窮。是故受命不于天，于其人；休符不于祥，于其仁。惟人之仁，匪祥于天。匪祥于天，兹惟貞符哉！未有䘮仁而乆者也，未有恃祥而壽者也。商之王以桑榖昌，",
                    "zhushu": "童云：“商太戊時。”"
                },
                {
                    "paragraph": "以雉雊大，",
                    "zhushu": "童云：“雊，古侯切，商髙宗時。”"
                },
                {
                    "paragraph": "宋之君以法星壽，",
                    "zhushu": "童云：“宋景公疾，司星子韋曰：“熒惑守心，心，宋之分野，君當𥙊之，可移於相。”公曰：“相，股肱也，除心腹之疾，而寊之股肱，可乎？”曰：“可移於民。”公曰：“民所以爲囯，無民何以爲君？”曰：“可移於濊。”公曰：“歲所以養人也，歳不登，何以畜人乎？”子韋曰：“君善言三，熒惑必退三舎。”見吕氏春秋。”"
                },
                {
                    "paragraph": "鄭以龍衰，",
                    "zhushu": "童云：“魯昭公十九年，鄭大水，龍闘于時門之外洧淵。”"
                },
                {
                    "paragraph": "魯以麟弱。",
                    "zhushu": "童云：“哀公十四年春，西狩獲麟。”"
                },
                {
                    "paragraph": "白雉亡漢，",
                    "zhushu": "童云：“漢平帝元始元年春正月，越裳氏重譯献白雉。”"
                },
                {
                    "paragraph": "黄犀死莽，",
                    "zhushu": "童云：“王莽班符命，緫說曰：“肇命於新都，受瑞於黄支。”孟康曰：“献生犀。”。"
                },
                {
                    "paragraph": "惡在其爲符也？",
                    "zhushu": "惡，音烏。"
                },
                {
                    "paragraph": "不勝唐德之代，光紹明濬，深鴻厖大，保人斯無疆。冝薦于郊廟，文之雅詩，祗告于德之休。帝曰：“諶哉！”",
                    "zhushu": "諶，時任切。亦作“忱”。"
                },
                {
                    "paragraph": "乃黜休祥之奏，究貞符之奥，思德之所未大，求仁之所未備，以極于邦治，以敬于人事。其詩曰：",
                    "zhushu": "",
                    "type": 2
                },
                {
                    "paragraph": "於穆敬德，",
                    "zhushu": "一作“穆穆敬德”。"
                },
                {
                    "paragraph": "𥠖人皇之。惟貞厥符，浩浩將之。仁函于膚，刃莫畢屠。澤熯于爨，",
                    "zhushu": "“熯”，一作“寒”。童云：音罕，又音漢。"
                },
                {
                    "paragraph": "𩰾炎以澣。",
                    "zhushu": "“𩰾”，與“沸”同。"
                },
                {
                    "paragraph": "殄厥凶德，乃敺乃夷。懿其休風，是喣是吹。",
                    "zhushu": "喣，吁句切。"
                },
                {
                    "paragraph": "父子熈熈，相寧以嬉。賦徹而藏，厚我糗粻。",
                    "zhushu": "一作“粮”。張云：上去乆切，又丘救切。下音張。"
                },
                {
                    "paragraph": "刑輕以清，我完靡傷。貽我子孫，百代是康。十聖嗣于治，仁后之子。子思孝父，易患于己。",
                    "zhushu": "“于”，一本作“乎”。"
                },
                {
                    "paragraph": "拱之戴之，神具爾冝。載掦于雅，承天之嘏。",
                    "zhushu": "張云：音假，大也。"
                },
                {
                    "paragraph": "天之誠神，冝鍳于仁。神之曷依，冝仁之歸。",
                    "zhushu": "晏本“仁”作“人”。"
                },
                {
                    "paragraph": "濮沿于北，",
                    "zhushu": "曼本“沿”作“鉛”。"
                },
                {
                    "paragraph": "祝栗于南。",
                    "zhushu": "童云：前漢礼楽志：房中歌曰：“四極爰轃。”師古曰：四極，四方極逺之処也。爾雅曰：東至于泰逺，西至于邠囯，南至於濮沿，北至于祝栗，謂之四極。"
                },
                {
                    "paragraph": "幅貟西東，祗一乃心。祝唐之紀，後天罔墜。祝皇之壽，與地咸乆。曷徒祝之，心誠篤之。神恊人同，道以告之。",
                    "zhushu": "告，姑沃切。"
                },
                {
                    "paragraph": "俾彌億萬年，不震不危。我代之延，永永毗之。仁增以崇，曷不爾思？有號于天，",
                    "zhushu": "號，音豪。"
                },
                {
                    "paragraph": "僉曰嗚呼。咨爾皇靈，無替厥符。",
                    "zhushu": "胥山沈晦云：“呉武陵𥘉貶永州，貞符序中冝如唐書去“量移三字。諸本作“振動静專”，唐書無“静”字。舊不作“尸恊人同”，唐書作“神恊”。”今皆以宋景文公唐書爲據。"
                }
            ]
        },
        {
            "name": "増廣註釋音辯唐柳先生集卷之二",
            "paragraphs": [
                {
                    "paragraph": "増廣註釋音辯唐柳先生集卷之二",
                    "zhushu": "",
                    "type": 1
                },
                {
                    "paragraph": "古賦",
                    "zhushu": "",
                    "type": 2
                },
                {
                    "paragraph": "佩韋賦",
                    "zhushu": "并序",
                    "type": 2
                },
                {
                    "paragraph": "柳子讀古書，覩直道守節者則壯之，蓋有激也。𢘆懼過而失中庸之義，慕西門氏佩韋以戒，",
                    "zhushu": "童云：韋，雨非切。西門豹性急，故佩韋以自緩。董安于性緩，故佩弦以自急。韋，皮䋲，喻緩也。弦，弓弦，喻急也。見韓子。"
                },
                {
                    "paragraph": "故作是賦。其辭曰：",
                    "zhushu": "",
                    "type": 2
                },
                {
                    "paragraph": "邈予生此下都𠔃，塊天質之慤醇。",
                    "zhushu": "慤，苦角切。"
                },
                {
                    "paragraph": "日月迭而化升𠔃，寖遁𥘉而枉神。",
                    "zhushu": "寖，子鴆切。"
                },
                {
                    "paragraph": "雕大素而生華𠔃，",
                    "zhushu": "牛，一本作“成”。"
                },
                {
                    "paragraph": "汩末流以䘮眞。",
                    "zhushu": "汨，古忽切。"
                },
                {
                    "paragraph": "睎往躅而周章𠔃，",
                    "zhushu": "周章，不决貌。躅，厨玉切。"
                },
                {
                    "paragraph": "懵𠋣伏其無垠。",
                    "zhushu": "潘云：懵，音䝉，無知也。又母揔切，心乱也。又眉登切，𠉣也。又母亘切，眼不明也。"
                },
                {
                    "paragraph": "丗旣奪予之大和𠔃，眷授予以經常。循聖人之通途𠔃，鬱縱臾而不揚。",
                    "zhushu": "張云：縦，子勇切。臾，音勇。"
                },
                {
                    "paragraph": "猶悉力而究陳𠔃，獲貞則于典章。嫉時以奮節𠔃，憫己以抑志。登嵩丘而垂目𠔃，瞰中區之疆理。",
                    "zhushu": "瞰，苦濫切，下視也。"
                },
                {
                    "paragraph": "横萬里而極海𠔃，頽風浩其四起。恟驚怛而躑躅𠔃，",
                    "zhushu": "張云：恟，許卭切，音凶，憂恐也。"
                },
                {
                    "paragraph": "惡浮詐之相詭。思貢忠于明后𠔃，振敎導乎遐軌。",
                    "zhushu": "乎，一作“之”。"
                },
                {
                    "paragraph": "紛吾守此狂狷𠔃，",
                    "zhushu": "童云：紛，依楚詞音焚。"
                },
                {
                    "paragraph": "懼執競而不柔。探先哲之奥謨𠔃，攀往列之洪休。曰“沈潜而剛克”𠔃，固讜人之嘉猷。嗟行行而躓踣𠔃，",
                    "zhushu": "張云：行，並下浪切。童云：躓，音致，跆也。踣，蒲墨切。"
                },
                {
                    "paragraph": "信往古之所仇。彼穹壤之廓殊𠔃，寒與暑而交修。執中而俟命𠔃，固仁聖之善謀。吾祖士師之直道𠔃，亦愀然於伐國。",
                    "zhushu": "鲁欲伐斉，問柳下惠，下惠歸曰：“吾聞伐囯，不問仁人，此言何爲至於我哉？”潘云：愀，七小切，色変。"
                },
                {
                    "paragraph": "尼父戮齊而誅卯𠔃，本柔仁以作極。",
                    "zhushu": "孔子誅斉，優施戮少正卯。"
                },
                {
                    "paragraph": "藺竦顔以誚秦𠔃，入降廉猶臣僕。",
                    "zhushu": "藺相如叱秦王，引車避廉頗。降，音絳，下也。藺，音吝。"
                },
                {
                    "paragraph": "吉優繇而布和𠔃，殘萑蒲以屏匿。",
                    "zhushu": "游吉，鄭子太叔也。左傳昭公二十年：子太叔爲政，不忍猛而寛。鄭囯多盗，取人於萑符之澤。太叔㒷徒兵以攻之，盗少止。萑，音丸。符，即“蒲”字。繇，与“由”同。"
                },
                {
                    "paragraph": "劌拔刃於霸侯𠔃，退匑匑而畏服。",
                    "zhushu": "劌，居衛切。匑，丘弓切，敬謹貌。鲁莊公十三年，斉侯始霸，与魯㑹于何。曹劌以匕首刧桓公，盡歸魯之侵地。桓公許之，乃下壇就羣臣之位。公羊作曹沬。"
                },
                {
                    "paragraph": "寛與猛其相濟𠔃，孰不頌兹之盛德。克明哲而保躬𠔃，恢大雅之所朂。",
                    "zhushu": "子玉切。見烝民詩。"
                },
                {
                    "paragraph": "陽宅身以執剛𠔃，卒易帥而䝉辜。",
                    "zhushu": "左傳文公六年：晋陽處父以剛，晋狐夜姑怨陽子之易其班也，使續折居殺之。"
                },
                {
                    "paragraph": "羽愎心以盭志𠔃，首身離而不懲。",
                    "zhushu": "童云：愎，蒲北切，又弼力切，狠也。盭，音戻，又音利。項羽旣敗，自刎而死。王翳取其頭，五騎各得其一躰。"
                },
                {
                    "paragraph": "雲岳岳而專強𠔃，果黜志而乖圖。",
                    "zhushu": "漢朱雲連拄五鹿充宗，时人語曰：“五鹿岳岳，朱雲折其角。”"
                },
                {
                    "paragraph": "咸觸屏以拒訓𠔃，肆殞越而就陵。",
                    "zhushu": "陳万年病，召其子陳咸教戒於宋下。咸睡，頭觸屏風，万年怒。後咸以言石𩔰，髠爲城旦。"
                },
                {
                    "paragraph": "冶訐諫于昏朝𠔃，名崩弛而䧟誅。",
                    "zhushu": "訐， 居列切。左傳宣公九年：陳洩治諌靈公宣淫，孔寕、儀行父殺之。"
                },
                {
                    "paragraph": "苟縱直而不羇𠔃，乃變罹而禍仍。",
                    "zhushu": "一作俱。"
                },
                {
                    "paragraph": "歷九折而直奔𠔃，",
                    "zhushu": "九折，險坂也。"
                },
                {
                    "paragraph": "固摧轅而失途。遵大路而曲轍𠔃，又求逹而不能。廣守柔以允塞𠔃，抵暴梁而壞節。",
                    "zhushu": "後漢：胡廣曲從梁兾，鴆殺質帝，立蠡吾侯。"
                },
                {
                    "paragraph": "家撝謙而温美𠔃，脅子公而䘮哲。",
                    "zhushu": "撝，与揮同。左傳宣公四年：鄭子公謀弑靈公，子家懼而從之。"
                },
                {
                    "paragraph": "義師仁而惡狠𠔃，遂潰騰而滅裂。",
                    "zhushu": "宋義下令，謂項羽狠如狠。羽即帳中斬其頭。潘云：狠，下懇切，不聽從也。"
                },
                {
                    "paragraph": "斯委懦以從邪𠔃，悼上蔡其何𥙷。",
                    "zhushu": "趙髙說李斯江胡亥，後乃譛斯。斯出獄，謂其子曰：“吾欲復牽黄犬出上蔡東門逐狡兎，其可得乎？”"
                },
                {
                    "paragraph": "徐偃柔以屏義𠔃，倐邦離而身虜。",
                    "zhushu": "周穆王西遊，諸侯皆㷌徐偃王。穆王使楚伐之，偃王不忍闘其民，敗走彭城。潘云：倏，音叔。"
                },
                {
                    "paragraph": "桑弘和而却武𠔃，渙宗覆而國舉。",
                    "zhushu": "桑弘和，一作乗柔，知亊不可考。"
                },
                {
                    "paragraph": "設任柔而自處𠔃，䝉大戮而不悟。",
                    "zhushu": "任柔，一作仁柔，其亊未詳。或云傳設諸”，恐非。"
                },
                {
                    "paragraph": "故曰：“純柔純弱𠔃，必削必薄；純剛純強𠔃，必䘮必亡。韜義于中，",
                    "zhushu": "韜，音叨。"
                },
                {
                    "paragraph": "服和于躬，和以義宣，",
                    "zhushu": "晏本和作利。"
                },
                {
                    "paragraph": "剛以柔通。守而不遷𠔃，變而無窮。交得其宜𠔃，乃獲其終。姑佩兹韋𠔃，考古齊同。”亂曰：",
                    "zhushu": "乱，理也。所以重理一賦之意。"
                },
                {
                    "paragraph": "“韋之申申，佩于躬𠔃。本正生和，探厥中𠔃。哲人交修，樂有終𠔃。庶寡其過，追古風𠔃。”",
                    "zhushu": "追，一本作進。",
                    "type": 2
                },
                {
                    "paragraph": "瓶賦",
                    "zhushu": "東坡云：掦子雲酒箴，有問无答。子厚瓶賦，盖𥙷亡耳。子厚以瓶爲智，幾於信道知命者。",
                    "type": 2
                },
                {
                    "paragraph": "昔有智人，善學鴟夷。",
                    "zhushu": "揚雄酒箴云：鴟夷滑稽，腹大如壷。盡日盛酒，人復借酤。潘云：鴟，處脂切，韋囊以盛酒，即今鴟夷幐也。"
                },
                {
                    "paragraph": "䲭夷䝉鴻，",
                    "zhushu": "潘云：二字並上声。漢書注云：“廣大貌。”"
                },
                {
                    "paragraph": "罍罃相追。",
                    "zhushu": "“罃”字當作“罌”，音鶑，𦈢也。一本作“斚”，音假，樽名。"
                },
                {
                    "paragraph": "謟誘吉士，喜恱依隨。開喙倒腹，",
                    "zhushu": "喙，吁穢切，口也。"
                },
                {
                    "paragraph": "斟酌更持。味不苦口，昏至莫知。頽然縱傲，與亂爲期。視白成黒，顚倒妍媸。",
                    "zhushu": "丨，倪堅切，美好也。下音𧈪，　痴也。"
                },
                {
                    "paragraph": "己雖自售，人或以危。敗衆亡國，流連不歸。誰主斯罪？鴟夷之爲。不如爲瓶，居井之眉。",
                    "zhushu": "童云：前漢酒箴注云：“眉，井邊也，若人目上之有眉，作“湄”者非。"
                },
                {
                    "paragraph": "鈎深挹㓗，淡泊是師。和齊五味，",
                    "zhushu": "和，胡卧切。斉，才詣切，調和也。"
                },
                {
                    "paragraph": "寧除渇飢。不甘不壞，乆而莫遺。清白可鍳，終不媚私。利澤廣大，孰能去之？綆絶身破，",
                    "zhushu": "綆，音硬，井索。"
                },
                {
                    "paragraph": "何足怨咨。功成事遂，復于土泥。歸根反𥘉，無慮無思。何必巧曲，徼覬一時。",
                    "zhushu": "張云：徼，古堯切，求也。覬，音兾。"
                },
                {
                    "paragraph": "子無我愚，我智如斯。",
                    "zhushu": "晁无咎曰：昔揚雄作酒箴，謂鴟夷盛酒，而瓶藏水。酒甘以喻小人，水淡以比君子。故䲭夷以親近託車，而瓶以踈逺居井而羸。此雄欲同塵於皆醉者之詞也。故子厚復正論以反之，以謂寕為瓶之㓗以病已，无爲鴟夷之旨以愚人，盖更相明也。",
                    "type": 2
                },
                {
                    "paragraph": "牛賦",
                    "zhushu": "東坡云：“嶺外俗皆恬殺牛，海南為甚。”乃書子厚牛賦，遺瓊州僧道贇，使曉諭之。",
                    "type": 2
                },
                {
                    "paragraph": "若知牛乎？牛之爲物，魁形巨首。垂耳抱角，毛革踈厚。牟然而鳴，黄鍾滿脰。",
                    "zhushu": "音豆，項也。"
                },
                {
                    "paragraph": "抵觸隆曦，日耕百畒。往來修直，植乃禾黍。自種自歛，服箱以走。",
                    "zhushu": "車上盛物處以箱。"
                },
                {
                    "paragraph": "輸入官倉，已不適口。冨窮飽飢，功用不有。䧟泥蹷塊，常在草野。人不慙愧，利滿天下。皮角見用，肩凥莫保。",
                    "zhushu": "凥，苦刀切。說文：睢也。"
                },
                {
                    "paragraph": "或穿緘縢，或實爼豆。由是觀之，物無踰者。不如羸驢，服逐駑馬。曲意隨勢，不擇處所。不耕不稼，藿菽自與。",
                    "zhushu": "藿，豆葉。菽，大豆。"
                },
                {
                    "paragraph": "騰踏康莊，",
                    "zhushu": "尔雅：道五逹謂之康，六逹謂之莊。"
                },
                {
                    "paragraph": "出入輕舉。喜則齊鼻，怒則奮躑。當道長鳴，聞者驚辟。",
                    "zhushu": "辟，平亦切。項羽叱楊喜，人馬俱驚，辟易数里。謂開張而易其本處。"
                },
                {
                    "paragraph": "善識門户，終身不惕。牛雖有功，於己何益？命有好醜，非若能力。愼勿怨尤，以受多福。",
                    "zhushu": "",
                    "type": 2
                },
                {
                    "paragraph": "解祟賦",
                    "zhushu": "并序",
                    "type": 2
                },
                {
                    "paragraph": "柳子旣謫，猶懼不勝其口，筮以玄，遇干之八。其賛曰：“赤舌燒城，吐水于瓶。”其測曰：“君子解祟也。”",
                    "zhushu": "太玄經注：“兊為口舌。八為木，木生火，火中之舌，故赤也。赤舌所敗，若火燒城。”金生水，故吐水也。水滅于火，雖有傾城之言，以水拒之，災无由至矣。祟，音𨗉。神禍也。"
                },
                {
                    "paragraph": "喜而爲之賦。",
                    "zhushu": "",
                    "type": 2
                },
                {
                    "paragraph": "胡赫炎薫熇之烈火𠔃，",
                    "zhushu": "熇，虚嬌、呼酷、呼各三切。炎氣也。"
                },
                {
                    "paragraph": "而生夫人之齒牙。上殫飛而莫遁，",
                    "zhushu": "殚，音单。極也。遁，徒困切。"
                },
                {
                    "paragraph": "旁窮走而逾加。九泉焦枯而四海滲涸𠔃，",
                    "zhushu": "滲，所禁切。涸，音鶴。"
                },
                {
                    "paragraph": "紛揮霍而要遮。風雷唬唬以爲槖籥𠔃，",
                    "zhushu": "唬，呼交切，一作“虓”，又古伯切。"
                },
                {
                    "paragraph": "回禄煽怒而喊呀。",
                    "zhushu": "童云：上呼咸切，下虚牙切。"
                },
                {
                    "paragraph": "炖堪輿爲甗𨫼𠔃，",
                    "zhushu": "童云：堪輿，天地也。炖，他昆切，火盛貌。甗，女蹇切，鬲属。𨫼，五到切，燒器也。潘云：甗，語蹇切，无底甑也。又鱼軒、魚戰二切。"
                },
                {
                    "paragraph": "爇雲漢而成霞。",
                    "zhushu": "張云：爇，儒劣切，焚也。"
                },
                {
                    "paragraph": "鄧林大椿不足以充於燎𠔃，",
                    "zhushu": "一无“於”字。"
                },
                {
                    "paragraph": "倒扶桑落棠膠轕而相义。",
                    "zhushu": "轕，音葛。靈光殿賦云：轇轕无垠。廣大貌。東京賦：鈒㦸轇轕。𮦀　乱貌。"
                },
                {
                    "paragraph": "膏摇脣而増熾𠔃，熖掉舌而彌葩。沃無瓶𠔃撲無篲，",
                    "zhushu": "篲，旋芮切，又徐醉切。"
                },
                {
                    "paragraph": "金流玉鑠𠔃，曽不自比於塵沙。獨淒己而燠物，愈騰沸而骹䶗。",
                    "zhushu": "骹，丘交切，一作“骸”。童云：骹，苦交切，脚腰也。䶗，客牙切，大齧也。"
                },
                {
                    "paragraph": "吾懼夫灼爛灰㓕之爲禍，往捜乎太玄之奥。訟衆正，訴羣邪。曰：“去爾中躁與外撓，姑務清爲室而靜爲家。苟能是，則始也汝邇，今也汝遐。涼汝者進，烈汝者賖。譬之猶豁天淵而覆原燎，夫何長喙之紛拏。今汝不知清己之慮，而惡人之譁；不知静之爲勝，而動焉是嘉。徒遑遑乎狂奔而西傃，",
                    "zhushu": "一作“索”。"
                },
                {
                    "paragraph": "盛氣而長嗟，不亦遼乎？”於是釋然自得，以冷風濯𤍠，以清源滌瑕。履仁之實，去盗之夸。冠太清之玄冕，佩至道之瑶華。鋪沖虚以爲席，駕恬泊以爲車。瀏乎以遊於萬物者，始",
                    "zhushu": "童云：劉， 力周切，深皃。史， 音柳。"
                },
                {
                    "paragraph": "彼狙雌倐施，而以祟爲利者，夫何爲邪？",
                    "zhushu": "",
                    "type": 2
                },
                {
                    "paragraph": "懲咎賦",
                    "zhushu": "唐書本傳載此賦，曰：宗元不得召，内閔悼，悔念往咎，作賦自儆。",
                    "type": 2
                },
                {
                    "paragraph": "懲咎愆以本始𠔃，孰非余心之所求？處卑汙以閔丗𠔃，固前志之爲尤。始予學而觀古𠔃，怪今昔之異謀。惟聦明爲可考𠔃，追駿歩而遐遊。㓗誠之旣信直𠔃，仁友藹而萃之。日施陳以繫縻𠔃，",
                    "zhushu": "“繫縻”，一本作“擊摩”。"
                },
                {
                    "paragraph": "邀堯、舜與之爲師。上睢盱而混茫𠔃，",
                    "zhushu": "睢，火規切。盱，音吁。荒忽不可考信也。"
                },
                {
                    "paragraph": "下駁詭而懷私。旁羅列以交貫𠔃，求大中之所冝。曰“道有象𠔃，而無其形。推變乗時𠔃，與志相迎。不及則殆𠔃，過則失貞。謹守而中𠔃，與時偕行。萬𩔖芸芸𠔃，率由以寧。剛柔弛張𠔃，出入綸經。登能抑枉𠔃，白黒濁清。蹈乎大方𠔃，物莫能嬰。奉訏謨以植内𠔃，欣余志之有獲。”再徴信乎䇿書𠔃，謂炯然而不惑。",
                    "zhushu": "炯，户頂切，光也。一本作“耿”。"
                },
                {
                    "paragraph": "愚者果於自用𠔃，惟懼夫誠之不一。不顧慮以周圖𠔃，專兹道以爲服。讒妬構而不戒𠔃，猶斷斷於所執。",
                    "zhushu": "断，丨乱切。"
                },
                {
                    "paragraph": "哀吾黨之不淑𠔃，",
                    "zhushu": "謂刘禹錫䓁。"
                },
                {
                    "paragraph": "遭任遇之卒迫。",
                    "zhushu": "“卒”，与“猝”同。"
                },
                {
                    "paragraph": "勢危疑而多詐𠔃，逢天地之否隔。欲圖退而保己𠔃，悼乖期乎曩　昔。欲操術以致忠𠔃，衆呀然而互嚇。",
                    "zhushu": "呀，虚牙切。“互”，一本作“予”。嚇，音赫，怒而拒物声。"
                },
                {
                    "paragraph": "進與退吾無歸𠔃，甘脂潤乎鼎鑊。",
                    "zhushu": "音穫。"
                },
                {
                    "paragraph": "幸皇鍳之明宥𠔃，纍郡印而南適。",
                    "zhushu": "纍，力追切。子厚𥘉貶邵州刺史。"
                },
                {
                    "paragraph": "惟罪大而寵厚𠔃，冝夫重， 仍乎禍謫。",
                    "zhushu": "子厚再貶永州司馬。"
                },
                {
                    "paragraph": "旣明懼乎天討𠔃，又幽慄乎鬼責。惶乎夜寤而晝駭𠔃，𩔖麏䴥之不息。",
                    "zhushu": "童云：麏，九筠切，麞也。或從“囷”從“禾”。䴥，音加，牡鹿也。本作“麚”。"
                },
                {
                    "paragraph": "凌洞庭之洋洋𠔃，泝湘流之沄沄。飄風擊以揚波𠔃，舟摧抑而廻邅。日霾曀以昧幽𠔃，",
                    "zhushu": "童云：霾，莫諧切。曀，音翳。尓雅曰：風而雨士爲霾。釋名曰：霾，晦也。詩終風注曰：隂而風曰曀。"
                },
                {
                    "paragraph": "黝雲涌而上屯。",
                    "zhushu": "黝，於紏切，青黒色。一本作“玄雲”。"
                },
                {
                    "paragraph": "暮屑窣以淫雨𠔃，",
                    "zhushu": "窣，蘇骨切。"
                },
                {
                    "paragraph": "聽嗷嗷之哀猿。衆鳥萃而啾號𠔃，沸洲渚以連山。漂遥逐其詎止𠔃，逝莫属余之形䰟。攅巒奔以紆委𠔃，",
                    "zhushu": "張云：峦，音鵉，小山上銳曰峦。"
                },
                {
                    "paragraph": "束洶湧之崩湍。畔尺進而㝷退𠔃，盪洄汨乎淪漣。",
                    "zhushu": "童云：汨，音骨，又越筆切。"
                },
                {
                    "paragraph": "際窮冬而止居𠔃，羈纍棼以縈𦆑。",
                    "zhushu": "棼，扶分切。"
                },
                {
                    "paragraph": "“哀吾生之孔艱𠔃”，循凱風之悲詩。罪通天而降酷𠔃，不亟死而生爲。",
                    "zhushu": "元和九年，母盧氏卒於永州。"
                },
                {
                    "paragraph": "逾再歳之寒暑𠔃，猶貿貿而自持。",
                    "zhushu": "貿，音茂，昏也。"
                },
                {
                    "paragraph": "將沉淵而隕命𠔃，詎蔽罪以塞禍。惟㓕身而無後𠔃，顧前志猶未可。進路呀以劃絶𠔃，",
                    "zhushu": "劃，忽麥切，又音畫。"
                },
                {
                    "paragraph": "退伏匿又不果。爲孤囚以終丗𠔃，長拘攣而轗軻。",
                    "zhushu": "坎、可二音。"
                },
                {
                    "paragraph": "曩余志之脩騫𠔃，",
                    "zhushu": "“騫”，晏本作“蹇”。"
                },
                {
                    "paragraph": "今何爲此戾也？夫豈貪食而盗名𠔃，不混同於丗也。將𩔰身以直遂𠔃，衆之所宜蔽也。不擇言以危肆𠔃，固羣禍之際也。御長轅之無橈𠔃，行九折之峩峩。却驚棹以横江𠔃，泝凌天之騰波。幸余死之已緩𠔃，完形軀之旣多。苟餘齒之有懲𠔃，蹈前烈而不頗。",
                    "zhushu": "音坡。"
                },
                {
                    "paragraph": "死蠻夷固吾所𠔃，雖𩔰寵其焉加？配大中以爲偶𠔃，諒天命之謂何！晁",
                    "zhushu": "无咎曰：子厚竄斥，﨑嶇蛮瘴間，堙厄感欎，一寓於文，爲離騷数十篇，懲咎者，悔志也。後之君子，欲成人之美者，讀而悲之。",
                    "type": 2
                },
                {
                    "paragraph": "閔生賦",
                    "zhushu": "",
                    "type": 2
                },
                {
                    "paragraph": "閔吾生之險阨𠔃，紛䘮志以逢尤。氣沈𣡡以杳𦕈𠔃，涕浪浪而常流。",
                    "zhushu": "浪，力唐切，流貌。"
                },
                {
                    "paragraph": "膏液竭而枯居𠔃，魄離散而逺遊。言不信而莫余白𠔃，雖遑遑欲焉求？合喙而隱志𠔃，幽黙以待静。爲與丗而斥謬𠔃，固離披以顚隕。騏𩦸之棄辱𠔃，駑駘以爲騁。",
                    "zhushu": "一作“哂”。"
                },
                {
                    "paragraph": "玄虬蹶泥𠔃，畏避鼃黽。",
                    "zhushu": "上与蛙同，下武幸切。蛙属。一本作蛙蜃。"
                },
                {
                    "paragraph": "行不容之崢嶸𠔃，",
                    "zhushu": "崢，助耕切。嶸，音宏。"
                },
                {
                    "paragraph": "質魁壘而無所隱。",
                    "zhushu": "魁，口賄切。壘，音磊。前漢鮑宣傳：魁壘之上。服䖍曰：壯貌也。"
                },
                {
                    "paragraph": "鱗介槁以横陸𠔃，鴟嘯羣而厲吻。",
                    "zhushu": "吻，武粉切。口邊。"
                },
                {
                    "paragraph": "心沈抑以不舒𠔃，形低摧而自愍。肆余目於湘流𠔃，望九疑之垠垠。",
                    "zhushu": "音銀。"
                },
                {
                    "paragraph": "波淫溢以不返𠔃，蒼梧𣡡其蜚雲。重華幽而野死𠔃，丗莫得其僞眞。",
                    "zhushu": "汲冡書云：禹逐舜，終于蒼梧之野。"
                },
                {
                    "paragraph": "屈子之悁微𠔃，抗危辭以赴淵。",
                    "zhushu": "悁，規縁切。謂屈原。"
                },
                {
                    "paragraph": "古固有此極憤𠔃，矧吾生之藐艱。",
                    "zhushu": "藐，音𦕈。"
                },
                {
                    "paragraph": "列往則以考己𠔃，指斗極以自陳。登髙嵒而企踵𠔃，",
                    "zhushu": "嵒，魚咸切。"
                },
                {
                    "paragraph": "瞻故邦之殷轔。",
                    "zhushu": "上音隱。下音隣，又栗忍切。言盛多。"
                },
                {
                    "paragraph": "山水浩以蔽虧𠔃，路蓊勃以揚氛。",
                    "zhushu": "蓊，烏孔切。"
                },
                {
                    "paragraph": "空廬頽而不理𠔃，翳丘木之榛榛。塊窮老以淪放𠔃，匪魑魅吾誰隣？",
                    "zhushu": "魑，丑知切。魅，音𥧌。"
                },
                {
                    "paragraph": "仲尼之不惑𠔃，有“垂訓”之謩言。孟軻四十乃始持心𠔃，猶希勇乎黝、賁。",
                    "zhushu": "謂北宫黝、孟賁也。下音奔。"
                },
                {
                    "paragraph": "顧余質愚而齒減𠔃，冝觸禍以阽身。",
                    "zhushu": "張云：阽，音塩，壁危也。"
                },
                {
                    "paragraph": "知徙善而革非𠔃，又何懼乎今之人！噫！禹績之勤備𠔃，曾莫理夫兹川。殷周之廓大𠔃，南不盡夫衡山。余囚楚越之交極𠔃，邈離絶乎中原。壤汙潦以墳洳𠔃，",
                    "zhushu": "潦，魯浩、朗到二切。洳，如居切。"
                },
                {
                    "paragraph": "蒸沸𤍠而𢘆昏。戯鳬鸛乎中庭𠔃，蒹葭生於堂筵。雄虺蓄形於木杪𠔃，短狐伺景於深淵。",
                    "zhushu": "“景”，即“影”字。蜮，短狐也，一名射工，長一二寸，口中有弩形，射人影，不治則殺人。“狐”字，一本作“弧”。"
                },
                {
                    "paragraph": "仰矜危而俯慄𠔃，弭日夜之拳攣。慮吾生之莫保𠔃，忝代德之元醇。孰眇軀之敢愛𠔃，竊有繼乎古先。明神之不欺余𠔃，庶激烈而有聞。冀後害之無辱𠔃，匪徒盖乎曩愆。",
                    "zhushu": "",
                    "type": 2
                },
                {
                    "paragraph": "夣歸賦",
                    "zhushu": "",
                    "type": 2
                },
                {
                    "paragraph": "罹𢷤斥以窘束𠔃，余惟夣之爲歸。精氣注以凝沍𠔃，",
                    "zhushu": "張云：沍，音互，水疑也。莊子曰：河漢沍而不能寒。"
                },
                {
                    "paragraph": "循舊郷而顧懷。夕余寐于荒陬𠔃，心慊慊而莫違。",
                    "zhushu": "慊，苦簟切，恨也，不滿也。"
                },
                {
                    "paragraph": "質舒解以自恣𠔃，息愔翳而愈微。",
                    "zhushu": "愔，伊淫切。"
                },
                {
                    "paragraph": "歘騰湧而上浮𠔃，",
                    "zhushu": "張云：歘，許勿切，暴起也。說文：有所吹起。諸韻檢㝷，无從三“火”者。杜子美虎牙行：秋風歘吸吹南囯交。選江淹詩：欻吸鵾雞悲。諸家多用從二“火”字。莊子釋音第一卷“朝菌”注下云：歘生芝也。後漢張平子思玄賦：欻神化而蝉蛻𠔃。並作况物、許物二切，云疾貌。惟此字从三“火”。"
                },
                {
                    "paragraph": "俄滉瀁之無依。",
                    "zhushu": "滉，力廣切。瀁，余掌切。"
                },
                {
                    "paragraph": "圎方混而不形𠔃，顥醇白之霏霏。上茫茫而無星辰𠔃，下不見夫水陸。",
                    "zhushu": "“水”，一本作“川”。"
                },
                {
                    "paragraph": "君有鉥余以往路𠔃，",
                    "zhushu": "鉥，音述。當依晏本作“訹”。"
                },
                {
                    "paragraph": "馭儗儗以回復。",
                    "zhushu": "童云：儗，音擬，惑也。"
                },
                {
                    "paragraph": "浮雲縱以直度𠔃，云濟余乎西北。風纚纚以經耳𠔃，",
                    "zhushu": "纚，所尓切。"
                },
                {
                    "paragraph": "𩔖行舟迅而不息。洞然于以瀰漫𠔃，",
                    "zhushu": "漫，模官切。"
                },
                {
                    "paragraph": "虹蜺羅列而傾側。横衝飈以盪擊𠔃，忽中斷而迷惑。靈幽漠以瀄汩𠔃，",
                    "zhushu": "“靈”，一本作“零雨”。童云：瀄，仄瑟切。汩，越筆切，水流貌。"
                },
                {
                    "paragraph": "進怊悵而不得。",
                    "zhushu": "怊，敕驕切。"
                },
                {
                    "paragraph": "白日邈其中出𠔃，隂霾披離以泮釋。",
                    "zhushu": "童云：霾，音埋，風雨士也。"
                },
                {
                    "paragraph": "施岳瀆以定位𠔃，㸦參差之白黒。",
                    "zhushu": "“㸦”，即“互”字。"
                },
                {
                    "paragraph": "忽崩騫上下𠔃，",
                    "zhushu": "晏本“崩騫翔上下以徊徨𠔃”。"
                },
                {
                    "paragraph": "聊按行而自抑。",
                    "zhushu": "“行”，一本作“衍”。"
                },
                {
                    "paragraph": "指故都以委墜𠔃，瞰郷閭之脩直。原田蕪穢𠔃，崢嶸榛𣗥。喬木摧解𠔃，垣廬不飾。山嵎嵎以嵓立𠔃，",
                    "zhushu": "嵎，牛俱切，山髙貌。"
                },
                {
                    "paragraph": "水汩汩以漂激。",
                    "zhushu": "汩，音骨，又越必切。"
                },
                {
                    "paragraph": "魂恍惘若有亡𠔃，",
                    "zhushu": "恍，音怳，惚也。惘，音罔。"
                },
                {
                    "paragraph": "涕汪浪以隕軾。",
                    "zhushu": "浪，音郎。"
                },
                {
                    "paragraph": "𩔖曛黄之黭漠𠔃，",
                    "zhushu": "黭，音揜，果實黒壞貌。"
                },
                {
                    "paragraph": "欲周流而無所極。紛若喜而佁儗𠔃，",
                    "zhushu": "馬融笛賦：佁儗寛容。佁，敕吏切。儗，音毅。韻音擬。"
                },
                {
                    "paragraph": "心回互以壅塞。",
                    "zhushu": "互，音濩。俗作。"
                },
                {
                    "paragraph": "鍾鼓喤以戒旦𠔃，",
                    "zhushu": "喤，音横。"
                },
                {
                    "paragraph": "陶去幽而開寤。𦌘罻䝉其復體𠔃，",
                    "zhushu": "童云：𦌘，音曽。罻，音尉，魚網也。“復”，一本作“後”。"
                },
                {
                    "paragraph": "孰云桎梏之不固？",
                    "zhushu": "桎，音質，手械也。梏，姑沃切，足械也。"
                },
                {
                    "paragraph": "精神之不可再𠔃，余無蹈夫歸路。“偉仲尼之聖德𠔃，謂九夷之可居。",
                    "zhushu": "童云：恊韻去声。"
                },
                {
                    "paragraph": "惟道大而無所入𠔃，猶流游乎曠野。",
                    "zhushu": "一本作“墅”。"
                },
                {
                    "paragraph": "老聃遁而適戎𠔃，指淳茫以縱歩。䝉莊之恢怪𠔃，寓大鵬之逺去。",
                    "zhushu": "荘子，䝉人也，甞爲䝉漆園吏。“鵬之”，一本作“筭而”。"
                },
                {
                    "paragraph": "苟逺適之若兹𠔃，胡爲故國之爲慕？首丘之仁𩔖𠔃，",
                    "zhushu": "首，去声。礼記云：“狐死正丘首。”"
                },
                {
                    "paragraph": "斯君子之所譽。鳥獸之鳴號𠔃，",
                    "zhushu": "號，去声，出礼記三年問篇。"
                },
                {
                    "paragraph": "有動心而曲顧。膠余𠂻之莫能捨𠔃，雖判析而不悟。”列兹夣以三復𠔃，極明昏而告愬。",
                    "zhushu": "",
                    "type": 2
                },
                {
                    "paragraph": "囚山賦",
                    "zhushu": "",
                    "type": 2
                },
                {
                    "paragraph": "楚、越之郊環萬山𠔃，勢騰踊夫波濤。紛對廻合仰伏以離迾𠔃，",
                    "zhushu": "迾，音列，又音例，遮也。"
                },
                {
                    "paragraph": "若重墉之相襃。争生角逐上軼旁出𠔃，",
                    "zhushu": "軼，迭、佚二音。"
                },
                {
                    "paragraph": "其下坼裂而爲壕。",
                    "zhushu": "音豪，塹也。"
                },
                {
                    "paragraph": "欣下頽以就順𠔃，曽不畒平而又髙。沓雲雨而漬厚土𠔃，",
                    "zhushu": "張云：沓，逹合切，合也。漬，疾智切，漚物也。"
                },
                {
                    "paragraph": "蒸𣡡勃其腥臊。",
                    "zhushu": "腥，音星。臊，蘇曹切。周礼：“辨腥臊羶香之不可食者。”"
                },
                {
                    "paragraph": "陽不舒以擁隔𠔃，羣隂𣲐而爲曹。",
                    "zhushu": "𣲨，胡固切，与“沍”同，固，寒也。曹，耦也。"
                },
                {
                    "paragraph": "側耕危穫苟以食𠔃，哀斯民之増勞。",
                    "zhushu": "“斯民”，一本作“下民”，一本作“小人”。"
                },
                {
                    "paragraph": "積林麓以爲叢𣗥𠔃，",
                    "zhushu": "“積”，一本作“攅”。張云：麓，音鹿，山足曰麓。易䟽云：“叢𣗥，謂囚執之處。”"
                },
                {
                    "paragraph": "虎豹咆㘚代狴牢之吠嘷。",
                    "zhushu": "咆，音庖，噉，虎檻切，虎豹声也。狴，音陛，獄别名。噑，音豪。"
                },
                {
                    "paragraph": "予胡井眢以管視𠔃，",
                    "zhushu": "一本无“予”字，“眢井”作“殞井”。眢，烏丸切，目无明也。出左宣十二年。"
                },
                {
                    "paragraph": "窮坎險其焉逃？顧幽昧之罪加𠔃，雖聖猶病夫嗷嗷。匪兕吾爲柙𠔃，匪豕吾爲牢。積十年莫吾省者𠔃，増蔽吾以蓬蒿。聖日以理𠔃，賢日以進。誰使吾山之囚吾𠔃滔滔！",
                    "zhushu": "晁无咎曰：仁者楽山，自昔達人有以朝市為燓籠者矣，未聞以山林為樊籠也。宗元謫南海乆，厭山不可得而出，朝市不可得而復，丘壑草木之可爱者，皆䧟穽也，故賦囚山。",
                    "type": 2
                },
                {
                    "paragraph": "愈膏肓疾賦",
                    "zhushu": "肓，音荒。晏相於此賦親書云：膚淺不柳，文冝去之。或曰：公少作也。",
                    "type": 2
                },
                {
                    "paragraph": "景公夣疾膏肓，",
                    "zhushu": "左傳成公十年晋景公事。"
                },
                {
                    "paragraph": "尚謂虚假，命秦緩以候問，遂伏身于堂下。",
                    "zhushu": "“伏身”，一作“俯伏”。"
                },
                {
                    "paragraph": "公曰：“吾今形體不衰，筋力未寡，子言其有疾者，何也？”秦緩乃窮神極思，曰：“夫上醫療未萌之兆，中醫攻有兆之者，目定死生，心存取舎，亦猶卞和獻含璞之璧，伯樂相有孕之馬。然臣之遇疾，如泥之處埏；",
                    "zhushu": "張云：埏，戸延切。地有八埏，又和土也。"
                },
                {
                    "paragraph": "疾之遇臣，如金之在冶。雖九竅未擁，四支且安，膚腠營胃，",
                    "zhushu": "腠，音湊。“營胃”，一本作“脘胃”。"
                },
                {
                    "paragraph": "外強中乾。精氣内傷，神沮脉殫。以𤍠益𤍠，以寒益寒。針灸不逹，誠死之端。巫新麥以爲䜟，果不得其所餐。",
                    "zhushu": "桑田巫也。出左傳成公十年。"
                },
                {
                    "paragraph": "公曰：“固知天賦性命，知彼暄寒。短不足悲，脩不足歡。哂彼醫𠔃，徒精厥術，如何爲之可觀？”醫乃勃然變色，攘袂而起：“子無讓我，我謂於子，我之技也，如石投水，如弦激矢。視生則生，視死則死。膏肓之疾不救，衰亡之國不理。巨川將潰，非捧土之能塞。大厦將崩，非一木之能止。斯言足以喻大，子今察乎孰是？”爰有忠臣，聞之憤怨。忘寢廢食，擗摽感歎：",
                    "zhushu": "擗，音闢。摽，婢小切。"
                },
                {
                    "paragraph": "“生死浩浩，天地漫漫。綏之則壽，撓之則散。善養命者，鮐背鶴髮成童兒",
                    "zhushu": "。鮐，音台。魚名也。老人背有鮐文。"
                },
                {
                    "paragraph": "善輔弼者，殷辛夏桀爲周漢。",
                    "zhushu": "殷辛，紂也。"
                },
                {
                    "paragraph": "非藥曷以愈疾？非兵胡以定亂？䘮亡之國，在賢哲之所扶匡；而忠義之心，豈膏肓之所羈絆？",
                    "zhushu": "音半。"
                },
                {
                    "paragraph": "余能理亡國之刓弊，",
                    "zhushu": "可五官切。剸也。"
                },
                {
                    "paragraph": "愈膏肓之患難。君謂之何以？”醫曰：“夫八紘之外，",
                    "zhushu": "紘，音宏。"
                },
                {
                    "paragraph": "六合之中，始自生靈，及乎昆蟲，神安則存，神䘮則終。亦猶道之紊也，患出於邪佞；身之憊也，",
                    "zhushu": "憊，蒲拜切。"
                },
                {
                    "paragraph": "疾生於火風。彼膏肓之與顚覆，匪藥石而能攻者哉！”因此而言曰：“予今變禍爲福，易曲成直，寧關天命，在我人力。以忠孝爲干櫓，以信義爲封殖。拯厥兆庶，綏乎社稷。一言而熒惑退舎，",
                    "zhushu": "宋景公事。詳見貞符注。"
                },
                {
                    "paragraph": "一揮而羲和匪呉。",
                    "zhushu": "羲和，日御也。魯陽公與韓戰酣，日暮，援戈而揮之，日爲之反三舎。出淮南了。"
                },
                {
                    "paragraph": "桑榖生庭而自滅，野雉雊鼎而自息。",
                    "zhushu": "雊，古侯切。事並見貞符注。"
                },
                {
                    "paragraph": "誠天地之無親，曷膏肓之能極？”醫者遂口噤心醉，",
                    "zhushu": "噤，巨京切。"
                },
                {
                    "paragraph": "跼歛茫然，",
                    "zhushu": "跼，音局。"
                },
                {
                    "paragraph": "投棄針石，匍匐而前",
                    "zhushu": "。匍，扶、蒲二音。匐，音伏，又蒲墨切。"
                },
                {
                    "paragraph": "“吾謂治國在天，子謂治國在賢。",
                    "zhushu": "治，一本作活。"
                },
                {
                    "paragraph": "吾謂命不可續，子謂命將可延。詎知國不足理，疾不足痊。佐荒淫爲聖主，保夭壽而長年。皆正直之是與，庶將來之勉𣃼。”",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之三",
            "paragraphs": [
                {
                    "paragraph": "増廣註釋音辯唐柳先生集卷之三",
                    "zhushu": "",
                    "type": 1
                },
                {
                    "paragraph": "論",
                    "zhushu": "",
                    "type": 2
                },
                {
                    "paragraph": "封建論",
                    "zhushu": "",
                    "type": 2
                },
                {
                    "paragraph": "天地果無𥘉乎？吾不得而知之也。生人果有𥘉乎？吾不得而知之也。然則孰爲近？曰：有𥘉爲近。孰明之？由封建而明之也。彼封建者，更古聖王堯、舜、禹、湯、文、武而莫能去之。蓋非不欲去之也，勢不可也。勢之來，",
                    "zhushu": "一本下有“則”字。"
                },
                {
                    "paragraph": "其生人之𥘉乎？不𥘉，無以有封建。封建，非聖人意也。彼其𥘉與萬物皆生，草木榛榛，",
                    "zhushu": "側侁切。文選注云：聚皃。"
                },
                {
                    "paragraph": "鹿豕狉狉，",
                    "zhushu": "音丕。狸子曰狉。潘云：衆皃。"
                },
                {
                    "paragraph": "人不能搏噬，",
                    "zhushu": "音愽誓。"
                },
                {
                    "paragraph": "而且無毛羽，莫克自奉自衛。荀卿有言“必將假物以爲用”者也。夫假物者必爭，爭而不已，必就其能断曲直者而聽命焉。其智而明者，所伏必衆，告之以直而不改，必痛之而後畏，由是君長刑政生焉。故近者聚而爲羣，羣之分，其爭必大，大而後有兵有德。又有大者，衆羣之長又就而聽命焉，以安其屬，於是有諸侯之列。則其爭又有大者焉。德又大者，",
                    "zhushu": "一本“又”字下有“有”字。下同。"
                },
                {
                    "paragraph": "諸侯之列又就而聽命焉，以安其封，於是有方伯、連帥之𩔖。則其爭又有大者焉。德又大者，方伯、連帥之𩔖又就而聽命，以安其人，然後天下㑹於一。是故有里胥而後有縣大夫，有縣大夫而後有諸侯，有諸侯而後有方伯、連帥，有方伯、連帥而後有天子。自天子至於里胥，其德在人者，死必求其嗣而奉之。故封建非聖人意也，勢也。夫堯、舜、禹、湯之事逺矣，及有周而甚詳。周有天下，裂土田而𤓰分之，設五等，邦羣后，布履星羅，",
                    "zhushu": "履，一本作濩。"
                },
                {
                    "paragraph": "四周于天下，輪運而輻集。合爲朝覲㑹同，離爲守臣扞城。",
                    "zhushu": "守，舒救切。扞，音干。詩：公侯干城。"
                },
                {
                    "paragraph": "然而降于夷王，害禮傷尊，下堂而迎覲者。",
                    "zhushu": "礼記郊特牲篇：下堂而見諸侯。天子之失礼也，由夷王以下。"
                },
                {
                    "paragraph": "歷于宣王，挾中興復古之德，雄南征北伐之威，卒不能定魯侯之嗣。",
                    "zhushu": "魯武公以二子括與戯見宣王。王立戯，仲山甫諌，不听。魯公卒，囯人殺戯而立括。出囯語。"
                },
                {
                    "paragraph": "陵夷迄於幽、厲，王室東徙，而自列爲諸侯。",
                    "zhushu": "一本下有“矣”字。"
                },
                {
                    "paragraph": "厥後問鼎之輕重者有之，",
                    "zhushu": "左傳宣公三年：楚莊王問鼎之小大輕重。杜預注云：示欲偪周取天下。"
                },
                {
                    "paragraph": "射王中肩者有之，",
                    "zhushu": "左傳桓公五年：鄭祝聃射周王中肩。"
                },
                {
                    "paragraph": "伐凡伯、誅萇弘者有之，",
                    "zhushu": "萇，音長。左傳𨼆七年：戎伐凡伯于楚丘。又哀三年：周人殺萇弘。"
                },
                {
                    "paragraph": "天下乖盭，",
                    "zhushu": "音戾。"
                },
                {
                    "paragraph": "無君君之心。余以爲周之䘮乆矣，徒建空名於公侯之上耳。得非諸侯之盛強，末大不掉之咎歟？”",
                    "zhushu": "掉，徒弔切。尾大不掉。"
                },
                {
                    "paragraph": "遂判爲十二，",
                    "zhushu": "史記十二諸侯年表謂魯、斉、晋、秦、楚、宋、衛、陳、蔡、曹、鄭、燕。"
                },
                {
                    "paragraph": "合爲七國，",
                    "zhushu": "“合”，一本作“吞”。謂秦、楚、燕、斉、韓、魏、趙。"
                },
                {
                    "paragraph": "威分于陪臣之邦，",
                    "zhushu": "謂田氏篡斉，韓、魏、趙分晋。"
                },
                {
                    "paragraph": "國殄於後封之秦。",
                    "zhushu": "秦，伯益之後，其末孫非子，周恭王封為附庸。及秦仲之孫㐮公救周，周室東迁，始列為諸侯。"
                },
                {
                    "paragraph": "則周之敗端，其在乎此矣。秦有天下，裂都㑹而爲之郡邑，廢侯衛而爲之守宰，據天下之雄圖，都六合之上游，攝制四海，運於掌握之内，此其所以爲得也。不數載而天下大壞，其有由矣。",
                    "zhushu": "一本无“其”字。"
                },
                {
                    "paragraph": "亟役萬人，暴其威刑，竭其貨賄。負鋤挺謫戍之徒，",
                    "zhushu": "陳勝、呉廣等。"
                },
                {
                    "paragraph": "圜視而合從，",
                    "zhushu": "子容切。"
                },
                {
                    "paragraph": "大呼而成羣。時則有叛人而無叛吏，人怨于下，而吏畏于上，天下相合，殺守劫令而並起。咎在人怨，非郡邑之制失也。漢有天下，矯秦之枉，徇周之制，剖海内而立宗子，封功臣。數年之間，奔命扶傷而不暇，",
                    "zhushu": "“而”，一本作“之”。"
                },
                {
                    "paragraph": "困平城，",
                    "zhushu": "髙祖七年。"
                },
                {
                    "paragraph": "病流矢，",
                    "zhushu": "髙祖十二年，擊黥布，為流矢所中，因病而崩。"
                },
                {
                    "paragraph": "陵遲不救者三代。後乃謀臣獻畫，而離削自守矣。",
                    "zhushu": "武帝時，主父偃請分王囯，封其子弟，而侯囯遂弱。"
                },
                {
                    "paragraph": "然而封建之始，郡國居半，時則有叛國而無叛郡。秦制之得，亦以明矣。継漢而帝者，雖百代可知也。唐興，制州邑，立守宰，此其所以爲宜也。然猶桀猾時起，虐害方域者，失不在於州，而在於兵，時則有叛將而無叛州。",
                    "zhushu": "叛將，謂藩鎭節度使。"
                },
                {
                    "paragraph": "州縣之設，固不可革也。或者曰：“封建者，必私其土，子其人，適其俗，修其理，施化易也。守宰者，苟其心，思遷其秩而已，何能理乎？”",
                    "zhushu": "理，一作治。"
                },
                {
                    "paragraph": "余又非之。周之事跡，断可見矣。列侯驕盈，黷貨事戎。",
                    "zhushu": "黷，音讀。亊戎，謂用兵。"
                },
                {
                    "paragraph": "大凡亂國多，理國寡。侯伯不得變其政，天子不得變其君。私土子人者，百不有一。失在於制，不在於政，周事然也。秦之事迹，亦斷可見矣。有理人之制，而不委郡邑是矣；有理人之臣，而不使守宰是矣。郡邑不得正其制，守宰不得行其理，酷刑苦役，而萬人側目。失在於政，不在於制，秦事然也。漢興，天子之政行於郡，不行於國；制其守宰，不制其侯王。侯王雖亂，不可變也；國人雖病，不可除也。及夫大逆不道，然後掩捕而遷之，勒兵而夷之耳。大逆未彰，姦利浚財，怙勢作威，大刻于民者，無如之何。及夫郡邑，可謂理且安矣。何以言之？且漢知孟舒於田叔，得魏尚於馮唐，",
                    "zhushu": "孟舒、魏尚，並守雲中。"
                },
                {
                    "paragraph": "聞黄霸之明審，",
                    "zhushu": "頴川守。"
                },
                {
                    "paragraph": "覩汲黯之簡靖，",
                    "zhushu": "淮陽太守。"
                },
                {
                    "paragraph": "拜之可也，復其位可也，卧而委之以輯一方可也。有罪得以黜，有能得以賞。朝拜而不道，夕斥之矣；夕受而不法，朝斥之矣。設使漢室盡城邑而侯王之，縱令其亂人，戚之而已。孟舒、魏尚之術，莫得而施，黄霸、汲黯之化，莫得而行。明譴而導之，拜受而退已違矣。",
                    "zhushu": "一本“違矣”上有“斯必”二字。"
                },
                {
                    "paragraph": "下令而削之，締交合從之謀",
                    "zhushu": "，締，丁計切。從，將容切。"
                },
                {
                    "paragraph": "周於同列，則相顧裂眦，",
                    "zhushu": "眦，亦作眥，疾智切。目匡也。"
                },
                {
                    "paragraph": "勃然而起。幸而不起，則削其半。削其半，民猶瘁矣，曷若舉而移之，以全其人乎？漢事然也。今國家盡制郡邑，連置守宰，其不可變也固矣。善制兵，謹擇守，則理平矣。或者又曰：“夏、商、周、漢封建而延，秦郡邑而促。”尤非所謂知理者也。魏之承漢也，封爵猶建。晉之承魏也，因循不革。而二姓陵替，不聞延祚。今矯而變之，垂二百祀，大業彌固，何繫於諸侯哉？或者又以爲：“殷、周聖王也，而不革其制，固不當復議也。”是大不然。夫殷、周之不革者，是不得已也。蓋以諸侯歸殷者三千焉，資以黜夏，湯不得而廢。歸周者八百焉，資以勝殷，武王不得而易。徇之以爲安，仍之以爲俗，湯、武之所不得已也。夫不得己，非公之大者也，私其力於己也，私其衛於子孫也。秦之所以革之者，其爲制，公之大者也。其情，私也，私其一己之威也，私其盡臣畜於我也。然而公天下之端自秦始。夫天下之道，理安斯得人者也。使賢者居上，不肖者居下，而後可以理安。今夫封建者，繼丗而理。繼丗而理者，上果賢乎？下果不肖乎？則生人之理亂未可知也。將欲利其社稷，以一其人之視聽，則又有丗大夫丗食禄邑，以盡其封略。聖賢生于其時，亦無以立於天下，封建有爲之也。豈聖人之制使至於是乎？吾固曰：非聖人之意也，勢也。",
                    "zhushu": "",
                    "type": 2
                },
                {
                    "paragraph": "四維論",
                    "zhushu": "",
                    "type": 2
                },
                {
                    "paragraph": "管子以禮、義、廉、恥爲四維，",
                    "zhushu": "見管子牧民篇。"
                },
                {
                    "paragraph": "吾疑非管子之言也。彼所謂廉者，曰“不蔽惡”也。丗人之命廉者，曰“不苟得”也。所謂恥者，曰“不從枉”也。丗人之命恥者，曰“羞爲非”也。然則二者果義歟？非歟？吾見其有二維，未見其所以爲四也。夫不蔽惡者，豈不以蔽惡爲不義而去之乎？夫不苟得者，豈不以苟得爲不義而不爲乎？雖“不從枉”與“羞爲非”皆然。然則廉與恥，義之小節也，不得與義抗而爲維。聖人之所以立天下，曰仁義。仁主恩，義主斷。恩者親之，斷有冝之，而理道畢矣。蹈之斯爲道，得之斯爲德，履之斯爲禮，誠之斯爲信，皆由其所之而異名。今管氏所以爲維者，殆非聖人之所立乎？又曰：“一維絶則傾，二維絶則危，三維絶則覆，四維絶則滅。”若義之絶，則廉與恥其果存乎？廉與恥存，則義果絶乎？人旣蔽惡矣，茍得矣，",
                    "zhushu": "諸本作而。"
                },
                {
                    "paragraph": "從枉矣，爲非而無羞矣，則義果存乎？使管子庸人也，則爲此言；管子而少知理道，則四維者非管子之言也。",
                    "zhushu": "",
                    "type": 2
                },
                {
                    "paragraph": "天爵論",
                    "zhushu": "",
                    "type": 2
                },
                {
                    "paragraph": "柳子曰：仁義忠信，先儒名以爲天爵，",
                    "zhushu": "見孟子。"
                },
                {
                    "paragraph": "未之盡也。夫天之責斯人也，則付剛健純粹於其躬，倬爲至靈，",
                    "zhushu": "倬，音卓。"
                },
                {
                    "paragraph": "大者聖神，其次賢能，所謂貴也。剛健之氣鍾於人也爲志，得之者運行而可大，悠乆而不息，拳拳於得善，孜孜於嗜學，則志者其一端耳。純粹之氣注於人也爲明，得之者爽逹而先覺，鑒照而無隱，盹盹於獨見，",
                    "zhushu": "盹，音諄。"
                },
                {
                    "paragraph": "淵淵於黙識，則明者又其一端耳。明離爲天之用，𢘆乆爲天之道，舉斯二者，人倫之要盡是焉。故善言天爵者，不必在道德忠信，明與志而已矣。道德之於人，猶隂陽之於天也。仁義忠信，猶春秋冬夏也。舉明離之用，運𢘆乆之道，所以成四時而行隂陽也。宣無隱之明，著不息之志，所以備四美而冨道德也。故人有好學不倦，而迷其道撓其志者，",
                    "zhushu": "撓，女巧切，擾也。"
                },
                {
                    "paragraph": "明之不至耳；有照物無遺，而蕩其性脫其守者，志之不至耳。明以鑒之，志以取之，役用其道德之本，舒布其五常之質，充之而彌六合，播之而奮百代，聖賢之事也。然則聖賢之異愚也，職此而已。使仲尼之志之眀可得而奪，則庸夫矣；授之於庸夫，則仲尼矣。若乃明之逺邇，志之𢘆乆，庸非天爵之有級哉？故聖人曰“敏以求之”，明之謂也；“爲之不猒”，志之謂也。道德與五常，存乎人者也；克明而有常，受於天者也。嗚呼！後之學者，盡力於所及焉。",
                    "zhushu": "一本“所”字上有斯字。"
                },
                {
                    "paragraph": "或曰：“子所謂天付之者，若開府庫焉，量而與之耶？”曰：否，其各合乎氣者也。莊周言天曰自然，吾取之。",
                    "zhushu": "",
                    "type": 2
                },
                {
                    "paragraph": "守道論",
                    "zhushu": "",
                    "type": 2
                },
                {
                    "paragraph": "或問曰：“守道不如守官，",
                    "zhushu": "出左傳照公十九年。"
                },
                {
                    "paragraph": "何如？”對曰：“是非聖人之言，傳之者誤也。官也者，道之器也，離之非也。未有守官而失道，守道而失官之事者。",
                    "zhushu": "一有“也”字。"
                },
                {
                    "paragraph": "是固非聖人言，乃傳之者誤也。",
                    "zhushu": "一無“乃”字。"
                },
                {
                    "paragraph": "夫皮冠者，是虞人之物也。物者，道之凖也。守其物，由其準，而後其道存焉。苟舎之，是失道也。凡聖人之所以爲經紀，爲名物，無非道者。命之曰官，官是以行吾道云爾。",
                    "zhushu": "“官是”，一本作“命是”。"
                },
                {
                    "paragraph": "是故立之君臣、官府、夜裳、輿馬、章綬之數，㑹朝、表著、周旋、行列之等，",
                    "zhushu": "行，音航。左昭十一年注：朝内列位常處，謂之表著。"
                },
                {
                    "paragraph": "是道之所存也。則又示之典命、書制、符壐、奏復之文，叅伍、殷輔、陪臺之役，",
                    "zhushu": "周礼太宰注：参，謂郷三人。伍，謂大夫五人。殷，衆也，謂衆上。輔，府史，庶人在官者。陪䑓，出左昭公七年。"
                },
                {
                    "paragraph": "是道之所由也。則又勸之以爵禄、慶賞之美，懲之以黜逺、鞭扑、梏拲、斬殺之慘，",
                    "zhushu": "逺，去声。扑，普卜切，擊也。字從手。梏，居沃切，手械也。拲，居悚、居玉二切，兩手共械。"
                },
                {
                    "paragraph": "是道之所行也。故自天子至于庶民，咸守其經分，",
                    "zhushu": "扶問切。"
                },
                {
                    "paragraph": "而無有失道者，和之至也。失其物，去其準，道從而䘮矣。易其小者，而大者亦從而䘮矣。古者居其位，思死其官，可易而失之哉？禮記曰：“道合則服從，不可則去。”",
                    "zhushu": "礼記内則篇。"
                },
                {
                    "paragraph": "孟子曰：“有官守者，不得其職則去。”然則失其道而居其官者，古之人不與也。是故在上不爲抗，在下不爲損，矢人者不爲不仁，函人者不爲仁，率其職，司其局，交相致以全其工也。",
                    "zhushu": "工，一本作公。"
                },
                {
                    "paragraph": "易位而處，各安其分，而道逹於天下也。",
                    "zhushu": "一本作矣。"
                },
                {
                    "paragraph": "且夫官所以行道也，而曰守道不如守官，蓋亦䘮其本矣。未有守官而失道，守道而失官之事者也。",
                    "zhushu": "一本無之亊字。"
                },
                {
                    "paragraph": "是非聖人之言，傳之者誤也，果矣。",
                    "zhushu": "",
                    "type": 2
                },
                {
                    "paragraph": "時令論上",
                    "zhushu": "論礼記月令",
                    "type": 2
                },
                {
                    "paragraph": "吕氏春秋十二紀，漢儒論以爲月令，措諸禮以爲大法焉。其言有十二月七十有二候，迎日歩氣，以追寒暑之序，𩔖其物冝而逆爲之備，聖人之作也。然而聖人之道，不窮異以爲神，不引天以爲髙，利於人，備於事，如斯而已矣。觀月令之說，茍以合五事、配五行，而施其政令，離聖人之道不亦逺乎？凡政令之作，有俟時而行之者，有不俟時而行之者。是故孟春修封疆，端徑術，",
                    "zhushu": "上古定切，下音遂，出礼記。"
                },
                {
                    "paragraph": "相土冝，無聚大衆。季春利堤防，逹溝瀆，止田獵，備蠶器，合牛馬，百工無悖於時。孟夏，無起土功，無發大衆，觀農勉人。仲夏，班馬政，聚百藥。季夏，行水殺草，糞田疇，美土疆，土功、兵事不作。孟秋，納材葦。仲秋，勸人種麥。季秋，休百工，人皆入室，具衣裘，舉五榖之要，合秩芻，養犧牲；趨人収歛，",
                    "zhushu": "趨，逡遇切。疾也。一音促。"
                },
                {
                    "paragraph": "務蓄菜，伐薪爲炭。孟冬，築城郭，穿竇窖，",
                    "zhushu": "音豆教。"
                },
                {
                    "paragraph": "修囷倉，",
                    "zhushu": "囷，區倫切。圎廪。"
                },
                {
                    "paragraph": "謹蓋藏，勞農以休息之，",
                    "zhushu": "勞，郎到切。"
                },
                {
                    "paragraph": "収水澤之賦。仲冬，伐木，取竹箭。季冬，講武，習射御，出五榖種，計耦耕，具田器。合諸侯，制百縣輕重之法，貢賦之數，斯固俟時而行之，所謂“敬授人時”者也。其餘郊廟百祀，亦古之遺典，不可以廢。誠使古之爲政者，非春無以布德和令，行慶施恵，養㓜少，省囹圄，",
                    "zhushu": "省，息井切，察也。囹圄，音零語， 獄也。"
                },
                {
                    "paragraph": "賜貧窮，禮賢者；非夏無以賛傑俊，遂賢良，舉長大，行爵出禄，断薄刑，决小罪，節嗜慾，静百官；非秋無以選士勵兵，任有功，誅暴慢，明好惡，修法制，養衰老，申嚴百刑，斬殺必當",
                    "zhushu": "。丁浪切。"
                },
                {
                    "paragraph": "非冬無以賞死事，恤孤寡，舉阿黨，易關市，",
                    "zhushu": "易，去声。"
                },
                {
                    "paragraph": "來商旅，審門閭，正貴戚近習，罷官之無事者，去器之無用者。則其闕政亦以繁矣。斯固不俟時而行之者也。變天之道，絶地之理，亂人之紀，舎孟春則可以有事乎？作淫巧以蕩上心，舎季春則可以爲之者乎？夫如是，内不可以納於君心，外不可以施於人事，勿書之可也。又曰：“反時令，則有飄風、暴雨、霜雪、水潦、大旱、沈隂、氛霧、寒暖之氣，大疫、風欬、鼽　𡁲、瘧寒、疥癘之疾，",
                    "zhushu": "欬，苦代切。鼽，　音求。月令云：人多鼽　齅。說文：病寒鼻塞也。𡁲，丁計切。鼻觧氣。"
                },
                {
                    "paragraph": "螟蝗、五榖、𤓰瓠、果實不成、蓬蒿、藜莠並興之異，女災、胎夭傷、水火之訛，",
                    "zhushu": "夭，烏老切。"
                },
                {
                    "paragraph": "㓂戎來入相掠、",
                    "zhushu": "力灼切，又音諒，奪也。"
                },
                {
                    "paragraph": "兵革並起、道路不通、邊境不寜、土地分裂、四鄙入堡、流亡遷徙之變。”若是者，特瞽史之語，非出於聖人者也。然則夏后、周公之典𨓜矣。",
                    "zhushu": "",
                    "type": 2
                },
                {
                    "paragraph": "時令論下",
                    "zhushu": "",
                    "type": 2
                },
                {
                    "paragraph": "或者曰：“月令之所作，以爲君人者法也。蓋非爲聦明睿智者爲之，將慮後代有昏昧傲誕而肆于人上，忽先王之典，舉而廢之，近而取之，若陳、隋之季是也。故取仁義、禮智、信之事，附于時令，俾時至而有以發之也。不爲之，",
                    "zhushu": "二有“時”字。"
                },
                {
                    "paragraph": "將因循放蕩而皆無其意焉爾。於是又爲之言五行之反戾、相蕩、相摩、妖災之說，以震動于厥心，古之所以防昏亂之術也。今子發而揚之，使前人之奥祕布露顯明，則後之人而又何憚耶？”曰：“聖人之爲教，立中道以示于後，曰仁、曰義、曰禮、曰智、曰信，謂之五常，言可以常行者也。",
                    "zhushu": "一本“行”字下有“之”字。"
                },
                {
                    "paragraph": "防昏亂之術，爲之勤勤然書於方𠕋，興亡治亂之致，永守是而不去也。未聞其威之以怪，而使之時而爲善，所以滋其怠傲而忘理也。語怪而威之，所以熾其昏邪淫惑，而爲禱禳、厭勝、鬼怪之事，以大亂于人也。",
                    "zhushu": "厭，一涉切，塞也。"
                },
                {
                    "paragraph": "且吾子以爲畏𠕋書之多，孰與畏人之言？使愕愕者言仁義利害，焯乎列于其前而猶不悟，",
                    "zhushu": "焯，音灼，明也。"
                },
                {
                    "paragraph": "奚暇顧月令哉？是故聖人爲大經，以存其直道，將以遺後丗之君臣，必言其中正，而去其竒衺。",
                    "zhushu": "上居冝切。下与“邪”字同。二字出周礼。"
                },
                {
                    "paragraph": "其有嚚然而不顧者，雖聖人復生，無如之何，又何𠕋書之有？若陳、隋之季，暴戾淫放，則無不爲矣。求之二史，豈復有行月令之事者乎？然而其臣可勁悍者，爭而與之言先王之道，猶十百而一遂焉。然則月令之無益於陳、隋亦固矣。立大中，去大惑，捨是而曰聖人之道，吾未信也。用吾子之說罪我者，雖窮萬丗，吾無憾焉爾。",
                    "zhushu": "",
                    "type": 2
                },
                {
                    "paragraph": "㫁刑論上",
                    "zhushu": "闕",
                    "type": 2
                },
                {
                    "paragraph": "㫁刑論下",
                    "zhushu": "",
                    "type": 2
                },
                {
                    "paragraph": "余旣爲断刑論，",
                    "zhushu": "断，都玩切。"
                },
                {
                    "paragraph": "或者以釋刑復於余，其辭云云。余不得已而爲之一言焉。夫聖人之爲賞罰者，非他，所以懲勸者也。賞務速而後有勸，罰務速而後有懲。必曰賞以春夏，而刑以秋冬，",
                    "zhushu": "出左傳㐮公二十六年。"
                },
                {
                    "paragraph": "而謂之至理者，僞也。使秋爲善者，",
                    "zhushu": "一本“秋”下有“冬”字。"
                },
                {
                    "paragraph": "必俟春夏而後賞，則爲善者必怠。春爲不善者，",
                    "zhushu": "一本“春”下有“夏”字。"
                },
                {
                    "paragraph": "必俟秋冬而後罰，則爲不善者必懈。爲善者怠，爲不善者懈，是敺天下之人而入於罪也。",
                    "zhushu": "敺，音區。下同。"
                },
                {
                    "paragraph": "敺天下之人入於罪，又緩而慢之，以滋其懈怠，此刑所以不措也。",
                    "zhushu": "一本“刑”下有“之”字。"
                },
                {
                    "paragraph": "必使爲善者不越月踰時而得其賞，則人勇而有勸焉；爲不善者不越月踰時而得其罰，則人懼而有懲焉。爲善者日以有勸，爲不善者日以有懲，是敺天下之人而從善逺罪也。敺天下之人而從善逺罪，是刑之所以措，而化之所以成也。或者務言天而不言人，是惑於道者也。胡不謀之人心，以熟吾道，吾道之盡而人化乎？",
                    "zhushu": "一本作“矣”。"
                },
                {
                    "paragraph": "是知蒼蒼者焉能與吾事，而暇知之哉？果以爲天時之可得順，大和之可得致，則全吾道而得之矣。全吾道而不得者，非所謂天也，非所謂大和也，是亦必無而已矣。又何必枉吾之道，曲順其時，以謟是物哉？吾固知順時之得天，不如順人順道之得天也。何也？使犯死者自春而窮其辭，欲死不可得。貫三木，",
                    "zhushu": "三木，謂項、手、足皆有械。"
                },
                {
                    "paragraph": "加連鎻，而致之獄。更大暑者數月，",
                    "zhushu": "更，平声。一本作吏。"
                },
                {
                    "paragraph": "痒不得搔，痺不得摇，",
                    "zhushu": "痺，必至切。足氣不至病。"
                },
                {
                    "paragraph": "痛不得摩，飢不得時而食，渇不得時而飲，目不得瞑，",
                    "zhushu": "莫定切。"
                },
                {
                    "paragraph": "支不得舒，怨號之聲",
                    "zhushu": "怨，音𡨚。號，平声。"
                },
                {
                    "paragraph": "聞於里人。如是而大和之不傷，天時之不逆，是亦必無而已矣。彼其所宜得者，死而已也，又若是焉，何哉？或者乃以爲“雪霜者，天之經也。雷霆者，天之權也。非常之罪，不時可以殺，人之權也。當刑者必順時而殺，人之經也”。是又不然。夫雷霆雪霜者，特一氣耳，非有心於物者也。聖人有心於物者也。春夏之有雷霆也，或發而震，破巨石，裂大木，木石豈爲非常之罪也哉？秋冬之有霜雪也，舉草木而殘之，草木豈有非常之罪也哉？彼豈有懲於物也哉？彼無所懲，則效之者惑也。果以爲仁必知經，智必知權，是又未盡於經權之道也。何也？經也者，常也；權也者，逹經者也。皆仁智之事也。離之滋惑矣。經非權則泥，",
                    "zhushu": "乃計切。"
                },
                {
                    "paragraph": "權非經則悖，是二者，強名也。曰當，",
                    "zhushu": "張云：“丁浪切。下同。”"
                },
                {
                    "paragraph": "斯盡之矣。當也者，大中之道也。離而爲名，大中之器用也。知經而不知權，不知經者也；知權而不知經，不知權者也。偏知而謂之智，不智者也；偏守而謂之仁，不仁者也。知經者，不以異物害吾道；知權者，不以常人怫吾慮。合之於一而不疑者，信于道而己者也。且古之所以言天者，蓋以愚蚩蚩者耳，非爲聦明睿智者設也。或者之未逹，不思之甚也。",
                    "zhushu": "",
                    "type": 2
                },
                {
                    "paragraph": "辨侵伐論",
                    "zhushu": "在集賢院，爲徵天下兵討淮西作。時德宗貞元十五年，討呉少誠。",
                    "type": 2
                },
                {
                    "paragraph": "春秋之說曰：“凡師有鍾鼓曰伐，無曰侵。”",
                    "zhushu": "左傳莊公二十九年句。"
                },
                {
                    "paragraph": "周禮大司馬九伐之法曰：“賊賢害人則伐之，負固不服則侵之。”然則所謂伐之者，聲其惡於天下也。聲其惡於天下，必有以厭于天下之心，夫然後得行焉。古之守臣，有朘人之財，",
                    "zhushu": "“朘”，一作“没”，一作“私”，一作“傷”。童云：“音宣，縮也。”"
                },
                {
                    "paragraph": "危人之生，而又害賢人者，内必棄於其人，外必棄於諸侯，從而後加伐焉，動必克矣。然猶校德而後舉，量力而後㑹，備三有餘而以用其人。一曰義有餘，二曰人力有餘，三曰貨食有餘。是三者大備，則又立其禮，正其名，脩其辭。其害物也小，則誥誓徴令，不過其隣，雖大不出所暴。非有逆天地、横四海者，不以動天下之師。故師不踰時而功成焉。斯爲人之舉也，故公之。公之而鍾鼓作焉。夫所謂侵之者，獨以其負固不服，而壅王命也。内以保其人，外不犯於諸侯，其過惡不足暴於天下，",
                    "zhushu": "暴，音僕。"
                },
                {
                    "paragraph": "致文告，修文德，而又不變，然後以師問焉。是爲制命之舉，非爲人之舉也，故私之。私之，故鍾鼓不作。斯聖人之所志也。周道旣瓌，兵車之軌交於天下，而罕知侵伐之端焉。是故以無道而正無道者有之，以無道而正有道者有之，不増德而以遂威者又有之，故丗日亂。一變而至於戰國，而生人耗矣。是以有其力，無其財，君子不以動衆；有其力，有其財，無其義，君子不以帥師。合是三者，而明其公私之說，而後可焉。嗚呼！後之用師者，有能觀其侵伐之論，則善矣。",
                    "zhushu": "",
                    "type": 2
                },
                {
                    "paragraph": "六逆論",
                    "zhushu": "",
                    "type": 2
                },
                {
                    "paragraph": "春秋左氏言衛州吁之事，因載六逆之說",
                    "zhushu": "左傳𨼆公三年。"
                },
                {
                    "paragraph": "曰：賤妨貴、少陵長、逺間親、新間舊、小加大、淫破義，六者，亂之本也。余謂“少陵長、小加大、淫破義”，是三者固誠爲亂矣。然其所謂“賤妨貴、逺間親、新間舊”，雖爲理之本可也，何必曰亂？夫所謂“賤妨貴”者，蓋斥言擇嗣之道，子以母貴者也。若貴而愚，賤而聖且賢，以是而妨之，其爲理本大矣，而可捨之以從斯言乎？此其不可固也。夫所謂“逺間親、新間舊”者，蓋言任用者之道也。",
                    "zhushu": "一本无“者”字。"
                },
                {
                    "paragraph": "使親而舊者愚，逺而新者聖且賢，以是而間之，其爲理本亦大矣，又可捨之以從斯言乎？必從斯言而亂天下，謂之師古訓可乎？此又不可者也。嗚呼！是三者，擇君置臣之事，天下理亂之本也。",
                    "zhushu": "一本“之”下有“大”字。"
                },
                {
                    "paragraph": "爲書者執斯言，著一定之論，以遺後代，上智之人固不惑于是，",
                    "zhushu": "一本有“矣”字。"
                },
                {
                    "paragraph": "自中人而降，守以爲大據，而以致敗亂者，",
                    "zhushu": "“敗”，一作“賊”。"
                },
                {
                    "paragraph": "固不乏焉。晉厲死而悼公入，乃理；",
                    "zhushu": "左傳成公十八年。"
                },
                {
                    "paragraph": "宋襄嗣而子魚退，乃亂：",
                    "zhushu": "子魚，名目夷，宋㐮之庶兄。亊見左傳僖公八年。"
                },
                {
                    "paragraph": "貴不足尚也。秦用張禄而黜穰侯，乃安；",
                    "zhushu": "張禄，范雎也。穰侯，魏冉也。史記，秦昭王亊。"
                },
                {
                    "paragraph": "魏相成璜而踈呉起，乃危； ",
                    "zhushu": "成璜，謂魏成、翟璜。史記，魏文侯事。"
                },
                {
                    "paragraph": "親不足與也。苻氏進王猛而殺樊丗，乃興；",
                    "zhushu": "晋載記，苻堅。"
                },
                {
                    "paragraph": "胡亥任趙髙而族李斯，乃滅； ",
                    "zhushu": "秦二丗。"
                },
                {
                    "paragraph": "舊不足恃也。顧所信何如耳。然則斯言殆可以廢矣。噫！古之言理者，罕能盡其說。建一言，立一辭，則臲𠨜而不安，",
                    "zhushu": "童云：臲，㽞結切。𠨜，五忽切。不安也。潘本作甈，云諸韻並作甈，項書作杌隉。後荅許原兆書“甈瓦”，固此甈字，非。甈，音中列切，諸韻同。"
                },
                {
                    "paragraph": "謂之是可也，謂之非亦可也，混然而已。教於後丗，莫知其所以去就。明者慨然將定其是非，則拘儒瞽生相與羣而咻之，",
                    "zhushu": "童云：咻，音休，又况羽切，皆痛念声也。"
                },
                {
                    "paragraph": "以爲狂爲怪，而欲丗之多有知者，可乎？夫中人可以及化者，天下爲不少矣，然而罕有知聖人之道，則固爲書者之罪也。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之四",
            "paragraphs": [
                {
                    "paragraph": "増廣註釋音辯唐柳先生集卷之四",
                    "zhushu": "",
                    "type": 1
                },
                {
                    "paragraph": "議辯",
                    "zhushu": "",
                    "type": 2
                },
                {
                    "paragraph": "晉文公問守原議",
                    "zhushu": "事見左傳僖公二十五年",
                    "type": 2
                },
                {
                    "paragraph": "晉文公旣受原於王，難其守，問寺人㪍鞮，",
                    "zhushu": "童云：上步忽反，下都黎切。晋寺人名。"
                },
                {
                    "paragraph": "以𢌿趙衰。",
                    "zhushu": "張云：𥘉危切，晋大夫也。"
                },
                {
                    "paragraph": "余謂守原，政之大者也，所以承天子、樹霸功，致命諸侯，不冝謀及媟近，",
                    "zhushu": "媟音薛，瀆也。謂寺人，即今之宦者。"
                },
                {
                    "paragraph": "以沗王命。而晉君擇大任，不公議於朝，而私議於宫，不博謀於卿相，而獨謀於寺人。雖或衰之賢足以守，國之政不爲敗，而賊賢失政之端由是滋矣。况當其時不乏言議之臣乎？狐偃爲謀臣，先軫將中軍，晉君䟽而不咨，外而不求，乃卒定於内竪，其可以爲法乎？且晉君將襲齊桓之業，以翼天子，乃大志也。然而齊桓任管仲以興，進竪刁以敗，",
                    "zhushu": "“刁”字亦作“貂”。斉威公用之，由是因内寵，殺羣吏，擅廢立。"
                },
                {
                    "paragraph": "則獲原啓疆，適其始政，所以觀視諸侯也，",
                    "zhushu": "觀，去声。"
                },
                {
                    "paragraph": "而乃背其所以興，跡其所以敗。然而能霸諸侯者，以土則大，以力則疆，以義則天子之𠕋也。",
                    "zhushu": "左僖二十八年：“策命晋侯爲侯伯。”"
                },
                {
                    "paragraph": "誠畏之矣，烏能得其心服哉？其後景監得以相衛鞅，",
                    "zhushu": "鞅，於亮切。史記：“商鞅入秦，因寵臣景監以見秦孝公。”。"
                },
                {
                    "paragraph": "弘、石得以殺望之，",
                    "zhushu": "漢元帝吋，宦官弘㳟、石𩔰譛殺䔥望之。"
                },
                {
                    "paragraph": "設之者晉文公也。",
                    "zhushu": "設，一本作誤。"
                },
                {
                    "paragraph": "嗚呼！得賢臣以守大邑，則問非失舉也，蓋失問也。",
                    "zhushu": "一本作“問非失問，㪯非失㪯也”。"
                },
                {
                    "paragraph": "然猶羞當時䧟後代若此，況於問與舉又兩失者，其何以救之哉？余故著晉君之罪，以附春秋許丗子止、趙盾之義。",
                    "zhushu": "盾，徒本切。鲁宣公二年，趙穿殺靈公。春秋書曰：“晋趙盾弑其名夷臯。”又昭公十九年，許悼公疾，飲太子之薬而卒。春秋書曰：“許丗子止弑其君買。”",
                    "type": 2
                },
                {
                    "paragraph": "駮復讎議",
                    "zhushu": "唐書孝友傳載：徐元慶復父讎，自囚詣官。左拾遺陳子昻議誅元慶，然後旌閭墓，时韙其言。後礼部貟外郎柳宗元駮之。駮，音剥。",
                    "type": 2
                },
                {
                    "paragraph": "臣伏見天后時，",
                    "zhushu": "唐武后。"
                },
                {
                    "paragraph": "有同州下邽人徐元慶者，",
                    "zhushu": "邽，音圭。"
                },
                {
                    "paragraph": "父爽爲縣尉趙師韞所殺，卒能手刃父讎，束身歸罪。常時諫臣陳子昻建議誅之，而旌其閭，且請編之於令，永爲國典。臣竊獨過之。臣聞禮之大本，以防亂也，若曰無爲賊虐，凡爲子者殺無赦；刑之大本，亦以防亂也，若曰無爲賊虐，凡爲治者殺無赦。",
                    "zhushu": "治，一本作理。"
                },
                {
                    "paragraph": "其本則合，其用則異，旌與誅莫得而並焉。",
                    "zhushu": "一本作“不得並也”。"
                },
                {
                    "paragraph": "誅其可旌，兹謂濫，黷刑甚矣；旌其可誅，兹謂僣，壞禮甚矣。果以是示于天下，傳于後代，趍義者不知所向，違害者不知所立，以是爲典，可乎？蓋聖人之制，窮理以定賞罰，本情以正褒貶，統於一而已矣。嚮使刺讞其誠僞，",
                    "zhushu": "童云：讞，語蹇、鱼列、鱼戰三切。並議罪也。"
                },
                {
                    "paragraph": "考正其曲直，原始而求其端，則刑禮之用，判然離矣。何者？若君之父不䧟於公罪，師韞之誅，獨以其私怨，奮其吏氣，虐于非辜，州牧不知罪，刑官不知問，上下䝉冒，𥸤號不聞。而元慶能以戴天爲大恥，枕戈爲得禮，",
                    "zhushu": "礼記曲礼云：父之讎不与共戴天，寝苫枕干，弗与共天下也。"
                },
                {
                    "paragraph": "處心積慮，以衝讎人之胷，介然自克，即死無憾，是守禮而行義也。執事者冝有慙色，將謝之不暇，而又何誅焉？其或元慶之父不免於罪，師韞之誅不愆於法，是非死於吏也，是死於法也。法其可讎乎？讎天子之法，而戕奉吏之法，是悖驁而凌上也。",
                    "zhushu": "童云：悖，音李。驁，音敖。"
                },
                {
                    "paragraph": "執而誅之，所以正邦典，而又何旌焉？且其議曰：“人必有子，子必有親，親親相讎，其亂雜救。”是惑於禮也甚矣。禮之所謂讎者，蓋其𡨚抑沉痛而號無告也，非謂抵罪觸法，䧟于大戮。而曰“彼殺之，我乃殺之”，不議曲直，暴寡脅弱而已。其非經背聖，不亦甚哉！周禮：“調人掌司萬人之讎，凡殺人而義者，令勿讎，讎之則死。”“有反殺者，邦國交讎之。”",
                    "zhushu": "周礼地官。"
                },
                {
                    "paragraph": "又安得親親相讎也？春秋公羊傳曰：“父不受誅，子復讎可也。父受誅，子復讎，此推刃之道。復讎不除害。”",
                    "zhushu": "公羊定公四年。"
                },
                {
                    "paragraph": "今若取此以断兩下相殺，則合於禮矣。且夫不忘讎，孝也；不愛死，義也。元慶能不越於禮，服孝死義，是必逹理而聞道者也。夫逹理聞道之人，豈其以王法爲敵讎者哉？議者反以爲戮，黷刑壞禮，其不可以爲典明矣。請下臣議，附于令，有斷斯獄者，不冝以前議從事。謹議。",
                    "zhushu": "",
                    "type": 2
                },
                {
                    "paragraph": "桐葉封弟辯",
                    "zhushu": "",
                    "type": 2
                },
                {
                    "paragraph": "古之傳者有言：成王以桐葉與小弱弟，戯",
                    "zhushu": "成王与弟唐叔虞戯，剪桐葉為珪，曰：“以此封君。”"
                },
                {
                    "paragraph": "曰：“以封汝。”周公入賀，王曰：“戯也。”周公曰：“天子不可戯。”乃封小弱弟於唐。吾意不然。王之弟當封耶？周公冝以時言於王，不待其戯而賀以成之也。不當封耶？",
                    "zhushu": "當，並如字。"
                },
                {
                    "paragraph": "周公乃成其不中之戯，",
                    "zhushu": "中，去声。"
                },
                {
                    "paragraph": "以地以人與小弱者爲之主，其得爲聖乎？且周公以王之言不可苟焉而已，必從而成之耶？設有不幸，王以桐葉戯婦寺，亦將舉而從之乎？凡王者之德，在行之何若。設未得其當，",
                    "zhushu": "當，丁浪切。"
                },
                {
                    "paragraph": "雖十易之不爲病。要於其當，不可使易也，而况以其戯乎？若戯而必行之，是周公教王遂過也。吾意周公輔成王，冝以道，從容優樂，要歸之大中而已，必不逢其失而爲之辭。又不當束縛之，馳驟之，使若牛馬然，急則敗矣。且家人父子尚不能以此自克，况號爲君臣者耶？是直小丈夫𡙇𡙇者之事，",
                    "zhushu": "𡙇，傾雪切。"
                },
                {
                    "paragraph": "非周公所冝用，故不可信。或曰：“封唐叔，史佚成之。”",
                    "zhushu": "童云：佚，夷質切。周武王時太史尹佚。事見史記晋丗家。",
                    "type": 2
                },
                {
                    "paragraph": "辨列子",
                    "zhushu": "列禦㓂所作。唐號沖虚至德眞經。",
                    "type": 2
                },
                {
                    "paragraph": "劉向古稱博極羣書，然其録列子，獨曰鄭穆公時人。穆公在孔子前幾百歳，列子書言鄭國，皆云子産、鄧析，不知向何以言之如此。史記鄭繻公二十四年，",
                    "zhushu": "繻，音須。"
                },
                {
                    "paragraph": "楚悼王四年，圍鄭，鄭殺其相駟子陽。子陽正與列子同時。是歳，周安王三年，秦惠王、韓列侯、趙武侯二年，魏文侯二十七年，燕𨤲公五年，",
                    "zhushu": "𨤲，古文僖字。"
                },
                {
                    "paragraph": "齊康公七年，宋悼公六年，魯穆公十年。不知向言魯穆公時遂誤爲鄭耶？不然，何乖錯至如是？其後張湛徒知怪列子書言穆公後事，亦不能推知其時。然其書亦多増竄，非其實。要之，莊周爲放依其辭。",
                    "zhushu": "放，方往切。"
                },
                {
                    "paragraph": "其稱夏𣗥、徂公、紀渻子、",
                    "zhushu": "渻，音省。季"
                },
                {
                    "paragraph": "咸等，皆出列子，不可盡紀。雖不槩於孔子道，然其虚泊寥闊，居亂丗，逺於利，禍不得逮於身，而其心不窮。易之“遁丗無悶”者，其近是歟？余故取焉。其文辭𩔖莊子，而尤質厚，少爲作，好文者可廢耶？其楊朱、力命，",
                    "zhushu": "列子篇名。"
                },
                {
                    "paragraph": "疑其楊子書。其言魏牟、孔穿皆出列子後，不可信。然觀其辭，亦足通知古之多異術也。讀焉者愼取之而已矣。",
                    "zhushu": "",
                    "type": 2
                },
                {
                    "paragraph": "辯文子",
                    "zhushu": "或曰姓辛，名妍，字文子，号曰計然，葵丘濮上人，范蠡之師。",
                    "type": 2
                },
                {
                    "paragraph": "文子書十二篇，其傳曰老子弟子。",
                    "zhushu": "唐有徐靈府注，又有李暹訓注。或謂其書録老子遺言。"
                },
                {
                    "paragraph": "其辭時有若可取，其指意皆本老子。然𦒱其書，",
                    "zhushu": "“𦒱”即“考”字。"
                },
                {
                    "paragraph": "蓋駮書也。其渾而𩔖者少，竊取他書以合之者多。凡孟子輩數家，皆見剽竊，嶢然而出其𩔖。",
                    "zhushu": "童云：嶢，音堯，山髙貌。或作堯。"
                },
                {
                    "paragraph": "其意緒文辭，义牙相抵而不合，不知人之増益之歟？或者衆爲聚歛以成其書歟？然觀其往往有可立者，又頗惜之，憫其爲之也勞。今刋去謬惡亂雜者，取其似是者，又頗爲發其意，藏於家。",
                    "zhushu": "爲，去声。",
                    "type": 2
                },
                {
                    "paragraph": "論語辯二篇",
                    "zhushu": "",
                    "type": 2
                },
                {
                    "paragraph": "上篇",
                    "zhushu": "",
                    "type": 2
                },
                {
                    "paragraph": "或問曰：“儒者稱論語孔子弟子所記，信乎？”曰：未然也。孔子弟子曽參㝡少，少孔子四十六歳。",
                    "zhushu": "夫子生於周靈王二十年，曽子生於周敬王十五年。"
                },
                {
                    "paragraph": "曽子老而死。是書記曽子之死，則去孔子也逺矣。曽子之死，孔子弟子略無存者矣。吾意曽子弟子之爲之也， 何哉？且是書載弟子必以字，獨曽子、有子不然。由是言之，弟子之號之也。“然則有子何以稱子？”曰：孔子之殁也，諸弟子以有子爲似夫子，立而師之。其後不能對諸子之問，乃叱避而退，則固甞有師之號矣。今所記獨曽子最後死，余是以知之。蓋樂正子春、子思之徒與爲之爾。或曰：“孔子弟子甞雜記其言，然而卒成其書者，曽氏之徒也。”",
                    "zhushu": "",
                    "type": 2
                },
                {
                    "paragraph": "下篇",
                    "zhushu": "",
                    "type": 2
                },
                {
                    "paragraph": "堯曰：“咨！爾舜！天之曆數在爾躬，四海困窮，天禄永終。”舜亦以命禹。“余小子履，敢用玄牡，敢昭告于皇天后土，有罪不敢赦。萬方有罪，罪在朕躬。朕躬有罪，無以爾萬方。”或問之曰：“論語書記問對之辭爾，今卒篇之首，章然有是，何也？”柳先生曰：論語之大，莫大乎是也。是乃孔子常常諷道之辭云爾。彼孔子者，覆生人之器也。",
                    "zhushu": "覆，敷救切。"
                },
                {
                    "paragraph": "上言堯、舜之不遭，",
                    "zhushu": "“言”，一本作“之”。"
                },
                {
                    "paragraph": "而禪不及己；下之無湯之勢，",
                    "zhushu": "“下之”，一作“下言”。"
                },
                {
                    "paragraph": "而己不得爲天吏。生人無以澤其德，日視聞其勞死怨呼，而已之德涸焉，無所依而施，故於常常諷道云爾而止也。此聖人之大志也，無容問對於其間。弟子或知之，或疑之不能明，相與傳之。故於其爲書也，卒篇之首，嚴而立之。",
                    "zhushu": "",
                    "type": 2
                },
                {
                    "paragraph": "辯鬼谷子",
                    "zhushu": "戰囯時人，隱居頴川陽城之鬼谷。蘇秦、張儀之師。",
                    "type": 2
                },
                {
                    "paragraph": "元冀好讀古書，然甚賢鬼谷子，爲其指要幾千言。鬼谷子要爲無取，漢時劉向、班固録書，無鬼谷子。鬼谷子後出，而險盭峭薄，",
                    "zhushu": "盭，音戾。"
                },
                {
                    "paragraph": "恐其妄言亂丗，難信，學者冝其不道。而丗之言縱横者，時葆其書。",
                    "zhushu": "葆，音保。"
                },
                {
                    "paragraph": "尤者，晚乃益出七術，",
                    "zhushu": "鬼谷子下篇有隂符七術，謂盛神法五龍、養志法靈龜、實意法螣蛇、分威法伏能、散势法𬷮鳥、轉圜法猛獸、損兊法靈蓍七章是也。"
                },
                {
                    "paragraph": "怪謬異甚，不可考校。其言益竒，而道益陿，",
                    "zhushu": "張云：陿，音冶，隘也。"
                },
                {
                    "paragraph": "使人狙狂失守，",
                    "zhushu": "狙，子余切。"
                },
                {
                    "paragraph": "而易於䧟墜。幸矣，人之葆之者少。今元子又文之以指要，嗚呼， 其爲好術也過矣！",
                    "zhushu": "",
                    "type": 2
                },
                {
                    "paragraph": "辯晏子春秋",
                    "zhushu": "斉相晏平仲，名嬰。",
                    "type": 2
                },
                {
                    "paragraph": "司馬遷讀晏子春秋，髙之，而莫知其所以爲書。或曰晏子爲之，而人接焉，或曰晏子之後爲之，皆非也。吾疑其墨子之徒有齊人者爲之。墨好儉，晏子以儉名於丗，故墨子之徒尊著其事，以増髙爲己術者。且其旨多尚同、兼愛、非樂、節用、非厚葬乆䘮者，是皆出墨子。又非孔子，好言鬼事，非儒、明鬼，又出墨子。其言問棗及古冶子等，尤怪誕，",
                    "zhushu": "晏子春秋曰：“公孫捷、田開疆、古冶子事景公，勇而无礼。晏子言於公，餽之二桃，曰：“三子計功而食之”云云。公孫捷、田開疆曰：“吾勇不若子，功不逮子，取桃不譲，是貪也。然而不死，无勇也。”皆反其桃，契領而死。古冶子曰：“二子死之，吾獨生，不仁。”亦契領而死。"
                },
                {
                    "paragraph": "又往往言墨子聞其道而稱之，此甚顯白者。自劉向、歆，班彪、固父子，皆録之儒家中，甚矣，數子之不詳也！蓋非齊人不能具其事，非墨子之徒則其言不若是。後之録諸子書者，冝列之墨家。非晏子爲墨也，爲是書者，墨之道也。",
                    "zhushu": "",
                    "type": 2
                },
                {
                    "paragraph": "辯亢倉子",
                    "zhushu": "唐號洞靈真經”。潘云：亢，音庚。莊子作庚桑楚，楚名，庚桑姓也。史記作亢桑子。大唐新語云：“道家有庚桑子者，丗无其書。開元未，處士王源撰亢倉子兩卷以𥙷之，序云：庚桑、亢桑、亢倉，一也。”唐藝文志以爲㐮陽王士元。",
                    "type": 2
                },
                {
                    "paragraph": "太史公爲莊周列傳，稱其爲書畏累",
                    "zhushu": "童云：上烏罪切，或作㟪。下力罪切，或作壘。莊子音注云：㟪壘，山名也。或云在魯，又云在梁州。"
                },
                {
                    "paragraph": "亢桑子，皆空言無事實。今丗有亢桑子書，其首篇出莊子，而益以庸言，蓋周所云者尚不能有事實，又况取其語而益之者，其爲空言尤也。劉向、班固録書無亢倉子，而今之爲術者，乃始爲之傳注，以教於丗，不亦惑乎？",
                    "zhushu": "",
                    "type": 2
                },
                {
                    "paragraph": "辯鶡冠子",
                    "zhushu": "童云：鶡音曷。楚人居深山，以鶡鳥羽爲冠。鶡似雉。",
                    "type": 2
                },
                {
                    "paragraph": "余讀賈誼鵩賦，嘉其詞，而學者以爲盡出鶡冠子。",
                    "zhushu": "鶡冠子上九篇，論三才変通、古今治亂之道，其丗兵篇頭與鵩賦相亂。"
                },
                {
                    "paragraph": "余往來京師，求鶡冠子，無所見。至長沙，始得其書。讀之，盡鄙淺言也，唯誼所引用爲美，餘無可者。吾意好事者僞爲其書，反用鵩賦以文飾之，非誼、育所取之决也。太史公伯夷列傳稱賈子曰：“貪夫殉財，列士殉名，夸者死權。”不稱鶡冠子。遷號爲愽極羣書，假令當時有其書，遷豈不見耶？假令眞有鶡冠子書，亦必不取鵩賦以充入之者。何以知其然耶？曰：不𩔖。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之五",
            "paragraphs": [
                {
                    "paragraph": "増廣註釋音辯唐柳先生集卷之五",
                    "zhushu": "",
                    "type": 1
                },
                {
                    "paragraph": "碑",
                    "zhushu": "",
                    "type": 2
                },
                {
                    "paragraph": "箕子碑",
                    "zhushu": "",
                    "type": 2
                },
                {
                    "paragraph": "凡大人之道有三：一曰正䝉難，",
                    "zhushu": "難，乃旦切。"
                },
                {
                    "paragraph": "二曰法授聖，三曰化及民。殷有仁人曰箕子，實具兹道，以立于丗。故孔子述六經之旨，尤殷勤焉。當紂之時，大道悖亂，天威之動不能戒，聖人之言無所用。進死以併命，誠仁矣，",
                    "zhushu": "謂比干。"
                },
                {
                    "paragraph": "無益吾祀，故不爲。委身以存祀，誠仁矣，",
                    "zhushu": "謂微子。"
                },
                {
                    "paragraph": "與亡吾國，故不忍。",
                    "zhushu": "與，音預。"
                },
                {
                    "paragraph": "具是二道，有行之者矣。是用保其明哲，與之俯仰，晦是謩範，辱於囚奴，昏而無邪，隤而不息。故在易曰：“箕子之明夷”，正䝉難也。及天命旣改，生人以正，乃出大法，用爲聖師，周人得以序彜倫而立大典。故在書曰：“以箕子歸，作洪範”，法授聖也。及封朝鮮，",
                    "zhushu": "音仙，東夷地。"
                },
                {
                    "paragraph": "推道訓俗，惟德無陋，惟人無逺，用廣殷祀，俾夷爲華，化及民也。",
                    "zhushu": "箕子去之朝鮮，敎其民以礼義、 田蚕織作、民犯禁八條，其民終不相盗，无門户之閉，婦人貞信不淫僻，其田民飲食以邉豆爲可貴，此仁賢之化也。出前漢志。"
                },
                {
                    "paragraph": "率是大道，藂於厥躬，",
                    "zhushu": "童曰：藂，徒紅切。正作叢。"
                },
                {
                    "paragraph": "天地變化，我得其正，其大人歟？於虖！當其周時未至，殷祀未殄，比干已死，微子已去，向使紂惡未稔而自斃，武庚念亂以圖存，國無其人，誰與興理？是固人事之或然者也。然則先生隱忍而爲此，其有志於斯乎？唐某年作廟汲郡，",
                    "zhushu": "紂故都，在今衛州。"
                },
                {
                    "paragraph": "歳時致祀。嘉先生獨列於易象，作是頌云：",
                    "zhushu": "",
                    "type": 2
                },
                {
                    "paragraph": "䝉難以正，授聖以謩。宗祀用繁，夷民其蘇。憲憲大人，",
                    "zhushu": "童云：憲，音𩔰。中庸注云：“㒷盛皃。”"
                },
                {
                    "paragraph": "顯晦不渝。聖人之仁，道合隆汙。明哲在躬，不陋爲奴。沖譲居禮，不盈稱孤。髙而無危，卑不可踰。非死非去，有懷故都。時詘而伸，",
                    "zhushu": "詘，音屈。"
                },
                {
                    "paragraph": "卒爲丗模。易象是列，文王爲徒。",
                    "zhushu": "易明夷卦：文王以之，箕子以之。"
                },
                {
                    "paragraph": "大明宣昭，崇祀式孚。古闕頌辭，繼在後儒。",
                    "zhushu": "",
                    "type": 2
                },
                {
                    "paragraph": "道州文宣王廟碑",
                    "zhushu": "",
                    "type": 2
                },
                {
                    "paragraph": "謹案某年月日，儒師河東薛公伯髙由尚書刑部郎中爲道州。明年二月丁亥，公用牲幣𥙊于先聖文宣王之廟。夜漏未盡三刻，公玄冕以入，就位于庭，惕焉深惟。夫子之祀，爰自京師太學，徧于州邑，遐闊僻陋，咸用斯時致奠展誠。𪧐燎設懸，",
                    "zhushu": "張云：燎，力照切。宿燎，謂庭燎。設懸，謂懸筍簴。"
                },
                {
                    "paragraph": "罇爼旂章，",
                    "zhushu": "罇，音尊。"
                },
                {
                    "paragraph": "粲穆布列，周天之下。嗚呼！夫子之道，閎肆尊顯，二帝三王，其無以侔大也。然其堂庭庳陋，",
                    "zhushu": "庳，音婢。"
                },
                {
                    "paragraph": "椽棟毀墜，曽不及浮圖外說，克壯厥居。水潦仍至，歳加蕩沃，公蹙然不寧，若罔獲承。旣𥙊而出，登墉以望，爰得美地，豐衍端夷，水環以流，有頖宫之制。",
                    "zhushu": "頖，与泮同。諸侯斈曰頖宫。"
                },
                {
                    "paragraph": "是日樹表列位，由禮𦒱冝，然後節用以制貨財，乗時以僦功役，",
                    "zhushu": "僦，即就切，雇也。"
                },
                {
                    "paragraph": "逾年而克有成。廟舎峻整，階序廓大。 講肄之位，",
                    "zhushu": "肄，羊至切，習也。"
                },
                {
                    "paragraph": "師儒之室，立廪以周食，圃畦以毓蔬，",
                    "zhushu": "毓，与育同。蔬菜也。"
                },
                {
                    "paragraph": "權其子母，贏且不竭。",
                    "zhushu": "贏，音盈。母謂本錢，子謂利息。"
                },
                {
                    "paragraph": "由是邑里之秀民，感道懷和，更來門下，",
                    "zhushu": "更，平声。"
                },
                {
                    "paragraph": "咸願服儒衣冠，由公訓程。",
                    "zhushu": "法也。"
                },
                {
                    "paragraph": "公攝衣登席，親釋經㫖，丕諭本統，父慶其子，長勵其㓜，化用興行，人無諍訟。公又曰：“夫子稱門弟子顔回爲庶幾，其後從於陳蔡，亦各有號，言出一時，非盡其徒也。于後失厥所謂，妄異科第，坐祀十人以爲哲，豈夫子志哉！余案月令則曰",
                    "zhushu": "一本作“曰則”，一本作“則由”。‘"
                },
                {
                    "paragraph": "釋奠于先聖先師’，國之故也。”乃立夫子像，配以顔氏。籩豆旣嘉，笙鏞旣成。",
                    "zhushu": "張云：鏞，鍾名。"
                },
                {
                    "paragraph": "九年八月丁未，公𥙊于新廟，退考疑義，合以燕饗，萬民翼翼，觀禮識古。於是春秋師晉陵蔣堅、易師沙門凝𧦬、",
                    "zhushu": "童云：音辯，俗作𧦬。"
                },
                {
                    "paragraph": "助敎某、學生某等來告，願刻金石，明夫子之道及公之勤。惟夫子極於化𥘉，𡨋于道先，羣儒咸稱，六籍具存。苟賛其道，若譽天地之大，褒日月之明，非愚則惑，不可犯也。惟公探夫子之志，考有國之制，先施彞典，革正道本，俾是荒服，移爲闕里。在周則魯侯申",
                    "zhushu": "魯僖公名。"
                },
                {
                    "paragraph": "能修頖宫，詩有其歌；在漢蜀守文翁能首儒學，史有其賛。今公法古之大同于魯，化人之艱侔于蜀，盍銘兹德，以告于史氏，而刋之兹碑。銘曰：",
                    "zhushu": "",
                    "type": 2
                },
                {
                    "paragraph": "荆楚之陽，厥服惟荒。民鮮由仁，帝降其良。振振薛公，",
                    "zhushu": "童云：振，音眞，仁厚也。"
                },
                {
                    "paragraph": "惟德之造。赤旂金節，來莅于道。師儒咸㑹，嘉有攸告。吉日丁亥，獻于頖宫。庭燎伊煌，有煥其容。公升于位，心莫不㳟。爰念聖祀，徧于海邦。服冕陳器，州邑攸同。感忻以欷，",
                    "zhushu": "張云：欷，音希，歔也。"
                },
                {
                    "paragraph": "思報聖功。卜遷于嘉，惟吉之逢。畇畇其原，",
                    "zhushu": "童云：畇，均、勻二音。"
                },
                {
                    "paragraph": "旣夷且大。渙渙其流，實環于外。作廟有嚴，昭祀顯配。絜兹器用，觀禮斯㑹。布筵依位，作廪伊秩。以豐其儀，以壯其室。新宫旣成，崇報孔明。于古有經，",
                    "zhushu": "于，一本作千。"
                },
                {
                    "paragraph": "公粹厥誠。邦民之良，弁服是纓。公躬講論，䖍黙以聽。",
                    "zhushu": "听，平声。"
                },
                {
                    "paragraph": "公降酬酢，進退齊平。柔肌洽体，莫不充盈。歸懽于心，父子弟兄。欽惟聖王，厥道無涯。丗有頌辭，益疚其多。",
                    "zhushu": "疚，音究。"
                },
                {
                    "paragraph": "公斯考禮，民感休嘉。",
                    "zhushu": "感，一本作咸。"
                },
                {
                    "paragraph": "從于魯風，祗以詠歌。公錫于天，眉壽來加。公賚于王，休命是荷。",
                    "zhushu": "荷，音河。"
                },
                {
                    "paragraph": "師于辟雍，大邦以和。侑酳申申，",
                    "zhushu": "酳，音胤。少少飲酒，食已而蕩口也。"
                },
                {
                    "paragraph": "王道式訛。諸儒作詩，思繼頖水。丕揚厥聲，以告太史。",
                    "zhushu": "",
                    "type": 2
                },
                {
                    "paragraph": "柳州文宣王新修廟碑",
                    "zhushu": "",
                    "type": 2
                },
                {
                    "paragraph": "仲尼之道與王化逺邇。惟柳州古爲南夷，椎䯻卉裳，",
                    "zhushu": "椎，音槌。䯻，音計。漢書注：“一撮之䯻，其形如槌。”卉，音毀，絺葛之属。"
                },
                {
                    "paragraph": "攻刼闘暴，雖唐、虞之仁不能柔，秦、漢之勇不能威。至于有國，",
                    "zhushu": "至唐也。"
                },
                {
                    "paragraph": "始循法度，置吏奉貢，咸若采衛，冠帶憲令，進用文事。",
                    "zhushu": "一本作士。"
                },
                {
                    "paragraph": "學者道堯、舜、孔子，如取諸左右，執經書，引仁義，旋辟唯諾。",
                    "zhushu": "旋，音璿。辟，音壁，又音避。唯，以水切。"
                },
                {
                    "paragraph": "中州之士，時或病焉。然後知唐之德大以遐，孔氏之道尊而明。元和十年八月，州之廟屋壞，幾毀神位。刺史柳宗元始至，大懼不任，以墜教基。丁未，奠薦法，齊時事，禮不克施，乃合𥘉、亞、終獻三官衣布，洎于贏財，取土木金石，徴工僦功，完舊益新。十月乙丑，王宫正室成，乃安神棲，乃正法庭，祗㑹羣吏，卜日之吉，䖍告于王靈曰：“昔者夫子甞欲居九夷，其時門人猶有惑聖言。今夫子代千有餘載，其教始行，至于是邦。人去其陋，而本於儒，孝父忠君，言及禮義，又况巍然炳然，臨而炙之乎？",
                    "zhushu": "後闕。"
                },
                {
                    "paragraph": "惟夫子以神道設教，我今罔敢知。欽若兹教，以寧其神。追思告誨，如在于前。苟神之在，曷敢不䖍。居而無陋，罔貳昔言",
                    "zhushu": "。謂子欲居九夷。"
                },
                {
                    "paragraph": "申陳嚴祀，永永是尊。麗牲有碑，",
                    "zhushu": "䴡，猶繫也。礼𥙊義云：“君牽牲，旣入廟門，䴡于碑。”"
                },
                {
                    "paragraph": "刻在廟門。",
                    "zhushu": "",
                    "type": 2
                },
                {
                    "paragraph": "終南山祠堂碑",
                    "zhushu": "并序。",
                    "type": 2
                },
                {
                    "paragraph": "貞元十二年，夏洎秋不雨。穡人焦勞，嘉榖用虞。皇帝使中謁者禱于終南，申命京兆尹韓府君",
                    "zhushu": "名臯。"
                },
                {
                    "paragraph": "祗飾祀事，考視祠制，以爲棟宇不稱，冝有加飾。遂命𥂕厔令裴均",
                    "zhushu": "童云：𥂕厔，音周質，縣名。𥂕，一音丹。厔，一音窒。"
                },
                {
                    "paragraph": "䖍承聖謨，剏制祠堂。乃徴土工、木工、石工，備器執用，來㑹祠下。斬板榦，礱柱礎，",
                    "zhushu": "礱，盧紅切。礎，音楚。"
                },
                {
                    "paragraph": "陶瓴甓，",
                    "zhushu": "瓴，音零。童云：甓，蒲歴切。詩：“中堂有甓。”"
                },
                {
                    "paragraph": "築垣墉，恢度舊制，立三筵六。㝷旣興功，玄雲觸石，霈澤周被，植物擢茂，期于豐登。神道感而宣靈，人心歡而致和，嘉氣充溢，抃蹈布野。於是邑令僚吏，至于胥徒、黄髪、𦒿文、野夫、版尹，僉曰：“蓋聞名山之列天下也，其有能奠方域、 産財用、 興雲雨，𦒱于𥙊法，冝在祀典。惟終南據天之中，",
                    "zhushu": "終南，一名中南山。"
                },
                {
                    "paragraph": "在都之南，西至于襃斜，",
                    "zhushu": "音耶。谷名。長四百七十里，南口曰襃，北口曰斜。"
                },
                {
                    "paragraph": "又西至隴首，",
                    "zhushu": "山名。"
                },
                {
                    "paragraph": "以臨于戎；東至于商顔，",
                    "zhushu": "商山之顔。顔，猶額也。出前漢溝洫志。"
                },
                {
                    "paragraph": "又東至于太華，",
                    "zhushu": "去声。西岳也。"
                },
                {
                    "paragraph": "以距于𨵿。寔能作固，以屏王室。其物産之厚，器用之出，則璆琳琅玕，",
                    "zhushu": "璆，音球，玉名。琅玕，石而似珠。出禹貢。"
                },
                {
                    "paragraph": "夏書載焉；紀堂條枚，",
                    "zhushu": "出毛詩秦風。紀，基也。堂，畢道平如掌也。條，槄也。枚，柟也。"
                },
                {
                    "paragraph": "秦風詠焉。今其神又能對于禱祝，",
                    "zhushu": "一本作祀。"
                },
                {
                    "paragraph": "化荒爲穣，易沴爲和，",
                    "zhushu": "沴，音戾。妖氣也。"
                },
                {
                    "paragraph": "厥功章明，冝受大禮，俾有慿託，而宣其烈也。非我后敬神重榖，則曷能發大號、 尊明靈？非我公勤人奉上，則曷能對休命、 作新廟？人事旣備，神用時若，豐我公田，遂及我私，粢盛無虞，儲峙用充，",
                    "zhushu": "儲，音除。峙，直里切。"
                },
                {
                    "paragraph": "厥猷茂哉！”遂相與東向蹈舞，拜手稽首，願頌帝力，且宣神德，永著終古。辭曰：皇帝垂德，制定統極，神道泰寧。祀典修飾，禳祈禜雩，",
                    "zhushu": "音詠于，並𥙊名。"
                },
                {
                    "paragraph": "皆有準程。顧惟終南，祠位庳陋，",
                    "zhushu": "庳，音婢。"
                },
                {
                    "paragraph": "不稱顯名。爰降制詔，充大厥宇，啓寤誠明。昭感神𠂻，道宣天休，獲此利貞。 篤灾愆陽，化爲豐穰，實我粢盛。",
                    "zhushu": "平声。"
                },
                {
                    "paragraph": "人頼蓄給，鼓腹而歌，以樂其生。巍巍靈山，興利産財，作固鎬京。",
                    "zhushu": "鎬，下老切。"
                },
                {
                    "paragraph": "擁其嘉休，眷祐于人，永宅厥靈。弈弈新廟，",
                    "zhushu": "張云：弈，音亦。書或作奕，同。"
                },
                {
                    "paragraph": "整頓端莊，神位密清。後祀承則，絜心勤禮，導暢純精。邑吏嗇夫，鮐背鯢齒，",
                    "zhushu": "鮐，音䑓。鯢，音倪。皆壽徴。"
                },
                {
                    "paragraph": "願垂表經。頌宣聖德，篆刻金石，永丗飛聲。",
                    "zhushu": "此文用秦碑体，三句一韻。",
                    "type": 2
                },
                {
                    "paragraph": "太白山祠堂碑",
                    "zhushu": "并序。",
                    "type": 2
                },
                {
                    "paragraph": "雍州",
                    "zhushu": "雍，於用切。"
                },
                {
                    "paragraph": "西南界于梁，其山曰太白。其地𢘆寒，氷雪之積，未嘗已也。其人以爲神，故歳水旱則禱之，寒暑乖候則禱之，厲疾𥚢降則禱之，",
                    "zhushu": "張云：祟，音𨗉，神禍也。"
                },
                {
                    "paragraph": "咸若有答焉者。貞元十二年孟秋，旱甚，皇帝遇灾悼懼，分命禱祀，至于兹山。又詔京兆尹冝飾祠廟，遂下令于甸邑。邑令裴均臨事有恪，革去狹陋，恢閎棟宇，階室之廣，三倍其𥘉。翌日大雨，黍稷用豐。野夫讙謡，欽聖信神，願垂頌聲，刻在金石。文曰：",
                    "zhushu": "文亡。",
                    "type": 2
                },
                {
                    "paragraph": "碑隂文",
                    "zhushu": "",
                    "type": 2
                },
                {
                    "paragraph": "時尹韓府君諱臯，祗奉制詔，發付邑吏。令裴府君諱均，承荷君公之命，督就祠宇，莅事謹甚，克媚神意，用獲顯貺。邑人靈之，其事遂聞。詔事嘉異，勞主者甚厚。",
                    "zhushu": "勞，力到切。"
                },
                {
                    "paragraph": "乃刻兹石，立于西序右階之下，肆列裴氏之政于碑之隂。惟君教行于家，德施于人。撫字惠厚，柔仁博愛之道，洽于鰥𡠉；",
                    "zhushu": "張云：上姑頑切。下陵之切。"
                },
                {
                    "paragraph": "廉毅肅給，威㫁猛制之令，行于強禦。獄訟不私于上，罪責不及于下。農事課勵，厚生克勤，征賦首入，而其人益贍；創立傳館，",
                    "zhushu": "傳，株恋切，驛也。"
                },
                {
                    "paragraph": "平易道路，",
                    "zhushu": "易，以豉切，治也。"
                },
                {
                    "paragraph": "改作甚力，而其人彌𨓜。韓府君毎用嘉褒，稱其理爲甸服㝡。今兹設廟位神，神歡而寧，冝爲君之誠敬，克合于上，用啓之也。不可以不志。",
                    "zhushu": "",
                    "type": 2
                },
                {
                    "paragraph": "湘源二妃廟碑",
                    "zhushu": "",
                    "type": 2
                },
                {
                    "paragraph": "元和九年八月二十日，湘源二妃廟灾。司功掾守令彭城劉知剛、",
                    "zhushu": "唐有司功参軍。守，懾也。"
                },
                {
                    "paragraph": "主簿安邑衛之武，告于州刺史、御史中丞清河崔公能。 祗栗厥戒，㑹羣吏洎衆工，發開元詔書，懼廢守祀，搜𦒱贏羡，",
                    "zhushu": "延面切，餘也。"
                },
                {
                    "paragraph": "均節委積，",
                    "zhushu": "童云：上於僞切，下子智切。聚也。周礼注：“少曰委，多曰積。”"
                },
                {
                    "paragraph": "咸執牘聿，",
                    "zhushu": "說文：“牘，書版。聿，所以書。”"
                },
                {
                    "paragraph": "至于祠下。稽度旣備，",
                    "zhushu": "度，徒洛切。"
                },
                {
                    "paragraph": "傭役惟時。斬木于上游，陶埴于水涯。",
                    "zhushu": "張云：埴，音植，埏也。童云：涯，音冝，又冝隹切。"
                },
                {
                    "paragraph": "廼桴廼載，工𨓜事遂。作貌顯嚴，粲然而威。十有一月庚辰，陳奠薦辭，立石于廟門之宇下。惟父子夫婦，人道之大。大哉二神，咸極其㑹。爲子而父堯，爲婦而夫舜。齊聖並明，弼成授受。内若嚚瞽，上承輝光。克艱以乂，德罔不至。帝旣野死，神亦不返。食于兹川，古有常典。敺祓戾孽，",
                    "zhushu": "敺祓，音區弗。 　即“戾”字。"
                },
                {
                    "paragraph": "恢宣淑靈，敢或失聀，以奸天刑。",
                    "zhushu": "奸，音干。"
                },
                {
                    "paragraph": "有翼其躬，有苾其馨。",
                    "zhushu": "苾，香也。"
                },
                {
                    "paragraph": "沉牲爰告，即石是銘。銘曰：",
                    "zhushu": "",
                    "type": 2
                },
                {
                    "paragraph": "淵懿承聖，舜妻堯女。德形嬀汭，",
                    "zhushu": "張云：上俱為切，姓也。下儒稅切，水名。"
                },
                {
                    "paragraph": "神位湘滸。",
                    "zhushu": "音虎。"
                },
                {
                    "paragraph": "揆兹有𥘉，克碩厥宇。唐命秩祀，兹邑攸主。毛牷旣疈，",
                    "zhushu": "周礼牧人：“毛之，取純毛也。”牛純色曰牷。疈，相逼切， 副辜𥙊。一本疈作肆。肆，託歴切， 解牲躰也。"
                },
                {
                    "paragraph": "椒馨爰糈。",
                    "zhushu": "童云：糈，先吕切， 祠神之米。"
                },
                {
                    "paragraph": "胤于萬年，期保伊祜。潜火煽孽，炖于融風。",
                    "zhushu": "童云：炖，他昆切，風而火也。"
                },
                {
                    "paragraph": "神用播遷，時罔克龔。邑令羣吏，告于君公。廉用積餘，以就爾功。桴木負埴，",
                    "zhushu": "童云：桴，芳无切。編竹木為之，大曰筏，小曰桴。"
                },
                {
                    "paragraph": "載流于江。旣夷以成，崇宇峻墉。絜嚴清間，",
                    "zhushu": "音閑。"
                },
                {
                    "paragraph": "左右率從。神樂來歸，徒御雍雍。神旣安止，邦人載喜。奉其吉玉，",
                    "zhushu": "一作主。"
                },
                {
                    "paragraph": "以對嘉祉。南風湑湑，",
                    "zhushu": "私吕切。"
                },
                {
                    "paragraph": "湘水如舞。將子無讙，神聽鍾鼓。豐其交報，邦邑是與。刻此樂歌，以極終古。",
                    "zhushu": "",
                    "type": 2
                },
                {
                    "paragraph": "饒娥碑",
                    "zhushu": "",
                    "type": 2
                },
                {
                    "paragraph": "饒娥，饒人，饒姓娥名，丗漁鄱水。",
                    "zhushu": "鄱，蒲禾切。"
                },
                {
                    "paragraph": "娥爲室女，淵懿靖專，雖小家未甞出游。治絺葛，供女事循整，郷閭敬式。娥父醉漁，風卒起，",
                    "zhushu": "卒，即猝字。"
                },
                {
                    "paragraph": "不能舟，遂以溺死，求屍不得。娥聞父死，走哭水上，三日不食，耳鼻流血，氣盡伏死。明日屍出，黿魚鼉蛟浮死萬數，塞川下流。鄱旁小民悲感怨號，",
                    "zhushu": "上音𡨚，下音豪。"
                },
                {
                    "paragraph": "以爲神竒。縣人郷人㑹錢具儀，塟娥鄱水西横道上。追思不足，相與作石，以詒後丗。",
                    "zhushu": "詒，一作詔。"
                },
                {
                    "paragraph": "其辭曰：",
                    "zhushu": "",
                    "type": 2
                },
                {
                    "paragraph": "生德無𩔖，氣靈而休。嗟兹孝娥，惟行之周。淵懿含貞，好靖不游。纎葛絺紵，",
                    "zhushu": "童云：纎，思廉切。絺，丑知切。細葛也。紵，直吕切。"
                },
                {
                    "paragraph": "克供以修。蒸蒸在家，其父丗漁。飲酒不節，死乎風濤。",
                    "zhushu": "乎，一本作于，或作於。"
                },
                {
                    "paragraph": "匐匍來哭，號天以呼。顔目耳鼻，膏血交流。三日頓踣，",
                    "zhushu": "蒲北切。僵也。"
                },
                {
                    "paragraph": "氣竭形枯。父屍旣岀，孝質已殂。龜鼈黿鼉，有蛟洎魚。充流溢岸，旁出仰浮。見怪形異，適與我謀。鄱民哀號，或以頌歌。齊女色憂，傷槐罷誅。",
                    "zhushu": "列女傳：“斉景公有所愛槐，傷槐者死。嬙父衍醉而傷槐，景公使拘之。嬙造於晏子之門，晏子言於公，癈傷槐之法，出犯槐之囚。”"
                },
                {
                    "paragraph": "趙姫完父，操棹爰謳。",
                    "zhushu": "同上：“趙津女姢者，河津吏之女。趙簡子南擊楚，吏醉不能渡，簡子欲殺之。姢懼，願備父，持楫中流，發河激之歌。簡子以爲夫人。”"
                },
                {
                    "paragraph": "肉刑不施，漢美淳于。",
                    "zhushu": "漢淳于公有罪，少女緹縈上書，文帝遂除肉刑。"
                },
                {
                    "paragraph": "烈烈孝娥，水死上虞。",
                    "zhushu": "後漢曹娥，上虞人。父旴，能按節抚歌，婆婆楽神，逆儔迎伍君，爲水所淹，不得其尸。娥年十四，哀吟旬有七日，遂投江死，抱父尸浮出。"
                },
                {
                    "paragraph": "娥之至德，實與爲儔。𢘆人有言，惟教是圖。懿兹德女，家丗不儒。竒行特出，神道莫酬。窮哀罔泄，終古以留。郷人好禮，爰立兹丘。建銘當道，過者下車。",
                    "zhushu": "",
                    "type": 2
                },
                {
                    "paragraph": "唐故特進贈開府儀同三司楊州大都督南府君睢陽廟碑",
                    "zhushu": "并序。",
                    "type": 2
                },
                {
                    "paragraph": "急病讓夷義之先，",
                    "zhushu": "囯語：“臧文仲曰：賢者急病遜夷。”夷，平也。"
                },
                {
                    "paragraph": "圖國忘死貞之大。",
                    "zhushu": "左傳昭公元年：“趙孟曰：孟囯忘死，貞也。”"
                },
                {
                    "paragraph": "利合而動，乃市賈之相求；",
                    "zhushu": "賈，音古。"
                },
                {
                    "paragraph": "恩加而感，則報施之常道。",
                    "zhushu": "施，去声。"
                },
                {
                    "paragraph": "睢陽",
                    "zhushu": "睢，息遺切。唐睢陽郡，乃宋州。"
                },
                {
                    "paragraph": "所以不階王命，横絶凶威，超千祀而挺生，奮百代而特立者也。時惟南公，",
                    "zhushu": "此乃南霽雲庿，唐書有傳。"
                },
                {
                    "paragraph": "天與拳勇，",
                    "zhushu": "毛詩注：“拳，力也。”"
                },
                {
                    "paragraph": "神資機智， 藝窮百中，",
                    "zhushu": "去声。謂善射。"
                },
                {
                    "paragraph": "豪出千人。不遇興詞，鬱尨眉之都尉；",
                    "zhushu": "漢武故事：“上至郎省，見一郎𩰄眉皓白，問之，對曰：‘臣姓顔名駟，三葉不遇。’上感其言，擢爲㑹稽都尉。”"
                },
                {
                    "paragraph": "數竒見惜，挫猨臂之將軍。",
                    "zhushu": "童云：数，所角切。竒，居宜切。猨，即猿字。漢李廣猨臂善射。上以李廣数竒，不令當单于。注言廣命竒，隻不偶也。"
                },
                {
                    "paragraph": "天寳末，㓂劇慿陵，隳突河華。",
                    "zhushu": "音畫。"
                },
                {
                    "paragraph": "天旋虧斗極之位，地圯積狐狸之穴。親賢在庭，子駿陳謩以佐命；",
                    "zhushu": "謂陳希烈等。漢刘歆，字子駿， 佐王莽爲囯師。"
                },
                {
                    "paragraph": "元老用武，夷甫委師而勸進。",
                    "zhushu": "謂哥舒翰等。晋王衍，字夷甫， 爲石勒所破，勸勒称尊号。"
                },
                {
                    "paragraph": "惟公與南陽張公廵、髙陽許公逺，義氣懸合，訏謀大同， ",
                    "zhushu": "訐，凶于切， 大也。說文云：“斉、楚謂信曰訏。”"
                },
                {
                    "paragraph": "誓鳩武旅，以遏横潰。",
                    "zhushu": "上户孟切，下音㑹。"
                },
                {
                    "paragraph": "裂裳而千里來應，左𥘵而一呼皆至。",
                    "zhushu": "呼，火故切。"
                },
                {
                    "paragraph": "柱厲不知而死難，",
                    "zhushu": "去声。列子：“柱厉叔事莒敖公，自以爲不知已，去之海上。及公有難，乃往死之，曰：‘以愧後丗之人主不知其臣者也。’”"
                },
                {
                    "paragraph": "狼瞫見黜而奔師。",
                    "zhushu": "瞫，尺甚、式忍二切。左傳文公二年：“狼瞫爲右，先軫黜之，狼瞫怒。及彭衙旣陳，以其属馳秦師，死焉。”"
                },
                {
                    "paragraph": "忠謀㓪然，萬夫齊力。",
                    "zhushu": "一作志。"
                },
                {
                    "paragraph": "公以推讓，且專奮擊，爲馬軍兵馬使。出戰則羣校同強，入守而百雉齊固。",
                    "zhushu": "城三堵爲雉。"
                },
                {
                    "paragraph": "𥘉據雍丘，謂非要害。將保江淮之臣庶，通南北之奏復。",
                    "zhushu": "周礼：“諸臣之復。”謂奏事於王也。"
                },
                {
                    "paragraph": "拔我義𩔖，扼於睢陽。前後捕斬要遮，",
                    "zhushu": "要，去声。"
                },
                {
                    "paragraph": "凶氣連沮。漢兵已絶，守䟽勒而弥堅；",
                    "zhushu": "䟽，音踈。後漢班超在䟽勒，而亀兹、姑墨数攻䟽勒，超孤立无援，吏士单少，拒守歳餘。又耿㳟據䟽勒，匈奴擁絶澗水，救兵不至。車師復叛，与匈奴共攻㳟。"
                },
                {
                    "paragraph": "虜騎雖強，頓盱眙而不進。",
                    "zhushu": "盱，音吁。眙，音怡。宋文帝元嘉二十八年，魏主攻盱眙，輔囯將軍臧質堅守，三旬不拔。"
                },
                {
                    "paragraph": "賊徒乃棄疾於我，悉衆合圍。技雖窮於九攻，",
                    "zhushu": "吕氏春秋：“公輸般設攻宋之械，墨子設守宋之備。公輸般九攻之，墨子九却之，遂輟不攻宋。”"
                },
                {
                    "paragraph": "志益專於三板。",
                    "zhushu": "史記：“智伯率韓魏攻趙，㐮子奔保晋陽，三囯引汾水灌其城，城不没者三板。”"
                },
                {
                    "paragraph": "偪陽懸布之勁，",
                    "zhushu": "一本作巧。左傳㐮公十年：“晋伐偪陽，主人懸布，秦堇父登之，及堞而絶之，隊則又縣之，蘇而復上者三。”縣，即懸字。隊，即墜字。"
                },
                {
                    "paragraph": "汧城鑿穴之竒，",
                    "zhushu": "汧，音牽。其事未詳。或曰田单穴城火牛。"
                },
                {
                    "paragraph": "息意牽羊，羞鄭師之大臨；",
                    "zhushu": "臨，力鴆切，哭也。左傳宣公十二年：“楚子圍鄭，囯人大臨，楚子退師，鄭人脩城，進復圍之，三月克之。鄭伯肉但牽羊以逆。”注：“示服爲臣僕。”"
                },
                {
                    "paragraph": "甘心易子，鄙宋臣之病告。",
                    "zhushu": "左傳宣公十五年：“楚予圍宋，宋華元夜入楚師，登子反之宋曰：‘寡君使元以病告，曰敝邑易子而食。’”"
                },
                {
                    "paragraph": "諸侯環顧而莫救，",
                    "zhushu": "唐張廵傳：“時賀蘭進明屯臨淮，許叔兾、尚衡次彭城，皆觀望莫肯救。”"
                },
                {
                    "paragraph": "國命阻絶而無歸，",
                    "zhushu": "張廵傳：“當此時，王命不復通，廵設天子𦘕像，率軍士朝，人人盡泣。”"
                },
                {
                    "paragraph": "以有盡之疲人，敵無已之強㓂。公乃躍馬潰圍，馳出萬衆，抵賀蘭進明乞師。進明乃張樂侑食，以好聘待之。",
                    "zhushu": "好，呼报切。"
                },
                {
                    "paragraph": "公曰：“弊邑父子相食，而君辱以燕禮，獨何心歟？”乃自噬其指曰：“噉此足矣。”遂慟哭而返，即死孤城。首碎秦庭，終懵無衣之賦；",
                    "zhushu": "懵，武亘切。左傳定公四年：“申包胥如秦乞師，秦哀公爲賦无衣，九頓首而坐。”故庾信賦云：“申包胥之頓地，碎之以首。”"
                },
                {
                    "paragraph": "身離楚野，徒傷帶劒之辭。",
                    "zhushu": "楚詞九歌囯殤篇云：“帶長劒𠔃挾秦弓，首雖離𠔃心不懲。”"
                },
                {
                    "paragraph": "至德二年十月，城䧟遇害，無傳爕之歎息，",
                    "zhushu": "後漢傳：爕爲漢陽太守，賊𣣔送爕歸鄉里，爕嘆曰：“吾行何之？”遂戰没。"
                },
                {
                    "paragraph": "有周苛之慷慨。",
                    "zhushu": "漢髙祖使周苛守滎陽，項羽生得苛，苛罵羽，羽烹之。"
                },
                {
                    "paragraph": "聞義能徙，果其𥘉心。烈士抗詞，痛臧洪之同日；",
                    "zhushu": "後漢𡊮紹执臧洪殺之。陳容曰：“寕与臧洪同日死。”遂見殺。見者相謂曰：“如何一日戮二烈士？”"
                },
                {
                    "paragraph": "直臣致憤，惜蔡㳟於累旬。",
                    "zhushu": "梁武帝天監三年，魏兵圍義陽，蔡道㳟禦之，相持百餘日。 蔡㳟病卒。詔曹景宗救援，景宗不進，義陽遂䧟。任昉弹景宗曰：“道㳟云逝，城守累旬，景宗之存，一朝弃甲。”"
                },
                {
                    "paragraph": "朝廷加贈特進楊州都督，定功爲第一等，與張氏、許氏並立廟睢陽，歳時致𥙊。男在繈褓，皆受顯秩，賜之土田，葬刻鮑信之形，",
                    "zhushu": "魏𥘉平二年，鮑信擊黄巾，戰死，求尸不能得，乃刻木爲信狀，𥙊而哭焉。一本作鮑勛者，非。"
                },
                {
                    "paragraph": "陵圖龐德之狀。",
                    "zhushu": "魏龐德与関羽戰，敗不降，爲羽所殺。魏帝令於陵屋畫関羽戰克，龐德憤怒，于禁降狀之狀。"
                },
                {
                    "paragraph": "納官其子，見勾踐之心；",
                    "zhushu": "越語：“勾踐捷於㑹稽，乃令於三軍曰：‘孤子、寡婦、疾疹、貧病者，納官其子。’”注云：“仕其子而教之。”"
                },
                {
                    "paragraph": "羽林字孤，知孝武之志。",
                    "zhushu": "前漢百官表：“武帝時，從軍死事者之子飬羽林，官教以五兵，号羽林孤児。”"
                },
                {
                    "paragraph": "舉門関於周典，",
                    "zhushu": "周礼司門：“凡財物犯禁者㪯之，以其財飬死政之老与其孤。”注：“財謂門関之委積也。死政之老，死亊者之父母孤子也。”"
                },
                {
                    "paragraph": "徴印綬於漢儀。",
                    "zhushu": "後漢張奐云：“吾前後十要銀艾。”銀即銀印， 艾即緑綬。要，音腰。十要者，毎一官即佩一印。"
                },
                {
                    "paragraph": "王猷以光，寵錫斯備。於戯！睢陽之事，不惟以能死爲勇，善守爲功，所以出竒以恥敵，立慬以怒㓂，",
                    "zhushu": "慬，勤、謹二音，勇也。列子：“无以立慬於天下。”一本作僅者，非。"
                },
                {
                    "paragraph": "俾其專力於東南，而去備於西北。力專則堅城必䧟，備去則天討可行。是故即城䧟之辰，爲剋敵之日。丗徒知力保於江淮，而不知功靖乎醜虜，論者或未之思歟？公諱霽雲，字某，范陽人。有子曰承嗣，七𡻕爲婺州别駕，賜緋魚袋，歴施、涪二州，",
                    "zhushu": "涪，音浮。"
                },
                {
                    "paragraph": "服忠思孝，無替負荷。懼祠宇乆逺，德音不形，願斵堅石，假辭紀美。惟公信以許其友，剛以固其志，仁以殘其肌，勇以振其氣，忠以摧其敵，烈以死其事。出乎内者合於貞，行乎外者貫於義，是其所以奮百代而超千祀者矣，其志不亦冝乎！廟貌斯存，碑表攸託。洛陽城下，思郷之夢儻來；",
                    "zhushu": "後漢温序爲隗囂將所执，不降而死。光武命送䘮到洛陽城旁為冡地，長子壽為鄒平侯相，夢序告之曰：“乆客思卿里。”壽即弃官，乞帰葬。帝許之。"
                },
                {
                    "paragraph": "麒麟閣中，即圖之詞可繼。”",
                    "zhushu": "前漢趙充囯以功德𦘕未央宫。至成帝時，西羗甞有警，上思將帥之臣，召揚雄即充囯圖𦘕而頌之。"
                },
                {
                    "paragraph": "銘曰：",
                    "zhushu": "",
                    "type": 2
                },
                {
                    "paragraph": "貞以圖國，義惟急病。臨難忘身，",
                    "zhushu": "難，乃旦切。"
                },
                {
                    "paragraph": "見危致命。漢寵死事，周崇死政。烈烈南公，忠出其性。控扼地利，奮揚兵柄。東護呉楚，西臨周鄭。婪婪羣凶，",
                    "zhushu": "婪，盧含切。貪也。"
                },
                {
                    "paragraph": "害氣弥盛。長蛇封豕，",
                    "zhushu": "封，大也。見左傳定公四年。"
                },
                {
                    "paragraph": "踊躍不定。屹彼睢陽，",
                    "zhushu": "屹，魚乞切。山皃。"
                },
                {
                    "paragraph": "制其要領。",
                    "zhushu": "童云：上一遥切。前漢張騫傳注云：“要，衣要也。領，衣領也。凡持衣者，則执要与領，故以爲喻。”"
                },
                {
                    "paragraph": "横潰不流，疾風斯勁。梯衝外舞，缶穴中偵。",
                    "zhushu": "偵，五正切，伺視也。賊攻睢陽，為雲梯，置精兵其上，推之臨城。廵潜鑿三穴，候梯將至，一穴中出大木鈎之，一穴中出木拄之，一穴中出鉄籠，盛火焚之。"
                },
                {
                    "paragraph": "鈐馬非艱，",
                    "zhushu": "公羊傳宣公十五年：“鉗馬而秣之。”"
                },
                {
                    "paragraph": "析骸猶競。",
                    "zhushu": "左宣十五年：華元曰：“析骸以爨。”"
                },
                {
                    "paragraph": "浩浩烈士，不聞濟師。兵食殱焉，守逾三時。公奮其勇，單車載馳。投軀無告，噬指而歸。力窮就執，猶抗其辭。",
                    "zhushu": "唐忠義傳：“霽雲被执，賊𣣔降之，廵呼曰：‘南八，男児死耳，不可為不義屈。’霽雲𥬇曰：‘將𣣔有為也，公知我者，敢不死。’遂遇害。”"
                },
                {
                    "paragraph": "圭璧可碎，堅貞不虧。㓂力東盡，兇威西恧。",
                    "zhushu": "女六切，慙也。"
                },
                {
                    "paragraph": "孤城旣拔，渠魁受戮。",
                    "zhushu": "安慶緒。"
                },
                {
                    "paragraph": "雷霆之誅，由我而速。巢穴之固，由我而覆。",
                    "zhushu": "范陽。"
                },
                {
                    "paragraph": "江漢淮湖，羣生咸育。倬焉勲烈，孰與斉躅。",
                    "zhushu": "厨玉切。"
                },
                {
                    "paragraph": "天子震悼，陟是元功。旌襃有加，命秩斯崇。位尊九牧，禮視三公。建兹祠宇，式是形容。牲牢伊碩，黍稷伊豐。䖍䖍孝嗣，望慕無窮。刋碑河滸，萬古英風。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之六",
            "paragraphs": [
                {
                    "paragraph": "増廣註釋音辯唐栁先生集卷之六",
                    "zhushu": "",
                    "type": 1
                },
                {
                    "paragraph": "碑",
                    "zhushu": "",
                    "type": 2
                },
                {
                    "paragraph": "曹溪第六祖賜謚大鑒禪師碑",
                    "zhushu": "六祖名惠能，姓盧氏。",
                    "type": 2
                },
                {
                    "paragraph": "扶風公廉問嶺南三年，",
                    "zhushu": "馬揔，扶風人，爲嶺南節度使。"
                },
                {
                    "paragraph": "以佛氏第六祖未有稱號，䟽聞于上，詔謚大鑒禪師，塔曰靈照之塔。元和十年十月十三日，下尚書祠部，符到都府，公命部吏洎州司功掾告于其祠。幢蓋鍾鼓，",
                    "zhushu": "幢，傳江切。"
                },
                {
                    "paragraph": "増山盈谷，萬人咸㑹，若聞鬼神。其時學者千有餘人，莫不欣踴奮厲，如師復生，則又感悼涕慕，如師始亡。因言曰：自有生物，則好闘奪相賊殺，䘮其本實，誖乖滛流，",
                    "zhushu": "張云：誖，蒲昧切，乱也。"
                },
                {
                    "paragraph": "莫克返于𥘉。孔子無大位，没以餘言持丗，更楊、墨、黄、老益雜，其術分裂，而吾浮圖說後岀，推離還源，合所謂生而静者。",
                    "zhushu": "記楽記：“人生而静，天之性也。”"
                },
                {
                    "paragraph": "梁氏好作有爲，師逹摩譏之，空術益顯。",
                    "zhushu": "傳灯録：“梁武帝問逹摩曰：‘朕造寺、冩經、度僧不可勝紀，有何功德？’師曰：‘並無功德，此但人天小果，如影隨形，雖有非實。’”"
                },
                {
                    "paragraph": "六傳至大鍳，",
                    "zhushu": "逹摩本天笁王子，得禅宗妙法，云自釋迦相傳，有衣鉢爲記，丗称傳授。逹摩傳惠可，爲二祖。惠可傳璨，爲三祖。璨傳道信，爲四祖。信傳弘忍，爲五祖。忍傳惠能，爲六祖。"
                },
                {
                    "paragraph": "大鍳始以能勞苦服役，",
                    "zhushu": "能，即耐字。"
                },
                {
                    "paragraph": "一聽其言，言希以究，師用感動，遂受信具。",
                    "zhushu": "衣鉢也。"
                },
                {
                    "paragraph": "遁隱南海上，人無聞知。又十六年，度其可行，",
                    "zhushu": "度，待洛切。"
                },
                {
                    "paragraph": "乃居曹溪",
                    "zhushu": "韶州地名。唐咸亨末，能住韶州宝林寺。"
                },
                {
                    "paragraph": "爲人師，㑹學去來甞數千人。其道以無爲爲有，以空洞爲實，以廣大不蕩爲歸。其教人，始以性善，終以性善，不假耘鋤，本其静矣。中宗聞名，使幸臣再徴，不能致，取其言以爲心術。其說具在，今布天下，凡言禪皆本曹溪。大鍳去丗百有六年，凡治廣部而以名聞者以十數，莫能掲其號。乃今始告天子，得大謚，豐佐吾道，其可無辭？公始立朝，",
                    "zhushu": "謂馬揔。"
                },
                {
                    "paragraph": "以儒重。刺䖍州，都護安南，由海中大蛮夷連身毒之西，",
                    "zhushu": "潘云：身毒，史記：上音捐，下音篤。前漢：下音篤，一名天篤。浮圖，胡是也。又西南夷傳注：“即天笁，亦曰捐篤。”。"
                },
                {
                    "paragraph": "浮舶聽命，咸被公德。受旂纛節㦸，",
                    "zhushu": "童云：纛，杜皓切，翳也，舞者所执。徒沃切，羽葆幢。又徒刀、大到二切。潘云：大到切，羽毛幢也，以犛牛尾為之，大如斗，或在騑頭，或在衡。又音毒。"
                },
                {
                    "paragraph": "來莅南海，属國如林，不殺不怒，人畏無噩，",
                    "zhushu": "逆各切，譁訟也。潘云：周礼“噩”當爲驚愕之“愕”。"
                },
                {
                    "paragraph": "允克光于有仁，昭列大鍳，莫如公冝。其徒之老，乃易石于宇下，使來謁辭。其辭曰：逹摩乾乾，傳佛語心。六承其授，大鍳是臨。勞勤專黙，終揖于深。",
                    "zhushu": "揖，一本作挹。"
                },
                {
                    "paragraph": "抱其信器，行海之隂。其道爰施，在溪之曹。厖合猥附，不夷其髙。傳告咸陳，惟道之褒。生而性善，在物而具。荒流奔軼，",
                    "zhushu": "徒結切。"
                },
                {
                    "paragraph": "乃萬其趣。匪思愈亂，匪覺滋誤。由師内鍳，咸獲于素。不植乎根，不耘乎苗。中一外融，有粹孔昭。在帝中宗，聘言于朝。隂翊王度，俾人逍遥。越百有六祀，號謚不紀。由扶風公告今天子，尚書旣復，大行乃誄。",
                    "zhushu": "潘云：魯水切。壘也， 壘述前人之功德。"
                },
                {
                    "paragraph": "光于南土，其法再起。厥徒萬億，同悼齊喜。惟師教所被，洎扶風公所履，咸戴天子。天子休命，嘉公德美，溢于海夷，浮圖是視。師以仁傳，公以仁理。謁辭圖堅，永胤不已。",
                    "zhushu": "",
                    "type": 2
                },
                {
                    "paragraph": "南岳彌陁和尚碑",
                    "zhushu": "陁，一本作陀。",
                    "type": 2
                },
                {
                    "paragraph": "在代宗時，有僧法照爲國師，乃言其師南岳大長老有異德，天子南嚮而禮焉， 度其道不可徴，乃名其居曰“般舟道場”，",
                    "zhushu": "般舟和尚，盖日悟也。"
                },
                {
                    "paragraph": "用尊其位。公始居山西南巖石之下，人遺之食則食，不遺則食土泥，茹草木，其取衣𩔖是。南極海裔，北自幽都，來求厥道。或值之崖谷，羸形垢面，躬負薪槱，",
                    "zhushu": "音酉，以九切。"
                },
                {
                    "paragraph": "以爲僕役而媟之，",
                    "zhushu": "媟，音薛。"
                },
                {
                    "paragraph": "乃公也。凡化人，立中道而教之權，俾得以疾至。故示專念，書塗巷，刻谿谷，丕勤誘掖，以援于下。不求而道備，不言而物成。人皆負布帛，斬木石，委之巖户，不拒不營。祠宇旣具，以洎于德宗，申詔褒立，是爲彌陁寺。施之餘，則與餓疾者，",
                    "zhushu": "施，施智切。"
                },
                {
                    "paragraph": "不尸其功。公始學成都唐公，次資川詵公，詵公學於東山忍公，",
                    "zhushu": "姓周，黄梅人，即五祖。"
                },
                {
                    "paragraph": "皆有道。至荆州，進學玉𤽄眞公，眞公授公以衡山，俾爲教魁，人從而化者以萬計。𥘉，法照居廬山，由正定趣安樂國，",
                    "zhushu": "由，一本作中。"
                },
                {
                    "paragraph": "見䝉惡衣侍佛者。佛告曰：“此衡山承逺也。”出而求之，肖焉，乃從而學。傳教天下，由公之訓。公爲憎凡五十六年，其壽九十一，貞元十八年七月十九日終于寺。葬于寺之南岡，刻石于寺大門之右。銘曰：",
                    "zhushu": "",
                    "type": 2
                },
                {
                    "paragraph": "一氣廻薄茫無窮，其上無𥘉下無終。離而爲合蔽而通，始末或異今焉同。虚無混冥道乃融，聖神無跡示教功。公之率衆峻以容，公之立誠放其中。",
                    "zhushu": "放，本或作教。"
                },
                {
                    "paragraph": "服庇草木蔽穹隆，仰攀俯取食以充。形遊無極交大雄，天子稽首師順風。四方奔走雲之從，經始㝷尺成靈宫。始自蜀道至臨洪，咨謀往復窮眞宗。子弟傳教國師公，化流萬億代所崇。奉公寓形於南岡，㓜曰弘願惟孝㳟，立之兹石書玄蹤。",
                    "zhushu": "",
                    "type": 2
                },
                {
                    "paragraph": "岳州聖安寺無姓和尚碑",
                    "zhushu": "",
                    "type": 2
                },
                {
                    "paragraph": "維某年月日，岳州大和尚終於聖安寺。凡爲僧若干年，年若干，有名無姓，丗莫知其閭里宗族。所設施者有問焉，而以告曰：“性，吾姓也。其原無𥘉，其胄無終，承于釋師，以系道本，吾無姓耶？法劒云者，我名也。實且不有，名惡乎存？吾有名耶？性海，吾郷也；法界，吾宇也。戒爲之墉，惠爲之户，以守則固，以居則安。吾閭里不具乎？度門道品，其數無極，菩薩大士，其衆無涯。",
                    "zhushu": "潘云：菩，薄胡切。薩，桑葛切。佛書云：“菩提薩埵，唐言斍有情也。從簡称菩薩。”"
                },
                {
                    "paragraph": "吾與之戚而不吾異也，吾宗族不大乎？”其道可聞者如此而止。讀法華經、金剛般若經，數逾千萬，",
                    "zhushu": "潘云：般，北末切。若，而也切。𣑽語，謂智惠也。"
                },
                {
                    "paragraph": "或譏以有爲，曰：“吾未甞作。”嗚呼！佛道逾逺，異端競起，唯天台大師爲得其說。和尚紹承本統，以順中道，凡受教者不失其宗。主物流動，趣向混亂，惟極樂正師爲得其歸。和尚勤求端慤，以成至願，凡聽信者不惑其道。或譏以有跡，曰：“吾未甞行。”始居房州龍興寺中，徙居是州，作道場於楞伽北峯，",
                    "zhushu": "楞，音稜。伽，音茄。"
                },
                {
                    "paragraph": "不越閫者五十祀。和尚凡所嚴事，皆丗髙德。始出家，事而依者曰卓然師，居南陽立山，葬岳州。就受戒者曰道頴師，居荆州。弟子之首曰懷逺師，居長沙安國寺，爲南岳戒法。𡻕來侍師，㑹其終，遂以某日葬于卓然師塔東若干歩。銘曰：",
                    "zhushu": "",
                    "type": 2
                },
                {
                    "paragraph": "道本於一，離爲異門。以性爲姓，乃歸其根。無名而名，師教是尊。假以示物，非吾所存。大郷不居，大族不親。淵懿内朗，沖虚外仁。聖有遺言，是究是勤。惟動惟黙，逝如浮雲。教乆益微，丗罕究陳。爰有大智，出其眞門。",
                    "zhushu": "一本作論。"
                },
                {
                    "paragraph": "師以顯示，俾民惟新。情動生變，物由湮淪。爰授樂國，參乎化原。師以誘導，俾民不昏。道用不作，神行無迹。晦明俱如，生死偕寂。法付後學，施之無斁。",
                    "zhushu": "夷益切，厭也。"
                },
                {
                    "paragraph": "葬從我師，無忘眞宅。薦是昭銘，刻兹貞石。",
                    "zhushu": "",
                    "type": 2
                },
                {
                    "paragraph": "碑隂記",
                    "zhushu": "",
                    "type": 2
                },
                {
                    "paragraph": "無姓和尚旣居是山，曰：“凡吾之求，非在外也，吾不動矣。”弘農楊公炎自道州以宰相徴，過焉，以爲冝居京師，強以行，不可。將以聞，曰：“願間𡻕乃往。”明年，楊去相位，竄謫南海上，終如其志。趙郡李蕚，辯博人也， 爲岳州，盛氣欲屈其道，聞一言，服爲弟子。河東裴藏之，舉族受教。京兆尹弘農楊公某，",
                    "zhushu": "楊慿。"
                },
                {
                    "paragraph": "以其隱地爲道場，奉和州刺史張惟儉，買西峯，廣其居。凡以貨利委堂下者，不可選紀，受之亦無言。將終，命其大弟子懷逺授以道妙，終不告其姓。或曰周人也。信州刺史李某爲之傳，",
                    "zhushu": "李位。"
                },
                {
                    "paragraph": "長沙謝楚爲行狀，博陵崔行儉爲性守一篇，凡以文辭道和尚功德者，不可悉數。弘農公自餘杭",
                    "zhushu": "楊慿自臨賀尉徙抗州刺史。"
                },
                {
                    "paragraph": "命以行狀來，懷逺師自長沙以傳來，使余爲碑。旣書其辤，故又假其隂以記。",
                    "zhushu": "",
                    "type": 2
                },
                {
                    "paragraph": "龍安海禪師碑",
                    "zhushu": "",
                    "type": 2
                },
                {
                    "paragraph": "佛之生也，逺中國僅二萬里， 其没也，距今兹僅二千𡻕。故傳道益微，而言禪最病。拘則泥乎物，誕則離乎眞，眞離而誕益勝。故今之空愚",
                    "zhushu": "一作空空愚夫。"
                },
                {
                    "paragraph": "失惑縱傲自我者，皆誣禪以亂其教，冒于嚚昏，",
                    "zhushu": "嚚，魚巾切。"
                },
                {
                    "paragraph": "放于淫荒。其異是者，長沙之南曰龍安師。師之言曰：“由迦葉至師子，二十三丗而離，離而爲逹摩。",
                    "zhushu": "潘云：迦，居牙切。葉，書渉切。是釋迦大弟子，一名飲光。逹摩，摩，當作磨，莫卧切。西天第二十八祖，東震旦士謂之𥘉祖。"
                },
                {
                    "paragraph": "由逹摩至忍，五丗而益離，離而爲秀爲能。",
                    "zhushu": "神秀，姓李氏，隋末出家，事弘忍。弘忍卒，秀乃居常陽山。同斈僧惠能，姓盧氏。弘忍卒，往韶州宝林寺。天下散傳其道，謂秀爲北宗，能爲南宗。"
                },
                {
                    "paragraph": "南北相訾，",
                    "zhushu": "音紫，毁也。"
                },
                {
                    "paragraph": "反戾闘狠，其道遂隱。嗚呼！吾將合焉。且丗之傳書者，皆馬鳴、龍樹道也。二師之道，其書具存。徴其書，合於志，可以不慁。”",
                    "zhushu": "胡困切。"
                },
                {
                    "paragraph": "於是北學於惠隱，南求於馬素，咸黜其異，以蹈乎中。乖離而愈同，空洞而益實。 作安禪通明論， 推一而適萬，則事無非眞；混寓而歸一，則眞無非事。推而未甞推，故無適；混而未甞混，故無歸。塊然趣定，至于旬時，是之謂施用；茫然同俗，極乎流動，是之謂眞常。居長沙，在定十四日，人即其處而成室宇，遂爲寳應寺。去于湘之西，人又從之，負大木，礱宻石，以益其居，",
                    "zhushu": "礱，音聾。"
                },
                {
                    "paragraph": "又爲龍安寺焉。尚書裴公某、 李公某，侍郎吕公某、楊公某，",
                    "zhushu": "裴胄、李巽、吕渭、楊慿。"
                },
                {
                    "paragraph": "御史中丞房公某，咸尊師之道，執弟子禮。凡年八十一，爲僧五十三朞，元和三年二月九日而没。其弟子玄斍洎懷直、浩𥘉等，狀其師之行，謁余爲碑。曰：“師，周姓，如海，名也。丗爲士。父曰擇交，同州録事參軍。叔曰擇從，尚書禮部侍郎。師始爲釋，其父逹之志，使仕，至成都主簿，不樂也。天寳之亂，復其𥘉心。甞居京師西明寺，又居岣嶁山，",
                    "zhushu": "張云：岣嶁，拘缕二音。岣，又音古后切。嶙，力后切。"
                },
                {
                    "paragraph": "終龍安寺，葬其原。”銘曰：",
                    "zhushu": "",
                    "type": 2
                },
                {
                    "paragraph": "浮圖之修，其奥爲禪。殊區異丗，誰得其傳？遁隱乖離，浮游散迁。莫徴旁行，",
                    "zhushu": "胡郎切。"
                },
                {
                    "paragraph": "徒聽浮言。空有互闘，南北相殘。誰其㑹之，楚有龍安。龍安之德，惟斍是則。苞并絶異，表正失惑。貌眛形静，功流無極。動言有爲，弥寂而黙。祠廟之嚴，我居不飾。貴賤之來，我道無得。逝耶匪追，至耶誰抑？惟丗之幾，惟道之微。旣陳而明，乃去而歸。象物徒設，眞源無依。後學誰師？嗚呼兹碑。",
                    "zhushu": "一作動言事爲。"
                }
            ]
        },
        {
            "name": "増廣註釋音辯唐栁先生集卷之七",
            "paragraphs": [
                {
                    "paragraph": "増廣註釋音辯唐栁先生集卷之七",
                    "zhushu": "",
                    "type": 1
                },
                {
                    "paragraph": "碑銘",
                    "zhushu": "",
                    "type": 2
                },
                {
                    "paragraph": "南嶽雲峯寺和尚碑",
                    "zhushu": "",
                    "type": 2
                },
                {
                    "paragraph": "乾元元年",
                    "zhushu": "戊戌𡻕。"
                },
                {
                    "paragraph": "某月日，皇帝曰：",
                    "zhushu": "粛宗。"
                },
                {
                    "paragraph": "“予欲俾慈仁怡愉洽于生人，惟浮圖道𠃔迪。”乃命五嶽求厥元德，以儀于下。惟兹嶽上于尚書，其首曰雲峯大師法證，凡莅事五十年，貞元十七年乃没。其徒曰詮，曰逺，曰振，曰巽，曰素，凡三千餘人。其長老咸來言曰：“吾師軌行峻特，",
                    "zhushu": "軌，屋洧切，法也。"
                },
                {
                    "paragraph": "器宇弘大。有來受律者，吾師示之以尊嚴整齊，明列義𩔖，而人知其所不爲。有來求道者，吾師示之以髙廣通逹，一其空有，而人知其所必至。元臣碩老，稽首受教，髫童毀齒，",
                    "zhushu": "髫，音迢，童子垂髮。"
                },
                {
                    "paragraph": "踊躍執役。故從吾師之命而度者，凡五萬人。吾師冬不燠裘，",
                    "zhushu": "懊，乙六切，又感遇切。"
                },
                {
                    "paragraph": "飢不豐食，毎𡻕㑹其𩔖，讀羣經，俾聖言畢出，有以見其大。又率其仵，",
                    "zhushu": "音午，偶也。"
                },
                {
                    "paragraph": "伐木輦土，作佛塔廟洎經典，俾像法益廣，有以見其用。將没，告門人曰：‘吾自始學至去丗，未甞有作焉，然後知其動無不虚，静無不爲。生而未始來，殁而未始往也。’",
                    "zhushu": "二“而”字下或有“知”字。"
                },
                {
                    "paragraph": "其道備矣。願刻山石，知教之所以大。”其詞曰：",
                    "zhushu": "",
                    "type": 2
                },
                {
                    "paragraph": "師之教，尊嚴有耀，㳟天子之詔，維大中以告，後學是効。師之德，簡峻淵黙，柔惠以直，渙焉而不積，同焉而皆得，兹道惟則。師之功，勤勞以庸，維奥祕必通，以興祠宫，遐迩攸從。師之族，由虢而郭，",
                    "zhushu": "周武王封虢叔於西虢，平王東迁，奪其地与鄭武公，求虢叔之裔孫序，封於其陽，号曰“虢父”。"
                },
                {
                    "paragraph": "丗德有奕，從佛于釋。師之壽，七十有八，惟終始罔鈌，丕冒遺烈。厥徒蒸蒸，維大教是膺，維憲言是徴。漙博恢弘，如川之増，如雲之興，如嶽之不崩，終古其承之。",
                    "zhushu": "",
                    "type": 2
                },
                {
                    "paragraph": "南嶽雲峯和尚塔銘",
                    "zhushu": "",
                    "type": 2
                },
                {
                    "paragraph": "雲峯和尚，族郭氏，號法證，爲竺乾道五十有七年，年七十有八，貞元十七年九月十七日終，十月二十七日葬。凡度學者五萬人，爲弟子者三千人。色厲而仁，行峻而周，道廣而不尤，功髙而不有。毅然居山之北峯，以爲儀表。丗之所謂賢人大臣者，至南方，咸所嚴事。由其内者，聞大師之言律義，莫不震動悼懼，如聽誓命；由其外者，聞大師之稱道要，莫不悽欷欣踴，",
                    "zhushu": "欷，音希。"
                },
                {
                    "paragraph": "如獲肆宥。故時推人師，則專其首；詔求教宗，則冠其位。披山伐木，崇構法宇，則地得其勝；捐衣去食，廣閱羣經，則理得其深。其道實勤，而其心無求。自大師化去，敎亦隨䘮。嗚呼！大師之葬，門人慕號，長老愁痛，遂相與以爲兹塔。礱石峻整，植木蓊茂，",
                    "zhushu": "蓊，烏孔切，木盛皃。"
                },
                {
                    "paragraph": "凡衡山無與爲比者。然而未有能紀其事。余旣與大乗師重巽遊，巽，其徒也，亟爲余言，",
                    "zhushu": "亟、為，並去声。"
                },
                {
                    "paragraph": "故爲其銘。銘曰：",
                    "zhushu": "",
                    "type": 2
                },
                {
                    "paragraph": "苞元極𠔃韜大方，威而仁𠔃幽以光。行峻㓗𠔃貌齋莊，",
                    "zhushu": "“峻”，一本作“浚”。"
                },
                {
                    "paragraph": "氣混溟𠔃德洋洋。演大律𠔃離毫芒，度羣有𠔃耀柔剛。棟宇立𠔃像法彰，文字闡𠔃聖言揚。詔褒列𠔃宅南方，道之廣𠔃用其常。後是式𠔃冝乆長，閟靈室丑記崇岡。即玄石𠔃垂文章，學者慕𠔃哀無疆。",
                    "zhushu": "",
                    "type": 2
                },
                {
                    "paragraph": "南嶽般舟和尚第二碑",
                    "zhushu": "",
                    "type": 2
                },
                {
                    "paragraph": "佛法至于衡山，及津大師始修起律教。由其壇場而出者，爲得正法。其大弟子曰日悟和尚，盡得師之道，次𥙷其處，爲浮圖者宗。丗家于零陵，蔣姓也。和尚心大而行密，躰卑而道尊。以爲由定發惠，必用毗尼爲之室宇，",
                    "zhushu": "潘云：毗，頻脂切，律也。傳灯録云：“律師啓毗尼之法。”"
                },
                {
                    "paragraph": "遂執業於東林恩大師。究觀祕義，乃歸傳教。不視文字，懸判深微。登壇莅事，度比丘衆，",
                    "zhushu": "潘云：比，音鼻。𣑽語云比丘如秦云乞士，謂上於諸佛乞法資、 益惠命，下於施主乞食資、益色声。"
                },
                {
                    "paragraph": "凡𡻕千人者三十有七，而道不慁。以爲去凡即聖，必以三眛爲之軌道，遂服勤於紫霄逺大師。修明要奥，得以觀佛。浩入性海，洞開眞源。道場專精，長跪右遶，不衡不𠋣，",
                    "zhushu": "石碑本“洞”作“廓”，无“長跪”及“不衡”字。"
                },
                {
                    "paragraph": "凡七日者百有二十，而志不衰。𥘉，開元中，詔定制度，師乃居本郡龍興寺。粛宗制天下名山，置大德七人，兹嶽尤重，推擇居首。師乃即崇嶺，是作精室。闢林莽，",
                    "zhushu": "碑本“闢”作“斬”。"
                },
                {
                    "paragraph": "刳巖峦，殿舎宏大，廊廡脩直。",
                    "zhushu": "廡，音武。"
                },
                {
                    "paragraph": "不命而献力，不祈而薦貨。凡南方人顓念佛三昧者，必由於是，命曰般舟臺焉。",
                    "zhushu": "潘云：般，如字。大藏有般舟三昧經云：“一心念佛若一日，書夜若七日七夜。”又云：“經行不得休息不得坐，三月速得是三昧。”今釋氏有依此教修行者。"
                },
                {
                    "paragraph": "和尚生十三年而始出家，又九年而受具戒，又十年而處壇場，",
                    "zhushu": "石本“處”作“居”。"
                },
                {
                    "paragraph": "又三十七年而當貞元二十年正月十七日化于兹室。嗚呼！無得而修，故念爲實相；不取於法，故律爲大乗。壞衣不飾，揣食不味。",
                    "zhushu": "揣，從官切。聚皃。"
                },
                {
                    "paragraph": "覆薦服役，凡出於生物者，𢷤而勿用，不自知其慈；攝取調御，凡歸於正眞者，動而成羣，不自知其教。萬行方厲，一性𢘆如，寂用之涯，不可得也。有弟子曰景秀，嗣居法㑹，欲廣其師之德，延于罔極，故申明陳辭，俾刋之兹碑。銘曰：",
                    "zhushu": "",
                    "type": 2
                },
                {
                    "paragraph": "像教南被，及津而尊。威儀有嚴，載闢其門。吾師是嗣，増濬道源。度衆逾廣，大明羣昏。乃興毗尼，微密是論。八萬揔結，彰于一言。聲聞熈熈，遐邇來奔。如木旣拔，有植其根。乃法般舟，奥妙斯存。百億㝠㑹，觀于化元。同道祁祁，",
                    "zhushu": "盛皃。"
                },
                {
                    "paragraph": "功庸以敦。如水斯壅，流之無垠。",
                    "zhushu": "音銀，岸也。"
                },
                {
                    "paragraph": "帝求人師，登我先覺。赫矣明命，表兹靈嶽。于彼南阜，齋宫爰作。負掲致貨，時靡要約。",
                    "zhushu": "要，平声。潘云：掲，音竭，又音朅，又音憇，並牽也。"
                },
                {
                    "paragraph": "𥘵奮程力，不呼而諾。是刈是鑿，旣塗旣斵。層搆孔碩，以延後學。出不牛馬，服不絮帛。匪安其躬，亦菲其食。勤而不勞，在用𢘆寂。縱而不傲，在捨𢘆得。洪融混合，孰究其跡？懿兹遺光，式是嘉則。容貌往矣，軌儀無極。其徒追思，賡薦兹石。",
                    "zhushu": "",
                    "type": 2
                },
                {
                    "paragraph": "大明和尚碑",
                    "zhushu": "",
                    "type": 2
                },
                {
                    "paragraph": "儒以禮立仁義，無之則壞；佛以律持定慧，去之則䘮。是故離禮於仁義者，不可與言儒；異律於定慧者，不可與言佛。逹是道者，惟大明師。師姓歐陽氏，號曰惠開。唐開元二十一年始生，天寳十一載始爲浮圖，大曆十一年始登壇爲大律師，貞元十三年十一月十一日卒。元和九年正月，其弟子懷信、道嵩、尼無染等，命髙道僧靈嶼爲行狀，列其行事，願刋之兹碑。宗元今掇其大者言曰：師先因官丗家潭州，爲大姓，有勲烈爵位。今不言，大浮圖也。",
                    "zhushu": "不序其宦族，所以尊大浮圖之道。"
                },
                {
                    "paragraph": "凡浮圖之道衰，其徒必小律而去經，大明恐焉。於是從峻洎侃，以究戒律，而大法以立。又從秀洎昱，以通經教，而奥義以修。由是二道，出入隱𩔰，後學以不惑，來求以有得。廣德二年，始立大明寺于衡山，詔選居寺僧二十一人，師爲之首。乾元元年，",
                    "zhushu": "一本作“某年”，盖乾元在廣德前，恐誤。"
                },
                {
                    "paragraph": "又命衡山立毗尼藏，詔選講律僧七人，師應其數。凡其衣服器用，動有師法；言語行止，皆爲物軌。執巾匜，",
                    "zhushu": "童云：移之、移尔二切。左傳：“奉匜沃盥。”"
                },
                {
                    "paragraph": "奉杖屨，爲侍者數百；剪髪髦，被教戒，爲學者數萬。得衆若獨，居尊若卑，晦而光，介而大，灝灝焉",
                    "zhushu": "張云：灝，音浩。義同。"
                },
                {
                    "paragraph": "無以加也。其塔在祝融峯西趾下，碑在塔東。其辭曰：",
                    "zhushu": "",
                    "type": 2
                },
                {
                    "paragraph": "儒以禮行，覺以律興。一歸眞源，無大小乘。大明之律，是定是慧。丕窮經教，爲法出丗。化人無疆，垂𥙿無際。詔尊碩德，威儀有継。道徧大洲，徽音勿替。祝融西麓，",
                    "zhushu": "童云：音鹿。山足曰麓。"
                },
                {
                    "paragraph": "洞庭南裔。金石刻辭，弥億千歳。",
                    "zhushu": "",
                    "type": 2
                },
                {
                    "paragraph": "碑隂",
                    "zhushu": "",
                    "type": 2
                },
                {
                    "paragraph": "凡葬大浮圖，無竁穴，",
                    "zhushu": "竁，樞絹切。穿地。"
                },
                {
                    "paragraph": "其用於碑不冝。然昔之公室，禮得用碑以葬，其後子孫，因冝不去，遂銘德行，用圖乆於丗。及秦刻山石，號其功德，亦謂之碑，而其用遂行。然則雖浮圖亦冝也。凡葬大浮圖，其徒廣則能爲碑。晉、宋尚法，故爲碑者多法。梁尚禪，故碑多禪。法不周施，禪不大行，而律有焉，故近丗碑多律。凡葬大浮圖，未甞有比丘尼主碑事。今惟無染實來，涕淚以求，其志益堅，又能言其師他德尤備，故書之碑隂。師凡主戒事二十二年，宰相齊公映、李公泌、趙公憬，尚書曹王皐、裴公胄，侍郎令狐公峘，或師或友，齊親執經受大義爲弟子。又言師始爲童時，夢大人縞冠素舄",
                    "zhushu": "縞，音杲。白色。舄，音昔，履也。"
                },
                {
                    "paragraph": "來告曰：“居南嶽大吾道者，必爾也。”已而信然。將終，夜有光明，笙磬之音，衆咸見聞。若是𩔖甚衆，以儒者所不道，而無染勤以爲請，故末傳焉。無染，韋氏女，丗顯貴，今主衡山戒法。",
                    "zhushu": "",
                    "type": 2
                },
                {
                    "paragraph": "衡山中院大律師塔銘",
                    "zhushu": "",
                    "type": 2
                },
                {
                    "paragraph": "衡山中院大律師曰希操，没年五十七。旣没二十七年，其大弟子誡盈奉公之遺事，願銘塔石。公昝姓，",
                    "zhushu": "昝，子感切。"
                },
                {
                    "paragraph": "凡去儒爲釋者三十一祀，掌律度衆者二十六㑹。南尼戒法，壞而復正，由公而大興；衡岳佛寺，毀而再成，由公而丕變。故當丗之士，若李丞相泌，道未甞屈，覩公而稽首，尊之不名；出丗之士，若石廪公、瓉公，",
                    "zhushu": "衡山有石稟峯。瓉，僧名也，号懶残。"
                },
                {
                    "paragraph": "言未甞形，遇公而歎息，推以護法。是以建功之始，則震雷大風示其地；",
                    "zhushu": "兆字。"
                },
                {
                    "paragraph": "滅跡之際，則隕星黒祲告其期。",
                    "zhushu": "祲，音浸，妖氣。"
                },
                {
                    "paragraph": "斯爲神怪，不可度己。故其興物大同，終始無争，受斈之衆，他莫能偕也。凡所受教，若華嚴照公，蘭若眞公，",
                    "zhushu": "潘云：若，面也切。官賜額者爲寺，私造者爲招提、蘭若。"
                },
                {
                    "paragraph": "荆州至公、律公，皆大士。凡所授教，若惟瑗、道郢、靈幹、惟正、惠常、誡盈，皆聞人。嗚呼，始終哉！爲之銘曰：",
                    "zhushu": "",
                    "type": 2
                },
                {
                    "paragraph": "首有承𠔃卒有傳，革大訛𠔃持法權。衆之至𠔃志益䖍，雷發𡉵𠔃功已宣。星告妖𠔃壽不延，靈變化𠔃迎大仙。礱兹石𠔃垂萬年，丗有壞𠔃德無迁。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之八",
            "paragraphs": [
                {
                    "paragraph": "増廣註釋音辯唐栁先生集卷之八",
                    "zhushu": "",
                    "type": 1
                },
                {
                    "paragraph": "行狀",
                    "zhushu": "",
                    "type": 2
                },
                {
                    "paragraph": "段太尉𨓜事狀",
                    "zhushu": "段秀實",
                    "type": 2
                },
                {
                    "paragraph": "太尉始爲涇州刺史，時",
                    "zhushu": "大暦十二年。"
                },
                {
                    "paragraph": "汾陽王以副元帥居蒲，",
                    "zhushu": "郭子儀治河中，即蒲州。"
                },
                {
                    "paragraph": "王子晞",
                    "zhushu": "音希，汾陽王之子。"
                },
                {
                    "paragraph": "爲尚書，領行營節度使，寓軍邠州，",
                    "zhushu": "邠，悲巾反。"
                },
                {
                    "paragraph": "縱士卒無頼。邠人偷嗜暴惡者，卒以貨竄名軍伍中，",
                    "zhushu": "卒，一本作率。竄，取乱切。"
                },
                {
                    "paragraph": "則肆志，吏不得問。日羣行丐取於市，不嗛，",
                    "zhushu": "張云：音歉，不蒲也。"
                },
                {
                    "paragraph": "輒奮擊折人手足，椎釜鬲甕盎盈道上，",
                    "zhushu": "童云：鬲，音歴，鼎属。盎，於浪切，瓦盆属。"
                },
                {
                    "paragraph": "把臂徐去，",
                    "zhushu": "把，一作𥘵。"
                },
                {
                    "paragraph": "至撞殺孕婦人。",
                    "zhushu": "撞，傳江切。"
                },
                {
                    "paragraph": "邠寧節度使白孝德以王故，",
                    "zhushu": "邠寕節度使，姓白，名孝德。"
                },
                {
                    "paragraph": "戚不敢言。太尉自州以狀白府，願計事。至則曰：“天子以生人分公理，",
                    "zhushu": "分，一作付。理，治也。"
                },
                {
                    "paragraph": "公見人被暴害，因恬然，且大亂，若何？”孝徳曰：“願奉教。”太尉曰：“某爲涇州，甚適，少事。今不忍人無㓂暴死，以亂天子邊事。公誠以都虞候命某者，能爲公已亂，",
                    "zhushu": "爲，去声。已，止也。"
                },
                {
                    "paragraph": "使公之人不得害。”孝德曰：“幸甚。”如太尉請。旣署一月，晞軍士十七人入市取酒，又以刃刺酒翁，壞醸器，",
                    "zhushu": "壞，音怪。醸，女亮切。"
                },
                {
                    "paragraph": "酒留溝中。",
                    "zhushu": "留，一作流。"
                },
                {
                    "paragraph": "太尉列卒取十七人，皆斷頭注槊上，",
                    "zhushu": "童云：音朔，長矛也。"
                },
                {
                    "paragraph": "植市門外。晞一營大譟，盡甲。孝德震恐，召太尉曰：“將奈何？”太尉曰：“無傷也。”請辭於軍。孝德使數十人從太尉，太尉盡辭去，解佩刀，選老躄者一人",
                    "zhushu": "張云：躄，蒲結切，又俾亦切。不能行。"
                },
                {
                    "paragraph": "持馬，至晞門下。甲者出，太尉𥬇且入曰：“殺一老卒，何甲也？吾戴吾頭來矣。”甲者愕。因諭曰：“尚書固負若屬耶？副元帥固負若屬耶？奈何欲以亂敗郭氏？爲白尚書，出聽我言。”晞出見太尉，太尉曰：“副元帥勲塞天地，當務始終。今尚書恣卒爲暴，暴且亂，亂天子邊，欲誰歸罪？罪且及副元帥。今邠人惡子弟以貨竄名軍籍中，殺害人，如是不止，幾日不大亂？大亂由尚書出。人皆曰尚書𠋣副元帥不戢士，然則郭氏功名其與存者幾何？”言未畢，晞再拜曰：“公幸教晞以道，恩甚大，願奉軍以從。”顧叱左右曰：“皆解甲，散還火伍中，敢譁者死。”太尉曰：“吾未晡食，",
                    "zhushu": "張云：音逋，晚食。"
                },
                {
                    "paragraph": "請假設草具。”旣食，曰：“吾疾作，願留𪧐門下。”命持馬者去，亘日來，還卧軍中。晞不解衣，戒候卒擊柝衛太尉。旦，俱至孝德所，謝不能，請改過。邠州由是無禍。先是，太尉在涇州爲營田官，涇大將焦令諶",
                    "zhushu": "童云：氏壬切，信也。"
                },
                {
                    "paragraph": "取人田，自占數十頃，給與農，曰：“且熟，歸我半。”是𡻕大旱，野無草，農以告諶。 諶曰：“我知入數而已，不知旱也。”督責益急，且飢死，無以償，即告太尉。太尉判狀，辭甚巽，使人求諭諶。諶盛怒，召農者曰：“我畏段某耶？何敢言我！”取判鋪背上，以大杖擊二十，垂死，輿來庭中。太尉大泣曰：“乃我困汝。”即自取水洗去血，裂裳衣瘡，",
                    "zhushu": "衣，於旣切。"
                },
                {
                    "paragraph": "手注善藥，旦夕自哺農者，",
                    "zhushu": "童云：哺，音逋。啜也。"
                },
                {
                    "paragraph": "然後食。取騎馬賣，市榖代償，使勿知。淮西寓軍帥尹少榮，剛直士也，入見諶，大罵曰：“汝誠人耶？涇州野如赭，",
                    "zhushu": "音者。赤土。"
                },
                {
                    "paragraph": "人且飢死，而必得榖，又用大杖擊無罪者。段公，仁信大人也，而汝不知敬。今段公唯一馬，賤賣市榖入汝，汝又取不恥。凡爲人，傲天災、 犯大人、 擊無罪者，又取仁者榖，使主人出無馬，汝將何以視天地，尚不愧奴𥻳耶？”",
                    "zhushu": "𥛬，郎計切。"
                },
                {
                    "paragraph": "諶雖暴抗，然聞言則大愧流汗，不能食，曰：“吾終不可以見段公。”一夕自恨死。及太尉自涇州以司農徴，戒其族：“過歧，朱泚",
                    "zhushu": "童云：此礼切。"
                },
                {
                    "paragraph": "幸致貨幣，愼勿納。”及過，泚固致大綾三百疋，太尉壻韋晤堅拒，不得命。至都，太尉怒曰：“果不用吾言！”晤謝曰：“處賤無以拒也。”太尉曰：“然終不以在吾第。”以如司農治事堂，棲之梁木上。泚反，太尉終，吏以告泚，泚取視，其故封識具存。",
                    "zhushu": "識，音志。",
                    "type": 2
                },
                {
                    "paragraph": "太尉𨓜事如右",
                    "zhushu": "",
                    "type": 2
                },
                {
                    "paragraph": "元和九年月日，永州司馬貟外置同正貟柳宗元謹上史館。今之稱太尉大節者，出入以爲武人一時奮不慮死，以取名天下，不知太尉之所立如是。宗元甞出入歧、周、邠、斄間，",
                    "zhushu": "童云：斄，后稷所封。音邰。"
                },
                {
                    "paragraph": "過眞、定，北上馬嶺，歷亭鄣堡戍，",
                    "zhushu": "鄣，之向切。"
                },
                {
                    "paragraph": "竊好問老校退卒，能言其事。太尉爲人姁姁，",
                    "zhushu": "火羽切。"
                },
                {
                    "paragraph": "常伭首拱手行歩，",
                    "zhushu": "行，一作促。"
                },
                {
                    "paragraph": "言氣卑弱，未甞以色待物。人視之儒者也。遇不可，必逹其志，决非偶然者。㑹州刺史崔公來，言信行直，備得太尉遺事，覆校無疑。或恐尚𨓜墜，未集太史氏，敢以狀私於執事。謹狀。",
                    "zhushu": "",
                    "type": 2
                },
                {
                    "paragraph": "故銀青光禄大夫右散騎常侍輕車都尉冝城縣開國伯柳公行狀",
                    "zhushu": "栁渾。",
                    "type": 2
                },
                {
                    "paragraph": "曽祖善才，皇荆王侍讀。",
                    "zhushu": "",
                    "type": 2
                },
                {
                    "paragraph": "祖尚素，皇潤州曲阿縣令。",
                    "zhushu": "",
                    "type": 2
                },
                {
                    "paragraph": "父慶休，皇㴾海郡縣丞，贈蔡州刺史、工部尚書。",
                    "zhushu": "",
                    "type": 2
                },
                {
                    "paragraph": "汝州梁縣梁城郷思義里柳渾年七十四狀。",
                    "zhushu": "",
                    "type": 2
                },
                {
                    "paragraph": "公字惟深，",
                    "zhushu": "一字夷曠。"
                },
                {
                    "paragraph": "其先河東人。晉永嘉年，有濟南太守卓者，",
                    "zhushu": "柳純子卓。"
                },
                {
                    "paragraph": "去其土，代仕江左，",
                    "zhushu": "代，一本作往。"
                },
                {
                    "paragraph": "公實後之。柳氏自黄帝、后稷降于周、魯，以字命族，因地受氏，載在左氏内外傳",
                    "zhushu": "去声。魯孝公子伯展，展孫無駭，賜姓展氏。无駭生禽，字季，為魯士師，食邑柳下，謚曰惠，固以柳為氏。魯為楚滅，㧕氏入楚。楚爲秦滅，乃還晋之觧縣，爲河東人。"
                },
                {
                    "paragraph": "及太史公書。自卓至公十有一代，爲士林盛族，著于南朝歷代史及柳氏家牒。惟公質貌魁傑，度量宏大，弘和愽逹而遇節必立，恢曠放弛而應機能断。",
                    "zhushu": "去声。"
                },
                {
                    "paragraph": "其居室，奉養撫字之誠，儀于宗戚，而内行著焉； 其莅政，柔仁端直之德，洽于府寺，而外美彰焉。凡爲學，略章句之煩亂，採摭奥㫖，",
                    "zhushu": "摭，之石切，拾也。"
                },
                {
                    "paragraph": "以知道爲宗；凡爲文，去藻飾之華靡，汪洋自肆，以適己爲用。自始學至于大成，躭嗜文籍，",
                    "zhushu": "躭，都含切。"
                },
                {
                    "paragraph": "注意鑚礪，",
                    "zhushu": "鑚，祖官切。"
                },
                {
                    "paragraph": "倦不知游息，威不待櫌楚，",
                    "zhushu": "榎，古雅切。"
                },
                {
                    "paragraph": "儒言經㫖，",
                    "zhushu": "經，一作雅。"
                },
                {
                    "paragraph": "夙有聞知。年十餘歳，有稱神巫來告曰：“若相法當夭且賤，",
                    "zhushu": "夭，上声。若，汝也。"
                },
                {
                    "paragraph": "幸而爲釋，可以緩而死耳，位禄非若事也。”公諸父素加撫愛，尤所信異，遽命奪去其業，從巫之言也。",
                    "zhushu": "一本無之字。"
                },
                {
                    "paragraph": "公不可，且曰：“夫性命之理，聖人所罕言，搢紳者所不道，巫何爲而能盡之也？且令從之而生，去聖人之教而爲異術，不若速死之愈也。”於是爲學甚篤。 其在童㓜，固不惑於怪譎矣。",
                    "zhushu": "童云：譎，古穴切。說文：“權詐也。”"
                },
                {
                    "paragraph": "開元中，舉汝州進士，計偕百數，公爲之冠。",
                    "zhushu": "音貫，後同。"
                },
                {
                    "paragraph": "禮部侍郎韋陟異而目之，一舉上第，調受宋州單父尉。",
                    "zhushu": "調，去声。父，上声。"
                },
                {
                    "paragraph": "操断舉措，通乎細大。 絜廉撿守，形於造次。加雲騎尉。秩滿，江南西道連帥聞其名，辟至公府。",
                    "zhushu": "帥，所𩔖切。辟，音璧。謂爲江西採訪皇甫先判官。"
                },
                {
                    "paragraph": "以信州都邑，人罹凶害，",
                    "zhushu": "罹，鄰知切，遭也。"
                },
                {
                    "paragraph": "靡弊殘耗，假守永豐令。公於是用重典以威姦暴，",
                    "zhushu": "童云：重，直隴切。周礼：“刑乱囯用重典。”"
                },
                {
                    "paragraph": "鋪大和以惠鰥婺，",
                    "zhushu": "陵之切。"
                },
                {
                    "paragraph": "敺除物害，",
                    "zhushu": "敺，即驅字。"
                },
                {
                    "paragraph": "消去人隱，吏無招權乾没之患，政無犯令尨茸之蠧，",
                    "zhushu": "張曰：尨茸，乱貌。尨，音䝉，一音莫江切。茸，如容切。蠧，音妬。"
                },
                {
                    "paragraph": "宰制聽断，漸於訟息，耕夫復於封壃，商旅交於関市。旣庶而冨，廉恥興焉；旣富而教，庠塾列焉。",
                    "zhushu": "塾，音孰，門内之斈。"
                },
                {
                    "paragraph": "里閈大變，克有能稱，遂表爲洪州豐城令。到職，如永豐之政，而仁厚加焉。授衢州司馬。夫器宏者，恥効以圭撮之任；",
                    "zhushu": "撮，蒼括切。量容六十四黍為圭，四圭為撮。"
                },
                {
                    "paragraph": "足𨓜者，難局以㝷常之地。公遂㓕迹藏用，遁隱于武寧山。羣公交書，諸侯走幣，皆謝絶不就。方將究賢人之業，窮君子之儒，味道腴以代膏梁，含德輝而輕紱冕，遺榮養素，恬淡如也。朝右籍甚有聲，徴拜御史。公曰：“君命也，安敢逃乎？”即日裝束上道。公常好大體，不爲細家之迫速，",
                    "zhushu": "一本作束。"
                },
                {
                    "paragraph": "非其志也，以疾辭。 授右𥙷闕。 不隱忠以固位，不形直以奸名。",
                    "zhushu": "童云：奸，音干，有本誤作姧，非也。"
                },
                {
                    "paragraph": "除殿中侍御史，賜緋魚袋。赴江西，與租庸使議復槯鐵",
                    "zhushu": "榷音角。"
                },
                {
                    "paragraph": "及常平倉，便宜制置，得以專任。和鈞関石之緒，出納平準之冝，國利人𨓜，得其要道。遷侍御史，充江南西路都團練判官。時屬支郡，不知連帥之職，公請出廵盡征之地，大詰姦謬，所至風動。 其有非常之政𥙿于人者，必舉其課績，歸之使府。又以文采殷勤歌詠之，俾其風謡頌聲，聞于他部，逹于京師而後已。改祠部貟外郎，轉司勲郎中，餘如故。 就拜𡊮州刺史。公於是酌古良牧之政冝于今者，宗而奉之；考諸理國之說稱于人者，承而守之。均利器用，以致其冨；昭明物則，以教之禮。示優𥙿之德以周惠，利緩九賦；推廣厚之心以固和，慈保萬人。明其制量，臨長羣吏，示之法禁，考中備敗，無不得其極。理行髙第，朝廷休之，召拜諌議大夫，充浙江東西道黜陟使，將舉其能政端于外邦也。公則修虞書之考績，舉漢代之課第，處事詳諦，無依違故縱之敗；奉法端審，無隱忌峭刻之文。",
                    "zhushu": "峭，七肖切。"
                },
                {
                    "paragraph": "時分部所繋，於公尤重，凌江並海，",
                    "zhushu": "童云：上，蒲浪切，近也。列子：“並歌並進。”又音竝，上声。"
                },
                {
                    "paragraph": "竟呉越之域，皆所莅焉。復命稱職，加朝散大夫，又拜左庶子、集賢殿學士。奉翊儲后，修其宫政，統理文籍，紀于祕府。拜尚書右丞。直而多容，簡而有制，去苛削之文，而吏皆率法，務弘大之道，而政不失中。加銀青光禄大夫，迁右散騎常侍。涇卒之亂，公以變起卒遽，",
                    "zhushu": "卒，即倅字。"
                },
                {
                    "paragraph": "盡室奔匿于終南山。賊徒訪公所在，追以相印。旣及公而問焉，公變名氏以紿之，",
                    "zhushu": "張云：江南呼欺曰給，音怠。"
                },
                {
                    "paragraph": "捐家屬以委之。賊遂執公愛子，榜箠訊問，",
                    "zhushu": "張云：榜，比孟切，笞也。張敖傳：“載貫髙榜笞数千。”"
                },
                {
                    "paragraph": "折其右肱，而公不之顧。即歩入窮谷，披草逕，踰秦嶺，由襃、駱朝于行宫。上嘉其誠節，不時召見。公頓首流涕，累陳計畫。賊平，筞勲",
                    "zhushu": "筞，即䇿字。"
                },
                {
                    "paragraph": "賜輕車都尉，封宜城縣開國伯，拜尚書兵部侍郎。𥘉，公名載，字元輿，至是奏請改命，以滌僞署之汙。是歳，盗據淮滸，",
                    "zhushu": "淮西節度李希烈反。"
                },
                {
                    "paragraph": "方議討戮，宰相以大理評事李元平者有名，以爲才堪攘寇，拜爲汝州。羣臣望聲徇利者皆曰“德舉”，公獨慷慨",
                    "zhushu": "工口朗切，下口溉切。"
                },
                {
                    "paragraph": "言於朝曰：“是夫喋喋，衒玉而賈石者也。",
                    "zhushu": "喋，音牒，多言。衒，扄縣切。賈，音古。"
                },
                {
                    "paragraph": "王衍誤天下，殷浩敗中軍，華而不實，異代同德。往且見獲，何寇之攘？”時人不之信也。未幾，盗襲汝州，以元平歸，凡百莫不嗟服焉。俄以本官同中書門下平章事，登翊聖皇，匡弼大政，造膝盡規諌之志，當事無矜大之容。援下情于上，以酌天心；順嘉謩于外，用彰君德。故致績用茂著，而人罕知之。然其章布於外，敷聞在下者，十一二焉。貞元𥘉，上以甸服長人，天下理本，於是親擇郎吏，分宰於京師外部。未幾而人謡大和，擊壤之頌歸於帝力。上召丞相告之，左僕射、平章事張延賞抃蹈稱慶，公俯伏不賀，且曰：“甸服之政，固宜愼重，然則此屑屑者，特京兆尹之職耳。陛下當擇臣輩以輔聖德，臣當選京兆以承大化，京兆當求令長以親細事，夫然後宜。捨此而致理，可謂愛人矣，然非王政之大倫也。不知所賀。”上深然之。漢惠恱曹參之言，絳侯慙曲逆之對，",
                    "zhushu": "曲逆，音去遇，一音皆如字。縣名，陳平所封。絳，縣名，周勃所封。謂對决獄、錢榖之問。"
                },
                {
                    "paragraph": "考之前志，我無負焉。旣而西戎乗間入邑，詐以請盟。",
                    "zhushu": "間，去声。吐蕃尚結賛請㑹盟平涼。"
                },
                {
                    "paragraph": "侍中北平王燧",
                    "zhushu": "馬燧。"
                },
                {
                    "paragraph": "建議許之。自公卿以下，莫有異慮。公獨陳謀獻畫，言戎之詐，固不可許。竟留中不下，而前議遂行。於是冊命上將，",
                    "zhushu": "去声。命軍瑊爲㑹盟吏。"
                },
                {
                    "paragraph": "莅盟諸戎，戎果縱兵逼好，大敺掠而去。上召對前殿，嘉歎者乆之。時諌臣有廷爭䧟於訕上者，上未之善也。公從容候間，陳古以諷，所以示寛𥙿之德，招讜正之言。詞㫖切直，意氣勤懇，動合聖謩，卒見納用。無何，工人有以理乗輿服器得罪于左右者，",
                    "zhushu": "唐傳云：“玉工作帶，設毁一銙，私市佗玉足之。”"
                },
                {
                    "paragraph": "有司以盗易御物，請論如法。制𥘉可之。公不奉詔，因抗䟽曰：“跡其罪狀，未甚指明。方春殺人，恐傷和氣。”上覧之大恱，即原其罪。刑官慎恤之事，正於邦典；聖君含育之德，彰于天下。論者難之。時上相與光禄卿裴腆不恊，候公休沐，以御酒或闕，隂請貶之。制命旣行，公堅執不下， 請訊支計之吏，校其供入之實。原本定罪，窮理辯刑。而腆竟獲宥，克復本職。白志貞有羇靮之勤，",
                    "zhushu": "靮，音的。馬韁。"
                },
                {
                    "paragraph": "獻利屢中。",
                    "zhushu": "利，一作謀。"
                },
                {
                    "paragraph": "上嘉其功効，特寵異之。方議大用，公以爲骨徒雜𩔖，",
                    "zhushu": "骨，俗作胥。"
                },
                {
                    "paragraph": "出自微賤，負乗致㓂，盗之招也，累䟽以聞而止。公竭誠盡忠，憂勞庶務。有耄忘之疾，",
                    "zhushu": "耄，音冐。忘，去声。"
                },
                {
                    "paragraph": "懇迫陳譲，除右散騎常侍，罷知政事。貞元五年二月五日，薨于昌化里，終於散地，故襃贈不及。惟公致君之志，孜孜焉不有怠也；立誠之節，侃侃焉",
                    "zhushu": "童云：侃，空旱切。剛直。"
                },
                {
                    "paragraph": "無所屈也。故處心積慮，愽蹇之道，表于朝端；弼違釋回，朴忠之誠，",
                    "zhushu": "礼記礼器萹：“礼釋回”，注：“釋，猶去也。回，邪僻也。”"
                },
                {
                    "paragraph": "沃于帝念。内有敢言之勇，進當不諱之明。用能直道自逹，而無罪悔者也。公累更重任，禄秩之厚，布于宗姻。無一㕓之土以處其子孫，無一畒之宫以聚其族屬。待禄而飽，傭室而安。終身坦蕩，而細故不入。其逹生知足，落落如此。夫其子㳟父慈，",
                    "zhushu": "或忝仁義。"
                },
                {
                    "paragraph": "善行也；拊循制理，能政也；直廉㓗静，儉德也；拒疑獨斷，明識也；冒危以扜牧圍，大節也；犯顔以陳訏謨，至忠也。有一于此，尚宜旌襃，矧兹備躰，焉可以已。固當飾以榮號，章示後來。而故吏遺孤，淪寓遐壌，乆稽彜典，罪在宗屬，敢用評隲舊行，",
                    "zhushu": "騭，音質，定也。"
                },
                {
                    "paragraph": "敷賛遺風。若乃揚孔氏襃貶之文，舉周公懲勸之法，徴於誅謚，則有司存。謹狀。",
                    "zhushu": "",
                    "type": 2
                },
                {
                    "paragraph": "謚議貞元十五年正月日故銀青光禄大夫右散騎常侍輕車都尉宜城縣開國伯柳公從孫將仕郎守集賢殿正字宗元謹上",
                    "zhushu": "",
                    "type": 2
                },
                {
                    "paragraph": "尚書考功。伏以魯史襃貶，虞書黜陟，彰善癉惡，",
                    "zhushu": "癉，丁但切，疾也。"
                },
                {
                    "paragraph": "王敎之端。自周公以來，謚法未改。謹按㧕公累歴清貫，茂著名節，貞亮存誠，㓗廉中禮。納忠爲爭臣之表，",
                    "zhushu": "爭，音諍。"
                },
                {
                    "paragraph": "出守乃牧人之良。刺舉必聞，澄清可紀。冒危而大節不奪，更名而純誠克彰。",
                    "zhushu": "更，平声。謂元名載，因㓂乱改名軍。"
                },
                {
                    "paragraph": "遂踐鼎司，以匡王國。奉上盡陪輔之志，退迹有推譲之髙。圭璋聞望，",
                    "zhushu": "聞，音問。"
                },
                {
                    "paragraph": "治於人德。所以聳厲在位，関於政教，聲聞王者，其事實繁。襃善勸能，固將不廢。宗元旣當族屬，且又通家。傳信克備其遺芳，考行敢徴於故事。謹具署其懿績，布以慤詞。定謚之制，謹如律令。",
                    "zhushu": "謹，一本作請。"
                },
                {
                    "paragraph": "謹狀。下太常。博士裴堪謚議曰“貞”，奉勑依。",
                    "zhushu": "",
                    "type": 2
                },
                {
                    "paragraph": "唐故秘書少監陳公行狀",
                    "zhushu": "陳京。",
                    "type": 2
                },
                {
                    "paragraph": "五代祖某，陳宜都王。",
                    "zhushu": "",
                    "type": 2
                },
                {
                    "paragraph": "曽祖某，皇㑹稽郡司馬。",
                    "zhushu": "",
                    "type": 2
                },
                {
                    "paragraph": "祖某，皇晉陵郡司功參軍。",
                    "zhushu": "",
                    "type": 2
                },
                {
                    "paragraph": "父某，皇右𥙷闕、翰林學士、贈秘書少監。",
                    "zhushu": "",
                    "type": 2
                },
                {
                    "paragraph": "某州某縣某郷某里，陳京年若干狀。",
                    "zhushu": "一本无此一行。",
                    "type": 2
                },
                {
                    "paragraph": "公姓陳氏，自頴川來𥻳京兆萬年胄貴里，諱京。旣冠，字曰慶復。舉進士，爲太子正字、咸陽尉、太常博士、左𥙷闕、尚書膳部考功貟外郎、司封郎中、給事中、祕書少監。自考功以來，凡四命爲集賢學士。德宗登遐，公病痼，輿曳就位，備哀敬之節，由是滋甚，遂以所居官致仕。貞元二十一年四月二十五日，終于安邑里妻黨之室。無子。伯兄前監察御史璫，仲兄前大理評事萇，以公文行之大者，告于甞吏于公者，使辭而陳之。大曆中，公始來京師，中書常舎人衮、楊舎人炎讀其文，驚以相視曰：“子雲之徒也。”常以兄之子妻公，由是名聞。遊太原，太原尹喜曰：“重客至矣。”授館致餼，厚以泉布獻焉。公曰：“非是爲也。某甞爲北都賦未就，願即而就焉。其宫室城郭之大，河山之冨，関閈之壯，與其土疆之所出，風俗之所安，王業之所由興，苟得聞而覩之足矣。若曰受大利，是以利來，蓋異前志也。吾不能，敢辭。”遂逆大河，踰北山，仿佯而歸。",
                    "zhushu": "仿徉，音房羊。"
                },
                {
                    "paragraph": "賦成，果傳天下。爲咸陽尉，留府廷，主文章，决大事，得其道。爲博士，舉疵禮，",
                    "zhushu": "童云：上，才支切。說文“ 病也。”"
                },
                {
                    "paragraph": "修墜典，合于大中者衆焉。涇人作難，公徒行以出，奔問官守。",
                    "zhushu": "手又切。左傳僖公二十四年：“天子䝉塵于外，敢不奔問官守。”"
                },
                {
                    "paragraph": "段忠烈之死，",
                    "zhushu": "段秀實為朱此所害。"
                },
                {
                    "paragraph": "上議罷朝七日。宰相曰：“不可。方居行宫，無以安天下。”公進曰：“是非宰相之言。天子襃大節，哀大臣，天下所以安也，况其特異者乎？”上用之。其勞勤侍從，謀議可否，時之所頼者大。廵狩告至，",
                    "zhushu": "謂還宫也。一本作所至者，非。"
                },
                {
                    "paragraph": "上行罪已之道焉，曰：“凡我執事之臣，無所任罪，予惟不謹於理而有是也。”將復前之爲相者，",
                    "zhushu": "相，去声。謂盧𣏌。"
                },
                {
                    "paragraph": "公曰：“天子加惠羣臣而引慝焉，德至厚也。而爲相者復，是無以大警于後，且示天下。”率其黨爭之。上變於色，在列者咸恟而退。",
                    "zhushu": "恟，音凶，憂恐也。"
                },
                {
                    "paragraph": "公大呼曰：“趙需等勿退。”遂進而盡其辭焉，不果復。上迎訪太后，",
                    "zhushu": "沈太后，德宗母。"
                },
                {
                    "paragraph": "間數歳，外頗怠其禮，公宻䟽發之，天子感恱焉。𥘉，禮部試士，有與親戚者，則附于考功，莫不隂授其㫖意而爲進退者。及公則否，卓然有有司之道，不可犯也。太廟闕東向之禮且乆矣，公自爲博士、𥙷闕、尚書郎、給事中，凡二十年，勤以爲請，殷𥙊之不墜，繄公之忠懇是頼，故有赤紱銀魚之報焉。",
                    "zhushu": "京献議二十年，至貞元十九年孟夏禘𥙊，方正太祖東向之位。帝賜京緋衣銀魚袋。"
                },
                {
                    "paragraph": "昭陵山峻而髙，寢宫在其上。 内官懲其上下之勤、輓汲之艱也，",
                    "zhushu": "童云：輓，武逺切，引之也。亦作挽。又无販切，引車也。"
                },
                {
                    "paragraph": "謁于上，請更之。上下其議，宰相承而諷之，召官屬使如其請。公曰：“斯太宗之志也。其儉足以爲法，其嚴足以有奉，吾敢顧其私容而替之也？”奏議不可。上又下其議。凡是公者六七人，其餘皆曰：“更之便。”上獨㫁焉，曰：“京議得矣。”從之。在集賢，奏祕書官六貟𨽻殿内，而刋校益理，納資爲骨而仕者罷之。",
                    "zhushu": "膏，即胥字，吏也。"
                },
                {
                    "paragraph": "求遺書，凡増繕者，乃作藝文新志，制爲之名曰貞元御府羣書新録。始御府有食本錢，月權其贏以爲膳，有餘，則學士與校理官頒分之。學士常受三倍，由公而殺其二。",
                    "zhushu": "殺，所界切。"
                },
                {
                    "paragraph": "書史之始至，入禮幣錢六十緡，亦皆分焉，公悉致之官，以理府署作書閣，廣群官之堂，不取於將作少府，而用大足。居門下，簡武官，議典禮，上以爲能，益器之。與信臣議，且致相位。遇公有惑疾，使視之，疾甚，不能知人，遂不用。用鄭吏部、髙太常爲相，",
                    "zhushu": "鄭珣瑜、髙郢。"
                },
                {
                    "paragraph": "而以祕書命公，所以示優之也。公有文章若千卷，深茂古老，慕司馬相如、揚雄之辭，而其詁訓多尚書、爾雅之說，紀事朴實，不苟恱於人，丗得以傳其藁。其學自聖人之書，以至百家諸子之言，推黄、炎之事，",
                    "zhushu": "黄帝、炎帝。"
                },
                {
                    "paragraph": "渉歷代洎國朝之故實，",
                    "zhushu": "洎，即曁字。"
                },
                {
                    "paragraph": "鈎引貫穿，",
                    "zhushu": "去声。"
                },
                {
                    "paragraph": "舉大苞小，若太倉之蓄，崇山之載，浩浩乎不可知也。豈揚子所謂仲尼駕說者耶？夫其忠烈之襃也，相府之有誡也，太廟之東向也，昭陵之不更其故也，官守之不可奪也，立言之不可誣也，利之不苟就也，害之不苟去也。其忠𩔖朱雲，其孝𩔖頴考叔，廉𩔖公儀休，而又文以文之，學以輔之，而天子以爲之知。旣得其道，又得其時，而不爲公卿者，病也。故議者咸惜其始而哀其終焉。公之䘮凡五十四日，而夫人又没毀也。夫人之父曰偕，司農卿。祖曰某，贈太子太保。某，故集賢吏也，得公之遺事於其家，書而授公之友，以誌公之墓。謹狀。永貞元年八月五日，尚書禮部貟外郎柳宗元狀。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之九",
            "paragraphs": [
                {
                    "paragraph": "増廣註釋音辯唐栁先生集卷之九",
                    "zhushu": "",
                    "type": 1
                },
                {
                    "paragraph": "表銘碣誄",
                    "zhushu": "",
                    "type": 2
                },
                {
                    "paragraph": "唐相國房公德銘之隂",
                    "zhushu": "房琯也。德銘，李華所撰。",
                    "type": 2
                },
                {
                    "paragraph": "天子之三公稱公，王者之後稱公，諸侯之入爲王卿士亦曰公。有土封，其臣稱之曰公，尊其道而師之稱曰公。楚之僣，凡爲縣者皆曰公。",
                    "zhushu": "爲，一作与。"
                },
                {
                    "paragraph": "古之人通謂年之長老曰公，故言三公若周公、召公，王者之後若宋公，爲王卿士若衛武公、虢文公、鄭桓公。其臣稱之，則列國皆然。師之尊若太公，楚之爲縣者若葉公、白公，",
                    "zhushu": "爲，一作与。葉，失歩切。"
                },
                {
                    "paragraph": "年之長老若毛公、申公、涪公。",
                    "zhushu": "張云：涪，音浮，又房尤切。漢書有申培公。陪，音陪。"
                },
                {
                    "paragraph": "而大臣罕能以姓配公者，雖近有之，然不能著也。唐之大臣以姓配公最著者曰房公。房公相玄宗，有勞于蜀，人咸服其節；相肅宗，作訓於歧，人咸尊其道。惟正直慈愛，以成於德，用是進退，所居而事理辯，所去而人哀號。理𡊮人，𡊮人不勝其懷。",
                    "zhushu": "𡊮，一本並作逺。"
                },
                {
                    "paragraph": "爲文士趙郡李華銘公之德，亂，故不克立。今刺史太原王涯嘉公之道猶在乎人，人不忘公之道，爲之刻石，且曰：“州之南有亭曰需宴亭，公之爲也，人之思也。”乃増飾棟宇，即而立焉。州人大恱，咸㑹隕涕言曰：“昔公以周召之德，微子之仁，有土封，以爲卿士，道爲三公，德爲國師，年爲元老。嘗爲縣，縣懷其化，至于州，州濡其澤。",
                    "zhushu": "濡，音如。"
                },
                {
                    "paragraph": "凡公子孫，罔不戴慕。盛德之詞，文而不刻，更刺史數十，莫克興起，乃卒歸於王公。王公嘗以機宻厈天子于禁中，承公之道，",
                    "zhushu": "承，一作遵。"
                },
                {
                    "paragraph": "刺於我邦。由公之理，",
                    "zhushu": "由，一作序，又作承。"
                },
                {
                    "paragraph": "又能尊公之德。 起遺文以昭前烈，則其入爲卿士三公也，孰曰不宜？吾懼其去我也遽，願書于銘之隂，用永表於邦之良政。",
                    "zhushu": "",
                    "type": 2
                },
                {
                    "paragraph": "國子司業陽城遺愛碣",
                    "zhushu": "",
                    "type": 2
                },
                {
                    "paragraph": "四年五月，皇帝以銀印赤紱，即隱所起陽公爲諌議大夫。後七年，廷諍懇至，累日不解。帝尤嘉異，遷爲國子司業，旌直優賢，道光師儒。又四年九月己巳，出拜道州刺史。太學生魯郡李償、",
                    "zhushu": "一本作儻。"
                },
                {
                    "paragraph": "廬江何蕃等百六十人，",
                    "zhushu": "或云二百七十人。"
                },
                {
                    "paragraph": "投業奔走，稽首闕下，呌閽𥸤天，願乞復舊。朝廷重更其事，如己巳詔。翌日，㑹徒北嚮如𥘉，行至延喜門，公使追奪其章，遮道願罷，遂不果獻。生徒嗷嗷，顧眄徘徊。",
                    "zhushu": "顧，一本作相。"
                },
                {
                    "paragraph": "昔公之來，仁風扇揚，暴慠革面，",
                    "zhushu": "慠，音傲。"
                },
                {
                    "paragraph": "柔輭有立。",
                    "zhushu": "輭，一作懦。乳兖切。"
                },
                {
                    "paragraph": "聽聞嘉言，樂甚鐘鼓。瞻仰德宇，髙逾嵩岱。及公當職施政，示人準程，良士勇善，僞夫去飾。墯者益勤，誕者益㳟。沉酗腆酒，",
                    "zhushu": "童云：酗，吁句切。醉怒也，亦作䣱。腆，他典切，多也。"
                },
                {
                    "paragraph": "斥逐郊遂。違親三歳，罷退郷黨。令未及下，乞歸就養者二十餘人。禮順克彰，孝悌以興。則又講貫經籍，俾逹奥義，簡習孝秀，俾極儒業。冠屦裳衣，由公而嚴；進退揖讓，由公而儀。公征甚遐，吾黨誰師？遂相與咨度署吏，布告諸儒，願立貞珉，侔髙狀明。乃訪于學古之士，紀公名字，垂憲于後。公名城，字亢宗，家于北平，隱于條山。帷公端粹沖和，髙嶷懿醇，",
                    "zhushu": "嶷，魚力切，又魚其切。"
                },
                {
                    "paragraph": "道德仁明，孝愛友悌，薰襲里閈，布聞天下。守節貞固，患難不能遷其心；怡性坦厚，榮位不足動其神。爲司諫，義震于周行；爲司業，愛加于生徒。宜乎立石，俾後是憲。其辭曰：",
                    "zhushu": "",
                    "type": 2
                },
                {
                    "paragraph": "惟兹陽公，履道葆醇。爰𥘉隱聲，覆簣基仁。",
                    "zhushu": "簣，音匱。"
                },
                {
                    "paragraph": "德充而形，乃作諌臣。抗志勵義，直道是陳。帝求師儒，貳我成均。",
                    "zhushu": "成均，五帝之斈。謂為司業。"
                },
                {
                    "paragraph": "開朗䝉滯，宣明德敎。大和潜布，玄機宻照。羣生聞禮，後斈知孝。進退作則，動言是俲。匪公之軌，人用奚蹈。麄厲貪凌，待公順之。欺僞譎詐，待公信之。少年申申，咸適其宜。榎楚廢弛，",
                    "zhushu": "榎，古雅切。礼記斈記注：“榎，楸也。楚，荆也。所以扑逹犯礼者。”"
                },
                {
                    "paragraph": "尊嚴而威。公褒其良，俾升于堂。癯者旣肥，",
                    "zhushu": "癯，音衢。韓非子云：“子夏始癯而後肥。有問之者，子夏曰：‘吾戰勝。’問曰：‘何為戰勝？’子夏曰：‘吾入見夫子之義，則榮之，出見冨貴，又榮之。二者戰於胷臆，故癯。今見夫子之義勝，故肥也。’”"
                },
                {
                    "paragraph": "榮如衮衣。公棄不用，懲咎内訟。旣訟于内，猶公之誨。匪仁孰親，匪德孰尊？今公于征，孰表儒門？生徒上言，稽首帝閽。謂天蓋髙，曽莫我聞。青衿涕濡，塡街盈衢。逺送于南，望慕踟蹰。立石書德，用揚懿則。嗚呼斯文，遺愛罔極。",
                    "zhushu": "",
                    "type": 2
                },
                {
                    "paragraph": "唐故給事中皇太子侍讀陸文通先生墓表",
                    "zhushu": "陸淳，字元沖，後避憲宗諱，改賜名質，門人私謚曰文通先生。",
                    "type": 2
                },
                {
                    "paragraph": "孔子作春秋千五百年，以名爲傳者五家，今用其三焉。",
                    "zhushu": "左氏、公羊、穀梁三傳，故有鄒氏、夾氏，凡五家。"
                },
                {
                    "paragraph": "秉觚牘，",
                    "zhushu": "觚，音弧，竹簡也。字合作“䉉牘”，木板，古者用以冩書。"
                },
                {
                    "paragraph": "焦思慮，以爲論注䟽說者百千人矣。攻訐狠怒，",
                    "zhushu": "訐，居謁切。根，下懇切。"
                },
                {
                    "paragraph": "以辝氣相擊排冒没者，其爲書，處則充棟宇，出則汙牛馬，或合而隱，或乖而顯。後之學者，窮老盡氣，左視右顧，莫得而本，則專其所學，以訾其所異，黨枯竹，護朽骨，以至於父子傷夷、君臣詆悖者，前丗多有之。甚矣聖人之難知也。有矣郡人陸先生質，以其師友天水啖助",
                    "zhushu": "啖，徒濫切。助字叔佐。唐書有傳。"
                },
                {
                    "paragraph": "洎趙匡，",
                    "zhushu": "字伯淳。"
                },
                {
                    "paragraph": "能知聖人之㫖，故春秋之言，及是而光明。使庸人小童，皆可積學以入聖人之道，專聖人之教，是其德豈不侈大矣哉！先生字某，旣讀書，得制作之本，而獲其師友。於是合古今，散同異，聮之以言，累之以文。蓋講道者二十年，書而志之者又十餘年，其事大備，爲春秋集注十篇、辯疑七篇、微指二篇，明章大中，發露公器。其道以生人爲主，",
                    "zhushu": "生，一本作聖人。"
                },
                {
                    "paragraph": "以堯、舜爲的，苞羅旁魄，",
                    "zhushu": "童曰：歩角切。封禅書云：“旁魄四塞。”魄字唯此音歩角。唐韵除四陌切外，别音託。注：史記：“落託貧无家。”集韵又作“薄”，音白各切，注云：“声也。”歐陽尚書：“火流于王屋爲鴟，其声魄。”韵中音義於此不通，今依封禅書，音歩角切。"
                },
                {
                    "paragraph": "膠轕下上，",
                    "zhushu": "張曰：膠或作轇，音膠。轕，音葛。觧在第二卷。"
                },
                {
                    "paragraph": "而不出於正。其法以文、武爲首，以周公爲翼，揖讓升降，好惡喜怒，而不過乎物。旣成，以授丗之聦明之士，使陳而明之，故其書出焉，而先生爲巨儒。用是爲天子爭臣、",
                    "zhushu": "質佐陳少遊幕府，少遊薦之朝，授左抬遺。"
                },
                {
                    "paragraph": "尚書郎、國子博士、給事中、皇太子侍讀，皆得其道。刺二州，守人知仁。",
                    "zhushu": "謂歴台、信二州刺史。"
                },
                {
                    "paragraph": "永貞年，侍東宮，言其所學，爲古君臣圖以獻，而道逹乎上。是歳，嗣天子",
                    "zhushu": "憲宗。"
                },
                {
                    "paragraph": "踐祚而理，尊優師儒，先生以疾聞，臨問加禮。某月日，終于京師，某月日，葬于某郡某里。嗚呼！先生道之存也以書，不及施於政；道之行也以言，不及覩其理。門人丗儒，是以増慟。將葬，以先生爲能文聖人之書通于後丗，遂相與謚曰“文通先生”。後若干祀，有學其書者過其墓，哀其道之所由，乃作石以表碣。",
                    "zhushu": "一无碣字。",
                    "type": 2
                },
                {
                    "paragraph": "唐故兵部郎中楊君墓碣",
                    "zhushu": "楊凝。",
                    "type": 2
                },
                {
                    "paragraph": "貞元十九年正月某日，守尚書兵部郎中楊君卒。某月日，葬于奉先縣某原。旣葬，其子姪洎家老謀立石以表于墓。葬令曰：“凡五品以上爲碑，龜趺　首；",
                    "zhushu": "合作螭，丑知切。如龍，無角而黄。趺，音夫，足也。謂碑足爲龜形。"
                },
                {
                    "paragraph": "降五品爲碣，方趺圎首，",
                    "zhushu": "圎，一作圭。"
                },
                {
                    "paragraph": "其髙四足。”按郎中品第五，以其秩不克偕，降而從碣之制，其丗系則紀于大墓。君諱凝，字懋功，與季弟凌生同日，不周月而孤。伯兄慿剪髮爲童，家居于呉。太夫人母道尊愛，教飭謹備。君之昆弟，孝敬出於其性，禮範奉于其舊，克有成德，輯其休光。",
                    "zhushu": "輯，音集。"
                },
                {
                    "paragraph": "東薄海岱，南極衡巫，文學者皆知誦其詞，而以爲模準，進修者率用歌其行，而有所矜式。君旣舉進士，以校書郎爲書記，毗贊元侯于漢之隂。式徙荆州，",
                    "zhushu": "凝，大暦三年進士。興元元年，樊澤節度山南東道，凝掌書記。貞元二年，澤徙荆南節度使，凝隨府迁。"
                },
                {
                    "paragraph": "由恊律郎三轉御史。元戎出師，用顯厥謀，遂入王庭，爲起居郎。書法不回，著垂國典。又爲尚書司封貟外郎，革正封邑，申明嫡媵，",
                    "zhushu": "嫡，丁歴切。張，以證切。"
                },
                {
                    "paragraph": "事連權右，斥退勿憚，直聲彰聞。仍參選部，",
                    "zhushu": "仍，一本作乃。選，去声。謂爲吏部貟外郎。"
                },
                {
                    "paragraph": "以馭羣吏。姦臣席勢，威福自己。他人求附離而不可得者，",
                    "zhushu": "離，音䴡。"
                },
                {
                    "paragraph": "公則却之，私以胥吏求署，一皆罷遣，曰：“吾不以三尺法爲己利害。”居䘮致哀，内盡其志，外盡其物，而無有不得於心者。服除，爲右司郎中，危言直己，以致其誠。然卒中於詖辭，",
                    "zhushu": "詖，音賁，險也。"
                },
                {
                    "paragraph": "不得朝請，以檢校吏部郎中爲宣武軍節度判官。亳人缺守，往莅其政。孤老撫安，強猾戮死。墾鑿墝鹵，",
                    "zhushu": "童云：上丘交切，与磽同。下音魯，鹹也。"
                },
                {
                    "paragraph": "芟艾榛荒，",
                    "zhushu": "潘云：艾与刈同。"
                },
                {
                    "paragraph": "作爰田以贍人食，濬决潢汙，築復堤防，爲落渠以定水禍。理不半歳，利垂千祀。㑹朝復命，次于汴郊，帥䘮卒亂，不可以入，遂西走闕下。",
                    "zhushu": "貞元十四年冬，凝朝正京師。十五年春，還汴。二月，節度使董晋卒，汴軍乱，凝走還京師。"
                },
                {
                    "paragraph": "璽書迎門，勞徠甚備。以疾居家三年，復登于朝，",
                    "zhushu": "十八年，凝起家爲兵部郎中。"
                },
                {
                    "paragraph": "遐邇咏歌。仍遇痼疾，天子致問，于三月不賜告，幸其愈而用之，遂卒。天下文行之士，爲之悲哀。嗚呼！君有深淳之行，有強毅之志。内以和於親戚，正於族屬；外以信於朋友，施於政事。故身之進退，人之喜戚繫焉。凡其昆弟，申明于朝，制書咸曰孝友。君子謂楊氏其仁義之府。君之文若干什，皆可以傳於丗。若某者，以姻舊獲愛，",
                    "zhushu": "子厚乃凝兄楊慿之壻。"
                },
                {
                    "paragraph": "不腆之文，君實知之。惟車馬幣玉，無可以稱其德，用君之所以知者酬焉。",
                    "zhushu": "",
                    "type": 2
                },
                {
                    "paragraph": "故御史周君碣",
                    "zhushu": "張唐英云：御史必周子諒也。事見唐張九齡傳。",
                    "type": 2
                },
                {
                    "paragraph": "有唐貞臣汝南周氏，諱某，字某，以諌死，葬于某。貞元十二年，柳宗元立碣于其墓左。在天寳年，有以謟䛕至相位，",
                    "zhushu": "牛仙客。"
                },
                {
                    "paragraph": "賢臣放退，",
                    "zhushu": "張九齡等。"
                },
                {
                    "paragraph": "公爲御史，抗言以白其事，得死于墀下，史臣書之。公之死，而佞者始畏公議。於虖！古之不得其死者衆矣。若公之死，志厈王國，氣震姦佞，動獲其所，斯蓋得其死者歟？公之德之才，洽於傳聞，卒以不試，而獨申其節，猶能奮百代之上，以爲丗軌。",
                    "zhushu": "一本下有“者也”二字。"
                },
                {
                    "paragraph": "第令生於定、哀之間，則孔子不曰“未見剛者”；岀於秦、楚之後，則漢祖不曰“安得猛士”。而存不及興王之用，没不遭聖人之歎，誠立志者之所悼也。故爲之銘。銘曰：",
                    "zhushu": "",
                    "type": 2
                },
                {
                    "paragraph": "忠爲美，道是履。諌而死，佞者止。史之志，石以紀。爲臣軌𠔃。",
                    "zhushu": "一本無“𠔃”字。",
                    "type": 2
                },
                {
                    "paragraph": "唐故衡州刺史東平吕君誄",
                    "zhushu": "吕温，字化光，一字和叔。",
                    "type": 2
                },
                {
                    "paragraph": "維唐元和六年八月日，衡州刺吏東平吕君卒。爰用十月二十四日，藁葬于江陵之野。嗚呼！君有智勇孝仁，惟其能，可用康天下；惟其志，可用經百丗。不克而死，丗亦無由知焉。君由道州以陟爲衡州。君之卒，二州之人哭者逾月。湖南人重社飲酒，是月上戊，不酒去樂，㑹哭于神所而歸。余居永州，在二州中間，其哀聲交于北南，舟船之下上，必呱呱然，",
                    "zhushu": "呱，音孤。"
                },
                {
                    "paragraph": "蓋甞聞于古而觀于今也。",
                    "zhushu": "觀，一本作覩。"
                },
                {
                    "paragraph": "君之志與能，不施于生人，知之者又不過十人。丗徒讀君之文章，歌君之理行，不知二者之於君其末也。嗚呼！君之文章，冝端於百丗，今其存者，非君之極言也，獨其詞耳。君之理行，冝及於天下，今其聞者，非君之盡力也，獨其跡耳。萬不試而一出焉，猶爲當丗甚重。若使幸得出其什二三，巍然爲偉人，與丗無窮，其可涯也？君所居官爲第三品，冝得謚於太常。余懼州吏之𨓜其辭也，私爲之誄，以志其行。其詞曰：",
                    "zhushu": "",
                    "type": 2
                },
                {
                    "paragraph": "麟死魯郊，其靈不施。濯濯夫子，故絜其儀。冠仁服義，干櫓書詩。",
                    "zhushu": "童云：櫓，音魯，防城具也。"
                },
                {
                    "paragraph": "忠貞繼佩，智勇承綦。",
                    "zhushu": "音其，履飾。"
                },
                {
                    "paragraph": "跨騰商周，堯舜是師。道不勝禍，天固余欺。鬼神不怒，妖㜸咸疑。",
                    "zhushu": "㜸，一本作孽。魚列切。"
                },
                {
                    "paragraph": "何付之德，而奪其時。嗚呼哀哉！命姓惟吕，勤唐以力。輔寜萬邦，受胙爾國。維師元聖，",
                    "zhushu": "太公望。"
                },
                {
                    "paragraph": "周以降德。丗征五侯，伊祖之則。嗣濟厥武，前書是式。至于化光，爰耀其特。春秋之元，儒者咸惑。君逹其道，卓焉孔直。聖人有心，由我而得。敷施變化，動無不克。推理惟公，舒文以翼。宣于事業，與古同極。道不苟用，資仕乃揚。進于禮司，奮藻含章。决科聮中，休問用張。署讎百氏，錯綜逾光。超都諌列，屢皂其嚢。",
                    "zhushu": "漢官儀：“凡章奏言宻事用皇裳。”"
                },
                {
                    "paragraph": "帝殊爾能，人服其智。戎悔厥禍，欵邊求侍。盛選邦良，難乎始使。君登御史，賛命承事。風動海壖，",
                    "zhushu": "而宣切。"
                },
                {
                    "paragraph": "皇威以致。來緫征賦，甲兹郎吏。制用經邦，時推重器。諸臣之復，",
                    "zhushu": "出，周礼：“宰夫掌諸臣之復。”注：“復，反也。報於王。”一本作後者，非。"
                },
                {
                    "paragraph": "周官匪易。 漢課牋奏，鮮云能備。君自他曹，載出其技。 筆削自任，羣儒革議。正郎司刑，邦憲爲貳。 ",
                    "zhushu": "竇鞏為御史中丞，請温爲知雜。"
                },
                {
                    "paragraph": "糺佞肅邪，謟䛕具畏。",
                    "zhushu": "一作“紏逖伊尔，邪謟具畏。”"
                },
                {
                    "paragraph": "遷理于道，",
                    "zhushu": "貶道州刺史。"
                },
                {
                    "paragraph": "民服休嘉。 恩踈若昵，愓邇如遐。 實閉其閤，而撫于家。 載其愉樂，申以舞歌。 賦無吏迫，威不刑加。 浩然順風，從令無譁。繇蠶外邑，我繭盈車。 雜耕隣邦，我黍之華。旣字其畜，亦藝其麻。 鼛鼓斯屏，",
                    "zhushu": "必郢切。"
                },
                {
                    "paragraph": "人喜其多。始富中教，興良廢邪。 考績旣成，王用興嗟。 陟于嶽濵，",
                    "zhushu": "衡州。"
                },
                {
                    "paragraph": "言進其律。 號呼南竭，謳謡北溢。 欺吏悍民，先聲如失。逋租匿役，歸誠自出。 兼并旣息，罷羸乃𨓜。",
                    "zhushu": "罷，即疲字。"
                },
                {
                    "paragraph": "惟昔舉善，盗奔于隣。 ",
                    "zhushu": "左文十六年晋士㑹。"
                },
                {
                    "paragraph": "今我興仁，化爲齊人。惟昔冨人，或賑之粟。 ",
                    "zhushu": "左㐮二十九年，子皮餼囯人粟户一鍾。"
                },
                {
                    "paragraph": "今我厚生，不竭而足。邦思其弼，人戴惟父。善胡召災，仁胡罹咎？俾民伊祐，",
                    "zhushu": "一本作怙。"
                },
                {
                    "paragraph": "而君不壽。 矯矯貪凌，乃康乃茂。嗚呼哀哉！廪不餘食，藏無積帛，内厚族姻，外賙賔客。𢘆是懸罄，逮兹易簀。 僮無凶服，葬非舊陌。嗚呼哀哉！君昔與余，講德討儒。時中之奥，希聖爲徒。志存致君，𥬇詠唐虞。掲兹日月，以耀羣愚。疑生所怪，怒起特殊。齒舌嗷嗷，",
                    "zhushu": "斗刀切。衆口愁也。"
                },
                {
                    "paragraph": "雷動風驅。良辰不偶，卒與禍俱。直道莫試，嘉言罔敷。佐王之器，窮以郡符。秩在三品，冝謚王都。諸生羣吏，尚擁良圖。故友咨懷，累行陳謩。是旌是告，永永不渝。嗚呼哀哉！",
                    "zhushu": "",
                    "type": 2
                },
                {
                    "paragraph": "唐故尚書户部郎中魏府君墓誌",
                    "zhushu": "魏弘簡。",
                    "type": 2
                },
                {
                    "paragraph": "魏氏丗墓于某縣某原。唐興，有聞士諱之逷者，",
                    "zhushu": "逷，他歴切，又音狄。"
                },
                {
                    "paragraph": "與子及孫咸舉進士，嗣爲儒，家綿州。涪城尉諱全瑶、",
                    "zhushu": "一本作珤。"
                },
                {
                    "paragraph": "魏州臨黄主簿諱欽慈、太常主簿諱緄、",
                    "zhushu": "音衮。"
                },
                {
                    "paragraph": "尚書膳部貟外郎兼江陵少尹諱万成，凡五代，名髙而不浮於行，才具而不得其禄。江陵府君益之以閎逹之量，經緯之謀，故豪士賢大夫痛慕加厚。生郎中府君諱弘簡，字曰𥙿之，以文行知名。旣冠，而德禮聞於郷黨；旣仕，而法制立於官政。温柔發乎外，見而人莫不親；直方存乎内，乆而人莫不敬。由進士䇿賢良，連居科首，授太子校書，歷桂管、江西、福建、宣歙四府，爲判官副使，累授恊律郎、大理評事，三爲御史，",
                    "zhushu": "一本無“三爲”字。"
                },
                {
                    "paragraph": "賜緋魚袋。在州六年，而人樂之。廉使崔衍曰：“吾敢專天下之士，獨惠兹人乎？”遂獻于天子，拜度支貟外郎，轉户部郎中。邦賦克舉，人望逾重。年四十七，貞元二十年九月三十日，不疾而殁。震悼之聲，遐邇一辭。",
                    "zhushu": "一作同。"
                },
                {
                    "paragraph": "且曰：“斯人也，而不得爲善之利，中人其怠乎！”君嘗三娶，而卒無主婦。庭無𠋣廬，",
                    "zhushu": "服舎也。𠋣不爲之。"
                },
                {
                    "paragraph": "堂無抱孤。有令兄弟以主其䘮，有孝女以守其祀。故哭于客位，吊于殯東者，咸加哀焉。凡爲部從事，府䘮而當其位者三，州鈌而居其守者一，",
                    "zhushu": "一本作二。"
                },
                {
                    "paragraph": "皆得其理。君之先，再丗貧不得葬，故以禄仕遊於諸侯。薄衣食，損車馬，凡十有餘祀，卒獲于厥心。其族属之無主後者，皆位於墓；娣姪之無歸從者，咸㑹于家。由是處約以終其丗。旣歛，家宰庀其政。",
                    "zhushu": "童曰：它，匹婢切，具也。"
                },
                {
                    "paragraph": "視廪唯釜鍾，",
                    "zhushu": "釜，六斗四升。鍾，六斛四斗。"
                },
                {
                    "paragraph": "視藏唯束帛，無餘積焉。十有一月，遣車歸于洛師。",
                    "zhushu": "遣，詰戰切，送死者之車。洛師，洛陽。"
                },
                {
                    "paragraph": "某日，祔于墓。監察御史柳宗元聞其道而翫其文也乆，居又同閈，",
                    "zhushu": "音翰。里門。"
                },
                {
                    "paragraph": "故哀而銘之。其辭曰：",
                    "zhushu": "",
                    "type": 2
                },
                {
                    "paragraph": "郎中之道，惟直是保。淳泊坦厚，温㳟孝友。郎中之文，惟孝是宣。漙暢周流，炳蔚紛綸。爲周賢能，爲漢賢良。始仕讎校，篇籍有光。仍授使檄，訏謨用揚。二居郎位，征賦以理。休聲載起，𩔰命伊始。生而不壽，孰知其止？殁而不嗣，孰濟其美？有翩其旗，爰舉裳惟。行道遲遲，望墓而歸。象物是宜，小筮孔時。里人作銘，不愧于辭。",
                    "zhushu": "",
                    "type": 2
                },
                {
                    "paragraph": "唐故朝散大夫永州刺史崔公墓誌",
                    "zhushu": "崔敏。",
                    "type": 2
                },
                {
                    "paragraph": "維元和五年九月十五日壬子，永州刺史崔公薨于位，享年六十八。乙未，殯於路寢。景寅，遷神于舟。以某年某月日，歸葬于某縣某原，祔于皇考吏部侍郎贈户部尚書府君之墓。尚書諱漪，",
                    "zhushu": "於冝切。一本作猗者，非。"
                },
                {
                    "paragraph": "玄宗南廵，内禅聖嗣，府君以謀畫定命，起一旅以復天下，厥功載焉。尚書之先曰貴郷丞贈太常少卿府君，諱子美。太常之先曰揚州江都丞府君，諱道禎。",
                    "zhushu": "陟盈切。"
                },
                {
                    "paragraph": "行髙位卑，華冠士族。公諱某，字某，承丗德之清源，浚之以蠲絜，以端其志；",
                    "zhushu": "蠲，居淵切。㓗也。"
                },
                {
                    "paragraph": "采羣言之枝葉，植之以茂實，以脩其能。始由右千牛備身佐環衛，更𥂕厔、",
                    "zhushu": "音輈窒。"
                },
                {
                    "paragraph": "三原、藍田尉，仍有大故，三徙同位。",
                    "zhushu": "三徙皆爲尉。"
                },
                {
                    "paragraph": "継授許州臨潁、汝州龍興令，推以直道，二邑齊風。哥舒曜尹河南，鯨㓂猾驁，𥠖人播越，表公尉河南，糗糧芻茭，",
                    "zhushu": "糗，去乆切。又丘救切。熬米凌也。茭，乾芻。"
                },
                {
                    "paragraph": "戎備畢給，版圖田洫，",
                    "zhushu": "許域切。"
                },
                {
                    "paragraph": "民事時乂。遷楊州録事叅軍，實呉楚之大都㑹也。政令煩拏，",
                    "zhushu": "汝加切。"
                },
                {
                    "paragraph": "貢奉叢沓，一日不𦲭，",
                    "zhushu": "張云：七入切。當是葺字，冩轉作蓇。呉本楚辝中有如此書者。"
                },
                {
                    "paragraph": "鐫譙四至。",
                    "zhushu": "鐫，遵全切。譙，才𥬇切。亦作誚，謫也。"
                },
                {
                    "paragraph": "公爲之優游有𥙿。長史司徒杜公",
                    "zhushu": "杜佑也。"
                },
                {
                    "paragraph": "與之揖讓，異於賔僚。入爲太子司議郎，拜歸州刺史。巖險湍悍，人𩔖鳥獸，古號難理。公克有聲，遷永州刺史、朝散大夫。惟是南楚，風浮俗鬼，户爲胥徒，家有禳𥙴。",
                    "zhushu": "音梗。禦害之𥙊。"
                },
                {
                    "paragraph": "大者虐鰥孤以盗邦賦，敺愚䝉以神訛言，悖于政經，莫有禁禦。公於是修整部吏，黜侵凌牟漁者数百人，",
                    "zhushu": "牟，取也。"
                },
                {
                    "paragraph": "以付信于下，而征貢用集。擒戮妖師，毀焄蒿滛昬者千餘室，",
                    "zhushu": "焄，音薫。氣也。礼記云：“焄蒿悽愴。”又左傳云：“用諸滛昏之鬼。”"
                },
                {
                    "paragraph": "以舉正羣枉，而田閭克和。寛以容物，直以率下。邦人方安其理，搢紳猶鬱其望。體魄遽降，",
                    "zhushu": "死也。出記礼運。"
                },
                {
                    "paragraph": "哀何有窮。嗚呼！公前夫人徐州叅軍榮陽鄭鉅女，有子曰義和，早夭。後夫人万年尉范陽盧彤女，嘉淑之德，継聞宗族。有子曰貽哲、貽儉，克承于家。洎公之兄子曰勵、曰禮，誠願志于墓，無忘公之德。銘曰：",
                    "zhushu": "",
                    "type": 2
                },
                {
                    "paragraph": "孰爲德門？清河濬源，逺哉沄沄。",
                    "zhushu": "逺哉，一作其流。"
                },
                {
                    "paragraph": "丗有顯懿，揚其清芬。煥炳増華，昭于後昆。惟魴與鯉，舊史是尊。孰爲茂功？尚書清風，藹其有融。勃焉而興，披草從龍。布令諸夏，敷和六戎。赫矣太陽，克昇于中。孰爲惠政？公嗣餘慶，形于謡咏。小程其功，大遂其性。㸃吏是省，妖風以正。于邑于邦，",
                    "zhushu": "一作施于邑邦。"
                },
                {
                    "paragraph": "哀揚休命。孰爲遺愛？公去昭代，邦人斯痗。",
                    "zhushu": "音毎，病也。"
                },
                {
                    "paragraph": "始焉是頼，今也何戴？孰葬我公？于洛之㑹。何以銘之？徽音不昧。",
                    "zhushu": "",
                    "type": 2
                },
                {
                    "paragraph": "故永州刺史崔君權厝誌",
                    "zhushu": "崔簡，字子敬，子厚之姊夫。",
                    "type": 2
                },
                {
                    "paragraph": "博陵崔君，由進士入山南西道節度府，始掌書記，至府留後，凡五徙職，六増官，至刑部貟外郎。出刺連、永兩州。未至永而連之人愬君，御史桉章具獄，坐流驩州。㓜弟訟諸朝，天子黜連帥，罷御史，小史咸死，投之荒外，而君不克復。元和七年正月二十六日卒。孤處道洎守訥，奉君之䘮踰海水，不幸遇暴風，二孤溺死。七月某日，柩至于永州。八月甲子，藁葬于社壝之北四百歩。",
                    "zhushu": "壝，以醉切。又平、上二音。"
                },
                {
                    "paragraph": "崔氏丗嗣文章，君又益工，博知古今事，給數敏辯，善謀畫。南敗蜀虜，西遏戎師，其慮皆君之自岀。後餌五石，病瘍且亂，",
                    "zhushu": "瘍，音陽，瘡也。"
                },
                {
                    "paragraph": "故不承于𥘉。今尚有五丈夫子。夫人河東柳氏，德碩行淑，先崔君十年卒。其葬在長安東南少陵北。君以竄没，家又有海禍，力不克祔。三年，將復故葬也，徒志其一二大者云：",
                    "zhushu": "",
                    "type": 2
                },
                {
                    "paragraph": "鯢爲祖，曅爲父。丗文儒，積彌厚。簡其名，子敬字。年五十，増以二。葬湘澨，",
                    "zhushu": "童曰：音筮，水涯。"
                },
                {
                    "paragraph": "非其地。後三年，辭當備。",
                    "zhushu": "",
                    "type": 2
                },
                {
                    "paragraph": "唐故万年令裴府君墓碣",
                    "zhushu": "裴墐。",
                    "type": 2
                },
                {
                    "paragraph": "公諱墐，字封叔，河東聞喜人。太尉公諱行儉，實髙祖。侍中公諱光庭，實曽祖。刑部貟外郎府君諱稹，",
                    "zhushu": "一本作稙者，非。"
                },
                {
                    "paragraph": "實祖。大理卿府君諱儆，實父。公由進士上第，校書崇文館，飭館事，修整左春坊，由是立署局。後叅京兆軍事，桉覆校廵，大尹𢘆得以取直。爲太常主簿，搜逖疑互，探抉遯隱，𪧐工老師，不得伏匿，皆來㑹堂下。𦒿股肱，役喉喙，以集樂事，作坐立二部伎圖。卿竒其績，奏超以爲丞。司空杜公",
                    "zhushu": "杜黄裳。"
                },
                {
                    "paragraph": "聮奉崇陵、豐陵禮儀，",
                    "zhushu": "德宗葬崇陵，順宗葬豊陵。"
                },
                {
                    "paragraph": "再以爲佐。離紛尨，",
                    "zhushu": "尨，雜貌。"
                },
                {
                    "paragraph": "導滯塞，𨵿百執事，條直𩔰遂，司空拱手以成。自開元制禮，諱去國恤章，累聖陵寢，皆因事擥綴，取一切乃已，有司卒無所徴。公乃撰二陵集禮，藏之南閣。轉殿中侍御史，仍拜尚書比部貟外郎。㑹校成要，",
                    "zhushu": "周礼：“日成月要，並㑹計簿書。”"
                },
                {
                    "paragraph": "朞歳畢具。刺金州，決髙施隟，",
                    "zhushu": "張云：字當作𨻶，乞逆切。柳文𨻶字皆作隟，檢韻並无。"
                },
                {
                    "paragraph": "去人水禍，渚茭原茅，闢成稻梁。陟萬年令，叢劇辨肅，談宴終日，人視之若居冗官然。㑹金州猾吏來，揚言恐喝，以煩䙝事，曰：“不得三十萬，吾能爲禍。”公大怒，召罵之，恣所爲。吏巧以聞，御史按章具獄，再謫道州、循州爲佐掾。㑹赦，量移吉州長史。元和十二年七月日，病痁泄卒。",
                    "zhushu": "童云：痁，詩廉切。泄，音薛。"
                },
                {
                    "paragraph": "始公以唯諾聞長安中，奔人危急，輕出財力，如索水火。性開蕩，進交大官，不視齒𩔖。挾同列，収下輩，細大畢歡。喜博弈，知聲音。飲酒甚少，而工於糺謫。",
                    "zhushu": "糺，即紏字。"
                },
                {
                    "paragraph": "謡舞擊咢，",
                    "zhushu": "五洛切。徒擊鼓曰咢，徒歌曰謡。"
                },
                {
                    "paragraph": "纎屑促宻，皆曲中節度，而終身不以酒氣加人。晝接人事，夜讀書考禮，收捃策牘，",
                    "zhushu": "捃，俱詠切，拾也。"
                },
                {
                    "paragraph": "未甞釋手，以是重諸公間。𥘉娶范陽盧氏，無子。後夫人柳氏，德爲九族冠。生三男子，䘮其二焉。貞元十六年某月日卒，祔于長安御𪧐之北原。",
                    "zhushu": "御𪧐，地名。"
                },
                {
                    "paragraph": "冡子銑",
                    "zhushu": "蘇典切。冡子，長子也。一本作“有詴子”三字。"
                },
                {
                    "paragraph": "奉柩，以明年月日克葬于墓。銑以文書來柳州，告其叔舅宗元，願碣于墓左，則涕爲之銘。其辭曰：",
                    "zhushu": "",
                    "type": 2
                },
                {
                    "paragraph": "有欎其馨，惟裴之卿。",
                    "zhushu": "墐父儆，爲大理卿。"
                },
                {
                    "paragraph": "丗服大僚，仍耀烈名。封叔申之，實惟其英。讎書宫闈，佐職于京。太常命吏，以能増秩。相儀考禮，大弁斯畢。",
                    "zhushu": "書顧命云：“率循大卞。”弁，与卞同。"
                },
                {
                    "paragraph": "鳩工展伎，爰備聲律。或圖或書，藏之府室。史于柱下，郎於㑹司。徼循以周，大比是宜。作牧于金，金人允懷。溝防漢滸，墊沃卒移。",
                    "zhushu": "墊，都念切。"
                },
                {
                    "paragraph": "増我歳食，易其芋魁。游手閒民，相顧聚來。徴爲萬年，治劇于都。百務叙成，談宴以娯。誰恤誰恃？不忍悍吏。胡巧其辭，按章以遂。由道斥循，施施三年。",
                    "zhushu": "孟子注：“施施，猶扁扁，喜恱之皃。”"
                },
                {
                    "paragraph": "更赦進資，廬陵是遷。人曰丗德，冝慶于延。又曰良能，宜力之宣。朝有大賚，期賜其還。",
                    "zhushu": "一本作爰。"
                },
                {
                    "paragraph": "鬼神不享，命隕在前。長原有墓，髙曽祖父，淑靈是祔。封叔爰歸，左右惟具。孤銑磨石，祈辭海陬。",
                    "zhushu": "將俟切。"
                },
                {
                    "paragraph": "遂升其趹，子道之周。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之十",
            "paragraphs": [
                {
                    "paragraph": "増廣註釋音辯唐柳先生集卷之十",
                    "zhushu": "",
                    "type": 1
                },
                {
                    "paragraph": "誌",
                    "zhushu": "",
                    "type": 2
                },
                {
                    "paragraph": "唐故中散大夫檢校國子𥙊酒兼安南都護御史中丞充安南本管經略招討處置等使上柱國武城縣開國男食邑三百户張公墓誌銘",
                    "zhushu": "并序　張舟",
                    "type": 2
                },
                {
                    "paragraph": "漢光中興，馬援雄絶域之志；",
                    "zhushu": "爲伏波將軍，討交趾。"
                },
                {
                    "paragraph": "晉武一統，陶璜布殊俗之恩。",
                    "zhushu": "都督交州。"
                },
                {
                    "paragraph": "理隨德成，功與時並。今皇帝",
                    "zhushu": "憲宗。"
                },
                {
                    "paragraph": "載新景命，丕冒海隅，時惟公祗復厥績，交趾之理，續于前人。公諱某，字某，某郡人也。曽祖彦師，朝散大夫、尚書駕部郎中。祖瑾，懷州武德縣令。考清，朝議郎、試大理寺丞，贈右賛善大夫。咸有㦤美，積爲餘慶。公以忠肅循其中，以文術昭于外，推經㫖以飾吏事，本法理以平人心。始命蘄州蘄春主簿，句㑹敏給，",
                    "zhushu": "句，音構。㑹，古外切。"
                },
                {
                    "paragraph": "厥聲顯揚。仍以左領軍衛兵曹爲安南經略廵官，申固扞衛，有聞彰徹。轉金吾衛判官。三歷御史，績用弘大，揚于天庭。加檢校尚書禮部貟外郎，換山南東道節度判官，復轉郎中，爲安南副都護，賜紫金魚袋，充經略副使，遷檢校太子右庶子兼安南都護、御史中丞，充本管經略招討處置等使。公自爲吏，習於海邦。凡其比較勤勞，利澤長乆。去之則夷䝤稱亂，",
                    "zhushu": "張云：䝤，魯皓切，又竹巧切，西南夷名。"
                },
                {
                    "paragraph": "復至而㓂攘順化。及受命專征，得陳嘉謩，誓拔禍本，納於夷䡄。",
                    "zhushu": "即軌字。"
                },
                {
                    "paragraph": "乃命一其貢奉，平其歛施。牧人盡區處之方，制國備刑體之法。道阻而通百貨，地偏而具五人。儲偫委積，",
                    "zhushu": "童云：偫，直里切，待也。羽獵賦：音雉。委，於僞切。積，子智切。"
                },
                {
                    "paragraph": "師旅無庚癸之呼；",
                    "zhushu": "左哀十三年：“庚申，叔儀乞粮，呼曰庚癸乎。”注：庚，西方，主榖。癸，北方，主水。"
                },
                {
                    "paragraph": "繕完板榦，",
                    "zhushu": "工翰切。築墻扳下，從木。"
                },
                {
                    "paragraph": "控帶兼戊巳之位。",
                    "zhushu": "前漢西域志：“元帝置戊、己二校尉。”注：戊巳中央，鎮覆四方。"
                },
                {
                    "paragraph": "文單環王，",
                    "zhushu": "單，都寒切。虜姓。可单氏後改爲单氏，即眞臘囯。環王本林邑，一曰占婆。"
                },
                {
                    "paragraph": "怙力背義。公於是陸聮長轂，",
                    "zhushu": "戰車，出左傳。"
                },
                {
                    "paragraph": "海合艨艟，",
                    "zhushu": "即䝉衝，突敵之戰船。"
                },
                {
                    "paragraph": "再舉而克殄其其徒，廓地數圻，",
                    "zhushu": "數，上声。圻，音沂。岀左傳。"
                },
                {
                    "paragraph": "以歸于我理。烏蠻酋帥，負險蔑德。公於是外申皇威，旁逹明信。一動而悉朝其長，取州二十，以被於華風。易皮弁以㓂帶，化姦宄爲誠敬。皆用周禮，率由漢儀。公患浮海之役，可濟可覆，而無所恃。乃刳連烏，以闢垣途。鬼工來并，人力罕用。沃日之大，束成通溝，摩霄之阻，硩爲髙岸，",
                    "zhushu": "童云：硩，他力切，又丈列，功毀也。周官有硩蔟氏。"
                },
                {
                    "paragraph": "而終古䝉利。公患疆場之制，一彼一此，而不可常，乃復銅柱爲正制。鼓鑄旣施，精堅是立，固圉之下，明若白黒，易野之守，",
                    "zhushu": "張云：易，以豉切，平地也。出周礼。"
                },
                {
                    "paragraph": "險逾丘陵，而萬丗無虞。竒琛良貨，",
                    "zhushu": "琛，丑林切，宝也。"
                },
                {
                    "paragraph": "溢于王府，殊俗異𩔖，盈于藁街。",
                    "zhushu": "街名。漢有蛮夷邸館。"
                },
                {
                    "paragraph": "優詔累旌其忠良，太史嗣書其功烈，就加國子𥙊酒，封武城男，食邑三百户。凡再䇿勲至上柱國，三増秩至中散大夫。某年月薨于位，年若干。天子震悼，傷辭有加。明年，其孤某宫與宗人號奉裳帷，率其家老，咨于叔父延唐令某，卜宅于潭州某原，葬用某月某日，人謀皆從，龜兆襲吉。乃刻兹石，著公之閥，以志于丘竁，",
                    "zhushu": "童云：樞縜、充苪二切，穿地也。出周礼。"
                },
                {
                    "paragraph": "以告于幽明。銘曰：",
                    "zhushu": "",
                    "type": 2
                },
                {
                    "paragraph": "周限荆衡，秦開百粤。交州之治，炎劉是設。",
                    "zhushu": "漢武帝元鼎元年，置交趾郡。"
                },
                {
                    "paragraph": "德大來服，道消自絶。伏波南征，漢威載烈。",
                    "zhushu": "漢馬援。"
                },
                {
                    "paragraph": "宛陵北附，晉政爰發。",
                    "zhushu": "晋封陶璜宛陵侯。"
                },
                {
                    "paragraph": "我唐流澤，光于有截。皇帝中興，武城授龯。　肅肅武城，惟夫之哲。更歷毗賛，顯揚彰徹。旣受休命，秉兹峻節。度其謀猷，守以廉㓗。厚農薄征，匪貊匪桀。通商平貨，有來胥恱。",
                    "zhushu": "即胥字。"
                },
                {
                    "paragraph": "踐山跨海，堅其鶴列。",
                    "zhushu": "陳兵也。莊子云：“鶴列於嚴譙之間。”"
                },
                {
                    "paragraph": "制器足兵，潰兹蟻結。烏蠻屈服，文單剪㓕。柔逺開疆，㑹朝天闕。銅柱乃復，環山以硩。",
                    "zhushu": "張云：救列切。摘墮也。"
                },
                {
                    "paragraph": "海無遘迕，",
                    "zhushu": "音午。"
                },
                {
                    "paragraph": "㓂罔踰越。琛賮之獻，",
                    "zhushu": "童云：徐刃切。亦作“贐”，同。"
                },
                {
                    "paragraph": "周于窮髮。",
                    "zhushu": "不毛之地。"
                },
                {
                    "paragraph": "帝嘉成德，載旌茂閥。増秩策勲，土封斯裂。位厄元侯，年𧇊大耋。邦人號呼，夷裔悽咽。卜葬長沙，連岡啓穴。書銘薦辭，德音罔缺。",
                    "zhushu": "",
                    "type": 2
                },
                {
                    "paragraph": "唐故邕管經略招討等使朝散大夫持節都督邕州諸軍事守邕州刺史兼御史中丞賜紫金魚袋李公墓誌銘",
                    "zhushu": "并序　李位",
                    "type": 2
                },
                {
                    "paragraph": "公諱某，字某，實惟文皇帝之玄孫。别子曰承乾，",
                    "zhushu": "别，筆列切。"
                },
                {
                    "paragraph": "爲皇太子，以藩愛逼奪，危慄致禍，後封𢘆山，爲愍王，贈荆州大都督。継别曰𧰼，蘄春郡太守，贈越州大都督、郇國公。大宗曰玼，",
                    "zhushu": "張云：蒲蠲、毗賔二切。夏書作“𡣕”。"
                },
                {
                    "paragraph": "太子詹事，贈祕書監。生廙，",
                    "zhushu": "兾、翼二音。"
                },
                {
                    "paragraph": "尚書左丞。凡四代，有土田，居貴仕。公丕承之，以率南服，克荷天休，繼有功德。公始以通經入崇文館，登有司第，選同州叅軍，入佐金吾衛，",
                    "zhushu": "右金吾大將軍范希朝奏位佐其府。"
                },
                {
                    "paragraph": "進太僕王簿，叅引大駕。府移，爲左右神䇿行營兵馬節度，以爲推官，",
                    "zhushu": "貞元元年，范希朝爲左右神䇿京西諸城鎮行營兵馬節度使，鎮奉天，復奏位爲府推官。"
                },
                {
                    "paragraph": "拜監察御史，賜緋魚袋。凡二使，其率皆范司空希朝。",
                    "zhushu": "率，所𩔖切，即帥字。"
                },
                {
                    "paragraph": "進殿中侍御史、湖南都團練判官，以寛通簡大，輔治得中道。府遷，主後事，師人愛慕，欲以貞元故事爲請。公恐懼抑留，復從浙東爲都團練副使，轉侍御史。又從浙西如其職，加著作郎。凡三使，其率皆薛大夫苹。㓨岳、信二州，得劉向祕書，以能卒化黄白。日召徒試術，爲仇家上變，就鞫無事，勑笞殺告者，猶降建州司馬。陟刺泉州，㑹烏𤡈夷㓨殺郡吏，",
                    "zhushu": "童云：𤡈字，諸韵无，疑是信牛隹、魚巾二切。楚詞：猛烏狺，犬戎也。或云：當作烏𤡈，即黄洞蛮也。㓨，一本作叛。"
                },
                {
                    "paragraph": "毆縳農民，詔以公都督邕州，兼御史中丞，賜紫金魚袋，爲經略招討使。旣至，則𩎢弓槖甲，",
                    "zhushu": "𩎢，与弢同，它刀切，弓衣也。槖，音託，嚢也。"
                },
                {
                    "paragraph": "去斥候，禁部内無敢以賊名，使得自澣濯。諸酋長咸頓首送欵，故虜獲輸稅奉貢，願比内郡人。遣子吏都督所，",
                    "zhushu": "言爲吏於都督之所。"
                },
                {
                    "paragraph": "人復耕稼，無有威刑。居五月頃，有黒螭鼓江流，壞北岸，直城南門，覆船殺人，然後去。父老泣曰：“吾公其殆矣！”嘗合汞、",
                    "zhushu": "童云：汞，亦作澒，胡貢切，水銀也。"
                },
                {
                    "paragraph": "流黄、丹砂爲紫丹，能入火不動，以爲神，服之且十年。然卒以是病，暴下赤黒，數日薨。實元和十三年六月十五日，年五十七。僚宰庀事，有緹五兩，",
                    "zhushu": "童云：緹，音題，又他礼切，赤色帛。兩，音量，力讓切。"
                },
                {
                    "paragraph": "無金銀泉具，幾不克歛。夷人號呼致幣歸。以明年月日葬，附其穆長安西南髙陽原上。夫人陳氏，先公十五年没。父曇，亦都督邕州終。孤孟輿，愿且文。亞曰仲權，次曰季謀，年自九𡻕以下。有兩壻：博陵崔行儉，勁峭有立志；滎陽鄭師貞，敏捷能群，皆聞名。銘曰：",
                    "zhushu": "",
                    "type": 2
                },
                {
                    "paragraph": "文濬維祥，",
                    "zhushu": "文皇帝，即太宗。"
                },
                {
                    "paragraph": "實亘實延。冡䜛不嗣，",
                    "zhushu": "大子氶乾。"
                },
                {
                    "paragraph": "宗以支傳。郇公克庸，詹事繼賢。湜湜左丞，",
                    "zhushu": "湜，視力切。"
                },
                {
                    "paragraph": "惟道之宣。公寛且惠，以教則順。五叅戎政，二佩郡印。師歡民愛，克懷以信。詖辤告訕，",
                    "zhushu": "一作訟。"
                },
                {
                    "paragraph": "卒白其訊。烏𤡈猖狂，盗海剽山。帝命平南，逖彼群蠻。虎龍煌煌，英蕩是將。舟之金玉，以爲公服。公旣莅止，告以文理。推義赴仁，弢弓服矢。闢是垣壘，完其父子。復我邦賦，弛予卒士。貌不功矜，情不伐喜。蠻人涕懷，投刃以俟。方底成績，蟲孽告妖。悍石構灾，升屋而號。",
                    "zhushu": "平声。招䰟也。出礼記礼運篇。"
                },
                {
                    "paragraph": "椎䯰卉裳，",
                    "zhushu": "椎，音搥。䯰，音介。謂䯻如椎也。卉，詡里切。蕉葛之服，並南蛮之飾。"
                },
                {
                    "paragraph": "來賻來觀。膴膴鱗原，祔之顯魂。松柏芊芊，",
                    "zhushu": "音千。"
                },
                {
                    "paragraph": "封域安安。代有髙墳，堯文之孫。",
                    "zhushu": "",
                    "type": 2
                },
                {
                    "paragraph": "唐故邕管招討副使試大理寺直兼貴州刺史鄧君墓誌銘",
                    "zhushu": "并序",
                    "type": 2
                },
                {
                    "paragraph": "君諱某，字某，南陽人，漢司徒禹之丗也。曽祖𠋣，皇連州普城令。祖少立，皇滄州司馬。考邕，皇左武衛兵曹參軍。惟君敏給以御下，廉忠以承上，幹蠱之稱，洽於諸侯；信謹之跡，彰于所莅。故自始仕以至没丗，未甞無聞焉。𥘉以試太常寺奉禮郎，更職於劒南、湖南、江西，前後連帥咸器其能，以柄於事。於劒南",
                    "zhushu": "佐節度韋皐。"
                },
                {
                    "paragraph": "則亭擬閱實，以循官刑，盡哀敬之情，致淑問之頌，寛猛之適，克合于中。於湖南",
                    "zhushu": "佐觀察楊慿。"
                },
                {
                    "paragraph": "則外按屬城，内專平準，莅丱人錫石之地，",
                    "zhushu": "童云：丱，音礦。古猛切。周礼有非人。"
                },
                {
                    "paragraph": "叅鳬氏鼓鑄之功。溢山告祥，國用益贍。吏無並縁以巧法，",
                    "zhushu": "並，蒲浪切。"
                },
                {
                    "paragraph": "人無怨讟以苦役。",
                    "zhushu": "童云：讟，音讀，怨也。"
                },
                {
                    "paragraph": "凡處斯職，莫能加焉。於江西",
                    "zhushu": "佐楊慿。"
                },
                {
                    "paragraph": "則旁緝傳置，",
                    "zhushu": "傳，株恋切，驛也。"
                },
                {
                    "paragraph": "下繩支郡，俾無有異政，以一於詔條。財賦之重，待君而理。無何，邕州經略使路公恕奏署試大理評事兼貴州刺史。叅帷幕之任，董龜虎之威。",
                    "zhushu": "龜，印。虎，苻。"
                },
                {
                    "paragraph": "夷俗敬愛，革面受事。朝廷將以武定南服，命安南大校御史中丞趙良金爲邕州，復以君兼招討判官。録其異能，奏加司直，昇招討副使，兼統横、廉、貴三州事。尨茸之下，",
                    "zhushu": "尨，莫江切。茸，如容切。乱皃。"
                },
                {
                    "paragraph": "直道有立；獷悍之内，",
                    "zhushu": "獷，古猛切。悍，音汗。"
                },
                {
                    "paragraph": "義威必行。賦増而不擾，法一而無憾。然以憂慄間於多虞，",
                    "zhushu": "間，音閑。岀左傳哀公五年。"
                },
                {
                    "paragraph": "卒成耳目之塞，道致齒牙之猾。",
                    "zhushu": "囯。晋語：“齒牙爲猾。”謂讒口之爲害。"
                },
                {
                    "paragraph": "元和五年五月二十一日，疾卒於公館，年五十五。明年某月日，返葬於潭州某原。夫人隴西李氏，大理評事練之女，年三十三，貞元十六年終於郴州。有子四人，曰贄，曰某。贄十三年矣，哀禮具焉。京兆尹弘農公，",
                    "zhushu": "京兆尹楊慿，弘農人。"
                },
                {
                    "paragraph": "始由湖南爲江西，再以君爲從事，知之最厚。痛君之能不施於劇任，惜君之志見屈於羣疑，且以誌授宗元，使備其闕。占者觀其所使，而知在上之德；今也觀其所使，",
                    "zhushu": "一本作以。"
                },
                {
                    "paragraph": "而知在下之誠。嗚呼！可無辤乎？銘曰：曼姓之裔，",
                    "zhushu": "春秋鄧囯，曼姓後，以囯為姓。"
                },
                {
                    "paragraph": "司徒隆漢。",
                    "zhushu": "漢鄧禹。"
                },
                {
                    "paragraph": "惟君是承，有植其幹。始屬奉常，出叅藩翰。議讞西蜀，",
                    "zhushu": "張云：讞，語蹇、魚戰、魚列三切。並議罪也。"
                },
                {
                    "paragraph": "平其狴犴。",
                    "zhushu": "童云：陛、岸二音。上又邊迷切。"
                },
                {
                    "paragraph": "廵視南楚，緫兹條貫。貿遷化居，貨殖攸賛。改煎鎔範，貢輸増筭。旣飭財賦，亦專傳館。",
                    "zhushu": "傳，直恋切。"
                },
                {
                    "paragraph": "去牧荒陬，",
                    "zhushu": "將侯切。隅也。謂為貴州刺史。"
                },
                {
                    "paragraph": "肅其聽㫁。敓𭤑以息，",
                    "zhushu": "敓𭤑，即奪攘字。"
                },
                {
                    "paragraph": "暴戾斯逭。行非選事，進不避難。始頼其寕，終聞見憚。疾與憂積，志隨魄散。年極中身，葬兹髙岸。才耶命耶？君子興歎。",
                    "zhushu": "",
                    "type": 2
                },
                {
                    "paragraph": "吕侍御㳟墓銘",
                    "zhushu": "吕温之弟",
                    "type": 2
                },
                {
                    "paragraph": "吕氏丗居河東，至延之始大，以御史大夫爲浙東道節度大使。延之生渭，爲中書舎人、尚書禮部侍郎，刺湖南七州。生四子：温、恭、儉、譲。以温爲尚書郎，再贈至右僕射。恭字敬叔，他名曰宗禮，或以爲字，實惟吕氏宗子。尚氣節，有勇略，不事小謹。讀從横書，",
                    "zhushu": "従，子容切。"
                },
                {
                    "paragraph": "理隂符、握機、孫子之術，",
                    "zhushu": "周書隂苻九篇。偓機，亦兵書名。孫子十三篇。"
                },
                {
                    "paragraph": "曰：“我師尚父胄也。",
                    "zhushu": "尚父，吕望。"
                },
                {
                    "paragraph": "大父洎先人咸統方岳。今天下將理，平蔡、兖，冀、幽洎戎猶負命。”蚤夜呼憤，以爲宜得任𤓰牙，畢力通天子命，作文章，咸道其志云。又曰：“由吾兄而上三丗，丗爲進士。吾爲文不墜教戒，獨武事未克纉厥緒。”因棄去，從山南西道節度府",
                    "zhushu": "佐節度嚴礪。"
                },
                {
                    "paragraph": "掌書記，預謀畫不甚合，以試守軍衛佐，加恊律郎，入薦爲長安主簿。復出，以監察御史叅江南西道都團練軍事，",
                    "zhushu": "佐韋丹。"
                },
                {
                    "paragraph": "府表進殿中侍御史，爲桂管都防禦副使。元和八年，去桂州，相國尚書鄭公遮留，",
                    "zhushu": "鄭絪。"
                },
                {
                    "paragraph": "假嶺南道節度判官。至廣州，病㾬瘧",
                    "zhushu": "童云：㾬，音皆，与痎同。"
                },
                {
                    "paragraph": "加㿃，",
                    "zhushu": "音帶。"
                },
                {
                    "paragraph": "六月二十八日卒。妻裴氏，户部尚書延齡女。有丈夫子三人：曰爽、曰瓌、曰特。女子三人：曰環、曰鵉、曰倩，皆幼。行於道，而倩又死，遂以柩如洛陽，祔葬於大墓。欵志。吕氏丗仕至大官，皆有道，冝興於丗。温洎恭名爲豪傑，知者以爲是必立王功，活生人。不幸温刺衡州，年四十卒。恭未及理人，年三十七又卒。丗固有其具而不及其用若温、恭者耶！恭貌竒壯，有大志，信善容物，冝壽考碩夫，而又不克，吕氏之道惡乎興？銘曰：",
                    "zhushu": "",
                    "type": 2
                },
                {
                    "paragraph": "渢渢之風乎不可追，",
                    "zhushu": "童云：渢，音馮。美哉渢渢乎！見左傳襄二十九年。一說當作泱泱，斉風也。"
                },
                {
                    "paragraph": "有志之大乎今安歸？吕君去我死乎吾誰依？",
                    "zhushu": "",
                    "type": 2
                },
                {
                    "paragraph": "唐故嶺南經略副使御史馬君墓誌",
                    "zhushu": "",
                    "type": 2
                },
                {
                    "paragraph": "元和九年月日，扶風馬君卒。命于守龜，祔于先君食。",
                    "zhushu": "龜，食墨也。尚書云：“惟洛食。”"
                },
                {
                    "paragraph": "卜葬明年某月庚寅亦食。其孤使來以狀謁銘。宗元删取其辭曰：君凡受署，往來桂州、嶺南、江西、荆南道，",
                    "zhushu": "来，一作亊。"
                },
                {
                    "paragraph": "皆大府。凡命官，更佐軍衛、録王府事、畨禺令、",
                    "zhushu": "童云：番禺，音潘愚，南海郡縣名。"
                },
                {
                    "paragraph": "江陵戸曹録府事、監察御史，皆爲顯官。凡佐治，由廵官、判官至押畨舶使、經略副使，皆所謂右職。凡所嚴事，御史中丞良、",
                    "zhushu": "未詳姓氏。"
                },
                {
                    "paragraph": "司徒佑、",
                    "zhushu": "杜佑。"
                },
                {
                    "paragraph": "嗣曹王臯、",
                    "zhushu": "李臯。"
                },
                {
                    "paragraph": "尚書胄、",
                    "zhushu": "戴胄。"
                },
                {
                    "paragraph": "尚書伯儀、",
                    "zhushu": "張伯儀。"
                },
                {
                    "paragraph": "尚書昌，",
                    "zhushu": "趙昌。"
                },
                {
                    "paragraph": "皆賢有勞諸侯。其善事，凡管領南五府儲跱，",
                    "zhushu": "嶺南五府，嶺南、安南、桂管、容管、邕管也。跱，文里切，亦作峙。"
                },
                {
                    "paragraph": "岀卒致榖，以謀叶平哥舒晃，",
                    "zhushu": "大暦八年，循州刺史哥舒晃反。十年，江西觀察使路嗣恭討平之。"
                },
                {
                    "paragraph": "假守州邑，",
                    "zhushu": "謂爲番禺令。"
                },
                {
                    "paragraph": "民以便安。殄火訛，殺吏威，",
                    "zhushu": "殺，去声。"
                },
                {
                    "paragraph": "海鹽増筭，邦賦大減，所至皆用是理。年七十不肯仕，曰：“吾爲吏逾四十年，卒不見大者。今年志慮耗，",
                    "zhushu": "志，一本作至。謂年至七十。"
                },
                {
                    "paragraph": "終不能以䈥力爲人嬴縮。”因罷休，以經書教子弟，不問外事。加七年，卒。君始以長者重許與聞，凡交大官皆見禮。司徒佑嘗以國事徴，顧謂君曰：“願以老母爲累。”受託奉視優崇，至忘其子之去。君諱某，字某。曾祖某，某官。祖某，某官。父某，某官。嗣子。龍西李氏出，曰徴，由進士爲右衛胄曹，早没。次四子，皆京兆韋氏出，曰儆，曰倣，曰敏，曰庭。女一人，嫁柳氏，壻曰宗一。其銘曰：",
                    "zhushu": "",
                    "type": 2
                },
                {
                    "paragraph": "不懈于位，不替于謀。慮　以平，",
                    "zhushu": "口候切。一本作役。"
                },
                {
                    "paragraph": "撫民以蘇。僣火不孽，悍吏不牟。惟寳于塩，亦嬴其籌。公以忠施，私以義躋。旣至于年，乃静于懷。衣柔膳甘，子侍孫携。",
                    "zhushu": "侍，一作掖。"
                },
                {
                    "paragraph": "觀經考古，敎導斯齊。克壽克樂，嗚呼終哉。于隂之原，爰位其墓。千萬子孫，來拜來附。",
                    "zhushu": "",
                    "type": 2
                },
                {
                    "paragraph": "唐故安州刺史兼侍御史貶栁州司馬孟公墓誌銘",
                    "zhushu": "孟常謙",
                    "type": 2
                },
                {
                    "paragraph": "孟氏之孤曰遵慶，奉其父命，書力篇，爲善狀一篇，來告曰：月日君薨，月日將葬于某，",
                    "zhushu": "月日，一本並作日月。"
                },
                {
                    "paragraph": "敢請刻辭。嗚呼！公自假左賛善大夫、栢王司馬、太常少卿，爲義成軍中軍兵馬使。其帥魏國公躭爲宰相，",
                    "zhushu": "賈躭。"
                },
                {
                    "paragraph": "命公左領軍衛將軍。事德宗、順宗、今上，立朝九年，加朝議大夫。居䘮，㑹用兵于趙，起復居故官，爲左神策行營先𨦟兵馬使知牙，而趙兵罷。不受禄，去金革，服䘮終期，命安州刺史，仍加侍御史、安州防遏兵馬使，貶柳州司馬。公甞佐魏公平㐮陽，靖梁州，立義成軍。魏公弘大恢竒，公能以任軍政，是以又爲衛將軍。䖍恭㓗廉，動得禮節。伐趙之役，堅立堡壘，誓死麾下，法制明具，權力無能移。進不避患，退不敗禮。安州迫㓂攘，",
                    "zhushu": "近淮西呉元濟璄。"
                },
                {
                    "paragraph": "多戎事，政出一切，吏以文持之，故貶。明年，用兵于蔡，朝廷諸公洎外諸侯，咸以公爲請。未及徴，氣乗肺，溢爲水，浮膚而卒，年六十。惟公志專于中，貌嚴于外。甞立廷中毅然，望之若圖形刻像。聞國難，輒不寢食，謀度憤吒，",
                    "zhushu": "陟駕切。"
                },
                {
                    "paragraph": "以故病不可治。曽祖某官，諱某。祖某官，諱某。父某官，諱某。公之諱曰常謙。子遵慶。弟曰某。銘曰：",
                    "zhushu": "",
                    "type": 2
                },
                {
                    "paragraph": "魯仲孫氏，其丗爲孟。賁勇光武，",
                    "zhushu": "賁，音奔，古勇士。"
                },
                {
                    "paragraph": "軻儒紹聖。公傳師法，以訓戎政。執稽以庸，咸致厥命。濟濟于朝，冕服以光。墨非從利，",
                    "zhushu": "起復用墨纕。"
                },
                {
                    "paragraph": "終役復䘮。忠孝孔明，君子攸彰。昔者雲中，六級下吏。",
                    "zhushu": "漢魏尚。"
                },
                {
                    "paragraph": "公刺于安，法亦可議。黜伏南荒，豪士歔欷。",
                    "zhushu": "音希，又音戯。"
                },
                {
                    "paragraph": "聞難以激，去食廢寐。神乖氣離，支膈莫遂。廷臣進言，侯伯拜章。帝命將施，俄仆于京。代山丸丸，植柏與松。其名惟何？忠孝孟公。",
                    "zhushu": "",
                    "type": 2
                },
                {
                    "paragraph": "故連州貟外司馬凌君權厝誌",
                    "zhushu": "凌凖",
                    "type": 2
                },
                {
                    "paragraph": "年月日，尚書都官貟外郎、和州刺史、連州司馬冨春凌君諱準卒于桂陽佛寺。先是六月，告于州刺史博陵崔君曰：“余甞學黄帝書，切脉視病。今余肝伏以濇，",
                    "zhushu": "張云：音色，脉不滑也。"
                },
                {
                    "paragraph": "腎浮以代，將不臘而死，審矣。凡余之學孔氏，爲忠孝禮信，而事固大謬，卒不能有示乎丗者，命也。",
                    "zhushu": "示又作立。"
                },
                {
                    "paragraph": "臣道无以明乎國，子道无以成乎家。下之得罪于人，以謫徙醜地；上之得罰于天，以降彼罪疾。余無以禦也，敢以鬼事爲累。”又告爲老氏者某曰：“余生於辰，今而寓乎戍。辰、戍衝也。吾命與脉叶，其死矣乎？吾罪大，懼不克歸柩於吾郷。是州之南有大岡不食，",
                    "zhushu": "礼記檀弓上：“擇不食之地而葬。”注：“謂不耕墾。”"
                },
                {
                    "paragraph": "吾甚樂焉。子其以是葬吾。”及是，咸如其言云。孤夷仲、求仲，以其先人之善余也，勤以誌爲請。嗚呼！君字宗一，以孝悌聞于其郷。杭州刺史常召君以訓于下。讀書爲文章，著漢後春秋二十餘萬言，又著六經解圍人文集，未就。有謀略，尚氣節，賙人之急，出貨力猶棄粃粺。",
                    "zhushu": "張云：粃，音匕。粺，旁卦切，与稗同。"
                },
                {
                    "paragraph": "年二十，以書干丞相，丞相以聞，試其文，日萬言，擢爲崇文館校書郎。又以金吾兵曹爲邠寜節度掌書記。涇之亂，",
                    "zhushu": "一本涇上有泚字。建中四年，涇原兵反，推朱泚為主。"
                },
                {
                    "paragraph": "以謀畫佐元戎，",
                    "zhushu": "佐節度使遊壞。破賊有功。"
                },
                {
                    "paragraph": "常有大功，累加大理評事、御史，賜緋魚袋，換節度判官，轉殿中侍御史。府䘮",
                    "zhushu": "邠寕節度張献甫卒。"
                },
                {
                    "paragraph": "罷職。後遷侍御史，爲浙東廉使判官，",
                    "zhushu": "佐觀察賈全。"
                },
                {
                    "paragraph": "撫循罷人，",
                    "zhushu": "罷，音疲。"
                },
                {
                    "paragraph": "按驗汙吏，吏人敬愛，厥績以懋，粹然而光。聲聞于上，召以爲翰林學士。德宗崩，邇臣議祕三日乃下遺詔，君獨抗危詞，以語同列王伾，畫其不可者十六七，乃以旦日發䘮，六師萬姓安其分。遂入爲尚書，",
                    "zhushu": "一本下有郎字。"
                },
                {
                    "paragraph": "仍以文章侍從，由本官叅度支，調發出納，姦利衰止。",
                    "zhushu": "利，一本作吏。"
                },
                {
                    "paragraph": "以連累出和州，降連州。居母䘮，不得歸，而二弟継死，不食哭泣，遂䘮其明以没。蓋君之行事如此，其報應如此。夫人髙氏在越，孤四人，南仲、殷仲在夫人所，未至。執友河東柳宗元哀君有道而不明白於天下，離愍逢尤，夭其生，且又同過，",
                    "zhushu": "謂同貶謫。"
                },
                {
                    "paragraph": "故哭以爲志，其辭哀焉。銘曰：",
                    "zhushu": "",
                    "type": 2
                },
                {
                    "paragraph": "噫凌君，生不淑。學孔氏，揚芬郁。好謀謨，冨天禄。讎禁書，贊推轂。觀靈龜，獲貞卜。徙東越，翊明牧。罷人蘇，汚吏覆。升侍從，躬啓沃。厈危疑，興大福。吏尚書，徒𨽻肅。佐經邦，財用足。道之躓，",
                    "zhushu": "音致，治也。"
                },
                {
                    "paragraph": "身則辱。烏江垂，",
                    "zhushu": "和州。"
                },
                {
                    "paragraph": "九疑麓。",
                    "zhushu": "連州山。"
                },
                {
                    "paragraph": "仍禍凶，遘兹酷。能知命，无怨毒。罪不泯，死猶僇。",
                    "zhushu": "音戮。"
                },
                {
                    "paragraph": "何以葬？南嶺曲。魂有靈，故郷復。封兹壤，歸骨肉。爲之銘，志陵谷。",
                    "zhushu": "",
                    "type": 2
                },
                {
                    "paragraph": "故嶺南鹽鐵院李侍御墓誌",
                    "zhushu": "",
                    "type": 2
                },
                {
                    "paragraph": "天寳中，詔李氏由涼武昭王以下，",
                    "zhushu": "唐髙祖七丗祖諱翯。"
                },
                {
                    "paragraph": "皆得籍宗正。故沂州刺史福，以姑臧人附属於寕、歧爲族。曽祖生樂壽令昱，昱生虢州司馬叶，丗以儒聞。叶生監察御史澣，字濯纓，明兩經，仕歴永興、臨晉尉。㑹天子方事誅伐，南平蔡，",
                    "zhushu": "平呉元済。"
                },
                {
                    "paragraph": "北復趙，",
                    "zhushu": "王承宗，納德、棣二州。復，一本作服。"
                },
                {
                    "paragraph": "西走戎，",
                    "zhushu": "吐蕃。"
                },
                {
                    "paragraph": "東討齊、魯，",
                    "zhushu": "伐李師道。"
                },
                {
                    "paragraph": "五年間，兵征卒戍，糴行千里，凡進用，唯財賦爲難。君以試大理評事佐荆南兩稅使，督天下諸侯之半，調食饒給，車繫舟連。",
                    "zhushu": "一作車擊舟連。"
                },
                {
                    "paragraph": "又守湘南鹽鐵轉運院，",
                    "zhushu": "湘，一本作湖。"
                },
                {
                    "paragraph": "以能遷官。移嶺南，益積功勞，以介厲敦勤爲率",
                    "zhushu": "一无率字。"
                },
                {
                    "paragraph": "羣吏先。年五十三，元和十三年月日卒。妻廬江何氏，凡五丗，丗鄭出。父曰士鍔，",
                    "zhushu": "一本作諤。"
                },
                {
                    "paragraph": "季父曰士幹，有大名。君之子二人：曰𧃍，曰導。女一人，曰某。夔、導皆㓜，不能事，何夫人哭且戒，柩行萬里，人咸觀其禮焉。葬伊闕，用明年某月日甲子。銘曰：",
                    "zhushu": "",
                    "type": 2
                },
                {
                    "paragraph": "涼爲帝基，克顧厥胤。皇弘國諜，四邑顯進。沂以属尊，丗仕𠋣儒。憲憲濯纓，亦用學徒。旣榖旣官，式懋爾勞。四方用師，卒食之饒。致其廉介，率是諸侯。于荆于交，関石是鈞。邦有休功，惟吏之勤。冀施于大，以盡其有。孰司壽夭？君不克乆。吉日來祔，伊闕之墓。子嗣孫承，有逹冝興。銘詔于神，永永是徴。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之十一",
            "paragraphs": [
                {
                    "paragraph": "増廣註釋音辯唐栁先生集卷之十一",
                    "zhushu": "",
                    "type": 1
                },
                {
                    "paragraph": "誌碣誄",
                    "zhushu": "",
                    "type": 2
                },
                {
                    "paragraph": "故試大理評事裴君墓誌",
                    "zhushu": "",
                    "type": 2
                },
                {
                    "paragraph": "裴氏之昭",
                    "zhushu": "音韶。"
                },
                {
                    "paragraph": "曰贈戸部尚書諱某，",
                    "zhushu": "裴守眞。"
                },
                {
                    "paragraph": "穆曰起居郎諱某，",
                    "zhushu": "裴僑卿。"
                },
                {
                    "paragraph": "生均州刺史諱某。",
                    "zhushu": "裴叔猷。"
                },
                {
                    "paragraph": "均州與其弟大理",
                    "zhushu": "裴伯言。"
                },
                {
                    "paragraph": "更爲刑部郎，用文史名於朝，善杜禮書。長子曰某，射進士䇿不中，去過汴，韓司徒𢎪",
                    "zhushu": "即“弘”字。"
                },
                {
                    "paragraph": "迎取爲從事。以聞，拜太子通事舎人，進大理評事。當伐蔡及鄆、",
                    "zhushu": "音運。蔡，謂呉元済，鄆，謂李師道。"
                },
                {
                    "paragraph": "汴，常爲軍首，賛佐有勞。旣事，將侍太夫人于京師，道發疽，",
                    "zhushu": "子余切。"
                },
                {
                    "paragraph": "元和十四年月日，終於河南敦厚里，年若干。字曰某。弟某，以其䘮歸葬于某縣某里。未果。娶。有男子二人，女一人。男之長曰某，通兩經，始杖且廬。銘曰：",
                    "zhushu": "",
                    "type": 2
                },
                {
                    "paragraph": "丗守不迁，秀于士郷。不利有司，爰客于梁。梁委其躬，乃相戎政。宫臣理屬，",
                    "zhushu": "宫臣，大子舎人。理属，大理評事。"
                },
                {
                    "paragraph": "仍受國命。南蔡北曹，",
                    "zhushu": "李師道有鄆、曹、濮等十一州。"
                },
                {
                    "paragraph": "五載首兵。柔剛輔理，平視太平。馬牛旣寧，告養于京。棧車草草，",
                    "zhushu": "棧，仕諫切。"
                },
                {
                    "paragraph": "我來周道。載飢載勞，神奪其孝。形經于洛，魂其焉如？庶終爾誠，隂侍里閭。膳飲不違，有弟之恭。旣安且盈，厥志斯從。銘之故人，以慰爾𠂻。",
                    "zhushu": "",
                    "type": 2
                },
                {
                    "paragraph": "故大理評事栁君墓誌",
                    "zhushu": "柳寛。",
                    "type": 2
                },
                {
                    "paragraph": "晉之亂，柳氏始分。",
                    "zhushu": "晋侍中柳景猷長子𦒿，為汝南太守。少子純，為平陽太守。"
                },
                {
                    "paragraph": "曰𦒿，爲汝南守，居河東。又五丗曰慶，相魏。魏相之嗣曰旦，仕隋爲黄門侍郎。其小宗曰楷，",
                    "zhushu": "柳旦長子則，次子楷，以其居次，故曰“小宗”。"
                },
                {
                    "paragraph": "至于唐，刺濟、房、蘭、廓四州。楷生夏縣令府君諱繹，繹生司議郎府君諱遺愛，皆葬長安少陵原。遺愛生御史府君諱開，葬南陽。其嗣曰寛，字存諒，讀其丗書，揚于文辭，南方之人，多諷其什。頗學禮而善爲容，",
                    "zhushu": "前漢儒林傳：徐生善爲容。"
                },
                {
                    "paragraph": "修吏事。始仕家令主簿，進左驍衛兵曹，試大理評事，爲嶺南節度推官、荆南永安軍判官。府罷，爲游士，出桂陽，下廣州，中厲氣嘔泄，卒於公館，元和六年八月七日也，年四十七。前娶琅邪王拱子。拱，國子𥙊酒。後娶河東裴陵子。陵，告成令。裴氏之出曰裴七。君之從弟以君之䘮歸，過零陵，哭且告于宗元曰：“吾伯凡從事嶺南，其地多貨，其民輕亂，能以簡惠和柔，厈弼所奉，假守支郡，海隅以寧，闘很仇怨，敦諭克順。從公于荆，綏戎永安，仍專郡治，政用休阜。是時蜀㓂始滅，",
                    "zhushu": "朱刘闢。"
                },
                {
                    "paragraph": "邦人瘡痍，懷君之澤，咸忘其痛。其理也惠，而不施之於大；其行也和，而不至于年；其言也文，而不顯其聲。今將以某月日祔葬，苟又不得令辭而誌焉，是無以蓋前人之大痛，敢固以請。”嗚呼！余懼辭之不令，以爲神羞，余曷敢不諾？銘曰：",
                    "zhushu": "",
                    "type": 2
                },
                {
                    "paragraph": "柳族之分，在北爲髙。充于史氏，丗相重侯。中書之丗，寔曰蘭州。夏縣政良，司議德優。營營御史，乃佐元侯。惟君是嗣，其政克修。儲闈𥙷吏，環衛分曹。南越之庬，從事以寧。永安披攘，荐仍于兵。是董是經，旣柔且平。浩浩呻呼，革爲和聲。胡不使壽，而奪之齡。柩于海壖，",
                    "zhushu": "而縁切。"
                },
                {
                    "paragraph": "壙于鄧邦。",
                    "zhushu": "壙，苦謗切。鄧州、南陽。"
                },
                {
                    "paragraph": "厥弟孔哀，惟行之㳟。呱呱小子，纕而不廬。",
                    "zhushu": "呱，音孤。纕，音崔。庐，𠋣庐。"
                },
                {
                    "paragraph": "充充令妻，髽首而居。",
                    "zhushu": "張云：髽，側𤓰切。礼記曰：“男子免而婦人髽，以麻約䯻也。”"
                },
                {
                    "paragraph": "鳥獸號鳴，助我踟蹰。刻此悲辭，藏之奥隅。",
                    "zhushu": "",
                    "type": 2
                },
                {
                    "paragraph": "故秘書郎姜君墓誌",
                    "zhushu": "姜㟧。",
                    "type": 2
                },
                {
                    "paragraph": "秘書郎姜㟧，",
                    "zhushu": "童云：音諤，崖也。或作㠋。"
                },
                {
                    "paragraph": "字某，開元皇帝外孫也。始楚國公皎與上游，益貴幸。子慶𥘉得尚某公主，生㟧。㟧生三日，上曰：“他物無以餉吾孫。”即勑有司以第六品告與緋衣銀魚，得通籍出入。凡名是官七十，某年，終不徙。然其間在蜀、漢、荆、楚，以大諸侯命守州邑，輒以勞称，時缺則復命。好游嗜音，以生貴冨。畜妓能傳宫中聲，賢豪大夫多與連歡。後加老風病，手足竒",
                    "zhushu": "音畸。"
                },
                {
                    "paragraph": "右可用，不能就官。士有載酒來，則出妓搏髀",
                    "zhushu": "童云：“音陛，股也。”"
                },
                {
                    "paragraph": "𥬇戲，觀者尚識承平王孫故態。元和十四年月日終。桂州都督御史中丞裴公曰：“噫！帝戚也，葬不可以廉。”爲具物，𥙊以豚酒。月日，葬州東南一里。子某，年若干，母曰雷姫。銘曰：",
                    "zhushu": "",
                    "type": 2
                },
                {
                    "paragraph": "始賤終貴，於丗爲遂。㓜榮老窮，在物爲凶。均之得䘮，誰缺誰豐。若君者，銀朱於始生，鐘鼎以及壯。不矍矍於進取，",
                    "zhushu": "矍，居縳切。"
                },
                {
                    "paragraph": "不施施於驕伉。左絃右壷，樂以自放。雖老而客死，未甞戚乎已。與夫拳拳恐悸，",
                    "zhushu": "其季切，心動也。"
                },
                {
                    "paragraph": "䝉謟負義，得之拘拘，榮不蓋愧，以終其身而不能止者，不猶優乎？",
                    "zhushu": "",
                    "type": 2
                },
                {
                    "paragraph": "亡友故秘書省校書郎獨孤君墓碣",
                    "zhushu": "獨孤申叔。",
                    "type": 2
                },
                {
                    "paragraph": "嗚呼！有唐仁人獨孤君之墓，祔于其父太子舎人諱助之墓之後。自其祖贈太子少保諱問俗而上，其墓皆在灞水之左。今王父營陵於其側，故再丗在此。嗚呼！獨孤君之道和而純，其用端而明。内之爲孝，外之爲仁。黙而智，言而信。其窮也不憂，其樂也不淫。讀書推孔子之道，必求諸其中。其爲文深而厚，尤慕古雅，善賦頌，其要咸歸于道。昔孔子之丗，有顔回者，能得於孔子。後之仰其賢者，譬之如日月，而莫有議者焉。嗚呼！獨孤君之明且仁，如遭孔子，是有兩顔氏也。今之丗有知其然者，其信於天下乎？",
                    "zhushu": "一本作“今之丗有知其然者乎？知之者其信於天下乎？”"
                },
                {
                    "paragraph": "使夫人也夭而不嗣，丗之惑者，猶曰“尚有天道”。噫乎甚邪！",
                    "zhushu": "“噫”一本作“嘻”。"
                },
                {
                    "paragraph": "君諱申叔，字子重。年二十二，舉進士。又二年，用博學宏詞爲校書郎。又三年，居父䘮，未練而没，",
                    "zhushu": "礼記注：練，小祥也。"
                },
                {
                    "paragraph": "蓋貞元十八年四月五日也。是年七月十日而葬，郷曰某郷，原曰某原。嗚呼！君短命，行道之日未乆，故其道信於其友，而未信於天下。今記其知君者于墓：韓泰安平，南陽人。李行諶元固，其弟行敏中明，趙郡賛皇人。柳宗元，河東解人。崔廣略，清河人。韓愈退之，昌黎人。王涯廣津，太原人。吕温和叔，東平人。崔群敦詩，清河人。劉禹錫夢得，中山人。李景儉致用，隴西人。嚴休復玄錫，馮翊人。韋詞致用，京兆杜陵人。",
                    "zhushu": "",
                    "type": 2
                },
                {
                    "paragraph": "故襄陽丞趙君墓誌",
                    "zhushu": "趙公矜。",
                    "type": 2
                },
                {
                    "paragraph": "貞元十八年月日，天水趙公矜，年四十二，客死于柳州。官爲歛葬于城北之野。元和十三年，孤來章始壯，自襄州徒行，求其葬，不得，徴書而名其人，皆死無能知者。來章日哭于野，凡十九日。唯人事之窮，則庶於卜筮。五月甲辰，卜秦誗，",
                    "zhushu": "童云：直廉切，言利美也。又人名，見廣韵。"
                },
                {
                    "paragraph": "兆之，曰：“金食其墨，而火以貴。其墓直丑，在道之右。南有貴神，冡土是守。乙巳于野，冝遇西人。深目而髯，",
                    "zhushu": "如占切。頰鬚也。"
                },
                {
                    "paragraph": "其得實因。七日發之，乃覯其神。”明日求諸野，有叟荷杖而東者，問之，曰：“是故趙丞兒耶？吾爲曹信，",
                    "zhushu": "信，一本作於是。"
                },
                {
                    "paragraph": "是迩吾墓。噫！今則夷矣。直社之比，二百舉武，",
                    "zhushu": "武，步迹也。"
                },
                {
                    "paragraph": "吾爲子蕝焉。”",
                    "zhushu": "張云：蕝，祖恱切。束茅表位。叔孫通傳。"
                },
                {
                    "paragraph": "辛亥啓土，有木焉。發之，緋衣緅衾，",
                    "zhushu": "童云：緅，将侯切，青赤色。"
                },
                {
                    "paragraph": "凡自家之物皆在。州之人皆爲出涕。誠來章之孝，神付是叟，以與龜偶。不然，其恊焉如此哉！六月某日就道，月日葬于汝州龍城縣期城之原。夫人河南源氏，先没而祔之。矜之父曰漸，南鄭尉；祖曰倩之，鄆州司馬；曽祖曰𢎪安，",
                    "zhushu": "𢎪，即弘字。"
                },
                {
                    "paragraph": "金紫光禄大夫、國子𥙊酒。始矜由明經爲舞陽主簿，蔡帥反，",
                    "zhushu": "呉少誠反。"
                },
                {
                    "paragraph": "犯難來歸，擢授襄城主簿，賜緋魚袋，後爲襄陽丞。其墓自曽祖以下，皆族以位。時宗元刺柳，用相其事，哀而旌之以銘。銘曰：",
                    "zhushu": "",
                    "type": 2
                },
                {
                    "paragraph": "“誗也挈之，信也蕝之。有朱其紱，神具列之。懇懇來章，神實恫汝。",
                    "zhushu": "童云：恫，音通，痛也。"
                },
                {
                    "paragraph": "錫之老叟，告以兆語。靈其皷舞，從而父祖。孝斯有終，冝福是與。百越蓁蓁，羈鬼相望。",
                    "zhushu": "音忘。羈鬼，謂羈旅而亡者。"
                },
                {
                    "paragraph": "有子而孝，獨歸故郷。涕盈其銘，旌尔勿忘。”",
                    "zhushu": "晏元献本“誗”作“利”。",
                    "type": 2
                },
                {
                    "paragraph": "故温縣主簿韓君墓誌",
                    "zhushu": "韓愼。",
                    "type": 2
                },
                {
                    "paragraph": "有唐故温縣主簿韓愼，字某，漢弓髙侯其先也。",
                    "zhushu": "前漢韓王信子名頽，當景帝封爲弓髙侯。"
                },
                {
                    "paragraph": "徙于南陽，傳丗至今，唐侍中諱瑗，克用貞亮，奮于囯難。侍中兄子郢州刺史諱某，某生御史著作郎諱某，某生尚書庫部郎中、萬州刺史諱某，嗣以文行，大其家業。君，萬州長子也。以父任爲建陵挽郎，累調授王府叅軍、㐮州㐮陽尉，至于是邑。貞元十六年，又調于天官，署河陽丞，未拜，十有一日，暴病，卒于長安永崇里先人之廬。又十有一日，龜䇿襲吉，祔于咸陽洪瀆原先人之墓，禮也。先三日，外姻家老謀爲之志，季弟泰哀不能文，故託于友焉。嗚呼！生也以其弟之恭，知君之爲友；没也以其弟之感，知君之爲愛。惟友爱出于孝，移于忠，施於人事，無往不逹。余故得受其辭，書于石曰：",
                    "zhushu": "",
                    "type": 2
                },
                {
                    "paragraph": "友而愛而，忠孝冝之。貌稱其行，行稱其詞。賤而不壽，爲善是悼。祔于祖考，𥘉筮攸告。季也之純，寘哀無垠。終寠且貧，",
                    "zhushu": "窶，郡羽切。"
                },
                {
                    "paragraph": "控于仁人。備物稱家，其儀式陳。爰相其悲，載刻兹珉。",
                    "zhushu": "",
                    "type": 2
                },
                {
                    "paragraph": "東明張先生墓誌",
                    "zhushu": "張因。",
                    "type": 2
                },
                {
                    "paragraph": "東明先生張氏曰因，甞有以文薦於天子，天子策試甚髙，以爲長安尉。一年，投去印綬，願爲黄老術，詔許之。居東明觀三十餘年，受畢法，道行峻異，得衆眞秘書訣籙，聚經籍圖史，侔於麟閣。以弟回降秩封州，先生曰：“吾老矣，支躰不可解也。”遂從以去。明年，回之子襲死，哭之慟，遂病。旣亟，以命回曰：“吾生天寳，訖貞元乙酉歳十月，今死于汝之手，盈吾志矣。京師，吾生也；畢原，先人之歸也。必以返葬。”乃自爲誌而卒。明年正月某日，葬如其言。弟子某等爲碑以誌于墓。辭曰：",
                    "zhushu": "",
                    "type": 2
                },
                {
                    "paragraph": "匪禄而康，匪爵而榮，漠焉以虚，充焉以盈。言而不爲華，光而不爲名。介潔而周流，苞涵而清寕。幽觀其形，與化相𡨋，",
                    "zhushu": "“相”，一本作“為”。"
                },
                {
                    "paragraph": "寂寞以成其道，是以勿嬰。丗皆狂狂，奔利死名，我獨浩浩，端一以生。或曰：“先生友弟以遁，慈㓜以死，若不能忘情者，何耶？”吾曰：“道去友耶？去慈耶？從容以求，其得之耶？盪莽狼悻，",
                    "zhushu": "童云：下頂切，恨也。"
                },
                {
                    "paragraph": "道之非耶？且夫虧恩壞禮，枯槁顦顇，",
                    "zhushu": "童云：音憔悴。"
                },
                {
                    "paragraph": "隳聖圖壽，離中就異，歘然與神鬼爲偶，",
                    "zhushu": "張云：歘，許勿、呼臭二切。"
                },
                {
                    "paragraph": "頑然以木石爲𩔖，倥侗而不實，窮老而無死，先生之道，固知異夫如此也。”乃書于石以紀。",
                    "zhushu": "",
                    "type": 2
                },
                {
                    "paragraph": "虞鳴鶴誄",
                    "zhushu": "并序。",
                    "type": 2
                },
                {
                    "paragraph": "維某年月日，前進士虞九皐，字鳴鶴，終于長安親仁里。旣克葬于髙陽原，二三友生皆至于墓，哀其行之不昭于丗，追列遺懿，求諸后土，申薦嘉名，寔曰㳟甫。乃作誄曰：",
                    "zhushu": "",
                    "type": 2
                },
                {
                    "paragraph": "呉虞之分，爰宅上陽，其後優游，在越爲郷。",
                    "zhushu": "虞氏丗為㑹稽人。"
                },
                {
                    "paragraph": "延詡輔漢，恢定封疆。東徙之賢，時惟仲翔。",
                    "zhushu": "虞翻字仲翔。"
                },
                {
                    "paragraph": "曰預曰喜，在晋克彰。義篤斯文，有苾其芳。秘書多能，垂耀于唐。",
                    "zhushu": "虞丗南為秘書少監。"
                },
                {
                    "paragraph": "洎于漢陽，丗德以昌。",
                    "zhushu": "漢陽，沔州，父當沔州刺史。"
                },
                {
                    "paragraph": "毗賛尚父，",
                    "zhushu": "上声。尚父，郭子儀也。虞當為子儀從事。"
                },
                {
                    "paragraph": "休徽用揚。惟我先君，",
                    "zhushu": "子厚父鎮，爲子儀記室。"
                },
                {
                    "paragraph": "並時翶翔。洽主記室，蔚其耀光。實契伯仲，永永不忘。漢陽元子，寔紹其美。傳襲儒風，彪炳文史。克恭以孝，惟禮是履。譽洽于郷，論爲秀士。百郡之選，叢于京師。昧没騰藉，乗凌蔽欺。生之始至，則奮其儀。退黙以謙，",
                    "zhushu": "“黙”，一本作“然”。"
                },
                {
                    "paragraph": "人恱而隨。名卿是挈，先進咸推。方出群𩔖，振耀于時。禍丁舅氏，漂淪海沂。捧訃號呼，匍匐増悲。䘮有㓜主，禮或多遺。孰狥于名，而不是思。投袂就道，乗艱若夷。竭誠䘮具，申敬裳帷。萬里來復，祗祔于墓。遽不凌節，儉而有度。由其温恭，守以貞固。行道咨嗟，觀禮興慕。復從郷賦，煥發其華。克不再舉，聞于邦家。𠋣閭千里，歡咏斯多。姻族盈門，載𥬇且歌。君之不淑，名立志沮。慶歸其郷，身終逆旅。生死已閒，壽觴方舉。賀書在途，委骨歸土。哀歡易地，吊慶交戸。神胡不仁，降此大苦。嗚呼哀哉！惟昔夏首，",
                    "zhushu": "柳鎮爲岳鄂都傳練判官，虞當刺沔州。"
                },
                {
                    "paragraph": "羈貫相親。",
                    "zhushu": "“貫”与“并”同緫角也。榖梁云：“子生，羈貫，成童。”"
                },
                {
                    "paragraph": "通家修好，講道爲鄰。旣冠于阼，思致其身。升于司徒，及尔繼年。交歡二紀，莫間斯言。愉乎其和，確尔其堅。更爲砥礪，咸去韋弦。",
                    "zhushu": "西門豹性剛急，常佩韋以自緩。董安于性寛緩，常佩弦以自急。"
                },
                {
                    "paragraph": "今則遽曰，吾其缺然。嗚呼哀哉！誄行謀謚，惟古之道。生而無位，没有其號。惟是友生，徘徊頋悼。爰用壹惠，",
                    "zhushu": "記表記：先王謚以尊名，節以壹惠。注：声譽雖多，以其有一大善者爲謚耳。"
                },
                {
                    "paragraph": "幽明是告。温温其㳟，惟德之經。先民有作，今也是旌。嗚呼恭甫，欽此嘉名。",
                    "zhushu": "",
                    "type": 2
                },
                {
                    "paragraph": "故處士裴君墓誌",
                    "zhushu": "",
                    "type": 2
                },
                {
                    "paragraph": "河東聞喜裴君",
                    "zhushu": "聞喜，縣名，属絳州。"
                },
                {
                    "paragraph": "諱某，字某，好學未仕，年若干，元和十四年月日，終於京兆渭南墅。",
                    "zhushu": "氶与切。田庐。"
                },
                {
                    "paragraph": "君之弟中丞公督桂州，",
                    "zhushu": "裴行立。"
                },
                {
                    "paragraph": "命其僚柳宗元以銘。君之出，河間邢羣以來告曰：“曽祖諱某，",
                    "zhushu": "裴伯真。"
                },
                {
                    "paragraph": "寕州刺史，贈户部尚書；祖諱某，",
                    "zhushu": "裴橋卿。"
                },
                {
                    "paragraph": "起居郎；父諱某，",
                    "zhushu": "裴伯言。"
                },
                {
                    "paragraph": "尚書刑部貟外郎。議官及浮圖事獨出，載在史冊。以八使行天下，當河北道疑危頑狠難處分之地，",
                    "zhushu": "分，扶問切。一本无“分”字。"
                },
                {
                    "paragraph": "用天子命，制断得宜，於是爲第一，天下皆仰以爲相。㑹疾終，再贈至大理卿。”長老咸曰：“裴氏丗積德。起居，丞相弟也，",
                    "zhushu": "丞相裴耀即。"
                },
                {
                    "paragraph": "以文史用。”大理，名丗人也，咸聞而不大。君以友悌慤植，承其休光，幽而不揚。豈天鍾美於中丞，",
                    "zhushu": "鍾，聚也。左傳昭公二十八年：而天鍾美於是。"
                },
                {
                    "paragraph": "嗇而不克並耶？不然，君無位以夭，其可問哉？君前娶韋氏，成都少尹士謨女。生二子，字曰某，名曰某。以丈敏，中丞公尤愛幸，𢘆從，不幸卒於桂林。某舉明經後，娶於薛氏，無子，父寀位卑。是年月日，葬渭南某里。迁韋夫人之䘮，",
                    "zhushu": "“韋”，一本作“奉”。"
                },
                {
                    "paragraph": "自萬年來有俟，猶異室。",
                    "zhushu": "詩大車云。"
                },
                {
                    "paragraph": "銘曰：",
                    "zhushu": "",
                    "type": 2
                },
                {
                    "paragraph": "疇之沃沃，宜其嘉榖。有耕有耨，同施異禄。明昭次穆，",
                    "zhushu": "昭，音韶。"
                },
                {
                    "paragraph": "丞相之族。尚書之孫，大理之門。有慶實延，冝碩而繁。不位不年，晦于丘園。懿懿大理，惟德之元。權佞抑釋，大史是論。",
                    "zhushu": "“大”，即“太”字。"
                },
                {
                    "paragraph": "黜陟兾幽，邦命以尊。神嗇豐福，不弃于君。渭之洋洋，爰墓其南。孝思是懷，祖考之依。郡人作銘，惟相其哀。",
                    "zhushu": "一作“不并于君”。",
                    "type": 2
                },
                {
                    "paragraph": "覃季子墓銘",
                    "zhushu": "",
                    "type": 2
                },
                {
                    "paragraph": "覃季子，其人生愛書，貧甚，尤介特，不苟受施。",
                    "zhushu": "施智切。"
                },
                {
                    "paragraph": "讀經傳，言其說數家，推太史公、班固書下到今，横竪鈎貫，又且數十家，通爲書，號覃子史纂。又取鬻、老、管、莊、子思、晏、孟下到今，其術自儒、墨、名、法，至於狗彘草木，凡有益於丗者，爲子纂。 又百有若干家。篤於聞，不以仕爲事。黜陟使取其書，以氏名聞，除太子校書。某年月日，死永州祁陽縣某郷。將死，歎曰：“寕有聞而窮乎？將無聞而豐乎？寕介而躓乎？",
                    "zhushu": "躓，音致，跲也。"
                },
                {
                    "paragraph": "將溷而遂乎？”",
                    "zhushu": "溷，胡困切。"
                },
                {
                    "paragraph": "葬其郷。",
                    "zhushu": "所死之郷。"
                },
                {
                    "paragraph": "後若干年，柳先生來永州，戚其文不大於丗，求其墓以石銘。銘曰：",
                    "zhushu": "",
                    "type": 2
                },
                {
                    "paragraph": "困其獨，豐其辱。",
                    "zhushu": "",
                    "type": 2
                },
                {
                    "paragraph": "續滎澤尉周君墓誌",
                    "zhushu": "前誌贈太傳崔公祐甫辝。",
                    "type": 2
                },
                {
                    "paragraph": "太傅公旣志滎澤君之葬，明年，爲中書侍郎同中書門下平章事以卒。",
                    "zhushu": "一云卒贈太傳，无“以”字。"
                },
                {
                    "paragraph": "滎澤君之嗣曰膺，備物具貨入于汴，汴䧟干戎",
                    "zhushu": "李希烈䧟汴州。"
                },
                {
                    "paragraph": "䘮焉，不果行。㑹丗難，不幸膺亦死。膺之亞",
                    "zhushu": "弟也。"
                },
                {
                    "paragraph": "曰太素，仕至雲陽令，求其志，將行，謫南海上。元和九年，移信州。中",
                    "zhushu": "一本无“州”字，一本无“中”字。"
                },
                {
                    "paragraph": "猶有累，不克如其郷，大懼緩慢兹乆，哭命其子某，以某月日啓君之䘮至于某，葬用某月甲子，志用太傅公之辭。又命河東柳某書緩故，且志終事之年月日。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之十二",
            "paragraphs": [
                {
                    "paragraph": "増廣註釋音辯唐柳先生集卷之十二",
                    "zhushu": "",
                    "type": 1
                },
                {
                    "paragraph": "表誌",
                    "zhushu": "",
                    "type": 2
                },
                {
                    "paragraph": "先侍御史府君神道表",
                    "zhushu": "",
                    "type": 2
                },
                {
                    "paragraph": "嗚呼！先君之墓，仲父殿中君誌焉。孤宗元不敢稱道先德，然而無以昭于外者，用敢悉取仲父之所陳而繁其辭，",
                    "zhushu": "繁，一本作“繫”。"
                },
                {
                    "paragraph": "刻兹石表。先君諱鎮，字某。六代祖諱慶，後魏侍中、平齊公。五代祖諱旦，周中書侍郎、濟隂公。髙祖諱楷，隋刺齊、房、蘭、廓四州。曽伯祖諱奭，",
                    "zhushu": "施𨾏切。"
                },
                {
                    "paragraph": "字子燕，唐中書令。曽祖諱子夏，徐州長史。祖諱從𥙿，滄州清池令。皇考諱察躬，湖州德清令。丗德廉孝，颺于河滸，",
                    "zhushu": "童云：颺，音陽，又餘亮切。"
                },
                {
                    "paragraph": "士之稱家風者歸焉。先君之道，得詩之羣、書之政、易之直方大、春秋之懲勸，以植于内而文于外，垂聲當時。天寳末，經術髙第。遇亂，奉德清君夫人載家書𨼆王屋山。間行以求食，",
                    "zhushu": "間，去声。"
                },
                {
                    "paragraph": "深處以修業，作避暑賦。合羣從弟子姓，",
                    "zhushu": "一本作“姪”。按前漢田蚡傳：跪起如子姓。注：姓，生也。同子礼，若己所生。"
                },
                {
                    "paragraph": "講春秋左氏、易王氏，",
                    "zhushu": "王弼所注易。"
                },
                {
                    "paragraph": "衎衎無倦，以忘其憂。德清君喜曰：“兹謂遯丗無悶矣。”亂有間，",
                    "zhushu": "去声，稍息也。"
                },
                {
                    "paragraph": "舉族如呉，無以爲食。先君獨乗驢，無僮御以出，求仁者，冀以給食。甞經山澗，水卒至，",
                    "zhushu": "卒，与“猝”同。"
                },
                {
                    "paragraph": "流抵大壑，得以無苦。被濡塗以行，無愠容，觀者哀悼，而致禮加焉。季王父六合君忤貴臣，",
                    "zhushu": "童云：忤，音誤，逆也。"
                },
                {
                    "paragraph": "死於吏舎，猶鞠其狀。先君改服徒行，逾四千里，告于上，由是貸其問。旣而以爲天子平大難，發大號，且致太平，人罹兵戎，農去耒耜，宜以時興太學，勸耦耕，作三老五更議、籍田書，齋沐以獻。道不果用，授左衛率府兵曹叅軍。尚父汾陽王",
                    "zhushu": "郭子儀。"
                },
                {
                    "paragraph": "居朔方，備禮延望，授左金吾衛倉曹叅軍，爲節度推官，專掌書奏，進大理評事。以爲刑法者，軍旅之楨榦，",
                    "zhushu": "楨，音貞。"
                },
                {
                    "paragraph": "斥候者，邊鄙之視聽，不可以不具，作晉文公三罪議、",
                    "zhushu": "左傳：晋文公殺顚頡、祁瞞、舟之僑三人，君子謂文公能用刑矣，三罪而民服。"
                },
                {
                    "paragraph": "守邊論。議事確直，勢不能容，表爲晉州録事叅軍。晉之守，故將也，少文而悍，酣嗜殺戮，吏莫敢與之爭。先君獨抗以理，無辜將死，常以身扞笞箠，拒不受命。守大怒，投几折簀，而無以奪焉。以爲自下䋲上，其勢將殆，作泉竭木摧詩。終秉直以免於恥。調長安主簿。居德清君之䘮，哀有過而禮不逾，爲士者咸服。服旣除，常吏部命爲太常愽士，",
                    "zhushu": "常衮為吏部。"
                },
                {
                    "paragraph": "先君固曰：“有尊老孤弱在呉，願爲宣城令。”三辭而後獲，徙爲宣城。四年，作閿郷令。",
                    "zhushu": "張云：閿，音聞，又音民。珉，弘農郷名。潘云：唐𨽻虢州。"
                },
                {
                    "paragraph": "考績皆最，吏人懷思，立石頌德。遷殿中侍御史，爲鄂岳沔都團練判官。元戎大攘狡虜，増地進律，作夏口破虜頌。後數年，登朝爲眞。㑹宰相與憲府比周，誣䧟正士，以校私讎。",
                    "zhushu": "貞元四年，陜虢觀察使盧岳卒。岳妻分貲不及妾子，妾訴之。中丞盧佋欲重妾罪，侍御史穆賛不𦗟。佋与竇参其誣賛受金，捕送獄。"
                },
                {
                    "paragraph": "有擊登聞鼓以聞于上，上命先君揔三司以聽理，",
                    "zhushu": "同上。詔殿中侍御史柳鎮与刑部貟外郎李覿、大理卿楊瑀爲三司，覆治无之。"
                },
                {
                    "paragraph": "至則平反之。",
                    "zhushu": "反，音翻。"
                },
                {
                    "paragraph": "爲相者不敢恃威以濟欲，",
                    "zhushu": "竇参。"
                },
                {
                    "paragraph": "爲長者不敢懷私以請間，",
                    "zhushu": "音閑。謂盧佋為御史之長。"
                },
                {
                    "paragraph": "群𡨚獲宥，邪黨側目，封章宻獻，歸命天子，遂莫敢言。逾年，卒中以他事，",
                    "zhushu": "中，他仲切。謂終爲所譛。"
                },
                {
                    "paragraph": "貶夔州司馬，作鷹鸇詩。居三年，醜𩔖就殛，",
                    "zhushu": "紀力切。貞元八年，竇参得罪。"
                },
                {
                    "paragraph": "拜侍御史。制書曰：“守正爲心，疾惡不懼。”先君捧以流涕曰：“吾唯一子，愛甚。方謫去至藍田，訣曰：“吾目無涕。”今而不知衣之濡也，抑有當我哉！”作喜霽之歌。副職持憲，以正經紀。貞元九年，宗元得進士第。上問有司曰：“得無以朝士子冐進者乎？”有司以聞。上曰：“是故抗姧臣竇參者耶？吾知其不爲子求舉矣。”是𡻕五月十七日，終于親仁里第，享年五十五。七月某日，葬于萬年縣栖鳯原。後十一年，宗元由御史爲尚書郎，天子行慶于下，申命崇贈，而有司草創頗緩。㑹宗元得罪，遂寢不行。太夫人范陽盧氏，某官某之女，實有全德，爲九族宗師。用柔明勤儉以行其志，用圖史箴誡以施其教，故二女之歸他姓，咸爲表式。太夫人旣授封河東縣太君，㑹冊太上皇后于興慶宫。旣乃宗元貶秩爲永州司馬，奉侍温清，未甞見憂。元和元年五月十五日，終于州之佛寺，享年六十八。嗚呼！宗元不謹先君之教，以䧟大禍，幸而緩于死。旣不克成先君之寵贈，又無以寕大夫人之飲食。天殛荐酷，名在刑書，不得手開玄堂，以奉安祔，罪惡益大，丗無所容。尚顧嗣續，不敢即死，支綴氣息，以嚴邦刑。大懼𥙊祀之無主，以沗盛德。敢用特牲，昭告神道，號叫萬里，以畢其辭云。",
                    "zhushu": "",
                    "type": 2
                },
                {
                    "paragraph": "先君石表隂先友記",
                    "zhushu": "",
                    "type": 2
                },
                {
                    "paragraph": "𡊮髙，河南人。以給事中敢諌爭，貞直忠蹇，舉無與比。能使所居官大，再贈至禮部尚書。",
                    "zhushu": "",
                    "type": 2
                },
                {
                    "paragraph": "姜公輔爲内學士，以竒䇿取相位，好諌諍，免。後以罪貶爲復州刺史，卒。",
                    "zhushu": "",
                    "type": 2
                },
                {
                    "paragraph": "齊映，南陽人。爲相，以文敏𩔰用。",
                    "zhushu": "",
                    "type": 2
                },
                {
                    "paragraph": "嚴郢，河南人。剛厲好殺，號“忠能”。爲京兆、河南尹、御史大夫。善舉職，爲邪險構扇，以貶死。",
                    "zhushu": "",
                    "type": 2
                },
                {
                    "paragraph": "元全柔，河南人。氣象甚偉，好以德報怨，恢然者也。爲大官，有土地，入爲太子賔客。",
                    "zhushu": "",
                    "type": 2
                },
                {
                    "paragraph": "杜黄裳，京兆人。弘大人也。善言體要，爲相有牆仞，不佞。以謀克蜀，加司空，出爲河中節度。",
                    "zhushu": "",
                    "type": 2
                },
                {
                    "paragraph": "劉公濟，河間人。厚寛碩大，與物無忤。",
                    "zhushu": "音悟，逆也。"
                },
                {
                    "paragraph": "爲渭北節度，入爲工部尚書，卒。",
                    "zhushu": "",
                    "type": 2
                },
                {
                    "paragraph": "楊氏兄弟者，弘農人。皆孝友，有文章。",
                    "zhushu": "",
                    "type": 2
                },
                {
                    "paragraph": "憑，由江南西道入爲散騎常侍。",
                    "zhushu": "",
                    "type": 2
                },
                {
                    "paragraph": "凝，以兵部郎中卒。",
                    "zhushu": "",
                    "type": 2
                },
                {
                    "paragraph": "凌，以大理評事卒。最善文。",
                    "zhushu": "",
                    "type": 2
                },
                {
                    "paragraph": "穆氏兄弟者，河南人。皆強毅仁孝。",
                    "zhushu": "",
                    "type": 2
                },
                {
                    "paragraph": "賛，爲御史中丞，捍佞倖得貶。後至宣池歙處置使，卒。",
                    "zhushu": "",
                    "type": 2
                },
                {
                    "paragraph": "質，爲尚書郎。以侍御史内供奉卒。最善文。",
                    "zhushu": "",
                    "type": 2
                },
                {
                    "paragraph": "皇甫政，河南人。有威儀，由浙東廉使爲太子賔客。",
                    "zhushu": "",
                    "type": 2
                },
                {
                    "paragraph": "裴樞，同郡人。爲御史。天子以𨼆罪誅吏，樞頓首願白其狀”，以故貶。後爲尚書郎。",
                    "zhushu": "",
                    "type": 2
                },
                {
                    "paragraph": "李舟，隴西人。有文學，俊辯，髙志氣。以尚書郎使危疑反側者再，不辱命，其道大顯。被䜛妬，出爲刺史，癈痼卒。",
                    "zhushu": "“癈”，一本作“發”。",
                    "type": 2
                },
                {
                    "paragraph": "李鄘，江夏人。果檢自負，嶷然善爲官。爲御史中丞、京兆尹、鳯翔節度。",
                    "zhushu": "",
                    "type": 2
                },
                {
                    "paragraph": "梁肅，安定人。最能爲文，",
                    "zhushu": "一本“最”字下有“号”字。"
                },
                {
                    "paragraph": "以𥙷闕脩史，侍皇太子。卒，贈禮部郎中。",
                    "zhushu": "",
                    "type": 2
                },
                {
                    "paragraph": "陳京，泗上人。始爲諌官，数諌諍，有内行，文多詁訓。爲給事中，上方以爲相，㑹惑疾，自刃，癈痼卒。",
                    "zhushu": "“癈”，一六作“發”。",
                    "type": 2
                },
                {
                    "paragraph": "韓㑹，昌𥠖人。善清言，有文章，名最髙。然以故多謗。至起居郎，貶官，卒。弟愈，文益竒。",
                    "zhushu": "",
                    "type": 2
                },
                {
                    "paragraph": "許孟容，呉人。讀書爲文口辯。爲給事中，甞論事。由太常少卿爲刑部侍郎。",
                    "zhushu": "",
                    "type": 2
                },
                {
                    "paragraph": "李覿，隴西人。行義甚脩。至刑部郎中，卒。故與先君爲三司者也。其大理者，田楊瑀。瑀無可言，猶以獄直爲御史。",
                    "zhushu": "注見前神道表。",
                    "type": 2
                },
                {
                    "paragraph": "宇文邈，河南人。有文，謹慤人也。爲御史中丞，齪齪自守，然以直免官。復爲刺史，卒。",
                    "zhushu": "",
                    "type": 2
                },
                {
                    "paragraph": "𡊮滋，陳郡人。善篆書，文敏不競。爲相，出使辱命，貶刺史。復爲義成軍節度，卒。",
                    "zhushu": "",
                    "type": 2
                },
                {
                    "paragraph": "盧群，范陽人。雜博，多所許與。使反側之地，",
                    "zhushu": "呉少誠擅决司洧水漑田，命群往詰之，少誠聽命。"
                },
                {
                    "paragraph": "天子以爲任事。爲義成軍節度，卒。",
                    "zhushu": "",
                    "type": 2
                },
                {
                    "paragraph": "崔損，清河人。畏慎。爲相，無所發明，然不害物。天子獨愛幸，以損爲長者。",
                    "zhushu": "",
                    "type": 2
                },
                {
                    "paragraph": "鄭餘慶，滎陽人。再爲相。始天下皆以爲長者，及爲大官，名“益少”。今爲尚書、河南尹，無恙。",
                    "zhushu": "",
                    "type": 2
                },
                {
                    "paragraph": "鄭利用，餘慶從父兄也。真長者。由大理少卿爲御史中丞，復由中丞爲大理少卿。",
                    "zhushu": "",
                    "type": 2
                },
                {
                    "paragraph": "李益，隴西姑臧人。風流有文詞。少有僻疾，",
                    "zhushu": "益多猜忌，防閑妻妾，過爲苛酷，而有散灰扄戸之譚，時人謂之“妬癡”。"
                },
                {
                    "paragraph": "以故不得用。年老，常望仕，非其志，復爲尚書郎。",
                    "zhushu": "",
                    "type": 2
                },
                {
                    "paragraph": "王紓，其弟紹，太原人。紹得幸德宗，爲尚書，在宰相之右。今爲徐泗節度。紓有斈術。魯直",
                    "zhushu": "魯，愚鈍也。"
                },
                {
                    "paragraph": "爲尚書郎。",
                    "zhushu": "",
                    "type": 2
                },
                {
                    "paragraph": "路泌，河南人。以尚書郎使西戎，留戎中，度今已年八十餘。旣和戎，十五年不得歸，無爲言者。",
                    "zhushu": "",
                    "type": 2
                },
                {
                    "paragraph": "虞當，㑹稽人。爲郭尚父從事，終沔州刺史。以信聞。",
                    "zhushu": "",
                    "type": 2
                },
                {
                    "paragraph": "賈弇，",
                    "zhushu": "古函切。"
                },
                {
                    "paragraph": "長樂人。善士也。爲校書郎，卒。",
                    "zhushu": "",
                    "type": 2
                },
                {
                    "paragraph": "弟全，至御史中丞。",
                    "zhushu": "",
                    "type": 2
                },
                {
                    "paragraph": "趙需，天水人。哻哻",
                    "zhushu": "，童云字當作哻，况羽切。商之冠名。礼記檀弓下萹曰：“殷人哻而𥙊。”於“趙需儒士”无意義。今按栁文叚太尉𨓜亊狀云：“太尉爲人姁姁，常低首拱手。”姁，火羽切。亊出呂氏春秋，云哻哻然相楽也。今云趙需“哻哻，儒士也”，宜當作“哻”。虽諸韵云冠名，恐亦自有訓。和姁，楽易義。"
                },
                {
                    "paragraph": "儒士也。有名。至兵部郎中，卒。",
                    "zhushu": "",
                    "type": 2
                },
                {
                    "paragraph": "張式，南陽人。",
                    "zhushu": "",
                    "type": 2
                },
                {
                    "paragraph": "張莒，常山人。",
                    "zhushu": "",
                    "type": 2
                },
                {
                    "paragraph": "張惟儉，宣城當塗人。皆善言謔。式至河南尹，莒鄧州刺史。惟儉和州刺吏。",
                    "zhushu": "",
                    "type": 2
                },
                {
                    "paragraph": "奚陟，江都人。柔敏。至吏部侍郎。丗謂陟善宦，然其智足自處也。",
                    "zhushu": "",
                    "type": 2
                },
                {
                    "paragraph": "盧景亮，𣵠人。有志義，多所激發。爲諌官，奏書如水赴壑。坐貶，廢弃甚乆。至順宗時，爲尚書郎，升中書舎人，卒。",
                    "zhushu": "",
                    "type": 2
                },
                {
                    "paragraph": "楊於陵，弘農人。善吏，敏秀者也。爲中書舎人。京兆尹。",
                    "zhushu": "",
                    "type": 2
                },
                {
                    "paragraph": "張因，某人㪯詔䇿爲長安尉，願去官爲道士，甚有名。以其弟回降封州，曰：“吾老矣，必死。”回也哭而行，遂死封州。",
                    "zhushu": "",
                    "type": 2
                },
                {
                    "paragraph": "髙郢，渤海人。有文章，規矩自立者，不干貴幸。以太常爲相，罷居尚書。",
                    "zhushu": "",
                    "type": 2
                },
                {
                    "paragraph": "唐次，北海人。有文章，斈行，義甚髙。以尚書郎出爲刺史，屏弃。永貞中，召以爲中書舎人。道病，去長安七十里，死傳舎。",
                    "zhushu": "",
                    "type": 2
                },
                {
                    "paragraph": "苗拯，上黨人。有斈術，峭直。以諌議大夫漏泄省中語，貶萬州，卒。",
                    "zhushu": "",
                    "type": 2
                },
                {
                    "paragraph": "柳氏兄弟者，先君族兄弟也。最大并，字百存。爲文斈，至御史。病瞽，遂廢。次中庸、中行，皆名有文，咸爲官，早死。",
                    "zhushu": "",
                    "type": 2
                },
                {
                    "paragraph": "柳登、柳冕者，族子也。自其父芳善文史，與冕並居集賢書府。冕文斈益健，頗躁。自吏部郎中出爲刺史，至福建廉使，卒。登晚仕至尚書郎、祕書少監。",
                    "zhushu": "",
                    "type": 2
                },
                {
                    "paragraph": "薛丹，同郡人。至尚書郎。",
                    "zhushu": "",
                    "type": 2
                },
                {
                    "paragraph": "呂牧，東平人。由尚書郎刺澤州，卒。",
                    "zhushu": "",
                    "type": 2
                },
                {
                    "paragraph": "崔稹，清河人。至檢校郎官。子羣，爲右𥙷闕，贈給事中。",
                    "zhushu": "贈父。",
                    "type": 2
                },
                {
                    "paragraph": "房啓，河南人。善清言。由萬年令爲容州經畧。",
                    "zhushu": "",
                    "type": 2
                },
                {
                    "paragraph": "于申，河南人。至尚書郎。",
                    "zhushu": "",
                    "type": 2
                },
                {
                    "paragraph": "常仲𡦗，河南人。今爲諫議大夫。",
                    "zhushu": "",
                    "type": 2
                },
                {
                    "paragraph": "蘇弁，武功人。好聚書，至三萬卷。與先君通書。以户部侍郎貶，復爲刺史。",
                    "zhushu": "",
                    "type": 2
                },
                {
                    "paragraph": "崔芃，",
                    "zhushu": "蒲紅切。"
                },
                {
                    "paragraph": "博陵人。善言名理。爲御史、尚書郎。",
                    "zhushu": "",
                    "type": 2
                },
                {
                    "paragraph": "鄭元均，滎陽人。強抗，少所推譲。然以此多怨，因不得位。",
                    "zhushu": "一本“位”作“仕”。",
                    "type": 2
                },
                {
                    "paragraph": "辛惲，隴西人。有史學。",
                    "zhushu": "",
                    "type": 2
                },
                {
                    "paragraph": "韓衡，昌𥠖人。善士。",
                    "zhushu": "",
                    "type": 2
                },
                {
                    "paragraph": "陳衆甫，梓潼人。髙志氣。",
                    "zhushu": "",
                    "type": 2
                },
                {
                    "paragraph": "薛伯髙，同郡人。好讀書，號爲長者。後至尚書，卒。",
                    "zhushu": "",
                    "type": 2
                },
                {
                    "paragraph": "張宣力，清河人。儒善。後表其名去“力”，但爲“宣”。自元均至宣力，皆没，没無顯仕者。",
                    "zhushu": "",
                    "type": 2
                },
                {
                    "paragraph": "孤宗元曰：先君之所與友，凡天下善士舉集焉。信譲而大顯，道愽而無雜，今之丗言交者以爲端。敢悉書所尤厚者，附兹石以銘于背如右。",
                    "zhushu": "東坡云：栁子厚記其先友六十七人於其墓碑之隂，考之於傳，卓然知名者蓋二十人。邵太史云：“子厚欲著其父，虽不𩔰，所交游皆天下善士，列其姓名官爵，因附見其所長可也。反從而譏病之，何也？”。",
                    "type": 2
                },
                {
                    "paragraph": "故殿中侍御史柳公墓表",
                    "zhushu": "爲㑹葬人作。",
                    "type": 2
                },
                {
                    "paragraph": "唐貞元十二年二月庚寅，葬我殿中侍御史河東柳公於萬年縣之少陵原。公諱某，字某，邑居於虞郷。曽王父某官，王父某官，皇考某官。奕丗餘慶，叢而未稔。濟德流祉，其後宜大。秀而不實，爲善者惑。嗚呼哀哉！惟公敦柔峻清，恪愼端莊。進止威儀，動有𢘆常。英風超倫，孤厲貞方。居室孝悌，與人信譲。當職強毅，游刃立断。自少眈斈，頗工爲文。旣窮日力，又継以夜。郷里推擇，敦迫上道。乃與計偕，來游京師。觀藝靈䑓，貢文有司。射䇿合程，遂冠首科。休有令問，羣士羡慕。居数年，授河南府文斈”。教勵生徒，選擇貢士。",
                    "zhushu": "選，一本作撰，音息轉切，擇也。"
                },
                {
                    "paragraph": "儒黨相賀，庶人觀禮。秩滿，渭北節度延爲叅佐，緫齊軍政，甚獲能稱，加太常寺恊律郎。旣䘮主帥，罷歸私室。方將脫遺紛埃，退與道俱。冲漠保神，優柔𨽾儒。四方聞風，交馳鵠書。載筆乗軺，",
                    "zhushu": "童云：“音姚。使者所乗。又曰小車。”。"
                },
                {
                    "paragraph": "乃作叅謀。出入朔方，陪佐戎車。遷大理評事，又加章綬。朱裳銀印，宗黨有耀。權略宻勿，潜機埋照。完彼亭堡，時其講教。實從我謀，隣國是傚。改度支判官，轉大理司直。出納府庫，頒給軍食。下無讎歛，",
                    "zhushu": "力驗切。"
                },
                {
                    "paragraph": "黔首休息。月校𡻕㑹，",
                    "zhushu": "古外切。"
                },
                {
                    "paragraph": "莫不如畫。庫豐財羨，",
                    "zhushu": "童云：延面切。餘也。"
                },
                {
                    "paragraph": "制成計得。又遷“殿中侍御史、度支營田副使”。分閫之寄，叅制其半。柔以仁撫，剛以義斷。戎臣坐嘯，公堂無事。朝廷延首，方待以位。旣而禄不及伐氷，",
                    "zhushu": "伐，擊也。礼記大斈：“伐氷之家。”謂卿大夫䘮𥙊得用氷者。"
                },
                {
                    "paragraph": "政不獲專逹。",
                    "zhushu": "周礼天官：“小事則專逹。”謂得自上奏章。"
                },
                {
                    "paragraph": "以其年正月九日，遇疾，終於私舘，享年五十。嗚呼痛哉！奔𩦸騁力，中塗踠足。",
                    "zhushu": "踠，烏卧、於阮二切。足跌也。"
                },
                {
                    "paragraph": "髙鴻輕舉，在雲墜翼。凡我所知，哀慟無極。本道節度尚書朗寕王張公，",
                    "zhushu": "張献甫。"
                },
                {
                    "paragraph": "震悼涕慕，不任于懷。臨遣牙將試殿中監李輔忠監備凶禮，賵　賻甚厚。",
                    "zhushu": "童云：賵，　抚鳯切。贈死曰賵。賻，符遇切。𦔳也。"
                },
                {
                    "paragraph": "行軍司馬侍御史韋重規等，匍匐救助，事用無闕。丹旐素車，歸于上京。撰期定宅，",
                    "zhushu": "撰，息轉切。潘云：湏兖切。選擇也。"
                },
                {
                    "paragraph": "莫有愆素。",
                    "zhushu": "左傳云：不愆於素。"
                },
                {
                    "paragraph": "故友諸生，宗人外姻，號慟㑹葬，哀禮咸申。克窆玄堂，",
                    "zhushu": "窆，悲驗切。葬下棺也。"
                },
                {
                    "paragraph": "掩坎廣輪。",
                    "zhushu": "礼記：憻弓廣輪。掩㼅，其髙可𨼆也。廣，古曠切。輪，從也。從，子容切。"
                },
                {
                    "paragraph": "顧盻無依，徘徊増哀。願勒休聲，延垂後賢。於是汝南周公巢等，相與琢石書德，用圖不朽。文曰：",
                    "zhushu": "",
                    "type": 2
                },
                {
                    "paragraph": "“抱元淳，禀粹和。旣強毅，又柔嘉。登儀曹，耀文章。司學徒，儒風揚。自渭北，佐朔方。",
                    "zhushu": "“佐”，一本作“來”。"
                },
                {
                    "paragraph": "戎政閑，黔首康。冠惠文，",
                    "zhushu": "柱後惠文，法吏之冠。謂爲御史。"
                },
                {
                    "paragraph": "垂衣裳。才不施，天茫茫。刋樂石，",
                    "zhushu": "石，可作磬者。"
                },
                {
                    "paragraph": "篆遺德。",
                    "zhushu": "一本作“芳”。"
                },
                {
                    "paragraph": "延休烈，垂憲則。於萬年，長無極。”",
                    "zhushu": "",
                    "type": 2
                },
                {
                    "paragraph": "故叔父殿中侍御史府君墓版",
                    "zhushu": "",
                    "type": 2
                },
                {
                    "paragraph": "柳氏之先，自黄帝及周、魯，其著者，無駭以字爲展氏，禽以食菜爲柳姓。厥後昌大，丗家河東。嗚呼！公諱某，字某。曽王父朝請大夫、徐州長史，諱子夏，遺貞白之操，表儀宗門。王父朝請大夫、滄州清池令，諱從𥙿，垂博𥙿之道，啓佑後胤。皇考湖州德清令，諱察躬，弘孝悌之德，振揚家聲。惟公端莊無謟，徽柔有𥙿，峻而能容，介而能群。其在閨門也，動合大和，皆由順正，愷悌雍睦，莫有間言，",
                    "zhushu": "間，去声。"
                },
                {
                    "paragraph": "故宗黨歌之。其在公門也，釋囬措枉，",
                    "zhushu": "囬，邪也。見札器篇。"
                },
                {
                    "paragraph": "造次秉直，事不失當，舉無秕政，",
                    "zhushu": "秕，音庇。見國語。"
                },
                {
                    "paragraph": "故官府誦之。用沖退徑盡之志，以弘正友道，信稱於外焉；用柔和愽愛之道，以視遇孤弱，仁著於内焉。此公修己之大經也。自進士登髙第，調受河南府文學。秩滿，渭北節度使論惟明辟爲從事，受太常寺恊律郎。元戎即丗，罷職家食。無何，朔方節度使張獻甫辟署叅謀，受大理評事，賜緋魚袋。改度支判官，轉大理司直，遷殿中侍御史，加度支營田副使。此公從政之大略也。旣佐戎事，實司中府。匪頒有制，",
                    "zhushu": "周礼“匪頒”注：匪，分也。"
                },
                {
                    "paragraph": "㑹計明白。嗚呼！分閫委政，繄公而成務；朝右虚位，待公而周事。宗門期公而光大，姻黨仰公而振耀。貞元十二年𡻕在景子",
                    "zhushu": "唐諱丙字，以景字代。"
                },
                {
                    "paragraph": "正月九日壬寅，遇暴疾終于私舘，享年五十。痛矣！夫人呉郡陸氏，洎仲弟綜，季弟續、冡，姪某等，抱孤即位，牽率備禮，祗奉裳惟，歸于京師。以某年二月二十八日庚寅，安厝於萬年縣之少陵原，禮也。公有男一人，始六年矣。在髫知孝，",
                    "zhushu": "髫，音迢。小兒垂髮。"
                },
                {
                    "paragraph": "呱呱涕洟。凡我宗戚，撫視増慟。嗚呼哀哉！𥘉，公元兄",
                    "zhushu": "即子厚之父。"
                },
                {
                    "paragraph": "以純深之行，端直之德，名聞於天下，官至侍御史，持斧登朝，憲章肅清。常以先公之神未克遷祔，不正席，不𠂀味。及撰日定期，而昊天不弔，志奪禮廢。",
                    "zhushu": "貞元九年，鎮卒。"
                },
                {
                    "paragraph": "公實敬承遺志，行有日矣，而閔凶荐及，不克終事，則我宗族之痛恨，其有旣乎！",
                    "zhushu": "旣，尽也。"
                },
                {
                    "paragraph": "惟公盡敬於孝飬，致毀於居憂，表正宗姓，觀示他族，故宗人咸曰“孝如方輿公”。",
                    "zhushu": "八丗祖才輿公，諱僧習，以孝德聞。"
                },
                {
                    "paragraph": "修詞以藻德，振文而導志，以爲理化之始，莫尊乎堯，作堯祠頌；以爲述德之作，不忘於祖，作始祖碑；以爲紀廣大之志，叙正直之節，不嫌於親，作元兄侍御史府君墓誌。其餘諷詠比興，皆合于古，故宗人咸曰“文如呉興守”。",
                    "zhushu": "呉興守栁惲，以文章𩔰。"
                },
                {
                    "paragraph": "當官貞固，確乎不拔，持議端方，直而不苛，故宗人咸曰“正如衛太史”。",
                    "zhushu": "太史栁莊，事見檀弓。"
                },
                {
                    "paragraph": "率性廉介，懷貞抱潔，嗣家風之清白，紹遺訓於儒素，故宗人咸曰“清如魯士師”。",
                    "zhushu": "士師諱禽，栁下惠也。"
                },
                {
                    "paragraph": "兼備四德，具體而㣲，公之謂矣。小子常以無兄弟，移其睦於朋友，少孤，移其孝於叔父。天將窮我而奪其志，故罔極之痛仍集焉。朴魯甚騃，",
                    "zhushu": "語駭切。"
                },
                {
                    "paragraph": "不能文字，敢用書宗人之辭，以致其直，故質而俚。輟哭紀事，哀不能文，故叙而終焉。",
                    "zhushu": "",
                    "type": 2
                },
                {
                    "paragraph": "故弘農令柳府君墳前石表辭",
                    "zhushu": "",
                    "type": 2
                },
                {
                    "paragraph": "少陵原柳氏之大墓，唐貞元十九年某月日，孤某奉其先府君洎夫人之䘮，祔于其位。由新墓而南若干歩，曰髙祖王父蘭州府君諱某字某之墓。又東若干歩，曰曾祖王父邠州府君諱某之墓。西若于歩，曰“祖某王父司議郎府君諱某之墓”。咸異兆而相望。昭穆之有位序，壤樹之有豐殺，",
                    "zhushu": "所介切，減也。“壞樹”，出檀弓篇，謂封壌種樹。"
                },
                {
                    "paragraph": "皆如律令。府君諱某字某，由父任爲太廟齋郎，更許昌、陽武、伊闕、華原尉，王屋丞，汝隂令。爲弘農二年，推其誠心，𥙿于其人，闢土生糓，若有天相之道。衣食給足，故人不札夭；",
                    "zhushu": "上声。札，病也。"
                },
                {
                    "paragraph": "教厲明具，故俗不爭奪。遂以洽于大和，事理克彰。刺史盧𣏌加禮褒旌，考績絶尤。推君之政，風于下邑，命爲吏部尚書郎。庾河南受命黜陟，狀君理績殊異，宜升天朝。帝有歎焉。方圗優昇，命用不長，年五十五，建中二年某月日，卒于官。以其素廉，家之蓄不足以充凶事，遂殯于是邑。仍㑹危難，至于今乃克返葬。孤某，甞爲黔州録事叅軍，今無禄仕，而志不敢緩。𥘉，公娶司農少卿京兆韋山之孫，涇陽主簿廻智之女，德容温良。大暦二年某月日，卒于越，而假葬焉。孤某，徒行自越，舉夫人之䘮至于虢，　舉弘農君之䘮，咸至于墓窆焉。",
                    "zhushu": "窆，音砭，悲驗切。葬下棺。"
                },
                {
                    "paragraph": "旣窆，立石表于墳前，示後之人以無忘孝敬。嗚呼！丗有難仕于外而葬其族者，希矣。孝子之心，有待駟馬五鼎而卒不至者焉。若今之殺衣黜食，",
                    "zhushu": "殺，所介切。"
                },
                {
                    "paragraph": "寒妻子，飢僕御，終身由之而志益不懈，爲旅人徒跣萬里，",
                    "zhushu": "跣，蘇典切。"
                },
                {
                    "paragraph": "以厄困終事，孝之難者歟！五十而慕者，舜也，禄千鍾而悲者，曾子也。聖且賢，難之若是。今之人有由其道者，得不立於丗乎？",
                    "zhushu": "",
                    "type": 2
                },
                {
                    "paragraph": "志從父弟宗直殯",
                    "zhushu": "",
                    "type": 2
                },
                {
                    "paragraph": "從父弟宗直，生剛健好氣，自字曰“正夫”。聞人善，立以爲己師；聞惡，若己讎；見佞色謟𥬇者，不忍與坐語。善操觚牘，",
                    "zhushu": "觚，音孤，竹簡。牘，音讀，木板。"
                },
                {
                    "paragraph": "得師法甚備，融液屈折，竒峭愽麗，知之者以爲工。作文辭，淡泊尚古，謹聲律，切事𩔖。譔漢書文章爲四十卷，",
                    "zhushu": "童云：譔，雛恋、雛免二切，述也。通作“撰”。"
                },
                {
                    "paragraph": "歌謡言議，纎悉備具，連累貫統，好文者以爲功。讀書不廢蚤夜，以專故得上氣病，臚脹奔逆。",
                    "zhushu": "張云：臚，凌如切，音閭，皮也，一日傳也。脹，知亮切，腹大也。廣韵注：腹前曰臚。"
                },
                {
                    "paragraph": "毎作，害寢食，難俯仰。時少間，又執業以興，呻痛咏言，雜莫能知。兄宗元得謗於朝，力能累兄弟爲進士。凡業成十一年，年三十三不舉，藝益工，病益牢。元和十年，宗元始得召爲柳州刺史。七月，南來從余，道加瘧寒，數日良已。又從謁雨雷塘神所，",
                    "zhushu": "柳州有山兩崖，雷水出焉。蓄崖中日雷塘，能出雲雨，変見有光。昌黎集有雷塘𥙊雨文。"
                },
                {
                    "paragraph": "還戯靈泉上，洋洋而歸。",
                    "zhushu": "而，一本作也。絶句。"
                },
                {
                    "paragraph": "卧至旦，呼之無聞，就視，形神離矣。嗚呼！天實析余之形，殘余之生，使是子也能無成。是月二十四日，出殯城西北，若于尺死七日矣。俟吾歸，與之俱，志其殯。",
                    "zhushu": ""
                }
            ]
        },
        {
            "name": "增廣註釋音辯唐柳先生集卷之十三",
            "paragraphs": [
                {
                    "paragraph": "增廣註釋音辯唐柳先生集卷之十三",
                    "zhushu": "",
                    "type": 1
                },
                {
                    "paragraph": "誌",
                    "zhushu": "",
                    "type": 2
                },
                {
                    "paragraph": "先太夫人河東縣太君歸祔誌",
                    "zhushu": "",
                    "type": 2
                },
                {
                    "paragraph": "先夫人姓盧氏，諱某，丗家𣵠郡。",
                    "zhushu": "𣵠音卓。"
                },
                {
                    "paragraph": "壽止六十有八。元和元年，𡻕次丙戌，五月十五日，弃代于永州零陵佛寺。明年某月日，安祔于京兆萬年棲鳯原先侍御史府君之墓。其孤有罪，銜哀待刑，不得歸奉䘮事，以盡其志。姪洎太夫人兄之子𢎪，禮承事焉。嗚呼！天乎！太夫人有子不令，而䧟于大僇，",
                    "zhushu": "童云：音戮，又力救切。"
                },
                {
                    "paragraph": "徙播癘土，醫巫藥膳之不具，以速夭禍。非天降之酷，將不幸而有惡子以及是也。又今無適主以葬，",
                    "zhushu": "適音的。"
                },
                {
                    "paragraph": "天地有窮，此寃無窮。旣㪯葬紖，",
                    "zhushu": "張云：紖，直忍切，索也，与絼同。周礼：封人：“置其絼。”。"
                },
                {
                    "paragraph": "猶以不孝之辭，",
                    "zhushu": "孝，一本作自。"
                },
                {
                    "paragraph": "擬述先德，且志其酷焉。甞逮事伯舅，聞其稱太夫人之行以教曰：“汝冝知之，七𡻕通毛詩及劉氏列女傳，斟酌而行，不墜其旨。汝宗大家也，旣事舅姑，周睦姻族，柳氏之孝仁益聞。𡻕惡少食，不自足而飽孤㓜，是良難也。”又甞侍先君，有聞如舅氏之謂，且曰：“吾所讀舊史及諸子書，夫人聞而盡知之無遺者。”某始四𡻕，居京城西田廬中，先君在呉，家無書，太夫人教古賦十四首，皆諷傳之。以詩禮圖史及剪製缕結授諸女，及長，皆爲名婦。先君之仕也，伯母、叔母、姑姊妹子姪，雖逺在数千里之外，必奉迎以來。太夫人之承之也，尊己者，敬之如臣事君；下己者，慈之如母畜子；敵己者，友之如兄弟，無不得志者也。諸姑之有歸，必廢寢食，禮旣備，甞有勞疾。先君將改塟王父母，太夫人泣以莅事，事旣具而大故及焉，",
                    "zhushu": "謂父鎮卒。"
                },
                {
                    "paragraph": "不得成禮。旣得命於朝，祗奉教曰：“汝忘大事乎？吾冡婦也，",
                    "zhushu": "冡謂居長，出礼記。"
                },
                {
                    "paragraph": "今也宜老，而唯是則不敢暇，抑將任焉，苟有日，吾其行也。”及命爲邵州，又喜曰：“吾願得矣。”竟不至官而及於罪。是𡻕之𥘉，天子加恩群臣，以宗元任御史尚書郎，封太夫人河東縣太君。八月，㑹冊太上皇后于興慶宫，禮無違者。旣至永州，又奉教曰：“汝唯不㳟憲度，旣獲戾矣。今將大儆于後，以蓋前𢙣，敬懼而已。苟能是，吾何恨哉？明者不悼往事，吾未甞有戚戚也。”而卒以無孝道，不能有報焉。䘮主子婦七𡻕，而不果娶。竄窮徼，",
                    "zhushu": "童云：吉弔切，境也。"
                },
                {
                    "paragraph": "人多疾殃，炎暑熇蒸，",
                    "zhushu": "童云：熇，呼木、黒各二切，火热也。"
                },
                {
                    "paragraph": "其下卑濕，非所以養也。𧦽視無所問，藥石無所求，禱祠無所實，蒼黄呌呼，遂遘大罰。天乎！神乎！其忍是乎！而獨生者誰也？爲禍爲逆，又頑狼而不得死，逾月逾時，以至于今。靈車逺去，而身獨止，玄堂暫開而目不見。孤囚窮縶，魄逝心壞。蒼天蒼天！有如是耶？有如是耶！而猶言猶食者，何如人耶？已矣！窮天下之聲，無以舒其哀矣！盡天下之辭，無以傳其酷矣。刻之堅石，措之幽隂，終天而止矣。",
                    "zhushu": "",
                    "type": 2
                },
                {
                    "paragraph": "伯祖妣趙郡李夫人墓誌銘",
                    "zhushu": "",
                    "type": 2
                },
                {
                    "paragraph": "夫人姓李氏，辯族氏者曰趙郡賛皇之東祖。",
                    "zhushu": "賛皇，縣名，属趙州。晋李楷徙居常山，有五子：叡居巷東，爲東祖；芬与敬爲西祖；輯与晃称南祖。"
                },
                {
                    "paragraph": "祖某，爲某官，父冲，爲單父尉。夫人生於良族，嶷然殊異。及笄，",
                    "zhushu": "童云：音稽。說文：“簮也。”。"
                },
                {
                    "paragraph": "德充於容，行踐於言，高朗而不傷其柔，嚴恪而不害其和。特善女工翦制之事，又能爲雅琴、素聲操縵之具。",
                    "zhushu": "童云：操，七正切。縵，末旦切。礼記：“不斈操縵。稚声也。”。"
                },
                {
                    "paragraph": "婦道旣備，宜爲君子之配偶焉。我伯祖臨卭令府君諱某，受夫人於李氏之廟，而歸于正室。臨卭府君之先曰我曾王父清池府君諱某。清池之先曰徐州府君諱某。又其先曰常侍府君諱楷。常侍之兄曰中書令諱奭。自中書以上，爲宰相四丗。噫！我伯祖以宗胄碩大而濟其德厚，夫人以族属清𩔰而脩其禮範。合二姓以承先祖，爲士者榮之。故佐奉養，承𥙊祀，婦徳用光，家道甚宜。無何，伯祖終于臨卭而窆焉，窆",
                    "zhushu": "彼驗切。葬下棺。"
                },
                {
                    "paragraph": "夫人從子而反于淮滸。",
                    "zhushu": "音虎，水涯。"
                },
                {
                    "paragraph": "嗚呼！我先府君毎得仕，未甞不奉迎供養，必誠必親。男旣立，必使之有禄仕，女必使之有家。將嫁己子，必先擇良士可以配諸姑者，定然後議焉。仲父殿中侍御史府君，由是志也。夫人生男一人，諱某，不幸終于宣州旌德尉。女三人，皆得良壻。隴西李伯和爲楊子丞，疾痺廢痼而没。太原王紓，今爲右𥙷闕。潁川陳萇，爲校書郎、渭南尉，知名。貞元十六年，王氏姑定省扶侍，自楊州至于京師，道路遇疾，遂館于陳氏。以諸壻之良，諸女之養，無不得意焉。享年八十一，是𡻕六月二十九日，終于平康里。自小歛至于大歛，比及葬，則二壻實叅主之。有孫二人，長曰曹郎，奉之以縗而正于位。八月二十四日，葬于萬年縣之少陵原，實棲鳯原，介于我先府君、仲父二兆之間，神心之所安也。嗚呼！嗣子早大，臨卭萬里，以𡻕之不易，",
                    "zhushu": "以豉切。左傳昭公四年句。"
                },
                {
                    "paragraph": "未克合祔，哀孰甚焉。諸姑合以爲斯志，以從人之道，内夫家，外父母家，且又葬于我，志于我，故叙柳氏爲備。銘曰：",
                    "zhushu": "",
                    "type": 2
                },
                {
                    "paragraph": "藹其芳，壽且康，大梁鶉火沉幽光。",
                    "zhushu": "是年𡻕星在大梁，六月日月㑹干鶉火。"
                },
                {
                    "paragraph": "夙淪夫子嗣又䘮，",
                    "zhushu": "平声。"
                },
                {
                    "paragraph": "輤幃不復岷之陽。",
                    "zhushu": "張云：輤，此見切。或作“舊”。輤，䘮車飾也。"
                },
                {
                    "paragraph": "兆靈趾，棲鳯里，良之山，兊之水，靈之車，當反此。子孫百代承靈祉，誰之言者青烏子。",
                    "zhushu": "風俗通曰：漢有青烏子，善数術。唐藝文志葬書有青烏子三卷。",
                    "type": 2
                },
                {
                    "paragraph": "叔妣呉郡陸氏夫人誌文",
                    "zhushu": "",
                    "type": 2
                },
                {
                    "paragraph": "夫人諱則，字内儀，姓陸氏，家于呉郡，盖江左上族。以宗子在他國，家牒𨓜墜，故曽王父、王父之諱官，不克究知，而闕其文。父覃，皇河南陸渾令。夫人生而柔，笄而禮。㑹伯舅爲河南尹，撰擇僚寀，",
                    "zhushu": "撰，息兖切。"
                },
                {
                    "paragraph": "謂我文斈掾仲父，士林殊英，儒流推高，故夫人歸于我。夫人之志也，温順以承上，冲厚以字下，不敢踰於冡婦，不敢侮於臣妾，是宜允膺福壽，集成母儀。禀命不淑，享年三十有五，貞元十二年十一月己亥，終于長安太平里第。嗚呼！夫人生男一人，曰曹婆，㓜𡦗在抱，委纕就位。女一人，曰喜子，匍匐繈緥，寄婦人之手。哀哉！盖衰門薄祐，神道不相，顧仲父違背於𡻕首，而夫人捐弃於是日。遺孤眇藐，未克承紹。凢我族属，其痛巨乎！遂以其年十二月十三日庚午，合祔於少陵原之墓。㳟惟仲父之諱字，夫人之爵齒，備于版文，今不書，懼再告也。",
                    "zhushu": "",
                    "type": 2
                },
                {
                    "paragraph": "亡姑渭南縣尉陳君夫人權厝誌",
                    "zhushu": "",
                    "type": 2
                },
                {
                    "paragraph": "唐貞元十七年九月六日甲子，前渭南縣尉頴川陳君之夫人河東柳氏，終于平康里。將終，告于陳君曰：“吾生四十有四年，爲陳氏介婦九年，",
                    "zhushu": "介婦，次婦也。出礼記内則。"
                },
                {
                    "paragraph": "謹飭不怠，以至此，命也。旣成婦矣，宜祔于皇姑，從兆于三原。”然而不幸中道而有痼疾，旣不及養于舅姑，又不得佐于蒸甞，生君之子，不朞月而殞。甞謂君宜有貴位，而不克見，執親之䘮，不得終紀，皆天譴之大者也。且願殺禮",
                    "zhushu": "童云：殺，所介切。周礼：“囯新殺礼。”。"
                },
                {
                    "paragraph": "以成吾私，迩先夫人之墓而窆我焉，將俟君之不諱，而歸復于正，其可也。陳君乃卜十二月十八日，權厝于城南原曰棲鳯，如夫人之志。且以時日甲子授于宗元曰：“子之姑孝於家，移于我之長，睦于族，施于我之黨。是用賔而禮之，如益者之友。今則去我已矣，吾無以報焉。他日甞謂子慤而文，願以爲誌，庻幸而有知，將安子之爲也，萇無恨矣。”嗚呼！貴而必賢，壽不必仁，天之不可恃也乆矣。遂哭而受命，書夫人之丗，以記于兹石。夫人六代祖諱慶，五代祖諱旦，位皆至宰相。高祖諱楷，爲濟州刺史。曽祖諱某，爲徐州長史。祖諱某，爲清池令。考諱某，爲臨卭令。妣李氏，趙郡賛皇人。其他則俟改葬而後備。",
                    "zhushu": "",
                    "type": 2
                },
                {
                    "paragraph": "亡姊崔氏夫人墓誌蓋石文",
                    "zhushu": "",
                    "type": 2
                },
                {
                    "paragraph": "我伯姊之塟，良人愽陵崔氏爲之誌。",
                    "zhushu": "崔簡，字子敬。"
                },
                {
                    "paragraph": "凢歸于夫家，爲婦、爲妻、爲母之道，我之知不若崔之悉也。然而自笄而上以至于㓜孩，崔固不若我之知也，又烏可以已。今之制，凢誌于墓者，琢宻石，加盖于其上，用敢附碑隂之義，假兹石而書焉。嗚呼！夫人天命之性，固有以異於人，孩而聲和，㓜而氣柔。以吾族之大，尊長之多，夫人自能言而未甞誤㪯其諱。與其𩔖戯于家，游弄之具，未甞有爭。先公自鄂如京師，其時事㑹丗難，教告罕至。夫人憂勞踰月，黙泣不食。又懼貽太夫人之憂慮，紿以疾告。",
                    "zhushu": "張云：紿，音怠，上声，欺也。"
                },
                {
                    "paragraph": "書至而愈，人乃知之。善𥻊書，爲雅琴，以自娯樂，𨼆而不耀。上足以致美於服而不爲異，言足以發揚於禮而不爲辯。孝之至，敬之備，仁之大，又以配君子。然而不克㑹于貴壽，以至于斯，孰謂之天有知者耶？太夫人生二女，㓜曰裴氏婦，",
                    "zhushu": "嫁裴僅，字封叔。"
                },
                {
                    "paragraph": "如夫人之懿。在二族咸以令德聞，而皆早丗。其弟昏愚而獨存，",
                    "zhushu": "子厚自謂。"
                },
                {
                    "paragraph": "孰謂天可問耶？嗚呼！痛其甚歟！遂濡血以書，志終天之哀，與兹石永乆。",
                    "zhushu": "",
                    "type": 2
                },
                {
                    "paragraph": "亡姊前京兆府叅軍裴君夫人墓誌",
                    "zhushu": "",
                    "type": 2
                },
                {
                    "paragraph": "柳氏至于唐，其著者中書令諱奭。中書之弟之子曰徐州府君諱某，實有孝德，丗其家業。清池府君諱某，繼之以茂實。德清府君諱某，承之以善政。以至于侍御史府君諱某，用貞信勁正，逹于邦家，克生賢女，以配于裴氏。裴氏至于唐，其著者禮部尚書諱行儉。禮部之子曰侍中，諱光庭，嗣用忠肅，書于國史。祠部府君諱稹，業之以貞直，以至于今。金吾府君諱儆，",
                    "zhushu": "音憼。"
                },
                {
                    "paragraph": "用純懿端亮，聞於天下，實生良子，以配夫人。嗚呼！夫人與仁孝偕生，以禮順偕長。始於家，純如也；終於夫族，穆如也。其爲子道也，孝以和，㳟以惠，取與承順，必称所欲。先君與太夫人恩遇尤厚，故夫人侍側，無威怒之教焉。天禍弊族，夙遭大故，我諸孤奉太夫人之飬，不敢圖死，至于復常。夫人三𡻕無湯沭，無塩酪，頓踴呌號，哀徹天地。外除髮不勝笄，體不勝帶。太夫人泣而命之，固猶不食，朝夕諭誨，僅而濟焉。其爲妻道也，貞順之宜，𢘆服於身体；疑忌之慮，不萌於心術；忿懥之色，",
                    "zhushu": "童云：懥，音致，恨也。"
                },
                {
                    "paragraph": "不兆於容貌同焉，而合於禮，婉焉而得其正。其爲婦道也，惟聽順謹敬，睦姻仁恤之行甚備。",
                    "zhushu": "“仁”，一本作“任”。恐非。"
                },
                {
                    "paragraph": "常以不幸，不及姑舅之養，用爲大恨。是故相春秋之事，眎滌濯，羞簠簋，勞以待旦。毎怵愓之感至焉，則又移其孝于裴氏之門，",
                    "zhushu": "一本作“移其孝于兄公女公”。"
                },
                {
                    "paragraph": "而以睦于冢婦介婦，必敬必親，下以不失其赤子之心。姻族歸厚，率由是也。嗚呼！我之大譴欤？裴氏之大不幸欤？以夫人之德行，宜貴壽，宜康寕，然而年始三十，不克至于壽。良人官爲叅軍事，不及偕其貴。骨髓之疾，實鍾于身。以貞元十六年三月十三日甲子，終于光德里第。痛矣夫始夫人之疾也，夫人之族視之如己。其家老、長妾、臧獲之微，皆以其私奔謁於道路，禱鬼神、問卜筮者相及也。旣病，太夫人在側，尚慮積憂傷于尊懐，猶持形立氣，給以少間。故二稚未齓，",
                    "zhushu": "𥘉覲切。小兒毀齒。"
                },
                {
                    "paragraph": "良人在逺，不及有緒言遺念，以傳於後，則我呼天之痛，宜有加焉。嗚呼！天胡厚是懿德，而闕其報施，獨何咎欤？余不知天之忍也。旣逾月，良人至自洛師，望門而哭曰：“無以立吾家，成吾身矣。”凢在三子，㓜曰崔七，先夫人八月而殯，魂氣無不之也。",
                    "zhushu": "檀弓季札葬子之辝。"
                },
                {
                    "paragraph": "次曰崔六，後夫人五旬而夭，因祔焉。今其存者曰崔五，幸无恙，託于乳媪，以虞水火。",
                    "zhushu": "媪，烏老切。女老称。春秋傳云：子生不免水火，父母之罪。"
                },
                {
                    "paragraph": "哀哉！其年八月十八日甲子，安厝於長安縣之神禾原，從于先塋，祔于皇姑，宜也。母弟號哭而爲之志，毒痛慿塞，畧不能具。敢告无愧辭，无溢美，庻用正直，克安神心。嗚呼！至哀无文，至敬不飾，故无其辭。",
                    "zhushu": "",
                    "type": 2
                },
                {
                    "paragraph": "亡妻弘農楊氏誌",
                    "zhushu": "",
                    "type": 2
                },
                {
                    "paragraph": "亡妻弘農楊氏，諱某。高祖皇司勲郎中諱某，司勲生殿中侍御史諱某，殿中生醴泉縣尉諱某，醴泉生今禮部郎中凝。",
                    "zhushu": "楊凝之兄曰憑，爲礼部郎中，子厚娶其女。“凝”字當作“憑”。"
                },
                {
                    "paragraph": "代濟仁孝，號爲德門。郎中娶于隴西李氏，生夫人。夫人生三年，而皇妣即丗。外王父兼居方伯連帥之任，歴刺南部。夫人自㓜及笄，依于外族，所以撫愛視遇者，殆過厚焉。夫人小心敬順，居寵益畏，終始无驕盈之色，親黨難之。五𡻕，属先妣之忌，飯於仁祠，就問其故，媬傳以告，",
                    "zhushu": "媬，音保。"
                },
                {
                    "paragraph": "遂號泣不食。後毎及是日，必遑",
                    "zhushu": "遑。"
                },
                {
                    "paragraph": "涕慕，抱終身之戚焉。及許嫁於我，柔日旣卜，",
                    "zhushu": "礼記：内事用柔目。"
                },
                {
                    "paragraph": "乃歸於柳氏。㳟惟先府君重崇友道，於郎中最深，髫稚好言，",
                    "zhushu": "髫，音迢。"
                },
                {
                    "paragraph": "始于善謔，雖間在他國，終无異辭。凡十有三𡻕，而二姓克合，奉𥘉言也。夫人旣歸，事太夫人，備敬養之道，敦睦夫黨，致粛雍之美。主中饋，佐蒸甞，怵愓之義，表于宗門。太夫人甞曰：“自吾得新婦，増一孝女。”况又通家，愛之如己子，崔氏、裴氏姊視之如兄弟，故二族之好，異于他門。然以素被足疾，不能良行，",
                    "zhushu": "左傳昭公七年：孟摯之子，不良能行。注：跛也。此文“良”字，諸本皆在“能”字下。"
                },
                {
                    "paragraph": "未三𡻕，孕而不育，",
                    "zhushu": "易漸卦。"
                },
                {
                    "paragraph": "厥疾増甚。明年，以謁醫救藥之便，來歸女氏永寧里之私第。八月一日甲子，至于大疾，年始二十有三。嗚呼！痛哉！以夫人之柔順淑茂，宜延于上壽；端明惠和，宜齒于貴位；生知孝愛之本，宜承于餘慶。是三者皆虚其應，天可問乎？衰門多舋，",
                    "zhushu": "張云：許慎切。音釁，鏬坼也。"
                },
                {
                    "paragraph": "上天无祐，故自辛未逮于兹𡻕，累服齊斬，",
                    "zhushu": "斉，音咨。謂斉衰、斬衰。"
                },
                {
                    "paragraph": "継𦆑哀酷。其間冠衣純采，",
                    "zhushu": "純，之允切，縁也。曲礼云：“孤子當室，冠衣不純采。”。"
                },
                {
                    "paragraph": "朞月者三而已矣。无乃以是累夫人之壽欤？悼慟之懷，曷月而已矣。哀夫！遂以九月五日庚午，克葬于萬年縣栖鳯原，從先瑩，禮也。是𡻕唐貞元十五年龍集己卯，",
                    "zhushu": "是年太𡻕己卯。"
                },
                {
                    "paragraph": "爲之誌云：",
                    "zhushu": "",
                    "type": 2
                },
                {
                    "paragraph": "坤德柔順，婦道粛雍，惟若人𠔃。婉娩淑姿，",
                    "zhushu": "婉，音宛。娩，音睌，又音免。順也。"
                },
                {
                    "paragraph": "鏘翔令容，委窮塵𠔃。佳城欎欎，閉白日𠔃。之死同穴，歸此室𠔃。",
                    "zhushu": "詩云：“死則同穴。”子厚自謂異時与之合葬。",
                    "type": 2
                },
                {
                    "paragraph": "下殤女子墓塼記",
                    "zhushu": "",
                    "type": 2
                },
                {
                    "paragraph": "下殤女子，生長安善和里，其始名和娘。旣得病，乃曰：“佛，我依也，願以爲役。”更名佛婢。旣病，求去髪爲尼，號之爲𥘉心。元和五年四月三日，死永州，凡十𡻕。其母微也，故爲父子晚。性柔惠，𩔖可以爲成人者，然卒天。歛以緇褐，銘用塼甓，",
                    "zhushu": "蒲歴切。"
                },
                {
                    "paragraph": "塟零陵東郭門外第二崗之西隅。銘曰：孰致也而生？孰召也而死？焉從而來？焉往而止？魂氣無不之也，骨肉歸復於此。",
                    "zhushu": "延陵季子葬子辝，見之檀弓。",
                    "type": 2
                },
                {
                    "paragraph": "小姪女墓塼記",
                    "zhushu": "",
                    "type": 2
                },
                {
                    "paragraph": "字爲雅，氏爲柳。生甲申，死己丑。日十二，月在九。是日塟，東崗首。生而惠，命則夭。始也无，今何有？質之㣲，當速朽。銘茲瓦，期永乆。",
                    "zhushu": "",
                    "type": 2
                },
                {
                    "paragraph": "故尚書户部侍郎王君先太夫人河間劉氏誌文",
                    "zhushu": "王叔文之母。",
                    "type": 2
                },
                {
                    "paragraph": "夫人姓劉，其先漢河間王。王有明德，丗紹顯懿。至于唐，有文昭者，爲綿州刺史，號良二千石。其嗣愼言，爲仙居令、光州長史，克荷于前人。光州，夫人之父也。夫人旣笄五年，從于北海王府君諱某。府君㪯明經，授任城尉、左金吾衛兵曹。修經術以求聖人之道，通古今以推一王之典。㑹丗多難，不克如志，卒以𨼆終。夫人生二子：長曰彛倫，㪯五經，早夭；少曰叔文，堅明直亮，有文武之用。貞元中，待詔禁中，以道合于諸后，凡十有八載，獻可替否，有匡弼調護之勤。先帝弃万姓，",
                    "zhushu": "德宗。"
                },
                {
                    "paragraph": "嗣皇承大位，",
                    "zhushu": "順宗。"
                },
                {
                    "paragraph": "公居禁中，",
                    "zhushu": "王叔文。"
                },
                {
                    "paragraph": "訏謀定命，有扶翼經緯之績。由蘇州司功叅軍爲起居舎人、翰林斈士。將明出納，有弥綸通變之勞；副經邦阜財之職，加戸部侍郎，賜紫金魚袋。重輕開塞，有和鈞粛給之効。内賛謨畫，",
                    "zhushu": "一本作“謀謨”。"
                },
                {
                    "paragraph": "不廢其位。凢執事十四旬有六日。利安之道，將施于人，而夫人終于堂，盖貞元之二十一年六月二十日也。知道之士，爲蒼生惜焉。天子使中謁者臨問其家，賻以布帛。嗚呼！夫人之在女氏也，貞順以自處，孝謹以有奉。其在夫族也，祗敬以承上，嚴粛以莅下。事良人四十有九年，而勤勞不懈。生戸部五十有三年，而教戒無闕。年七十有九，而户部之道聞于天下，爲大僚，垂紫綬，以就奉養。公卿侯王，咸造于門。旣壽而昌，丗用羡慕。然而天子有詔，俾定封邑。有司稽於論次，終以不及，時有痛焉。是年八月某日，祔于兵曹君之墓。銘曰：",
                    "zhushu": "",
                    "type": 2
                },
                {
                    "paragraph": "夫人之德，温柔敬直。承于隂教，式是𡣕則。克生良子，用揚懿美。有其文武，𢎪我化理。天子是毘，邦人是望。",
                    "zhushu": "平声。"
                },
                {
                    "paragraph": "若若紫綬，",
                    "zhushu": "前漢：綬若若耶。注：若若，垂皃。"
                },
                {
                    "paragraph": "榮於髙堂。惟昔孟氏，號爲母師。",
                    "zhushu": "孟母。"
                },
                {
                    "paragraph": "在漢穪賢，有戒不疑。",
                    "zhushu": "雋不疑母，見前漢史。"
                },
                {
                    "paragraph": "懿懿夫人，惟其似之。山北之中，神禾之原。問于靈龜，悶此𩔰魂。勒石垂休，永永萬年。",
                    "zhushu": "",
                    "type": 2
                },
                {
                    "paragraph": "朗州貟外司户薛君妻崔氏墓誌",
                    "zhushu": "",
                    "type": 2
                },
                {
                    "paragraph": "唐永州刺史博陵崔簡女諱媛，嫁爲朗州貟外司户河東薛巽妻。三歳知譲，五歳知戒，七歳能女事。善筆札，讀書通古今。其暇則鳴絃桐、諷詩騷以爲娯。始簡以文雅清秀重於當丗，其後病惑得罪，投驩州。諸女蓬垢涕號，柳氏出也。以叔舅命",
                    "zhushu": "子厚自謂。"
                },
                {
                    "paragraph": "歸于薛。惟恭柔專勤，以爲婦妻。恩其故他姫子雜己子，造次莫能辨。無忮忌之行，",
                    "zhushu": "忮，之豉切，害也。"
                },
                {
                    "paragraph": "無犯迕之氣。",
                    "zhushu": "迕，音忤，逆也。"
                },
                {
                    "paragraph": "一畒之宅，言𥬇不聞于隣。元和十二年五月二十八日，旣乳，",
                    "zhushu": "産也。"
                },
                {
                    "paragraph": "病肝氣逆肺，牽拘左腋，巫醫不能已。朞月之日，㓗服飭容而終，",
                    "zhushu": "飭，一木作“飾”。"
                },
                {
                    "paragraph": "年若干。某月日遷柩于洛，某月日祔于墓，在北邙山南洛水東。巽始佐河北軍食有勞，未及録，㑹其長以罪聞，因從貶。更大赦，方北遷而其室已禍。巽之父曰大理司直仲卿，祖曰太子右賛善大夫環，曽祖曰平舒令煜，髙祖曰工部尚書真藏。簡之父曰大理司直曄，祖曰某官鯢。唐興，中書令仁師，議刑不孥，其二丗，大父也。巽之他姫子，丈夫子曰老，女子曰張婆。妻之子，女子曰陀羅尼，丈夫子曰某，實後子。銘曰：",
                    "zhushu": "",
                    "type": 2
                },
                {
                    "paragraph": "翼翼仁師，",
                    "zhushu": "崔仁師。"
                },
                {
                    "paragraph": "惟仁之碩。一言刑輕，綿載二百。其慶中缺，曽玄不績。簡之温文，卒昏以易。七男三女，八我之出。仍禍六稔，數存如没。冝福而災，伊誰云恤。惟薛之婦，德良才全。隣無言聞，臧獲以䖍。推仁撫庶，孩不異憐。兄公是怙，",
                    "zhushu": "“公”，一本作“子”。"
                },
                {
                    "paragraph": "夫属忻然。髲髢峩峩，",
                    "zhushu": "髲，音被，鬄也。髢，音弟。"
                },
                {
                    "paragraph": "籩豆惟嘉。烝嘗賔燕，其羞孔多。有苾有嚴，神饗斯何？奚仲仲虺，胡祐不遐？",
                    "zhushu": "奚仲封于薛，十二丗孫仲虺爲湯左相。"
                },
                {
                    "paragraph": "髙曽祖考，胡嘏之訛？淑人不居，誰任于家？書銘告哀，以寘巖阿。",
                    "zhushu": "",
                    "type": 2
                },
                {
                    "paragraph": "韋夫人墳記",
                    "zhushu": "",
                    "type": 2
                },
                {
                    "paragraph": "韋夫人終成都，殯萬年，遷柩渭南，祔而不合，大葬未利，以俟禮也。其族系如某人之誌㻚用。元和十四年月日，",
                    "zhushu": "童云：堋音朋，又逋鄧切。㪯葬下土。"
                },
                {
                    "paragraph": "子某爲石刻而納諸壙。",
                    "zhushu": "",
                    "type": 2
                },
                {
                    "paragraph": "馬氏女雷五葬誌",
                    "zhushu": "",
                    "type": 2
                },
                {
                    "paragraph": "馬室女雷五，父曰師儒，業進士。雷五生巧惠異甚，凡事絲纊文繡，不𩔖人所爲者，余覩之甚駭。家貧，歳不易衣，而天姿潔清脩嚴，𢘆若簮珠璣、衣紈縠，",
                    "zhushu": "紈音丸。"
                },
                {
                    "paragraph": "寥然不易，爲塵垢雜。年十五病死，後二日，葬永州東郭東里。以其姨母爲妓於余也，將死，曰：“吾聞柳公甞巧我惠我，",
                    "zhushu": "“惠”，一本作“慧”。"
                },
                {
                    "paragraph": "今不幸死矣，安得公之文志我葬？”",
                    "zhushu": "“葬”，一本作“於墓”。"
                },
                {
                    "paragraph": "其父母不敢以云。葬之日，余乃聞焉，旣而閔焉。以攻石之後也，遂爲砂書玄塼，追而納諸墓。",
                    "zhushu": ""
                }
            ]
        },
        {
            "name": "增廣註釋音辯唐柳先生集卷之十四",
            "paragraphs": [
                {
                    "paragraph": "增廣註釋音辯唐柳先生集卷之十四",
                    "zhushu": "",
                    "type": 1
                },
                {
                    "paragraph": "對",
                    "zhushu": "",
                    "type": 2
                },
                {
                    "paragraph": "設漁者對智伯",
                    "zhushu": "",
                    "type": 2
                },
                {
                    "paragraph": "智氏旣㓕范、中行，",
                    "zhushu": "行音杭。范氏、中行氏，晋之二卿。族。"
                },
                {
                    "paragraph": "志益大，合韓、魏圍趙，水晉陽。",
                    "zhushu": "决晋水灌之也。水，一本作“于”。"
                },
                {
                    "paragraph": "智伯瑶乗舟以臨趙，且又往來觀水之所自，務速取焉。羣漁者有一人坐漁，智伯怪之，問焉，曰：“若漁幾何？”",
                    "zhushu": "漁，一本作“魚”。若，汝也。"
                },
                {
                    "paragraph": "曰：“臣始漁於河中，漁於海，今主大兹水，臣是以來。”曰：“若之漁何如？”曰：“臣㓜而好漁。始臣之漁於河，有魦、鱮、鱣、鰋者，",
                    "zhushu": "魦音沙。鱮，似吕切。童云：鱣，知連切，音氈。鰋，於幰切。"
                },
                {
                    "paragraph": "不能自食，以好臣之餌，日收者百焉。臣以爲小，去而之龍門之下，伺大鮪焉。",
                    "zhushu": "鮪，音洧。"
                },
                {
                    "paragraph": "夫鮪之來也，從魴鯉数萬，",
                    "zhushu": "從，一作“其”。魴，扶方切。"
                },
                {
                    "paragraph": "垂涎流沫，後者得食焉。然其飢也，亦返吞其後。愈肆其力，逆流而上，慕爲螭龍。",
                    "zhushu": "螭，軟之切。似竜无角。"
                },
                {
                    "paragraph": "及夫抵大石，亂飛濤，折鰭秃翼，",
                    "zhushu": "童云：鰭，音𦒿。魚眷上骨。"
                },
                {
                    "paragraph": "顛倒頓踣，",
                    "zhushu": "音匐。"
                },
                {
                    "paragraph": "順流而下，宛委冐懵，環坻溆而不能出。",
                    "zhushu": "坻，音墀，水中高也。一曰小渚。叙。音叙，水浦。"
                },
                {
                    "paragraph": "嚮之從魚之大者，幸而啄食之，臣亦徒手得焉。猶以爲小，聞古之漁有任公子者，",
                    "zhushu": "任，平声。亊見莊子。"
                },
                {
                    "paragraph": "其得益大，於是去而之海上，北浮於碣石，",
                    "zhushu": "碣音竭，山石。"
                },
                {
                    "paragraph": "求大鯨焉。臣之具未及施，見大鯨驅羣蛟，逐肥魚於渤澥之尾，震動大海，簸掉巨島，",
                    "zhushu": "童云：都皓切。水中有山日島。"
                },
                {
                    "paragraph": "一啜而食若舟者数十，",
                    "zhushu": "張云：啜，姝恱切。說文：“甞也。”"
                },
                {
                    "paragraph": "勇而未已，貪而不能止，北蹙於碣石，槁焉。嚮之以為食者，反相與食之，臣亦徒手得焉。猶以為小。聞古之漁有太公者，其得益大，釣而得文王，於是舎而來。”智伯曰：“今若遇我也，如何？”漁者曰：“嚮者臣已言其端矣。始晋之侈家，若栾氏、祁氏、卻氏、羊舌氏以十數，不能自保，以貪晋國之利，而不見其害，主之家與五卿甞裂而食之矣。",
                    "zhushu": "主，即智伯，名瑶。五卿，謂韓、魏、趙、范、中行族。"
                },
                {
                    "paragraph": "是无異魦、鱮、鱣、鰋也，腦流骨腐於主之故鼎，可以懲矣，然而猶不肯寤。又有大者焉，若范氏、中行氏，貪人之土田，侵人之勢力，慕爲諸侯，而不見其害，主與三卿",
                    "zhushu": "智伯与韓、魏、趙。"
                },
                {
                    "paragraph": "又裂而食之矣。脫其鱗，鱠其肉，刳其腸，断其首而弃之，鯤鮞遺胤，",
                    "zhushu": "鯤音昆。鮞音而，魚子也。胤，羊晋切。"
                },
                {
                    "paragraph": "莫不備爼豆，是无異夫大鮪也，可以懲矣，然而猶不肯寤。又有大者焉，吞范、中行以益其肥，猶以為不足，力愈大而求食愈无饜。驅韓、魏以爲羣鮫，以逐趙之肥魚，而不見其害。貪肥之勢，將不止於趙。臣見韓、魏懼其將及也。赤幸主之蹙於晋陽，其目動矣，而主乃慠然，",
                    "zhushu": "慠，魚到切。"
                },
                {
                    "paragraph": "以為咸在机爼之上，方磨其舌。抑臣有恐焉。今輔果舎族而退，不肯同禍，",
                    "zhushu": "囯晋語：“智宣子将以瑶為後，智果諫不所，果遂别族于太史為輔。後韓、魏、趙而威智氏之族，推輔果在。”"
                },
                {
                    "paragraph": "叚規怨深而造謀。",
                    "zhushu": "囯語：智㐮子宴于藍䑓，襄子戯韓康子而侮叚規。及晋陽之難，叚規首難而殺智伯。"
                },
                {
                    "paragraph": "主之不寤，臣恐主為大鯨，首觧於邯郸，",
                    "zhushu": "音寒丹，趙所都。"
                },
                {
                    "paragraph": "鬛摧於安邑，胷披於上黨，尾㫁於中山之外，而腸流於大陸，為鱻薧",
                    "zhushu": "鱻，与“鮮”同。張云：薧音槁。二字並出周礼。"
                },
                {
                    "paragraph": "以充三家子孫之腹。臣所以大懼。不然，主之勇力強大，於文王何有？”智伯不恱，終以不寤。於是韓、魏與趙合㓕智氏，其地三分。",
                    "zhushu": "",
                    "type": 2
                },
                {
                    "paragraph": "愚溪對",
                    "zhushu": "",
                    "type": 2
                },
                {
                    "paragraph": "栁子名愚溪而居。五日，溪之神夜見夢曰：“子何辱予，使予爲愚耶？有其實者，名固從之。今予固若是耶？予聞閩有水，生毒霧厲氣，中之者温屯嘔泄，",
                    "zhushu": "中，上声。屯，徒渾切，聚也。嘔，於口切。泄音薛。"
                },
                {
                    "paragraph": "藏石走瀬，連艫糜解。",
                    "zhushu": "童云：艫音盧，船頭也。"
                },
                {
                    "paragraph": "有魚焉，鋸齒鋒尾而獸蹄，是食人，必断而躍之，乃仰噬焉。故其名曰惡溪。西海有水，散渙而无力，不能負芥，投之則委靡墊没，",
                    "zhushu": "垫，丁念切，䧟也。"
                },
                {
                    "paragraph": "及底而後止，故其名曰弱水。秦有水，掎汨泥淖，",
                    "zhushu": "張云：掎，㪯綺切，偏引也。潘云：汩，音骨，又胡骨、于筆二切。淖，女教切，泥也。"
                },
                {
                    "paragraph": "撓混沙礫，",
                    "zhushu": "潘云：音歴，小石也。"
                },
                {
                    "paragraph": "視之分寸，眙若睨壁，",
                    "zhushu": "張云：眙，丑吏切，反視也。睨，五計切，邪視也。"
                },
                {
                    "paragraph": "浅深險易，昧",
                    "zhushu": "昧。"
                },
                {
                    "paragraph": "不覿，乃合清渭以自彰穢跡，故其名曰濁涇。雍之西有水，幽險若漆，不知其所出，故其名曰黒水。夫惡、弱，六極也；濁、黒，賤名也。彼得之而不辝，窮萬丗而不變者，有其實也。今予甚清与美，為子所喜，而又功可以及圃畦，力可以載方舟，",
                    "zhushu": "毛詩：“方之舟之。”注：“方舟也，編木以渡。”"
                },
                {
                    "paragraph": "朝夕者濟焉。子幸擇而居予，而辱以无實之名以爲愚，卒不見德而肆其誣，豈終不可革耶？”栁子對曰：“汝誠无其實，然以吾之愚而獨好汝，汝惡得避是名非？且汝不見貪泉乎？有飲而南者，見交趾寳貨之多，光溢於目，思以兩手左右攫而懷之，豈泉之實耶？過而往貪焉，猶以為名。今汝獨招愚者居焉，乆留而不去，雖欲革其名，不可得矣。夫明王之時，智者用，愚者伏，用者宜邇，伏者宜逺。今汝之託也，逺王都三千餘里，仄僻迴隱，蒸欎之與曹，螺蜯之與居，",
                    "zhushu": "螺蜯，戈切。蜯，歩項切。"
                },
                {
                    "paragraph": "唯觸罪𢷤辱、愚陋黜伏者，日侵侵以遊汝，闖闖以守汝。",
                    "zhushu": "張云：闖，丑禁切。馬出門皃。"
                },
                {
                    "paragraph": "汝𣣔爲智乎？胡不呼今之聦明皎厲，握天子有司之柄以生育天下者，使一經於汝，而唯我獨処。汝旣不能得彼，而見獲於我，是則汝之實也。當汝爲愚而猶以爲誣，寕有說耶？”曰：“是則然矣。敢問子之愚，何如而可以及我？”柳子曰：“汝欲窮我之愚說耶？雖極汝之所往，不足以申吾喙；",
                    "zhushu": "詐機切。口也。"
                },
                {
                    "paragraph": "涸汝之所流，不足以濡吾翰。",
                    "zhushu": "音寒，羽也。"
                },
                {
                    "paragraph": "姑示子其畧。吾茫洋乎无知，氷雪之交，衆裘我絺；溽暑之鑠，衆從之風，而我從之火。吾盪而趍，不知太行之異乎九衢，以敗吾車；",
                    "zhushu": "行音杭。太行，山名，險路也。"
                },
                {
                    "paragraph": "吾放而遊，不知吕梁之異乎安流，以没吾舟。",
                    "zhushu": "呂梁，在彭城縣，水三十仞。出莊子。"
                },
                {
                    "paragraph": "吾足蹈坎井，頭抵木石，衝冒榛𣗥，",
                    "zhushu": "冒，一作“行”。"
                },
                {
                    "paragraph": "僵仆虺蜴，",
                    "zhushu": "音易。"
                },
                {
                    "paragraph": "而不知怵惕。何䘮何得，進不爲盈，退不爲抑，荒涼昬黙，卒不自克，此其大凢者也。願以是汙汝，可乎？”於是溪神深思而歎曰：“嘻！有餘矣，是及我也。”因俯而羞，仰而吁，涕泣交流，㪯手而辝。一悔一明斍而莫知所之，遂書其對。",
                    "zhushu": "",
                    "type": 2
                },
                {
                    "paragraph": "對賀者",
                    "zhushu": "",
                    "type": 2
                },
                {
                    "paragraph": "柳子以罪貶永州，有自京師來者，旣見，曰：“余聞子坐事斥逐，余適將唁子。",
                    "zhushu": "童云：唁，宜箭切。榖梁傳云：“弔失囯曰唁。”"
                },
                {
                    "paragraph": "今余視子之貌浩浩然也，能是逹矣，余无以唁矣，敢更以爲賀。”",
                    "zhushu": "更，平声。"
                },
                {
                    "paragraph": "柳子曰：“子誠以貌乎則可也，然吾豈若是而无志者耶？姑以戚戚爲无益乎道，故若是而已耳。吾之罪大，㑹主上方以寛理人，用和天下，故吾得在此。凡吾之貶斥，幸矣，而又戚戚焉，何哉？夫爲天子尚書郎，謀畫无所陳，而群比以爲名，蒙耻遇僇，",
                    "zhushu": "即“戮”字。"
                },
                {
                    "paragraph": "以待不測之誅。苟人爾，有不汙栗危厲偲偲然者哉？",
                    "zhushu": "張云：偲音思，相切責也。又七才切。"
                },
                {
                    "paragraph": "吾甞静処以思，獨行以求，自以上不得自列於聖朝，下无以奉宗祀，近丘墓，徒欲苟生幸存，庻幾似續之不廢。是以儻蕩其心，倡佯其形，",
                    "zhushu": "倡佯，音昌羊。"
                },
                {
                    "paragraph": "茫乎若升高以望，潰乎若乗海而无所往，故其容貌如是。子誠以浩",
                    "zhushu": "浩。"
                },
                {
                    "paragraph": "而賀我，其孰承之乎？嘻𥬇之怒，甚乎裂𦙼；",
                    "zhushu": "才智、才詣二切，目匡也。一作眥。"
                },
                {
                    "paragraph": "長歌之哭，過乎慟哭。庸詎知吾之浩浩，非戚戚之尤者乎？子休矣。”",
                    "zhushu": "",
                    "type": 2
                },
                {
                    "paragraph": "杜兼對",
                    "zhushu": "",
                    "type": 2
                },
                {
                    "paragraph": "或問曰：“朝廷以公且明，進善退不肖，未甞不當。然吾有一疑焉，願有聞於子，以釋子也。”曰：“何哉？”曰：“杜兼爲濠州，幸兵之亂，殺无罪士二人，",
                    "zhushu": "兼性浮險，録事参軍韋賞、團練判官陸楚，皆以守聀論亊仵兼宻奏二人通謀，扇動軍中，宣制杖殺之。"
                },
                {
                    "paragraph": "蓄貨足慾，吾以爲唐檮杌、饕餮者亡以異。",
                    "zhushu": "檮音濤，杌音兀，饕音叨，餮音鐵。四凶之號。"
                },
                {
                    "paragraph": "然而卒入爲郎中、給事中，出由商至河南尹乃死。夫何取於兼者若是幸也？”曰：“若子之言，兼之罪，吾雖不覩乎目，然聞之熟，宜廢而不用乆矣。然而吾有一取焉。吾聞兼在濠州，有鍾離令盧某者，宰相戚也，而䜛且腴，日狀其僚之過愆，以致于兼，且曰：‘是過是愆，我獨无有。’”其僚因惴恐，以俟謫怒於上。今日施施自負",
                    "zhushu": "施施，自得皃。"
                },
                {
                    "paragraph": "曰：“州君将我陟也。”兼得之，乃大怒，罰令，使僚也咸得自逹，以進乎善，因𢷤令終不得面焉。人由是不苟免，而䜛䛕之道大息。朝廷進兼，於内則給事中，於外則至河南尹。蓋知兼有是善也欤？誠然，不爲公且明耶？或者曰：“兼，凶狡人也，恣殺以充己，其爲過章章者。凡天下兒童”",
                    "zhushu": "後闕。",
                    "type": 2
                },
                {
                    "paragraph": "天對",
                    "zhushu": "",
                    "type": 2
                },
                {
                    "paragraph": "今將楚詞天問逐叚附入，遇天問則低寫于前，遇天對則高寫於後，仍入諸家音釋，覽者詳焉。",
                    "zhushu": "",
                    "type": 2
                },
                {
                    "paragraph": "問：遂古之𥘉，誰傳道之？上下未形，何由考之？",
                    "zhushu": "朱云：遂，往也。道，言也。上下，天地也。未有天地，固未有人，誰得見之？"
                },
                {
                    "paragraph": "㝠昭瞢闇，誰能極之？馮翼惟像，何以識之？",
                    "zhushu": "瞢，莫鄧切。馮，皮氷切。朱云：㝠，凼。昭，明也。言昼夜未分。馮翼，氤氲浮動之皃。今何以能穷極而知之乎已？"
                },
                {
                    "paragraph": "明明闇闇，惟時何爲？",
                    "zhushu": "",
                    "type": 2
                },
                {
                    "paragraph": "對：本始之茫，誕者傳焉。鴻靈幽紛，曷可言焉？曶黒晣眇，往來屯屯。",
                    "zhushu": "潘云：曶，呼骨切。說文：“従日，象氣出形。”司馬相如難蜀文：“曶爽暗昧。”韋昭曰：“䀜，梅憤切。”郭璞三蒼觧詁曰：“䀜，旦明也。”字林“音勿。晣，之列、之例二切。屯，張倫切。”"
                },
                {
                    "paragraph": "厖昧革化，惟元氣存，而何爲焉？",
                    "zhushu": "",
                    "type": 2
                },
                {
                    "paragraph": "隂陽三合，何本何化？",
                    "zhushu": "栁文元注云：榖梁：“独隂不生，独陽不生，独天不生，三合然後生。”王𨓜以為天地人，非也。朱云：隂也，陽也，天也，三者之合，何者為夲？何者為化乎？",
                    "type": 2
                },
                {
                    "paragraph": "合焉者三，一以統同。吁炎吹泠，交錯而功。",
                    "zhushu": "泠音零，清也。",
                    "type": 2
                },
                {
                    "paragraph": "圜則九重，孰營度之？",
                    "zhushu": "圜，謂天形。則，法也。九，陽数之極，所謂九天。",
                    "type": 2
                },
                {
                    "paragraph": "無營以成，沓陽而九。",
                    "zhushu": "沓，逹合切，積也。九者，老陽，積陽為天。"
                },
                {
                    "paragraph": "運轅渾淪，蒙以圜號。",
                    "zhushu": "一本運作“轉”。潘本轅作“輠”，胡果、胡瓦二切，車轂轉皃。又胡罪切，回也。渾音䰟。淪音倫，未相离也。",
                    "type": 2
                },
                {
                    "paragraph": "惟兹何功，孰𥘉作之？",
                    "zhushu": "王𨓜云：“言天有九重，誰始作之。”",
                    "type": 2
                },
                {
                    "paragraph": "𡨋疑玄𨤲，無功無作。",
                    "zhushu": "",
                    "type": 2
                },
                {
                    "paragraph": "斡維焉繫？天極焉加？",
                    "zhushu": "斡音管，車轂端沓也。維繫，物之縻也。焉，於䖍切。天極，謂南此極，譬則車之軸也。天之斡維繫於何所？而天之極何所加乎？",
                    "type": 2
                },
                {
                    "paragraph": "烏傒繫維？乃糜身位。無極之極，漭弥非垠，或形之加，孰取大焉？",
                    "zhushu": "傒，戸衣切。莽音莽。潘本弥作“弥”。",
                    "type": 2
                },
                {
                    "paragraph": "八柱何當？東南何虧？",
                    "zhushu": "河啚言：“地下有八柱，柱廣十五里，有三千六百軸，互相牽制。”",
                    "type": 2
                },
                {
                    "paragraph": "皇熈亹亹，胡棟胡宇？宏离不屬，焉恃夫八柱？",
                    "zhushu": "宏，一本作“完”。",
                    "type": 2
                },
                {
                    "paragraph": "九天之際，安放安屬？",
                    "zhushu": "放，上声。屬，音注。王𨓜云：“東方皡天，東南陽天，南方赤天，西南朱天，西方成天，西北凼天，北方玄天，東北変天，中央均天。”朱云：即所謂圜則九重者。",
                    "type": 2
                },
                {
                    "paragraph": "无青无黄，无赤无黒，无中无旁，烏際乎天則？",
                    "zhushu": "",
                    "type": 2
                },
                {
                    "paragraph": "隅隈多有，誰知其数？",
                    "zhushu": "隈，烏回切。淮南子：“天有九野，九千九百九十九隅，去地五億万里。”王𨓜云：“言天地廣大，隅隈衆多。”",
                    "type": 2
                },
                {
                    "paragraph": "巧欺淫誑，幽陽以别。无隈无隅，曷懵厥列？",
                    "zhushu": "",
                    "type": 2
                },
                {
                    "paragraph": "夭何所沓？十二焉分？",
                    "zhushu": "沓，合也。此問天与地合於何所，十二辰誰所分别乎？"
                },
                {
                    "paragraph": "折篿剡筳，午施旁竪，鞠明究曛，自取十二。非余之爲，焉以告汝？",
                    "zhushu": "楚辝云：“索瓊茅以莛篿。”注謂：“折竹小曰篿。”音專，又音團。”午，交午也。曛，許云切，日餘光。",
                    "type": 2
                },
                {
                    "paragraph": "日月安属？列星安陳？",
                    "zhushu": "",
                    "type": 2
                },
                {
                    "paragraph": "規燬魄淵，",
                    "zhushu": "日月也。"
                },
                {
                    "paragraph": "太虚是属。棊地萬熒，",
                    "zhushu": "列星也。"
                },
                {
                    "paragraph": "咸焉是託。",
                    "zhushu": "",
                    "type": 2
                },
                {
                    "paragraph": "出自湯谷，次于蒙汜。",
                    "zhushu": "汜，似凢、泛三音。淮南子：“日出于暘谷，淪于䝉谷，入于虞淵之氾。”",
                    "type": 2
                },
                {
                    "paragraph": "輻旋南畫，軸奠于北。孰彼有出次，惟汝方之側？平施旁運，𢙣有谷汜？",
                    "zhushu": "",
                    "type": 2
                },
                {
                    "paragraph": "自明及晦，所行幾里？",
                    "zhushu": "淮南子：“日行九州七舎，有五億万七千三百九里。”",
                    "type": 2
                },
                {
                    "paragraph": "當焉爲明，不逮爲晦？度引九窮，不可以里。",
                    "zhushu": "",
                    "type": 2
                },
                {
                    "paragraph": "夜光何德，死則又育？",
                    "zhushu": "朱云：“夜光，月也。”死，晦也。育，生也。",
                    "type": 2
                },
                {
                    "paragraph": "燬炎莫儷，",
                    "zhushu": "即計切。謂日也。"
                },
                {
                    "paragraph": "淵迫而魄。遐違乃專，何以死育？",
                    "zhushu": "",
                    "type": 2
                },
                {
                    "paragraph": "厥利維何，而顧莬在腹？",
                    "zhushu": "此問月有何利，而顧望之，莵常居其腹乎？",
                    "type": 2
                },
                {
                    "paragraph": "玄隂多缺，爰感厥兎。不形之形，惟神是𩔖。",
                    "zhushu": "",
                    "type": 2
                },
                {
                    "paragraph": "女歧无合夫，焉取九子？",
                    "zhushu": "女歧，神女，无大而生九子。釋書：“有九子母。”",
                    "type": 2
                },
                {
                    "paragraph": "陽健隂淫，降施蒸摩，歧靈而子，焉以夫爲？",
                    "zhushu": "",
                    "type": 2
                },
                {
                    "paragraph": "伯強何処？惠氣安在？",
                    "zhushu": "伯強，大厲疫鬼。惠氣，和氣也。",
                    "type": 2
                },
                {
                    "paragraph": "怪㳽㝠更，伯強乃陽。順和調度，應氣出行。時屇時縮，何有処鄉？",
                    "zhushu": "㳽，民卑、莫尔二切。一本作“涂”，与“沴”同，徒典切。又音戻，隂陽氣乱也。",
                    "type": 2
                },
                {
                    "paragraph": "何闔而晦？何開而明？",
                    "zhushu": "",
                    "type": 2
                },
                {
                    "paragraph": "明焉非闢，晦𠔃非藏。",
                    "zhushu": "",
                    "type": 2
                },
                {
                    "paragraph": "角𪧐未旦，曜靈安藏？",
                    "zhushu": "朱本作“藏”，与“藏”同。角、亢，東方星。旦，明也。曜灵，日也。",
                    "type": 2
                },
                {
                    "paragraph": "孰旦孰幽？繆𨇠于經。蒼龍之寓，而廷彼角亢，",
                    "zhushu": "繆音蚪。子虚賦“繆遶”注：“繆，音蓼，相𦆑結也。”廷，具往切，欺也。亢音剛。",
                    "type": 2
                },
                {
                    "paragraph": "不任汨鴻，",
                    "zhushu": "朱云：汨音骨。師，一作“鮌”，非是。或“不”字上有“鮌”字。"
                },
                {
                    "paragraph": "師何以尚之？僉答何憂，何不課而行之？”",
                    "zhushu": "朱云：汨，治也。鮌才不任治鴻水，衆人何以㪯之？堯何不且小試而遽行其說？",
                    "type": 2
                },
                {
                    "paragraph": "惟鮌譊譊隣聖而孽，𢘆師厖蒙，乃尚其圮。后惟師之難，矉頞使試，",
                    "zhushu": "鮌，即鯀字。拾遺記云：“夏鯀化為玄魚，後人合為鮌字。”譊，女交切。庬，莫江切，病也。圮，部鄙切，毀也。矉，頻、賔二音。頞，音遏，鼻莖也。衆不察其圮族而㪯之，堯非楽於用之也。",
                    "type": 2
                },
                {
                    "paragraph": "鴟龜曵銜，鮌何聽焉？",
                    "zhushu": "朱云：舊說謂鮌死為鴟亀所食，特以意言之耳。詳其文勢，以謂鯀听鴟亀曳銜之許，而敗其亊。"
                },
                {
                    "paragraph": "順欲成功，帝何刑焉？永遏在羽山，夫何三年不施？",
                    "zhushu": "朱云：施，謂刑殺之也。左傳曰：“乃施邢侯。”此謂鮌囚羽山。",
                    "type": 2
                },
                {
                    "paragraph": "盗堙息壌，招帝震怒，",
                    "zhushu": "潘云：埋，音因，塞也。山海經：“鮌竊帝之息壌，以堙洪水，帝令祝融殺鯀于羽郊。”招，如字。元注：意翹㪯也。"
                },
                {
                    "paragraph": "賦刑在下，而投弃于羽？方陟元子，",
                    "zhushu": "禹也。"
                },
                {
                    "paragraph": "以胤功定地，胡離厥考，而鴟龜肆喙？",
                    "zhushu": "呼穢切。",
                    "type": 2
                },
                {
                    "paragraph": "伯禹腹鮌，夫何以變化？纂就前緒，遂成考功。何績𥘉繼業，而厥謀不同？",
                    "zhushu": "腹，一作“復”，筆力切。何字下，一本有“故”字。",
                    "type": 2
                },
                {
                    "paragraph": "氣孽宜害，而嗣續得聖。汙塗而蕖，夫固不可以𩔖。胝躬躄歩，",
                    "zhushu": "潘本𦙁作“𦙁”，同，張泥切，浸厚也。一曰足蠒。列子：“禹手足胼胝。”躄，必益切，跛也。禹治水，渉山川，病足，故行跛也。"
                },
                {
                    "paragraph": "橋楯勩踣，",
                    "zhushu": "潘云：橋音翹，丘遥切，謂以鐵為錐頭，長半寸，施之履下，上山不跌蹉也。史記作“攆”，紀録切。楯，𠡠倫切。正義引前漢溝洫志：“毳形如箕，擿行泥上。”毳，如字。集韵与橋同，音蹺。又橇通作“楯”。注：“禹治水所乗。”古篆変形，字躰改易，說者不同，末知孰是。勩，夷丗切。又音曳，營也。踣，滿墨切，僵也。一本作“路”。"
                },
                {
                    "paragraph": "厥十有三載，乃蓋考醜。宜儀刑九疇，",
                    "zhushu": "一本无“宜儀刑”字。"
                },
                {
                    "paragraph": "受是玄寳。",
                    "zhushu": "禹錫玄圭。"
                },
                {
                    "paragraph": "昏成厥孽，昭生于德。惟氏之継，夫孰謀之式？",
                    "zhushu": "",
                    "type": 2
                },
                {
                    "paragraph": "洪泉極深，何以窴之？",
                    "zhushu": "朱云：“泉，疑當作渊。填，本避詩而改之也。窴与湏用參也。”",
                    "type": 2
                },
                {
                    "paragraph": "行鴻下隤，厥丘乃降。焉填絶淵，然後夷于土？",
                    "zhushu": "隤，徒回切。",
                    "type": 2
                },
                {
                    "paragraph": "地方九則，何以墳之？",
                    "zhushu": "則，一本作“州”。填，旁吻切，分也。朱云：七之髙者也。一本作“慎”，非是。",
                    "type": 2
                },
                {
                    "paragraph": "從民之宜，乃九于野。墳厥貢藝，而有上中下。",
                    "zhushu": "",
                    "type": 2
                },
                {
                    "paragraph": "應龍何畫？河海何歴？",
                    "zhushu": "有翼曰應龍。山海經曰：“禹治水，有應龍以尾畫地，即水泉流通。”",
                    "type": 2
                },
                {
                    "paragraph": "胡聖爲不足，反謀龍智？畚鍤究勤，而期畫厥尾。",
                    "zhushu": "畚音本。鍤音臿。",
                    "type": 2
                },
                {
                    "paragraph": "鮌何所營？禹何所成？康回馮怒，地何故以東南傾？",
                    "zhushu": "馮音慿。一本作“以”字。王𨓜云：“康回，共工名也。淮南言：共工与顓頊争為帝，不得，怒而觸不周之山，天維絶，地柱折，故東南傾。",
                    "type": 2
                },
                {
                    "paragraph": "圜㦞廓大，",
                    "zhushu": "天躰也。"
                },
                {
                    "paragraph": "厥立不植。地之東南，亦已西北。彼回小子，胡顚隕爾力？夫誰駭汝爲此，而以慁天極？",
                    "zhushu": "",
                    "type": 2
                },
                {
                    "paragraph": "九州何錯？川谷何洿？",
                    "zhushu": "朱云：錯，七故切。置也。洿音戸，深也。舊音烏，非是。",
                    "type": 2
                },
                {
                    "paragraph": "州錯冨媪，",
                    "zhushu": "烏浩切。后士富嫗。"
                },
                {
                    "paragraph": "爰定于趾。躁川静谷，形有髙庳。",
                    "zhushu": "",
                    "type": 2
                },
                {
                    "paragraph": "東流不溢，孰知其故？",
                    "zhushu": "",
                    "type": 2
                },
                {
                    "paragraph": "東窮歸墟，",
                    "zhushu": "列子：渤海之東，不知𡻕億万里，有壑焉，实惟无底之谷，名曰歸墟。"
                },
                {
                    "paragraph": "又環西盈。脉穴土區，而濁濁清清。墳壚燥䟽，",
                    "zhushu": "燥，一本作“𤍜”。墳，房粉切。士膏肥也。壚音盧。黒剛土。尚書注：䟽也。"
                },
                {
                    "paragraph": "滲渇而升。",
                    "zhushu": "渗，所禁切。"
                },
                {
                    "paragraph": "充融有餘，泄漏復行。器運浟浟，",
                    "zhushu": "音悠，水流皃。"
                },
                {
                    "paragraph": "又何溢爲？",
                    "zhushu": "",
                    "type": 2
                },
                {
                    "paragraph": "東西南北，其脩孰多？",
                    "zhushu": "脩，長也。",
                    "type": 2
                },
                {
                    "paragraph": "東西南北，其極无方。夫何鴻洞，而課校脩長？",
                    "zhushu": "鴻，一本作“澒”。",
                    "type": 2
                },
                {
                    "paragraph": "南北順㯐，其衍幾何？",
                    "zhushu": "洪㒷祖云：㯐，亦作“惰”，音妥，狹而長也。王𨓜云：“衍，廣大也。”",
                    "type": 2
                },
                {
                    "paragraph": "茫忽不凖，孰衍孰窮？",
                    "zhushu": "",
                    "type": 2
                },
                {
                    "paragraph": "崑崙縣圃，其凥安在？",
                    "zhushu": "凥，丘刀切。朱云：与“居”同。一本作“居”。崑崙，山名。其巔曰縣圃，亦作“玄圃”。",
                    "type": 2
                },
                {
                    "paragraph": "積高于乾。崑崙攸居。蓬首虎齒，爰穴爰都。",
                    "zhushu": "禹本纪：“崑崙髙三千五百餘里。”水經云：“髙万一于里。其下有弱水之渊環之。有蓬頭虎齒，戴勝而処者，王母也。”",
                    "type": 2
                },
                {
                    "paragraph": "増城九重，其高幾里？",
                    "zhushu": "増，与層同。淮南子：“崑崙虚中有増城九重，其髙𠔃一千里。",
                    "type": 2
                },
                {
                    "paragraph": "増城之里，萬有三千。",
                    "zhushu": "十洲記：“崑崙宫積金為墉城，面方千里。城上安金䑓五所，玉楼十二。”",
                    "type": 2
                },
                {
                    "paragraph": "四方之門，其誰從焉？",
                    "zhushu": "淮南子：“崑崙虚行有四百四十門，門間四里，里間九純，純丈五尺。”王𨓜云：“言天地四方名有門，其誰從之？上下？”",
                    "type": 2
                },
                {
                    "paragraph": "清温燠寒，迭出于時。時之丕革，由是而門。",
                    "zhushu": "清，七政切。寒也。",
                    "type": 2
                },
                {
                    "paragraph": "西北辟啓，何氣通焉？",
                    "zhushu": "辟，通作“闢”，開也。淮南子：“崑崙虚也，門開以納不周之風。",
                    "type": 2
                },
                {
                    "paragraph": "辟啓以通，兹氣之元。",
                    "zhushu": "潘云：天開西北辟啓。",
                    "type": 2
                },
                {
                    "paragraph": "日安不到，燭龍何照？",
                    "zhushu": "山海經：“鍾山之神，名曰燭隂，視為晝，瞑為夜。”注：“燭龍也。”",
                    "type": 2
                },
                {
                    "paragraph": "脩龍口燎，爰北其首。九隂極㝠，厥朔以炳。",
                    "zhushu": "燎，力照切。首，手又切。",
                    "type": 2
                },
                {
                    "paragraph": "羲和之未揚，若華何光？",
                    "zhushu": "淮南子：“若木在建木西，未有十日，其華下照地。”",
                    "type": 2
                },
                {
                    "paragraph": "惟若之華，禀羲以耀。",
                    "zhushu": "華音花。",
                    "type": 2
                },
                {
                    "paragraph": "何所冬暖？何所夏寒？",
                    "zhushu": "",
                    "type": 2
                },
                {
                    "paragraph": "狂山凝凝，",
                    "zhushu": "嶷、疑二音。"
                },
                {
                    "paragraph": "冰于北至。爰有炎洲，司寒不得以試。",
                    "zhushu": "",
                    "type": 2
                },
                {
                    "paragraph": "焉有石林？何獸能言？",
                    "zhushu": "",
                    "type": 2
                },
                {
                    "paragraph": "石胡不林？往視西極，獸言嘐嘐，人名是逹。",
                    "zhushu": "嘐，火交切。猩猩能知人名。",
                    "type": 2
                },
                {
                    "paragraph": "焉有虬龍，負熊以遊？",
                    "zhushu": "虬，渠幽切。有角曰龍，无角曰虬。",
                    "type": 2
                },
                {
                    "paragraph": "有虬蜲蛇，不角不鱗。嬉夫玄熊，相待以神。",
                    "zhushu": "蜲，於危切。蛇，余知切。",
                    "type": 2
                },
                {
                    "paragraph": "雄虺九首，儵忽焉在？",
                    "zhushu": "虺，許偉切，惡蛇也。儵，作倐，並音叔，急疾貌。",
                    "type": 2
                },
                {
                    "paragraph": "南有怪虺，羅首以噬。倐忽之居，帝南北海。",
                    "zhushu": "莊子：“南海之帝爲倐，北海之帝爲忽。”元注云：倐忽，在莊子甚明，王𨓜以爲電，非也。朱云：招䰟說“雄虺九首，往来倐忽”，正謂此也。莊子寓言，恐非屈原本意。",
                    "type": 2
                },
                {
                    "paragraph": "何所不死？長人何守？",
                    "zhushu": "朱云：死，一作“克”者，非。",
                    "type": 2
                },
                {
                    "paragraph": "貟丘之國，身民後死。",
                    "zhushu": "潘云：山海經：“不死民在交脛囯東，其人黒色，夀不死。”注：“圎丘上有不死樹，食之乃壽，有赤水，飲之不老。”"
                },
                {
                    "paragraph": "封嵎之守，其横九里。",
                    "zhushu": "囯語：“仲尼曰：“汪芒氏之君，守封嵎之山者也。”注：防風氏長三丈。又榖梁傳：“文公十一年：“叔孫得臣敗長狄，身横九畒。”",
                    "type": 2
                },
                {
                    "paragraph": "靡蓱九衢，枲華安君？",
                    "zhushu": "朱云：靡蓱，未詳何物。衢，歧也。枲，麻之有子者。",
                    "type": 2
                },
                {
                    "paragraph": "有萍九歧，厥圖以詭。浮山孰産？赤華伊枲。",
                    "zhushu": "元注云：山海經多言其岐五衢，又云四衢之岐也。王𨓜以爲生九衢中，恐謬。又浮山有草焉，其葉如麻。赤華，即枲華也。",
                    "type": 2
                },
                {
                    "paragraph": "靈蛇吞象，厥大何如？",
                    "zhushu": "靈，或作一。大，或作骨。巴蛇長百㝷，食象三年而出其骨。",
                    "type": 2
                },
                {
                    "paragraph": "巴蛇腹象，足覿厥大。二歳遺骨，具脩已號。",
                    "zhushu": "",
                    "type": 2
                },
                {
                    "paragraph": "黒水玄趾，三危安在？",
                    "zhushu": "吕，一作“池”，一作“阯”。",
                    "type": 2
                },
                {
                    "paragraph": "黒水淫淫，窮于不姜。玄趾則北，三危則南。",
                    "zhushu": "",
                    "type": 2
                },
                {
                    "paragraph": "延年不死，壽何所止？",
                    "zhushu": "",
                    "type": 2
                },
                {
                    "paragraph": "僊者幽幽，壽焉孰慕？短長不齊，咸各有止。胡紛華漫汗，而潜謂不死？",
                    "zhushu": "漫，莫干切。汗，何干切。淮南子注：“漫汗，不可知。”",
                    "type": 2
                },
                {
                    "paragraph": "鯪魚何所？鬿堆焉處？",
                    "zhushu": "鯪音陵，一作“陵”。鬿音祈。堆，多囬切。",
                    "type": 2
                },
                {
                    "paragraph": "鯪魚人貌，迩列姑射。鬿雀峙北號，惟人是食。",
                    "zhushu": "射音亦。元注云：山海經：“鯪魚在海中，近列姑射。”堆，當爲崔。鬿崔在號山，如雞虎𤓰，食人。王𨓜注誤。朱云：崔作“雀”。",
                    "type": 2
                },
                {
                    "paragraph": "羿焉彈日？烏焉解羽？",
                    "zhushu": "弹，一本作“彃”，一本作“斃”。朱云：“作弹者誤也。”柳云：烏，當作“鳥”。",
                    "type": 2
                },
                {
                    "paragraph": "焉有十日，其火百物？羿宜炭赫厥躰，胡庸以枝屈？",
                    "zhushu": "王𨓜云：“淮南言堯時十日並出，草木焦枯，堯令羿仰射十日，中其九日，日中九烏皆死，墮其羽翼也。”又史記：“射支左屈右。”"
                },
                {
                    "paragraph": "大澤千里，群鳥是解。",
                    "zhushu": "元注云：“山海經曰：“大澤千里，羣鳥之所解。”問作“烏”字，當爲“鳥”，後人不知，因配上句，改爲“烏”也。朱云：“如柳說，則别是一事。如舊說為日中之烏，而借“解羽”二字以問，於義亦通。”",
                    "type": 2
                },
                {
                    "paragraph": "禹之力獻功，降省下土四方，",
                    "zhushu": "一本无“四方”字。朱云：无“四”字，就“方”字絶句。"
                },
                {
                    "paragraph": "焉得彼嵞山女，而通之于台桑？",
                    "zhushu": "嵞与塗同，禹所娶囯。"
                },
                {
                    "paragraph": "閔妃匹合，厥身是継。胡維嗜不同味，而快鼂飽？",
                    "zhushu": "一本維作“為”。一本嗜下有“𣣔”字。一本快下有“一”字。王𨓜云：“禹治水道，娶者憂无綱紀耳。何特与衆人同嗜慾，苟欲快飽一朝之情乎？”",
                    "type": 2
                },
                {
                    "paragraph": "禹懲于續，嵞婦亟合。",
                    "zhushu": "當作“嵞”。"
                },
                {
                    "paragraph": "胈離厥膚，三門以不眡。",
                    "zhushu": "胈，蒲末切。膚，毳皮也。禹治水，股无胈，三過其門而不入。眡与視同。"
                },
                {
                    "paragraph": "呱呱之不䀌，而孰圖味？",
                    "zhushu": "呱音孤。泣声。衋，迄力切。傷痛也。"
                },
                {
                    "paragraph": "卒燥中野，民攸宇攸曁",
                    "zhushu": "。一本中作“于”，一本宇作“字”。曁，當作“墍”，息也。",
                    "type": 2
                },
                {
                    "paragraph": "啓代益作后，卒然離蠥。",
                    "zhushu": "蠥，一作“孽”，一作“孼”，並魚列切。憂也。",
                    "type": 2
                },
                {
                    "paragraph": "彼呱克臧，",
                    "zhushu": "啓也。"
                },
                {
                    "paragraph": "俾姒作夏。",
                    "zhushu": "姒音似。夏姓。"
                },
                {
                    "paragraph": "獻后益于帝，諄諄以不命。復爲叟𦒿，曷戚曷孽？",
                    "zhushu": "",
                    "type": 2
                },
                {
                    "paragraph": "何啓惟憂，而能拘是逹？皆歸射𥷚，",
                    "zhushu": "音菊。窮也。"
                },
                {
                    "paragraph": "而無害厥躬？",
                    "zhushu": "",
                    "type": 2
                },
                {
                    "paragraph": "呱勤于德，民以乳活。扈仇厥正，帝授柄以撻𠒋窮。聖庸夫孰克害？",
                    "zhushu": "扈，侯古切。舊說禹以矢下禅益，天下去益而歸啓，於是有扈不服。",
                    "type": 2
                },
                {
                    "paragraph": "何后益作革，而禹播降？",
                    "zhushu": "",
                    "type": 2
                },
                {
                    "paragraph": "益革民艱，咸粲厥粒。惟禹授以土，爰稼萬億。違溺踐垍，",
                    "zhushu": "巨志切。堅上也。"
                },
                {
                    "paragraph": "休居以康。食姑不失，胡往不道？",
                    "zhushu": "一本失字下有“性天”字。",
                    "type": 2
                },
                {
                    "paragraph": "啓𣗥賔商，九辯九歌。",
                    "zhushu": "山海經：“夏后氏上三𡣕于天，得九辯、九歌以下。”注：“啓登天而切其楽。”王𨓜云：“𣗥，陳也。賔，列也。言啓陳列宮商。”",
                    "type": 2
                },
                {
                    "paragraph": "啓逹厥聲，堪與以呻。辨同容之序，帝以𧵍𡣕。",
                    "zhushu": "𧵍，莫候切。",
                    "type": 2
                },
                {
                    "paragraph": "何勤子屠母，而死分竟墜？",
                    "zhushu": "一作“墜”，与“地”同。朱云：作“地”。",
                    "type": 2
                },
                {
                    "paragraph": "禹母産聖，何疈厥旅？彼滛言亂噣，聦馘以不處？",
                    "zhushu": "潘云：疈，普逼切，判也，裂也。旅，當作“膂”，脊骨也。帝王丗紀：“禹腷剥母背而生。”噣，陟救切，与咮同，口也。聝，去獲切。或从馘。",
                    "type": 2
                },
                {
                    "paragraph": "帝降夷羿，革孽夏民。胡羿射夫河伯，而妻彼雒𡣕？",
                    "zhushu": "朱本作“胡䠶去河伯”，云：“河伯化爲白龍，遊於氷旁，羿見䠶之，眇其左目。羿又夢与洛水神宓妃交。”",
                    "type": 2
                },
                {
                    "paragraph": "夷羿滔荒，",
                    "zhushu": "一本作“淫”。"
                },
                {
                    "paragraph": "割更后相。夫孰作厥孽，而誣帝以降？震皜厥鱗，集于皖。",
                    "zhushu": "潘云：華板切，字當從目，大目也。羿射河伯，左目。"
                },
                {
                    "paragraph": "肆呌帝不諶，失位滋嫚。有洛之嫮，",
                    "zhushu": "胡故切，好也。"
                },
                {
                    "paragraph": "焉妻于狡？",
                    "zhushu": "",
                    "type": 2
                },
                {
                    "paragraph": "馮珧利决，封稀是射。何獻蒸肉之膏，而后帝不若？",
                    "zhushu": "朱云：“馮，音憑，滿也。珧，音遥，蜃甲也，以飾弓。決以象骨爲之，以鈎弦。羿獵射封豕，以其肉膏𥙊天，天猶不順之。",
                    "type": 2
                },
                {
                    "paragraph": "夸夫快殺，鼎豨以慮飽。馨膏腴帝，叛德恣力。胡𦘺台舌喉，而濫厥福？",
                    "zhushu": "台音怡，我也。",
                    "type": 2
                },
                {
                    "paragraph": "浞娶純狐，眩妻爰謀。何羿之射革，而交吞揆之？",
                    "zhushu": "朱云：“浞，士角切。浞娶純狐氏女，眩惑爱之，遂与浞謀殺羿也。吞，滅也。揆，謀也。何羿之射藝勇力，而其衆交進吞謀之？”",
                    "type": 2
                },
                {
                    "paragraph": "寒讒婦謀，后夷卒戕。荒弃于野，俾姧民是臧？舉土作仇，徒怙身弧。",
                    "zhushu": "左傳㐮公四年：“夷羿淫于原獸。寒浞，伯明氏之讒子弟也，行淫于内，殺而烹之。”",
                    "type": 2
                },
                {
                    "paragraph": "阻窮西征，巖何越焉？化爲黄熊，巫何活焉？",
                    "zhushu": "一本“化”字下有“日”字。王𨓜云：“阻，險也。窮，窘也。越，度也。堯放鮌羽山，西行度越岑巖之險，因墮死，化爲黄熊，豈巫所能活？”",
                    "type": 2
                },
                {
                    "paragraph": "鯀殛羽巖，化黄而淵。",
                    "zhushu": "左傳昭公七年：“堯殛鯀干羽山，其神化爲黄熊，入于羽淵。”",
                    "type": 2
                },
                {
                    "paragraph": "咸播秬黍，莆藿是營。",
                    "zhushu": "藿，一作“雚”。王𨓜云：“禹平水土，万民皆得耕種於雚蒲之地。",
                    "type": 2
                },
                {
                    "paragraph": "子宜播殖稺，于丘于川。維莞維蒲，維菰維蘆。丕徹以圖，民以讙以都。",
                    "zhushu": "了，一作“予”。稺音雉，𥘉稼也。莞，胡官切；一音官。",
                    "type": 2
                },
                {
                    "paragraph": "何由并投，而鮌疾脩盈？",
                    "zhushu": "王𨓜云：“疾，病也。脩，長也。盈，滿也。”",
                    "type": 2
                },
                {
                    "paragraph": "堯酷厥父，厥子激以功。克碩厥祀，後丗是郊。",
                    "zhushu": "左昭七年：“鯀爲夏郊。”",
                    "type": 2
                },
                {
                    "paragraph": "白蜺嬰茀，胡爲此堂？",
                    "zhushu": "茀音弗，疑當作“𩂕”。王𨓜云：“蜺，雲之有色似龍者也。茀，白雲逶蛇。若蛇者。逶移相嬰，何爲乎此祠堂也？”"
                },
                {
                    "paragraph": "安得夫良藥，不能固臧？天式從横，陽離爰死。",
                    "zhushu": "王𨓜云：“式，法也。爰，於也。言天法有善隂陽縱横之道，人失陽氣則死亡。”"
                },
                {
                    "paragraph": "大鳥何鳴，夫焉䘮厥體？",
                    "zhushu": "王𨓜云：“崔文子斈仙於王子僑，化爲白蜺而嬰茀持薬与崔文子。文子驚怪，引戈擊蜺，中之，因墮其薬。俯而視之，王子僑之尸也。文子覆之以幣筐，須臾則化爲大鳥而鳴，開而視之，翻飛而去。文子焉能亡子僑之身乎？”",
                    "type": 2
                },
                {
                    "paragraph": "王子怪駭，蜺形茀裳。文禠操戈，",
                    "zhushu": "文，崔文子也。一本作“衣”。"
                },
                {
                    "paragraph": "猶懵夫藥良。終鳥號以游，奮厥篚筐。曶漠莫謀，",
                    "zhushu": "曶，呼骨切。"
                },
                {
                    "paragraph": "形胡在胡云？",
                    "zhushu": "",
                    "type": 2
                },
                {
                    "paragraph": "蓱號起雨，何以興之？",
                    "zhushu": "王𨓜云：“蓱翳，雨師名。言雨師号呼，則雲㒷而雨下。”",
                    "type": 2
                },
                {
                    "paragraph": "幽陽潜㸑，隂蒸而雨。萍慿以興，厥號爰所。",
                    "zhushu": "",
                    "type": 2
                },
                {
                    "paragraph": "撰躰恊脅，鹿何膺之？",
                    "zhushu": "朱本作“撰体脅鹿，何以膺之”。王𨓜云：“天撰十二神鹿，八足兩頭。”",
                    "type": 2
                },
                {
                    "paragraph": "氣怪以神，爰有竒軀。脇属支偶，尸帝之隅。",
                    "zhushu": "",
                    "type": 2
                },
                {
                    "paragraph": "鼇戴山抃，何以安之？",
                    "zhushu": "列仙傳：“有巨靈之鼇，背負蓬萊之山，而抃戯滄海之中。”",
                    "type": 2
                },
                {
                    "paragraph": "宅靈之丘，掉焉不危，鼇厥首而𢘆以恬夷。",
                    "zhushu": "出列子湯問篇。",
                    "type": 2
                },
                {
                    "paragraph": "釋舟陵行，何以遷之？",
                    "zhushu": "洪㒷祖云：鼇負山，若舟負物，今釋水而陵，反爲人所負。",
                    "type": 2
                },
                {
                    "paragraph": "要釋而陵，殆或謫之。龍伯負骨，帝尚窄之。",
                    "zhushu": "龍伯釣鼇，天帝怒，短小其民。窄，側格切。狹也。",
                    "type": 2
                },
                {
                    "paragraph": "惟澆在户，何求于嫂？何少康逐犬，而顚隕厥首？",
                    "zhushu": "澆，五吊切。浞之子。王𨓜云：“澆往至其嫂户，佯有所求，因与滛乱。夏少康因田獵放犬逐獸，遂襲殺澆而断其頭。”",
                    "type": 2
                },
                {
                    "paragraph": "澆嫪以力，兄麀聚之。康假于田，肆克宇之。",
                    "zhushu": "嫪音勞，又郎到切，妬恋也。",
                    "type": 2
                },
                {
                    "paragraph": "女歧縫裳，而館同爰止。何顚易厥首，而親以逢殆？",
                    "zhushu": "王𨓜云：“女歧，澆嫂也。与澆滛佚，爲之縫裳，於是共舎而𪧐止。少康夜襲，得女歧頭以爲澆，因断之。”",
                    "type": 2
                },
                {
                    "paragraph": "旣裳旣舎，宜咸墜厥首。",
                    "zhushu": "一本无“旣裳”字。",
                    "type": 2
                },
                {
                    "paragraph": "湯謀易旅，何以厚之？",
                    "zhushu": "朱云：湯，疑作“康”，謂少康也。有衆一旅，遂滅過澆。",
                    "type": 2
                },
                {
                    "paragraph": "湯奮癸旅，爰以傴拊。載厥德于葛，以詰仇餉。",
                    "zhushu": "癸，桀名也。傴，委羽切。",
                    "type": 2
                },
                {
                    "paragraph": "覆舟斟㝷，何道取之？",
                    "zhushu": "王𨓜云：“言少聚滅斟㝷氏，奄若覆舟。”",
                    "type": 2
                },
                {
                    "paragraph": "康復舊物，㝷焉保之？覆舟喻易，尚或艱之。",
                    "zhushu": "亊見左傳哀公元年。",
                    "type": 2
                },
                {
                    "paragraph": "桀伐䝉山，何所得焉？妹嬉何肆，湯何殛焉？",
                    "zhushu": "妹，莫撥切。嬉，一作“喜”。",
                    "type": 2
                },
                {
                    "paragraph": "惟桀嗜色，戎得䝉昧。滛處暴娯，以大啓厥伐。",
                    "zhushu": "",
                    "type": 2
                },
                {
                    "paragraph": "舜閔在家，父何以鰥？堯不姚告，二女何親？",
                    "zhushu": "朱本“鰥”作鱞。姚，舜姓。",
                    "type": 2
                },
                {
                    "paragraph": "瞽父仇舜，鰥以不儷。堯專以女，兹俾胤厥丗。惟蒸蒸翼翼，于嬀之汭，",
                    "zhushu": "女，尼據切。嬀，居危切。汭，如銳切。舜之所居。",
                    "type": 2
                },
                {
                    "paragraph": "厥萌在𥘉，何所意焉？璜臺十成，誰所極焉？",
                    "zhushu": "朱云：意，古億字。",
                    "type": 2
                },
                {
                    "paragraph": "紂臺于璜，箕克兆之。",
                    "zhushu": "朱云：賢者預見萌芽之端。紂作象箸而箕子歎，果作玉䑓十重。",
                    "type": 2
                },
                {
                    "paragraph": "登立爲帝，孰道尚之？",
                    "zhushu": "王𨓜云：“言伏羲始作八卦，脩行道德，万民登以爲帝。”",
                    "type": 2
                },
                {
                    "paragraph": "惟德登帝，師以首之。",
                    "zhushu": "洪㒷祖云：“師，一作“帥”。登帝，謂匹夫而有天下。”",
                    "type": 2
                },
                {
                    "paragraph": "女媧有體，孰制匠之？",
                    "zhushu": "玊𨓜云：“女媧，人頭蛇身，一日七十化，其躰如此。”",
                    "type": 2
                },
                {
                    "paragraph": "媧軀虺號，占以𩔖之。胡曰日化七十，工獲詭之？",
                    "zhushu": "",
                    "type": 2
                },
                {
                    "paragraph": "舜服厥弟，終然爲害。何肆犬體，而厥身不危敗？",
                    "zhushu": "象謀殺舜。",
                    "type": 2
                },
                {
                    "paragraph": "舜弟眡厥仇，畢屠水火。夫固優游以聖，而孰殆厥禍？犬齗于德，終不克以噬。昆庸致愛，邑鼻以賦富。",
                    "zhushu": "鼻即有庳，象所封邑。",
                    "type": 2
                },
                {
                    "paragraph": "呉獲迄古，",
                    "zhushu": "古公亶父。"
                },
                {
                    "paragraph": "南嶽是止。孰期去斯，得兩男子？",
                    "zhushu": "太乃仲雍。",
                    "type": 2
                },
                {
                    "paragraph": "嗟伯之仁，遜季旅嶽。雍同度厥義，以嘉呉國。",
                    "zhushu": "",
                    "type": 2
                },
                {
                    "paragraph": "縁鵠飾玉，",
                    "zhushu": "伊尹烹鵠羮，飾玉鼎。"
                },
                {
                    "paragraph": "后帝是饗。何承謀夏，桀終以㓕䘮？帝乃降觀，下逢伊摯。",
                    "zhushu": "尹名。"
                },
                {
                    "paragraph": "何條放致罰，而𥠖伏大說？",
                    "zhushu": "",
                    "type": 2
                },
                {
                    "paragraph": "空桑鼎殷，",
                    "zhushu": "列子注：“伊尹母居伊水之上，旣孕，夢神告曰：“臼水出而東走，无顧。”明曰，臼出水東走十里，其邑尽爲水，身因化爲空桑。有莘氏女採桑，得嬰兒空桑之中，故命曰伊尹。献其君，令庖人飬之。”"
                },
                {
                    "paragraph": "謟羮厥鵠。惟軻知言，𣊺焉以爲不？",
                    "zhushu": "𣊺。居莧切。又音閑。"
                },
                {
                    "paragraph": "仁易愚危，夫曷揆曷謀？咸逃叢淵，虐后以劉。",
                    "zhushu": "揚雄方言：“秦、晋、宋、衛之間，謂殺曰劉。”"
                },
                {
                    "paragraph": "降厥觀于下，匪摯孰承？條伐巢放，民用潰厥疣。",
                    "zhushu": "于求切。"
                },
                {
                    "paragraph": "以夷于膚，夫曷不謡？",
                    "zhushu": "",
                    "type": 2
                },
                {
                    "paragraph": "簡狄在臺，嚳何宜？玄鳥致貽，女何喜？",
                    "zhushu": "簡狄侍于臺上，吞燕𡖉而生契。",
                    "type": 2
                },
                {
                    "paragraph": "嚳狄禱禖，契形于胞。胡乙鷇之食，而怪焉以嘉？",
                    "zhushu": "鷇，當作“㲉”，夘也。",
                    "type": 2
                },
                {
                    "paragraph": "該秉季德，厥父是臧。",
                    "zhushu": "朱云：此章未詳。諸說亦異。詳此“該”字，恐是“啓”字。",
                    "type": 2
                },
                {
                    "paragraph": "該德胤考，",
                    "zhushu": "考，一本作“孝”。王𨓜云：“該，包也。父，謂契也。言湯能包特先人之未德。”柳文元注云：“該，謂蓐收。王𨓜注誤。”案：下文“𢘆秉季德”，旣非人名，子厚之言，亦自相戾。"
                },
                {
                    "paragraph": "蓐收于西。𤓰虎手龯，尸刑以司慝。",
                    "zhushu": "囯語：“号公夢神人面白毛，虎𤓰執龯，立於西阿。”史嚚曰：“如君之言，則蓐收也，天之刑神也。”",
                    "type": 2
                },
                {
                    "paragraph": "胡終弊于有扈，牧夫牛羊？",
                    "zhushu": "有扈伐啓，啓伐㓕之，有扈遂爲牧竪。",
                    "type": 2
                },
                {
                    "paragraph": "牧正矜矜，澆扈爰踣。",
                    "zhushu": "踣，蒲墨切。王𨓜云：“有扈，澆囯名。少康爲仍牧正。”豈子厚承𨓜之誤欤？",
                    "type": 2
                },
                {
                    "paragraph": "干協時舞，何以懷之？",
                    "zhushu": "王𨓜云：“干，求舞，務協和；懷，來也。言少康。”朱云：舜懷有苗。",
                    "type": 2
                },
                {
                    "paragraph": "階干以娯，苗革而格。不迫以死，夫胡狃厥賊？",
                    "zhushu": "狃，女乆切。",
                    "type": 2
                },
                {
                    "paragraph": "平脅曼膚，何以肥之？",
                    "zhushu": "王𨓜云：“紂爲無道，天下乖离，懷憂癯瘦，而反形躰曼澤。”",
                    "type": 2
                },
                {
                    "paragraph": "辛后騃狂，無憂以肥。肆蕩弛厥體，而充膏于肌。嗇寳被躬，焚以旗之。",
                    "zhushu": "騃，五駭切。辛，紂也。紂敗，衣寳玉之衣，赴火而死。武王斬紂頭，懸之太白之旗。",
                    "type": 2
                },
                {
                    "paragraph": "有扈牧竪，云何而逢？擊牀先出，其命何從？",
                    "zhushu": "言啓擊殺有扈于牀。",
                    "type": 2
                },
                {
                    "paragraph": "扈釋于牧，力使后之。民仇焉㝢，啓牀以斮。",
                    "zhushu": "㝢，一本作“寓”。",
                    "type": 2
                },
                {
                    "paragraph": "𢘆秉季德，焉得夫朴牛？何往營班禄，不但還來？",
                    "zhushu": "朴，大也。",
                    "type": 2
                },
                {
                    "paragraph": "殷武踵德，爰獲牛之朴。夫唯陋民是冒，而丕號以瑞。卒營而班，民心是市。",
                    "zhushu": "朱云：湯出獵得大牛，不但驅馳往來而已，還輒以所獲徧施禄惠於百姓。",
                    "type": 2
                },
                {
                    "paragraph": "昏微循迹，有狄不寕。何繁鳥萃𣗥，負子肆情？",
                    "zhushu": "王𨓜云：循闇微之道，爲夷狄之行。謂解居父聘呉過陳，見婦人負子，欲与之肆情。婦人曰：“墓門雖无人，𣗥上猶有鴞。”",
                    "type": 2
                },
                {
                    "paragraph": "解父狄淫，遭慤以赧。彼中之不目，而徒以色視。",
                    "zhushu": "赧，乃板切，愧也。",
                    "type": 2
                },
                {
                    "paragraph": "眩弟並淫，",
                    "zhushu": "象也。"
                },
                {
                    "paragraph": "危害厥兄。何變化以作詐，後嗣而逢長？",
                    "zhushu": "",
                    "type": 2
                },
                {
                    "paragraph": "象不兄龔，而奮以謀。盖",
                    "zhushu": "奮，一本作“肆”。"
                },
                {
                    "paragraph": "聖孰凶怒，嗣用紹厥爱？",
                    "zhushu": "",
                    "type": 2
                },
                {
                    "paragraph": "成湯東廵，有莘爰極。何乞彼小臣，",
                    "zhushu": "伊尹也。"
                },
                {
                    "paragraph": "而吉妃是得？水濵之木，得彼小子。",
                    "zhushu": "伊尹生空桑中。"
                },
                {
                    "paragraph": "夫何惡之，媵有莘之婦？",
                    "zhushu": "",
                    "type": 2
                },
                {
                    "paragraph": "莘有玉女，湯廵爰獲。旣内克厥合，而外弼于德。伊知非妃，伊之知臣，曷以不識？胡木化于母，以蝎厥聖？",
                    "zhushu": "蝎，胡葛切。木中蠧虫，喻伊尹。"
                },
                {
                    "paragraph": "喙鳴不良，謾以詭正。盡邑以墊，孰譯彼夢？",
                    "zhushu": "墊，都念切。",
                    "type": 2
                },
                {
                    "paragraph": "湯出重泉，夫何辠尤？",
                    "zhushu": "朱云：辠，古罪字。重泉，地名，所謂夏䑓，桀拘湯於此。"
                },
                {
                    "paragraph": "不勝心伐帝，夫誰使挑之？",
                    "zhushu": "挑，徒了切。王𨓜云：“湯不勝衆心而伐桀，桀先挑之也。”",
                    "type": 2
                },
                {
                    "paragraph": "湯行不𩔖，重泉是囚。違虐立辟，實罪德之由。",
                    "zhushu": "辟，婢亦切，法也。"
                },
                {
                    "paragraph": "師憑怒以割，癸挑而讎。",
                    "zhushu": "癸，桀也。",
                    "type": 2
                },
                {
                    "paragraph": "㑹鼂爭盟，",
                    "zhushu": "鼂与“朝”同。"
                },
                {
                    "paragraph": "何踐吾期？蒼鳥羣飛，",
                    "zhushu": "蒼鳥，鷹也。"
                },
                {
                    "paragraph": "孰使萃之？到擊紂躬，",
                    "zhushu": "朱云：到，作“列”。"
                },
                {
                    "paragraph": "叔旦不嘉。",
                    "zhushu": "周公也。"
                },
                {
                    "paragraph": "何親揆發足，周之命以咨嗟？授殷天下，其位安施？反成乃亡，其罪伊何？爭遣伐器，何以行之？並驅擊翼，何以將之？",
                    "zhushu": "",
                    "type": 2
                },
                {
                    "paragraph": "膠鬲比漦，雨行踐期。",
                    "zhushu": "潘云：此毗至切，近也。漦，疑當作“嫠”，剥也。王𨓜云：紂使膠鬲視師，武王曰：“以甲子至。”㑹于雨，武王晝夜行，或請休息，武王曰：“膠鬲今報紂矣，甲子不到，紂必殺之。”"
                },
                {
                    "paragraph": "捧盎救灼，仁興以畢隨。鷹之咸同，得使萃之。頸紂黄龯，旦孰喜之？",
                    "zhushu": "朱云：武王以黄龯斬紂，周公旦不喜親斬紂頭之亊耳。"
                },
                {
                    "paragraph": "民父有釐，嗟以羙之。位庸芘民，仁克莅之。紂淫以害，師殛圯之。咸逭厥死，爭徂器之。翼鼓顚禦，讙舞靡之。",
                    "zhushu": "",
                    "type": 2
                },
                {
                    "paragraph": "昭后成遊，南土爰底。厥利惟何，而逢彼白雉？",
                    "zhushu": "王𨓜云：“昭王出遊，南至於楚，楚人沉之。昭王南遊，何以利於楚乎？”越裳献白雉，昭王德不能致，欲親往逢迎之。",
                    "type": 2
                },
                {
                    "paragraph": "水濵翫昭，荆䧟弑之。繆迓越裳，疇肯雉之？",
                    "zhushu": "",
                    "type": 2
                },
                {
                    "paragraph": "穆王巧挴，夫何爲周流？",
                    "zhushu": "梅芒改切。貪也。"
                },
                {
                    "paragraph": "環理天下，夫何索求？",
                    "zhushu": "",
                    "type": 2
                },
                {
                    "paragraph": "穆懵祈招，猖洋以游。輪行九野，惟怪之謀。胡紿娯戴勝之獸，觴瑶池以迭謡？",
                    "zhushu": "左昭十二年：𥙊公作祈招詩，止穆王之心。西王母、戴勝，与穆天子觴于瑶池之上，爲謡曰：“白雲在天，山陵自出。道理脩逺，山川間之。将子无死，尚能復來。”荅曰：“万民平均，吾顧見汝。”",
                    "type": 2
                },
                {
                    "paragraph": "妖夫曵衒，何號乎市？周幽誰誅，焉得夫襃姒？",
                    "zhushu": "朱云：衒，熒絹切。有二龍止於夏庭，龍亡而漦在。周厉王發而觀之，漦流于庭処，妾遇之而生女，弃之。時有謡曰：“檿孤箕服，寔亡周囯。”後有賣是器於市者，以爲妖怪，執而戮之，夜得亡去，聞所弃女啼声，哀而収之。湪齊襃後，襃人入此女贖罪，幽王惑而爱之一。",
                    "type": 2
                },
                {
                    "paragraph": "孺賊厥詵，爰檿其弧。幽禍挐以夸，憚褒以漁。淫嗜薎殺，諌尸謗屠。孰鰥漦以徴，而化黿是辜？",
                    "zhushu": "薎，即幾字。",
                    "type": 2
                },
                {
                    "paragraph": "天命反側，何罰何怙？",
                    "zhushu": "朱云：反側，言无常也。",
                    "type": 2
                },
                {
                    "paragraph": "天邈以䝉，人么以离。胡克合厥道，而詰彼尤違？",
                    "zhushu": "么，或作“厶”，音私。",
                    "type": 2
                },
                {
                    "paragraph": "齊桓九㑹，卒然身殺。",
                    "zhushu": "朱云：九、紏通用。卒，終也。盖桓公之會十有五。",
                    "type": 2
                },
                {
                    "paragraph": "桓號其大，任屬以傲。幸良以九合，逮孽而壞。",
                    "zhushu": "",
                    "type": 2
                },
                {
                    "paragraph": "彼王紂之躬，孰使亂惑？何惡輔㢸，",
                    "zhushu": "即弼字。"
                },
                {
                    "paragraph": "讒謟是服？比干何逆，而抑沈之？雷開何順，而賜封之？何聖人之一德，卒其異方？梅伯受醢，箕子佯狂。",
                    "zhushu": "朱本佯作“詳”，音佯。雷開，侫人。",
                    "type": 2
                },
                {
                    "paragraph": "紂無誰使惑，堆志爲首。逆圗倒視，輔䜛以僇寵。",
                    "zhushu": "諸本多无“僇”字。"
                },
                {
                    "paragraph": "干異召死。雷済克后，",
                    "zhushu": "比干、雷開。"
                },
                {
                    "paragraph": "文德邁以被。",
                    "zhushu": "文王也。"
                },
                {
                    "paragraph": "芮鞫順道，醢梅奴箕，忠咸䘮以醜𢈲。",
                    "zhushu": "",
                    "type": 2
                },
                {
                    "paragraph": "稷惟元子，帝何篤之？投之于氷上，鳥何燠之？何馮弓挾矢，殊能將之？旣驚帝切激，何逢長之？",
                    "zhushu": "王𨓜云：“馮，大。挾，持也。言后稷長持大強弓，挾箭矢。”洪㒷祖云：“此与下文相屬，言武王能馮弓挾矢，而將之以殊能。”",
                    "type": 2
                },
                {
                    "paragraph": "棄靈而功，篤胡爽焉？翼氷以炎，盍崇長焉？旣歧旣嶷，冝庸將焉。紂凶以啓，武紹尚焉。",
                    "zhushu": "",
                    "type": 2
                },
                {
                    "paragraph": "伯昌號衰，",
                    "zhushu": "文王。"
                },
                {
                    "paragraph": "秉鞭作牧。何令徹彼歧社，命有殷之國？",
                    "zhushu": "",
                    "type": 2
                },
                {
                    "paragraph": "伯鞭于西，化江漢滸昜。歧社以太，國之命以祚武。",
                    "zhushu": "",
                    "type": 2
                },
                {
                    "paragraph": "遷藏就岐，何能依？",
                    "zhushu": "王𨓜云：“文王。”朱云：言大王徙其宝藏，來就𡵨下。",
                    "type": 2
                },
                {
                    "paragraph": "踰梁槖囊，羶仁蟻萃。",
                    "zhushu": "莊子徐无鬼萹：“蚁慕羊肉，羊肉羶也。”",
                    "type": 2
                },
                {
                    "paragraph": "殷有惑婦，何所譏？",
                    "zhushu": "王𨓜云：“謂妲己惑誤於紂，不可復譏諌也。”",
                    "type": 2
                },
                {
                    "paragraph": "妲㓕淫啇，痡民以亟去。",
                    "zhushu": "妲，丹逹切。痡音敷，又普吳切，病也。亟，紀力切，疾也。",
                    "type": 2
                },
                {
                    "paragraph": "受賜兹醢，西伯上告。何親就上帝罰，殷之命以不救？",
                    "zhushu": "朱云：“紂醢梅伯以賜諸侯，文王受之，以𥙊告，語於上帝，帝乃親致紂之罪罰，故殷之命不可復救也。”",
                    "type": 2
                },
                {
                    "paragraph": "肉梅以頒，烏不台訴？孰盈癸惡，兵躬殄祀，",
                    "zhushu": "鳴當作“曷”。癸當作“紂”。",
                    "type": 2
                },
                {
                    "paragraph": "師望在肆，昌何志？鼓刀楊聲，后何喜？",
                    "zhushu": "后，謂文王也。昌，文王名。",
                    "type": 2
                },
                {
                    "paragraph": "牙伏牛漁，積内以外萌。歧目厥心，瞭眡𩔰光，奮力屠國，以髀髋厥啇。",
                    "zhushu": "髀髋，音陛寛。吕望屠牛，文王問之，吕望曰：“下屠屠牛，上屠屠囯。”",
                    "type": 2
                },
                {
                    "paragraph": "武發殺殷，何所悒？載尸集戰，何所急？",
                    "zhushu": "王𨓜云：“尸，主也。載，文王木主。”",
                    "type": 2
                },
                {
                    "paragraph": "發殺曷逞，寒民于烹。惟栗厥文考，",
                    "zhushu": "以栗爲主。",
                    "type": 2
                },
                {
                    "paragraph": "而䖍子以徂征。",
                    "zhushu": "",
                    "type": 2
                },
                {
                    "paragraph": "伯林雉經，維其何故？何感天抑墬，夫誰畏懼？",
                    "zhushu": "王𨓜云：“謂申生。”",
                    "type": 2
                },
                {
                    "paragraph": "中譛不列，恭君以雉。胡螾訟蟯賊，而以變天地？",
                    "zhushu": "螾蟯，喻𧕯姫。",
                    "type": 2
                },
                {
                    "paragraph": "皇天集命，惟何戒之？受禮天下，又使至代之？",
                    "zhushu": "",
                    "type": 2
                },
                {
                    "paragraph": "天集厥命，惟德受之。胤怠以弃，天又祐之。",
                    "zhushu": "天祐下民，作之君師。",
                    "type": 2
                },
                {
                    "paragraph": "𥘉湯臣摯，",
                    "zhushu": "摯，伊尹名。"
                },
                {
                    "paragraph": "後兹承輔。何卒官湯，尊食宗緒？",
                    "zhushu": "",
                    "type": 2
                },
                {
                    "paragraph": "湯摯之合，祚以乆食。昧始以昭末，克庸成績。",
                    "zhushu": "",
                    "type": 2
                },
                {
                    "paragraph": "勲闔夢生，少離散亡。何壯武厲，能流厥嚴？",
                    "zhushu": "王𨓜云：“呉闔廬祖父壽夢也。闔廬怨不得爲王，少离散亡，放在列，乃刺王僚，代爲呉王，大有功勲。”壯，大也。嚴，威也。",
                    "type": 2
                },
                {
                    "paragraph": "光徴夢祖，",
                    "zhushu": "光，闔庐名。"
                },
                {
                    "paragraph": "憾離以厲，仿偟激覆而勇。",
                    "zhushu": "",
                    "type": 2
                },
                {
                    "paragraph": "彭鏗斟雉，帝何饗？受壽永多，夫何乆長？",
                    "zhushu": "彭祖名鏗，献雉羹於堯。",
                    "type": 2
                },
                {
                    "paragraph": "鏗羮于帝，聖孰嗜味？夫死自暮，而誰饗以俾壽？",
                    "zhushu": "",
                    "type": 2
                },
                {
                    "paragraph": "中央共牧，后何怒？蠭蟻微命，力何固？",
                    "zhushu": "𡵨首之蛇争共食，牧草自相齧。",
                    "type": 2
                },
                {
                    "paragraph": "螝齧已毒，不以外肆。細腰羣螫，夫何足病？",
                    "zhushu": "螝，胡對切。一云“虺”字。",
                    "type": 2
                },
                {
                    "paragraph": "驚女采薇，鹿何祐？比至回水，萃何喜？",
                    "zhushu": "王𨓜云：“昔者女子采薇菜，有所驚而走。萃，止也。女子驚而此走，至於回水之上，止而得鹿，遂有福喜。”朱云：未詳。",
                    "type": 2
                },
                {
                    "paragraph": "萃回偶昌，鹿曷祐以女？",
                    "zhushu": "",
                    "type": 2
                },
                {
                    "paragraph": "兄有噬犬，弟何欲？昜之以百兩，卒無禄。",
                    "zhushu": "元注云：問云百两，盖謂車也。王𨓜以爲百两金，誤也。朱云：舊注以爲秦公子鍼之事，然与左傳不同，未知是否。",
                    "type": 2
                },
                {
                    "paragraph": "鍼欲兄愛，以快侈冨。愈多厥車，卒逐以旅。",
                    "zhushu": "晋語：“秦后子奔晋，車千乗。”",
                    "type": 2
                },
                {
                    "paragraph": "薄暮雷電，歸何憂？厥嚴不奉，帝何求？伏匿穴處，爰何云？荆勲作師，夫何長先？悟過改更，我又何言？",
                    "zhushu": "王𨓜云：屈原書壁，所問畧訖，日暮，故夫天雨雷電復至。自解曰：“帰何憂乎？”朱云：此下皆不可曉。",
                    "type": 2
                },
                {
                    "paragraph": "咨吟于野，胡若之佷。嚴墜𧨏殄丁厥任，合行違匿固若所。咿嚘",
                    "zhushu": "音伊。憂。"
                },
                {
                    "paragraph": "忿毒意誰與？醜齊徂秦㗖厥詐，䜛登狡庸咈以施，𠂀恬禍㐫亟鋤夷，愎不可化徒若罷，",
                    "zhushu": "音疲，劳也。",
                    "type": 2
                },
                {
                    "paragraph": "呉光爭國乆余是勝。",
                    "zhushu": "吳光，即闔閭。"
                },
                {
                    "paragraph": "何環穿自閭社丘陵，爰出子文，",
                    "zhushu": "一本作“環閭穿社，以及五陵，是淫是蕩，爰出子文。”朱云：子文事見論語，他則不可曉矣。"
                },
                {
                    "paragraph": "吾告堵敖以不長，",
                    "zhushu": "朱云：堵敖者，楚文王子，成王兄也。"
                },
                {
                    "paragraph": "何試上自予，忠名彌彰。",
                    "zhushu": "試，一本作“譏”。予，一本作“与”。彰，一本作“章”。",
                    "type": 2
                },
                {
                    "paragraph": "闔綽厥武，滋以侈頽。於莵不可以作，怠焉庸歸？",
                    "zhushu": "元注云：問云：“爰出子文，哀今無此人，但任予蘭也。”王𨓜云：“子文之母，鄖公之女，旋穿閭社，通於丘陵以淫，而生子文，弃之，有虎乳之。楚人謂乳爲榖，謂虎爲於莵，故名榖於莵。榖，如口切。於，音烏。莵，音徒。”"
                },
                {
                    "paragraph": "欵吾敖之閼以旅尸。",
                    "zhushu": "元注云：楚人謂未成君而死日敖。堵敖，楚文王兄也。今哀懷王將如堵敖不長而死，以此告之。𨓜注以爲堵敖不長，楚賢人，大謬。"
                },
                {
                    "paragraph": "誠若名不尚，曷極而辭？",
                    "zhushu": "元注云：一本作“食姑”。不失聖人，胡往不道？朱文公云：“屈原彷徨山澤，見楚有先王之廟及公卿祠堂，圗𦘕天地山川神靈𤦺瑋及古聖賢恠物行事，因書其壁，何而問之，以渫憤懣。舊注之說，徒以多識異聞爲功。唐柳宗元始欲質以義理，爲之條對，然亦斈未聞道，而誇多衒巧之意，猶有雜乎其間。”"
                }
            ]
        },
        {
            "name": "増廣注釋音辯唐柳先生集卷之十五",
            "paragraphs": [
                {
                    "paragraph": "増廣注釋音辯唐柳先生集卷之十五",
                    "zhushu": "",
                    "type": 1
                },
                {
                    "paragraph": "問答",
                    "zhushu": "",
                    "type": 2
                },
                {
                    "paragraph": "晉問",
                    "zhushu": "晁无咎甞取此文附續楚詞，其系曰：“枚乗七發，蓋以微諷呉王濞毋反。”晉問亦七，蓋效七發以諷時君，薄事役而隆道實云。",
                    "type": 2
                },
                {
                    "paragraph": "呉子問於栁先生曰：",
                    "zhushu": "呉子，呉武陵也。先生，子厚自謂。"
                },
                {
                    "paragraph": "“先生晉人也，晉之故宜知之。”",
                    "zhushu": "“故”字下，一本有“封”字者，因下文而誤。"
                },
                {
                    "paragraph": "曰：“然。”“然則吾願聞之，可乎？”曰：“可。晉之故封，太行掎之，",
                    "zhushu": "掎，舉綺切，徧引也。"
                },
                {
                    "paragraph": "首陽起之，",
                    "zhushu": "首陽，山名。"
                },
                {
                    "paragraph": "黄河迤之，",
                    "zhushu": "潘云：迤，演爾切，邪行也。字亦作迆。"
                },
                {
                    "paragraph": "大陸靡之。",
                    "zhushu": "大陸，澤名。靡，曼也。"
                },
                {
                    "paragraph": "或巍而髙，或呀而淵，",
                    "zhushu": "呀，虚加切，張口也。"
                },
                {
                    "paragraph": "景霍、汾、澮，以經其壖，",
                    "zhushu": "晋語注：景，大也。霍山在河東。汾、㑹，水名。潘云：汾，符分切。澮，古外切。壖，而宣切。在河邊地。"
                },
                {
                    "paragraph": "若化若遷，鈎嬰蟬聮，然後融爲平川，而侯之都居，大夫之邑建焉。其髙壯則騰突撐拒，",
                    "zhushu": "撐，由庚切，衰拄也。拒，捍也。"
                },
                {
                    "paragraph": "聱岈欎怒，",
                    "zhushu": "声，五交切。語不入。岈，許加切。山深貌。与谺同，谷中大空。"
                },
                {
                    "paragraph": "若熊羆之咆，",
                    "zhushu": "音炰。"
                },
                {
                    "paragraph": "虎豹之嘷，",
                    "zhushu": "音豪。"
                },
                {
                    "paragraph": "終古而不去。攫秦搏齊，",
                    "zhushu": "攫，厥縳切，持也。"
                },
                {
                    "paragraph": "當者失據，燕狄惴怯，若𡖉就壓，",
                    "zhushu": "壓，或作“甎”。"
                },
                {
                    "paragraph": "振振業業，覷𨵿蹀户，",
                    "zhushu": "覷，七慮切。伺視也。蹀，逹協切。蹈也。"
                },
                {
                    "paragraph": "愓若僕妾。其按衍則平盈旋縁，紆徐夷延，若飛䳒之翔舞，",
                    "zhushu": "童云：䳒，与“鳶”同，余專切。"
                },
                {
                    "paragraph": "洄水之容與。以稼則碩，以植則茂，以牧則蕃，以畜則庻，而人用是富，而邦以之阜。其河則濬源崑崙，入于天淵，出乎無門，行乎無垠。自匈奴而南，以介西鄙，衝奔太華，",
                    "zhushu": "去声。山名，在晋之西。"
                },
                {
                    "paragraph": "運肘東指，混潰后土，",
                    "zhushu": "混，音渾。潰，胡對切。"
                },
                {
                    "paragraph": "濆濁麋沸，",
                    "zhushu": "濆，音汾，又房吻切。湧也。"
                },
                {
                    "paragraph": "黿鼉詭怪，于于汩汩，騰倒䭿越，",
                    "zhushu": "潘云：汩，音骨。䭿，音佚。馬足疾貌。"
                },
                {
                    "paragraph": "委泊涯涘，",
                    "zhushu": "音俟。水涯。"
                },
                {
                    "paragraph": "呀呷欱納，",
                    "zhushu": "呀，呼加切，張口也。呷，迄甲切，吸也。欱，呼合切，大歠也。"
                },
                {
                    "paragraph": "摧雜失墜。其所盪激，則連山參差，廣野瓌裂，轟雷努風，",
                    "zhushu": "轟，呼宏切。努，音弩。"
                },
                {
                    "paragraph": "撼𪁟于𡼛，",
                    "zhushu": "撼，戸敢切，摇也。𪁟，諸韻无此字。一本作“頷”，音憾。𡼛，音戞。"
                },
                {
                    "paragraph": "崩石之所轉躍，大木之所擢拔，漰泙洞踏者，",
                    "zhushu": "漰，披朋切，水激有声。泙，白明切，水鳴。踏，音沓。"
                },
                {
                    "paragraph": "彌數千里，若萬夫之斬伐。而其軸轤之所負，",
                    "zhushu": "軸，音逐，舡尾施施処。轤，音盧，舡上刺櫂処。又漢律名舡方長爲舳艫。二字皆當從“舟”。"
                },
                {
                    "paragraph": "橦檣之所御，",
                    "zhushu": "橦，傳江切。檣，音牆，舡桅也。"
                },
                {
                    "paragraph": "鱗川林壑，隳雲遁雨，瞬目而下者，",
                    "zhushu": "瞬，音舜，揺目。"
                },
                {
                    "paragraph": "榛榛沄沄，百舎一赴，若是何如？”呉子曰：“先生之言，豐厚險固，誠晉之美矣。然晉人之言表裏山河者，",
                    "zhushu": "左僖二十六年子犯云。"
                },
                {
                    "paragraph": "備敗而已，非以爲榮觀顯大也。呉起所謂“在德不在險”，",
                    "zhushu": "見史記魏丗家。"
                },
                {
                    "paragraph": "皆晉人之藉也。",
                    "zhushu": "“皆”，一本作“此”。“藉”，一本作“籍”。"
                },
                {
                    "paragraph": "願聞其他。”",
                    "zhushu": "",
                    "type": 2
                },
                {
                    "paragraph": "先生曰：“大鹵之金，",
                    "zhushu": "鹵，音魯，太原晉陽縣。"
                },
                {
                    "paragraph": "棠谿之工，",
                    "zhushu": "棠谿，属蔡州。"
                },
                {
                    "paragraph": "火化水淬，",
                    "zhushu": "潘云：取内切。前漢作“焠”。注：謂燒而内水中以堅之。"
                },
                {
                    "paragraph": "器備以充。爲𣗥爲矛，",
                    "zhushu": "“𣗥”，即“㦸”字。"
                },
                {
                    "paragraph": "爲鎩爲鈎，",
                    "zhushu": "鎩，音殺，長矛。"
                },
                {
                    "paragraph": "爲鏑爲鏃，",
                    "zhushu": "鏑，音的。鏃，作木切。並矢鋒。"
                },
                {
                    "paragraph": "爲，爲鍭，",
                    "zhushu": "晏本如此寫。宣献本无“爲鏃爲”三字。張云：鍭，音侯，矢名。"
                },
                {
                    "paragraph": "出太白，徴蓐收，召招摇，伏𧈪尤，肅肅褷褷，",
                    "zhushu": "一作“祁”。童云：褷褷，宜切。“𠐚”或從“徙”。"
                },
                {
                    "paragraph": "合衆靈而成之。博者狹者，曲者直者，歧者勁者，長者短者，攅之如星，奮之如霆，運之如縈，浩浩弈弈，淋淋滌滌，熒熒的的，若雪山氷谷之積。觀者膽掉，",
                    "zhushu": "徒弔切。"
                },
                {
                    "paragraph": "目出寒液，",
                    "zhushu": "淚也。"
                },
                {
                    "paragraph": "當空發耀，英精互繞，晃蕩洞射，天氣盡白，日規爲小，鑠雲破霄，跕墜飛鳥。",
                    "zhushu": "跕，都牒切，又它協切。"
                },
                {
                    "paragraph": "弓人之弓，函人之甲，膠角百選，犀兕七屬。",
                    "zhushu": "童云：音注。周礼考工函人：犀甲七屬。音注。"
                },
                {
                    "paragraph": "乃使跟超掖夾之倫，",
                    "zhushu": "童云：跟，音根，足偅。夾，音俠。"
                },
                {
                    "paragraph": "服而持之，南瞰諸華，",
                    "zhushu": "瞰，苦濫切。逺視。"
                },
                {
                    "paragraph": "北讋群夷，",
                    "zhushu": "讋，質渉切。失氣。"
                },
                {
                    "paragraph": "技擊節制，",
                    "zhushu": "荀子：斉之技擊，威文之節制。"
                },
                {
                    "paragraph": "聞於天下，是爲善師。延目而望之，固以拳拘喘汗，免胄肉𥘵，進不敢降，",
                    "zhushu": "胡江切。"
                },
                {
                    "paragraph": "退不敢竄。若是何如？”呉子曰：“夫兵之用，由德則吉，由暴則凶，是又不可爲美觀也。先軫曰：“師直爲壯，曲爲老。”",
                    "zhushu": "出左傳僖公二十八年。"
                },
                {
                    "paragraph": "况徒以堅甲利刃之爲上哉！”",
                    "zhushu": "",
                    "type": 2
                },
                {
                    "paragraph": "先生曰：“晉國多馬，屈焉是産。",
                    "zhushu": "屈，求勿切，又居勿切。屈地生良馬。"
                },
                {
                    "paragraph": "土寒氣勁，崖坼谷裂，草木短縮，鳥獸墜匿，而馬蕃焉。師師兟兟，",
                    "zhushu": "兟，駪，音詵。進也。"
                },
                {
                    "paragraph": "溶溶紜紜，轠轠轔轔，",
                    "zhushu": "上音雷。轔，音隣。"
                },
                {
                    "paragraph": "或赤或黄，或玄或蒼，或醇或駹，",
                    "zhushu": "莫江切。雜色。"
                },
                {
                    "paragraph": "黭然而隂，",
                    "zhushu": "黭，音揜。黒色。"
                },
                {
                    "paragraph": "炳然而陽，若旌𣃼旂幟之煌煌。乍進乍止，乍伏乍起，乍奔乍躓，",
                    "zhushu": "音致。跲也。"
                },
                {
                    "paragraph": "若江漢之水，疾風驅濤，擊山盪壑，雲沸而不止。群飲源槁，迴食野赭，",
                    "zhushu": "音者。赤色。"
                },
                {
                    "paragraph": "浴川蹙浪，噴震播𤂢，",
                    "zhushu": "噴，普問切。鼓𤾁也。𠐚音洒。"
                },
                {
                    "paragraph": "漬漬焉若海神駕雪而來下。觀其四散惝怳，",
                    "zhushu": "童云：倘，齒两切，本作“敝”。怳，許往切。倘怳，強皃。"
                },
                {
                    "paragraph": "開合萬狀，喜者鵲厲，怒者人搏，決然坌躍，",
                    "zhushu": "坌，蒲悶切。"
                },
                {
                    "paragraph": "千里相角。風𩦲霧鬛，",
                    "zhushu": "𩦲，祖紅切。"
                },
                {
                    "paragraph": "斸山抉壑。",
                    "zhushu": "𣃁，音燭，䂨也。"
                },
                {
                    "paragraph": "耳揺層雲，腹捎衆木。",
                    "zhushu": "潘云：捎，師交切，芟也。又音宵。"
                },
                {
                    "paragraph": "寂寥逺游，不夕而復。攫地跳梁，堅骨蘭筋，",
                    "zhushu": "相馬經：一筋從玄中岀，謂之蘭筋。玄中者，目上䧟如井字。蘭筋竪者千里。"
                },
                {
                    "paragraph": "交頸互齧，𨷖目相馴，聚溲更虚，昻首張齗。其小者則連牽繳繞，仰乳俯齕，",
                    "zhushu": "下没切，齧也。"
                },
                {
                    "paragraph": "蟻雜螽集，啾啾潗潗，",
                    "zhushu": "張云：七立切。上林林。潗湁鼎沸。注：謂水激也。"
                },
                {
                    "paragraph": "旅走叢立。其材之可者，收歛攻教，掉手飛縻，指毛命物，百歩就覊。牽以荀息，",
                    "zhushu": "榖梁僖二年：荀息牽馬操璧面前。"
                },
                {
                    "paragraph": "御以王良，",
                    "zhushu": "左哀二年：郵良曰：“我御之上也。”即王良。"
                },
                {
                    "paragraph": "超以范鞅，",
                    "zhushu": "左傳㐮公二十三年：范鞅請超乗，持帶逐超乗。"
                },
                {
                    "paragraph": "軒以欒鍼，",
                    "zhushu": "童云：上音鵉，下其廉切。人姓名。左傳成十六年：栾鐵爲右，掀公出於淖。掀，音軒，㪯也。"
                },
                {
                    "paragraph": "以佃以戎，獸獲敵摧。若是何如？”呉子曰：“‘恃險與馬’者，子不聞乎？故曰“冀之北土，馬之所生”，“是不一姓”。",
                    "zhushu": "左傳昭公四年：晋司馬侯云。"
                },
                {
                    "paragraph": "請置此而新其說。”",
                    "zhushu": "",
                    "type": 2
                },
                {
                    "paragraph": "先生曰：“晉之北山有異材，梓匠工師之爲宫室、求大木者，天下皆歸焉。仲冬旣至，寒氣凝成，外淍内貞，瀋液不行，",
                    "zhushu": "童云：瀋，昌枕切。說文：汁也。液，音亦。"
                },
                {
                    "paragraph": "乃堅乃良。萬工舉斧以入，必求諸巖崖之欺傾，磵壑之紆縈，凌㠝岏之杪顚，",
                    "zhushu": "㠝，祖丸切。岏，五官切。山銳皃。杪，音眇，標末也。顚，山之高処。"
                },
                {
                    "paragraph": "漱泉源之淦瀯。",
                    "zhushu": "淦，古南切。瀯，音營，水流皃。"
                },
                {
                    "paragraph": "根絞怪石，不土而植，千㝷百圍，與石同色。羅列而伐者，頭抗河漢，刃披虹霓，聲振連峦，柹填層谿，",
                    "zhushu": "童云：柹，音胏，古廢切，削木札也。"
                },
                {
                    "paragraph": "丁丁登登，",
                    "zhushu": "丁，中莖切。"
                },
                {
                    "paragraph": "硠硠稜稜，",
                    "zhushu": "硠，吕唐切。"
                },
                {
                    "paragraph": "若兵車之乗凌。其響之所應，則潰潰漰漰，",
                    "zhushu": "披萌切。"
                },
                {
                    "paragraph": "洶洶薨薨，",
                    "zhushu": "洶，許拱切。"
                },
                {
                    "paragraph": "若騫若崩，若螭龍之𨷖，風霆相騰。其殊而下者，札𡼛捎殺，",
                    "zhushu": "𡼛，音戞。"
                },
                {
                    "paragraph": "摧崪坱圠，",
                    "zhushu": "崪，作没、昨律二切。山峻皃。坱，烏朗切，塵也。圠，音軋，山曲也。"
                },
                {
                    "paragraph": "霞披電裂，又似共工，觸不周而天柱折。",
                    "zhushu": "列子。"
                },
                {
                    "paragraph": "鵾鸛鶖鶬，",
                    "zhushu": "童云：音昆灌秋倉。"
                },
                {
                    "paragraph": "號鳴飛翔，貙豻虎兕，",
                    "zhushu": "䝙，勑俱切。豻，音岸。"
                },
                {
                    "paragraph": "奔觸讋慄，伏無所入，遯無所脫。然後㫁度收羅，捎危顚，芟繁柯，乗水潦之波，以入于河而流焉。盪突硉兀，",
                    "zhushu": "童云：硉，郎兀切。硉兀，危石也。"
                },
                {
                    "paragraph": "轉騰冒没，𩔖秦神驅石以梁大海。",
                    "zhushu": "三斉畧記：“秦始皇驅石下海，石去不速，神人鞭之。"
                },
                {
                    "paragraph": "抵曲鱗蹙，匯流雷解，",
                    "zhushu": "匯，音㑹。水合流。一音胡罪切。水迴。"
                },
                {
                    "paragraph": "前者汩越，後者迫隘，乃下夫龍門之懸水。摺拉頽踏，",
                    "zhushu": "童云：摺，質渉切，敗也。張云：拉，落合切，摧也。亦通作“摺”。"
                },
                {
                    "paragraph": "捽首軒尾，",
                    "zhushu": "捽，昨没切。"
                },
                {
                    "paragraph": "澒入重淵，",
                    "zhushu": "澒，胡動切。太水濛澒。"
                },
                {
                    "paragraph": "不知其幾百里也。濤波之旋，㴞山觸天，旣渟旣平，弥望悠焉。良乆，乃始昻屹涌溢，挺拔而岀，林立峰崪，穿雲蔽日，渙然自撓，復就行列，渾渾而去，以至其所。唯良工之指顧，叢䑓、阿房，",
                    "zhushu": "叢䑓，在耶郸城中，連聚非一，趙武靈王建。房，音旁。始皇造。"
                },
                {
                    "paragraph": "長樂、未央，建章、昭陽之隆麗詭特，",
                    "zhushu": "漢宫殿。"
                },
                {
                    "paragraph": "皆是之自岀。若是何如？”呉子曰：“吾聞君子患無德，不患無土；患無土，不患無人；患無人，不患無宮室；患無宫室，不患材之不己有。先生之所陳，四累之下也。且虒祁旣成，諸侯叛之。",
                    "zhushu": "虒，音斯。一本作“禠”。左傳昭公十三年：晉成虒祈之宮，諸侯皆有二心。注：虒祈，地名，在絳縣之西地。",
                    "type": 2
                },
                {
                    "paragraph": "先生曰：“河魚之大，上迎濤波，",
                    "zhushu": "一有“羅”字。"
                },
                {
                    "paragraph": "壅津涯，千里雷馳，重馬輕車。遂以君命，矢而縱觀焉。",
                    "zhushu": "左傳𨼆公五年：矢魚于棠。注：矢，陳也。"
                },
                {
                    "paragraph": "大𦊙断流，脩網亘山，罩罶䍡罣，",
                    "zhushu": "罩，都教切。曲梁。罶，力九切。䍡，音鹿。童云：張衡西京賦：設罣䍡。注云：魚網也。音獨鹿。唐韵：古賣切，又胡封切。皆不說是漁網。今上文四物皆是魚網，當音鹿獨。"
                },
                {
                    "paragraph": "織紝其間。巨舟軒昻，仡仡還環，水師更呼，聲裂商顔。",
                    "zhushu": "商山之顔，見前漢志。"
                },
                {
                    "paragraph": "於是鼓譟沓集而從之，抳龍吭，",
                    "zhushu": "吭，戸郎切。"
                },
                {
                    "paragraph": "拔鯨鰭，",
                    "zhushu": "音耆。"
                },
                {
                    "paragraph": "戮白黿，逐毒螭，叱馮夷，立水湄，搜攪流離，",
                    "zhushu": "攪，古巧切。"
                },
                {
                    "paragraph": "掬縮推移，梁㑹網蹙，騰天彌圍，掉擗擁踴，",
                    "zhushu": "童云：擗，音璧。說文：人不能行也。"
                },
                {
                    "paragraph": "以登。夫歴山之垂，如川之歸，如山之崔，",
                    "zhushu": "音摧。字亦作“摧”。"
                },
                {
                    "paragraph": "如雲之披。其有乗化㑹神，振㧞漣淪，",
                    "zhushu": "漣，音連。水成文也。淪，音倫，小波。"
                },
                {
                    "paragraph": "摛竒文，岀怪鱗，騰飛濤而上𨓜，生電雷於龍門者，猶仰綸飛繳，頓踏而取之。",
                    "zhushu": "繳，音灼。踏，一本作“踣”。"
                },
                {
                    "paragraph": "莫不脫角裂翼，呀嚇匍匐，",
                    "zhushu": "呀，虚加切。張口。嚇，音赫。口拒人怒也。"
                },
                {
                    "paragraph": "復就臠切，莫保龍籍。具糅五味，",
                    "zhushu": "具，一作“甘”。糅，女救切。雜也。"
                },
                {
                    "paragraph": "布列雕爼，風雲失勢，沮散逺去。若夫魦、鱨、鮪、鯉、鰋、鱧、魴、鱮之𤨏屑蔑裂者，",
                    "zhushu": "魦，音沙。鱨，音常。鮪，音洧。鯉，音里。鰋，音偃。鱧，音禮。魴，音防。鱮，音叙，上声。"
                },
                {
                    "paragraph": "夫固不足悉數，漏脫紘目，飬之水府。而三河之人，則已塡溢饜飫，腥膏舄鹵，聞膾炙之美，則掩鼻蹙頞，",
                    "zhushu": "何葛切。"
                },
                {
                    "paragraph": "賤甚糞土而莫顧者也。若是何如？”呉子曰：“一時之觀，不足以夸後丗；口舌之味，不足以利百姓，姑欲聞其上者。”",
                    "zhushu": "",
                    "type": 2
                },
                {
                    "paragraph": "先生曰：“猗氏之塩，",
                    "zhushu": "猗，於宜切。縣名。有塩池，属河中。"
                },
                {
                    "paragraph": "晉寳之大也，人之頼之與榖同，化若神造，非人力之功也。但至其所，則見溝堘畦畹之交錯輪囷，",
                    "zhushu": "堘，神陵切。稲中畦。"
                },
                {
                    "paragraph": "若稼若圃，敞𠔃勻勻，渙𠔃鱗鱗，邐瀰紛屬，",
                    "zhushu": "邐，力𥿄切。㳽，音弥。屬，音燭。"
                },
                {
                    "paragraph": "不知其垠。俄然決源釃流，",
                    "zhushu": "釃，山宜切，又所綺切。"
                },
                {
                    "paragraph": "交灌互澍，",
                    "zhushu": "注、樹二音。"
                },
                {
                    "paragraph": "若枝若股，委屈延布，",
                    "zhushu": "屈，一作“曲”。"
                },
                {
                    "paragraph": "脉冩膏浸，潗𣺯滑汩，",
                    "zhushu": "潗，即入切。滑，戸八切。汨，音骨，又越筆切。"
                },
                {
                    "paragraph": "彌髙掩庳，漫壠冒塊，",
                    "zhushu": "漫，平声。"
                },
                {
                    "paragraph": "決決没没，逺近混㑹，抵值堤防，瀴瀛沛濊，",
                    "zhushu": "瀴，伊盈切。濊，火活切。水声。"
                },
                {
                    "paragraph": "偃然成淵，漭然成川。",
                    "zhushu": "漭，音莽，大水皃。"
                },
                {
                    "paragraph": "觀之者徒見浩浩之水，而莫知其以及。神液隂漉，𠂀鹵宻起，",
                    "zhushu": "鹵，鹹水。"
                },
                {
                    "paragraph": "孕靈冨媪，",
                    "zhushu": "童云：媪，烏皓切，老女稱。前礼楽志：“后土富媪。"
                },
                {
                    "paragraph": "不愛其美。無声無形，熛結迅詭，",
                    "zhushu": "張云：熛，卑遥切。說文云：火飛也。"
                },
                {
                    "paragraph": "廻眸一瞬，積雪百里。皛皛羃羃，",
                    "zhushu": "皛，胡了、胡灼二切，明也。羃，音宻。一本作“幕幕”。"
                },
                {
                    "paragraph": "奮僨離析，",
                    "zhushu": "童云：債，方問切，僵也。"
                },
                {
                    "paragraph": "鍜圭椎璧，",
                    "zhushu": "鍛，丁貫切。椎，音槌，言塩之狀。"
                },
                {
                    "paragraph": "眩轉的皪。乍似隕星及地，明㓕相射，",
                    "zhushu": "㓕，一本作“激”。射，食亦切。"
                },
                {
                    "paragraph": "水裂雹碎，巃嵸増益。",
                    "zhushu": "巃，格孔切。嵸，祖紅、子孔二切。山皃。"
                },
                {
                    "paragraph": "大者印纍，小者珠剖，涌者如坻，",
                    "zhushu": "張云：坁，音墀，水渚也。又典礼切。"
                },
                {
                    "paragraph": "坳者如𦈢。日晶熠煜，",
                    "zhushu": "晶，音精。熠，羊入切。煜，音育。"
                },
                {
                    "paragraph": "螢駭電走，亘歩盈車，方尺數斗。於是裒歛合集，㪯而堆之，皓皓乎懸圃之巍巍，曒乎溔乎，狂山太白之淋漓，",
                    "zhushu": "曒，古了切，白也。溔，弋沼切，大水皃。太白，山名。漓，潘本云作“㒧”，流皃。一曰水渗入地。"
                },
                {
                    "paragraph": "駭化變之神竒，卒不可推也。然後驢驘牛馬之運，",
                    "zhushu": "“驘”，与“騾”同。"
                },
                {
                    "paragraph": "西出秦隴，南過樊鄧，北極燕代，東逾周宋，家獲作鹹之利，人被六氣之用，和鈞兵食，以征以貢，其賚天下也，與海分功，可謂有濟矣。若是何如？”呉子曰：“魏絳之言曰：近寳則公室乃貧，",
                    "zhushu": "出左傳成公七年。"
                },
                {
                    "paragraph": "豈謂是耶？雖然，此可以利民矣，而未爲民利也。”先生曰：“願聞民利。”呉子曰：“安其常而得所欲，服其教而便於己，百貨通行而不知所自來，老㓜親戚相保而無德之者，不苦兵刑，不疾賦力，所謂民利，民自利者是也。",
                    "zhushu": "",
                    "type": 2
                },
                {
                    "paragraph": "先生曰：“文公之霸也，援秦破楚，嚢括齊宋，曹衛觧裂，魯鄭震恐，定周于温，奉𠕋受錫，夾輔紏逖，",
                    "zhushu": "逖，勑力切。左傳僖公二十八年：䇿命晋侯，紏逖王慝。注：逖，逺也。有惡於王者，糾而逺之。"
                },
                {
                    "paragraph": "以爲侯伯。齊盟践土，低昻玉帛。天子恃焉，以有諸侯；諸侯恃焉，以有其國；百姓恃焉，以有其妻子而食其力。叛者力取，附者仁撫，推德義，立信譲，示必行，明所嚮，逹禁止，一好尚。春秋之事，",
                    "zhushu": "謂朝聘之事。"
                },
                {
                    "paragraph": "公侯大夫，䇿文馬，馳軒車，出入環連貫于國都，則有五筵之堂，九几之室，",
                    "zhushu": "筵八尺，几三尺。周礼冬官云：“室中度以几，堂上度以筵。”度，待洛切。"
                },
                {
                    "paragraph": "大小定位，左右有秩，禽牢餼饋，交錯文質。饗有嘉樂，宴有庭實，登降好賦，犧象畢出，",
                    "zhushu": "張云：犧，素何切。㰕、象，皆尊名。"
                },
                {
                    "paragraph": "犒勞贈賄，",
                    "zhushu": "勞，郎到切。賞功。賄，呼罪切。貨也。"
                },
                {
                    "paragraph": "率禮無失。六卿理兵，大戎小戎，鍾鼓丁寕，以討不㳟。",
                    "zhushu": "左傳宣公四年注：丁寕，鉦也。"
                },
                {
                    "paragraph": "車埒萬乗，",
                    "zhushu": "埒，音劣，侔也。乗，去声。"
                },
                {
                    "paragraph": "卒半天下，鼓之則震，斾之則畏，",
                    "zhushu": "左傳昭公十三年：復斾之，諸侯畏之。注：軍將戰則斾，故曳施以恐之。"
                },
                {
                    "paragraph": "其號令之動，若水之源，若輪之旋，莫不如志。當此之時，咸能驩娯以奉其上。故其民至于今，好義而任力，此以民力自固，假仁義而用天下，其遺風尚有存者。若是可以爲民利也乎？”呉子曰：“近之矣，然猶未也。彼霸者之爲心也，引大利以自嚮，而摟他人之力以自爲固，",
                    "zhushu": "摟，音摟。"
                },
                {
                    "paragraph": "而民乃後焉。非不知而化，不令而一，異乎？吾嚮之陳者，故曰近之矣，猶未也。”",
                    "zhushu": "",
                    "type": 2
                },
                {
                    "paragraph": "先生曰：“三河，古帝王之更都焉，",
                    "zhushu": "更，音庚。三河，河東、河南、河北也。舜都蒲坂，禹都夏縣，皆在河東。伏羲、神農都陳郡，在河南。一云伏羲都曲阜，黄帝都鄭州，少昊都窮桑，皆在河南。黄帝都涿鹿，則在河北。又云：堯都河東，殷都河内，周都河南。"
                },
                {
                    "paragraph": "而平陽，堯之所理也。",
                    "zhushu": "平陽，今晉州。"
                },
                {
                    "paragraph": "有茅茨采椽土型之度，",
                    "zhushu": "型，音形，羮器，以瓦爲之。韓子云：堯彩椽不乱，茅茨不剪，啜士型。"
                },
                {
                    "paragraph": "故其人至于今儉嗇；有温㳟克譲之德，故其人至于今善譲；有師錫僉曰疇咨之道，故其人至于今好謀而深；有百獸率舞、鳯凰來儀、於変時雍之美，",
                    "zhushu": "於，音烏。"
                },
                {
                    "paragraph": "故其人至于今和而不怒；有昌言儆戒之訓，故其人至于今憂思而畏禍；有無爲不言垂衣裳之化，",
                    "zhushu": "晏本无“裳”字。"
                },
                {
                    "paragraph": "故其人至于今恬以愉。此堯之遺風也。願以聞於子，何如？”呉子離席而立，拱而言曰：“美矣，善矣！其蔑有加矣，此固吾之所欲聞也。夫儉則人用足而不淫；譲則遵分而進善，其道不闘；",
                    "zhushu": "分，扶問切。"
                },
                {
                    "paragraph": "謀則通於逺而周於事；和則仁之質；戒則義之實；恬以愉，則安而乆於其道也。至乎哉！今主上方致太平，動以堯爲準。先生之言，道之奥者，若果有貢於上，則吾知其易易焉也。",
                    "zhushu": "易，並以豉切。易易，出礼記郷飲酒義。一本只有一“易”字。"
                },
                {
                    "paragraph": "舉晉國之風以一諸天下，如斯而已矣。敬再拜受賜。”",
                    "zhushu": "",
                    "type": 2
                },
                {
                    "paragraph": "答問",
                    "zhushu": "",
                    "type": 2
                },
                {
                    "paragraph": "有問柳先生者曰：“先生貌𩔖斈古者，然遭有道，不能奮厥志，獨被罪辜，廢斥伏匿，交遊觧散，",
                    "zhushu": "觧，音蟹。"
                },
                {
                    "paragraph": "羞與爲戚，生平嚮慕，毀書㓕跡。他人有惡，指誘増益，身居下流，爲謗藪澤。罵先生者不忌，陵先生者無讁。遇揖目動，聞言心惕，時行草野，不知何適，獨何劣耶？觀今之賢智，莫不舒翹揚英，推𩔖援朋，疊足天庭，魁壘恢張，",
                    "zhushu": "魁，口賄切。壘，音磊。一本作礨。魁壘，壯皃。張，一本作“能”。"
                },
                {
                    "paragraph": "群驅連行，竒謀髙論，左右抗聲，出入翕忽，擁門塡扄，一言出口，流光垂榮，豈非偉耶？先生雖讀古人書，自謂知理道，識事機，而其施爲若是其悖也。狼狽𢷤僇，",
                    "zhushu": "音戮。"
                },
                {
                    "paragraph": "何以自表於今之丗乎？”先生荅曰：“敬聞命。然客言僕知理道，識事機，過矣。僕懵夫屈伸去就，觸罪受辱，幸得聮支體，完肌膚，猶食人之食，衣人之衣，用人之貨，無耕織居販，",
                    "zhushu": "居儲貨也。"
                },
                {
                    "paragraph": "然而活給羞媿恐慄之不暇。今客又推當丗賢智，以深致誚責。吾縲囚也，",
                    "zhushu": "縲，倫追切。黒索。"
                },
                {
                    "paragraph": "逃山林、入江海無路，其何以容吾軀乎？願客少假声氣，使得詳其心，次其論。”客曰：“何取？”先生曰：“僕少甞斈問，不根師說，心信古書，以爲凡事皆易，不折之以當丗急務，徒知開口而言，閉目而息，挺而行，躓而伏，",
                    "zhushu": "躓，音致。"
                },
                {
                    "paragraph": "不窮喜怒，不究曲直，衝羅䧟穽，不知顛踣，",
                    "zhushu": "蒲比切。"
                },
                {
                    "paragraph": "愚憃狂悖，若是甚矣，又何以㳟客之教而承厚德哉？今之丗，工拙不欺，賢不肖明白。其𩔰進者，語其德，則皆茫洋深閎，端貞鯁亮，苞并涵養，與道俱往。而僕乃蹇淺窄僻，跳浮嚄唶，",
                    "zhushu": "嚄，集韵：胡陌切。大呼也。又壅唶，多言也。唐韵：嚄唶，大喚也。唶，子夜切，嘆声也。又側伯切，大声也。"
                },
                {
                    "paragraph": "抵瑕䧟厄，固不足以趑趄批捩而追其跡。",
                    "zhushu": "趑，于咨切。趄，千餘切。行不進皃。批，蒲結切。捩，力結切。"
                },
                {
                    "paragraph": "舉其理，則皆謨明淵沉，剖㣲窮深，",
                    "zhushu": "剖，晋后切。"
                },
                {
                    "paragraph": "劈析是非，",
                    "zhushu": "劈，匹歴切。"
                },
                {
                    "paragraph": "校度古今。而僕乃緘鉗塞黙，",
                    "zhushu": "緘，五咸切。鉗，其廉切。"
                },
                {
                    "paragraph": "耗眊窒惑，",
                    "zhushu": "眊，音冒。目少睛。"
                },
                {
                    "paragraph": "抉異探怪，起幽作匿，攸攸恤恤，",
                    "zhushu": "左傳昭公十三年：恤恤乎，湫乎，攸乎。注：攸，懸危皃。恤，憂患也。"
                },
                {
                    "paragraph": "卒自旤賊，",
                    "zhushu": "旤，即“禍”字。"
                },
                {
                    "paragraph": "固不足以睢盱激昻而效其則。",
                    "zhushu": "童云：睢，翾規切，仰目也。盱，匈于切，張目也。"
                },
                {
                    "paragraph": "言其斈，則皆揔攬羅絡，横竪雜愽，天旋地縮，鬼神交錯；而僕乃單庸撇莩，",
                    "zhushu": "童云：撇，匹蔑切。字正作“撆”。"
                },
                {
                    "paragraph": "離䟽空虚，竊聽道塗，顓嚚䝉愚，不知所如，固不足以抗顔揺舌而與之俱。稱其文，則皆汗漫輝煌，呼嘘隂陽，",
                    "zhushu": "虚，一作“噏”。"
                },
                {
                    "paragraph": "轇轕三光，",
                    "zhushu": "轇轕，音交葛，長逺皃。一日雜乱。"
                },
                {
                    "paragraph": "陶鎔帝皇。而僕乃朴鄙艱澀，培塿潗湁，",
                    "zhushu": "張云：培，薄口切，或作“㟝”。塿，朗口切。博雅：培塿，冡也。左氏魯㐮公二十四年云：部士无松栢。字不从士。童云：潗，子入、七立二切。湁，丑入切。水皃。"
                },
                {
                    "paragraph": "毫聮縷緝，塵出坱入，",
                    "zhushu": "坱，於朗切。"
                },
                {
                    "paragraph": "固不足以攄摛踊三而渉其級。兹四者懸判，雖庸童小女皆知其不及，而又裹以罪惡，纒以羈縶，",
                    "zhushu": "上居宜切。下渉立切。"
                },
                {
                    "paragraph": "客從而擠之，",
                    "zhushu": "㨈，牋西、子計二切。排也。"
                },
                {
                    "paragraph": "不亦忍乎？且夫白羲、緑耳之得康莊也，",
                    "zhushu": "“羲”，晏本作“蟻”，馬名。列子云：周穆王駕八駿之乗，右緑耳，左白羲。又尔雅：道五逹謂之康，六逹謂之莊。"
                },
                {
                    "paragraph": "逐奔星，先飄風，而跛驢不出泥滓。黄鍾、元間之登清廟也，",
                    "zhushu": "囯元云：元間大吕。注：在陽律之間。潘云：間，如字。又“間厠”之間。"
                },
                {
                    "paragraph": "鏗天地，動神祇，而嗚嗚咬哇",
                    "zhushu": "嗚嗚，秦声。咬，五巧切。哇，於加、烏爪二切。邪声。"
                },
                {
                    "paragraph": "不入里耳。西子、毛嬙之蹈後宫也，",
                    "zhushu": "西子，西施也。毛嬙，越王嬖姫。"
                },
                {
                    "paragraph": "皦朝日，煥浮雲，而無塩逐於郷里。",
                    "zhushu": "无塩，斉女。"
                },
                {
                    "paragraph": "蛟龍之騰於天淵也，彌六合，澤萬物，而蝦與蛭不離尺水。",
                    "zhushu": "蛭，音質。水虫。"
                },
                {
                    "paragraph": "卓詭倜儻之士之遇明丗也，",
                    "zhushu": "倜，他歴切。儻，他黨切。不羁也。"
                },
                {
                    "paragraph": "用智能，𩔰功烈，而麽眇連蹇，",
                    "zhushu": "麽，目果切。細也。連，盧蹇切。出前揚雄傳。"
                },
                {
                    "paragraph": "顚頓披靡，固其所也。客又何怪哉？且夫一渉險阨，懲而不再者，烈士之志也。知其不可而速已者，君子之事也。吾將竊取之以没吾丗，不亦可乎？”乃歌曰：“堯舜之修𠔃，禹益之憂𠔃，能者任而愚者休𠔃。蹮蹮篷藋，",
                    "zhushu": "蹮，音仙。藋，徒呌切。藜藋也。"
                },
                {
                    "paragraph": "樂吾囚𠔃。文墨之彬彬，",
                    "zhushu": "一本作“申申”。"
                },
                {
                    "paragraph": "足以舒吾愁𠔃。已乎已乎，曷之求乎？”客乃𥬇而去。",
                    "zhushu": "",
                    "type": 2
                },
                {
                    "paragraph": "起廢答",
                    "zhushu": "",
                    "type": 2
                },
                {
                    "paragraph": "柳先生旣㑹州刺史，即治事還，遊于愚溪之上。溪上聚黧老壯齒，",
                    "zhushu": "黧，音黎，黒黄色。"
                },
                {
                    "paragraph": "十有一人，謖足以進，",
                    "zhushu": "謖，山六切。起也。"
                },
                {
                    "paragraph": "列植以慶。卒事，相顧加進而言曰：“今兹是州，起廢者二焉，先生其聞而知之歟？”荅曰：“誰也？”曰：“東祠躄浮圖，",
                    "zhushu": "躄，於益切。不能行。"
                },
                {
                    "paragraph": "中廐病顙之駒。”",
                    "zhushu": "音拘。"
                },
                {
                    "paragraph": "曰：“若是何哉？”曰：“凡爲浮圖道者，都邑之㑹必有師，師善爲律，以勑戒始斈者與女釋者，甚尊嚴，且優游。躄浮圖有師道，少而病躄，日愈以劇，居東祠十年，扶服輿曵，",
                    "zhushu": "“扶服”，与“匍匐”同。"
                },
                {
                    "paragraph": "未甞及人，仄匿愧恐殊甚。",
                    "zhushu": "仄，一本作“側”。一本无“朱”字。"
                },
                {
                    "paragraph": "今年，他有師道者悉以故去，始斈者與女釋者倀倀無所師，",
                    "zhushu": "童云：倀，丑良切。倀倀，无見皃。又音棖，獨立也。"
                },
                {
                    "paragraph": "遂相與出躄浮圖以爲師，盥濯之，",
                    "zhushu": "盥，古緩、古玩二切。澡也。"
                },
                {
                    "paragraph": "扶持之，壯者執輿，㓜者前驅，被以其衣，導以其旗，怵惕疾視，引且翼之。躄浮圖不得已，凡師數百生，",
                    "zhushu": "一云“人生”。"
                },
                {
                    "paragraph": "日饋飲食，時献巾帨，",
                    "zhushu": "始銳切。佩巾。"
                },
                {
                    "paragraph": "洋洋也，舉莫敢踰其制。中廐病顙之駒，顙之病亦且十年，色玄不尨，無異技，硿然大耳。",
                    "zhushu": "硿，苦東、戸宋二切。"
                },
                {
                    "paragraph": "然以其病，不得齒他馬，食斥棄異皁，",
                    "zhushu": "在早切。馬閑。"
                },
                {
                    "paragraph": "𢘆少食，屏立𢷤辱，掣頓異甚，垂首披耳，懸涎屬地，凡廐之馬，無肯爲伍。㑹今刺史以御史中丞來莅吾邦，屏棄群駟，舟以泝江，將至，無以爲乗。廐人咸曰：病顙駒大而不尨，可秣飾焉。他馬，巴僰痺㣣，",
                    "zhushu": "僰，蒲墨切。"
                },
                {
                    "paragraph": "無可當吾刺史者。於是衆牽駒上燥土大廡下，薦之席，縻之絲，浴剔蚤鬋，",
                    "zhushu": "剔，他歴切。“蚤”，与“爪”同，謂除瓜。鬋，子浅切。剪鬛。"
                },
                {
                    "paragraph": "刮惡除洟，莝以雕胡，",
                    "zhushu": "莝，音剉。斬芻也。雕胡，菰草。"
                },
                {
                    "paragraph": "秣以香萁，",
                    "zhushu": "音萁。豆莖。潘云：粱曰香。其。"
                },
                {
                    "paragraph": "錯具鱗纕，",
                    "zhushu": "錯，千落切。纕，音㐮。馬腹帶。"
                },
                {
                    "paragraph": "鑿金文羈，絡以和鈴，",
                    "zhushu": "和，合作“鉌”，車衡上鈴。"
                },
                {
                    "paragraph": "纓以朱緌，",
                    "zhushu": "儒隹切。纓也。"
                },
                {
                    "paragraph": "或膏其鬛，或劘其脽，",
                    "zhushu": "童云：劘，音磨，平声。張云：脽，視隹切。尻也。"
                },
                {
                    "paragraph": "御夫盡飾，然後敢持。除道履石，立之水涯，",
                    "zhushu": "音沂。"
                },
                {
                    "paragraph": "幢旟前羅，",
                    "zhushu": "憧，傳江切。旌旗属。旟，音輿。旗𦘕鳥隼。"
                },
                {
                    "paragraph": "杠蓋後隨，",
                    "zhushu": "杠，音江。旗竿。"
                },
                {
                    "paragraph": "千夫翼衛，當道上馳，抗首出臆，",
                    "zhushu": "音一。"
                },
                {
                    "paragraph": "震奮遨嬉。當是時，若有知也，豈不曰宜乎？”先生曰：“是則然矣。叟將何以教我？”黧老進曰：“今先生來吾州亦十年，足軼疾風，",
                    "zhushu": "張云：軼，徒結切，車相過也。又音𨓜。"
                },
                {
                    "paragraph": "鼻知膻香，",
                    "zhushu": "“膻”与“羶”同。"
                },
                {
                    "paragraph": "腹溢儒書，口盈憲章，包今統古，進退齊良。然而一廢不復，曽不若躄足涎顙之猶有遭也。朽人不識，敢以其惑，願質之先生。”先生𥬇且荅曰：“叟過矣。彼之病，病乎足與顙也。吾之病，病乎德也。又彼之遭，遭其無耳。今朝廷洎四方豪傑林立，謀猷川行，群談角智，列坐爭英，披華發輝，揮喝雷霆。老者育德，少者馳聲，丱角羈貫，",
                    "zhushu": "丱，古患切，束髮。"
                },
                {
                    "paragraph": "排厠鱗征。一位暫缺，百事交并，駢𠋣懸足，曽不得逞，不若是州之乏釋師大馬也。而吾以德病伏焉，豈躄足涎顙之可望哉！叟之言過昭昭矣，無重吾罪。”於是黧老壯齒，相視以喜，且吁曰：“諭之矣。”拱揖而旋，爲先生病焉。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之十六",
            "paragraphs": [
                {
                    "paragraph": "増廣註釋音辯唐柳先生集卷之十六",
                    "zhushu": "",
                    "type": 1
                },
                {
                    "paragraph": "說",
                    "zhushu": "",
                    "type": 2
                },
                {
                    "paragraph": "天說",
                    "zhushu": "",
                    "type": 2
                },
                {
                    "paragraph": "韓愈謂柳子曰：“若知天之說乎？吾爲子言天之說。今夫人有疾痛、倦辱、饑寒甚者，因仰而呼天曰：“残民者昌，佑民者殃！”又仰而呼天曰：“何爲使至此極戾也？”若是者，舉不能知天。夫果蓏飲食旣壞，",
                    "zhushu": "童云：蓏，魯果切。在本曰果，在地曰蓏。"
                },
                {
                    "paragraph": "蟲生之；人之血氣敗逆壅底，爲癰瘍、疣贅、瘻痔，",
                    "zhushu": "瘍，音陽。瘻，音漏。痔，丈里切。說文：後病也。"
                },
                {
                    "paragraph": "蟲生之；木朽而蝎中，",
                    "zhushu": "張云：蝎，音曷，木中䖝，非螫毒音歇。者。"
                },
                {
                    "paragraph": "草腐而螢飛，是豈不以壞而後出耶？物壞，蟲由之生；元氣隂陽之壞，人由而生。蟲之生而物益壞，食齧之，攻穴之，蟲之禍物也滋甚。其有能去之者，有功於物者也；繁而息之者，物之讎也。人之壞元氣隂陽也亦滋甚：墾原田，伐山林，鑿泉以井飲，窽墓以送死，",
                    "zhushu": "窽，音𣢾。"
                },
                {
                    "paragraph": "而又穴爲偃溲，",
                    "zhushu": "偃，一作“匽”，漏也。溲，音蒐，咏也。"
                },
                {
                    "paragraph": "築爲牆垣、城郭、臺榭、觀游，䟽爲川瀆、溝洫、陂池，燧木以燔，",
                    "zhushu": "音煩，𤑔也。"
                },
                {
                    "paragraph": "革金以鎔，陶甄琢磨，悴然使天地萬物不得其情，倖倖衝衝，攻殘敗撓而未甞息，其爲禍元氣隂陽也，不甚於蟲之所爲乎？吾意有能殘斯人使日薄𡻕削，禍元氣隂陽者滋少，是則有功於天地者也。蕃而息之者，天地之讎也。今夫人舉不能知天，故爲是呼且怨也。吾意天聞其呼且怨，則有功者受賞必大矣，其禍焉者受罰亦大矣。子以吾言爲何如？柳子曰：“子誠有激而爲是耶？則信辯且美矣。吾能終其說。彼上而玄者，丗謂之天；下而黄者，丗謂之地；渾然而中處者，丗謂之元氣；寒而暑者，丗之謂隂陽。是雖大，無異果蓏、癰痔、草木也。假而有能去其攻穴者，是物也，其能有報乎？蕃而息之者，其能有怒乎？天地，大果蓏也；元氣，大癰痔也；隂陽，大草木也。其烏能賞功而罰禍乎？功者自功，禍者自禍，欲望其賞罰者大謬；呼而怨，欲望其哀且仁者，愈大謬矣。子而信子之仁義以遊其内，生而死爾，烏置存亡得䘮於果蓏、癰痔、草木耶？”",
                    "zhushu": "刘禹錫云：“柳子厚作天說以折韓退之之言，文信美矣。盖有激而云，非所以尽天人之際，故作天論以極其辯。”附録集末。",
                    "type": 2
                },
                {
                    "paragraph": "鶻說",
                    "zhushu": "鶻，胡骨切。",
                    "type": 2
                },
                {
                    "paragraph": "有鷙曰鶻者，穴于長安薦福浮圗有年矣。浮圗之人，室宇於其下者，伺之甚熟，爲余說之曰：“冬日之夕，是鶻也，必取鳥之盈握者，完而致之，以燠其𤓰掌，左右而易之。旦則執而上浮圖之跂焉，縱之，",
                    "zhushu": "跂，丘弭、去智二切。浮圖之跂，塔之最髙処。"
                },
                {
                    "paragraph": "延其首以望，極其所行往，必背而去焉。苟東矣，則是日也不東逐。南北亦然。”嗚呼！孰謂𤓰吻毛翮之物，而不爲仁義器耶？",
                    "zhushu": "吻，武粉切。口邊。翮，下革切。羽莖。"
                },
                {
                    "paragraph": "是固無號位爵禄之欲，里閭親戚朋友之愛也，出乎鷇𡖉，",
                    "zhushu": "鷇，古候切。鳥子須哺日，鷇能自食曰雛。"
                },
                {
                    "paragraph": "而知攫食決裂之事爾，",
                    "zhushu": "“食”字，一本上有“博”字。"
                },
                {
                    "paragraph": "不爲其他。凡食𩔖之飢，唯旦爲甚，今忍而釋之，以有報也，是不亦卓然有立者乎？用其力而愛其死，以忘其飢，又逺而違之，非仁義之道耶？𢘆其道，一其志，不欺其心，斯固丗之所難得也。余又疾夫今之說曰：“以喣喣而黙，",
                    "zhushu": "喣，於遇切。"
                },
                {
                    "paragraph": "徐徐而俯者，善之徒；以翹翹而厲，炳炳而白者，暴之徒。”今夫梟鵂，晦於晝而神於夜；",
                    "zhushu": "梟，堅堯切。不孝鳥。鵂，音休。怪鴟。"
                },
                {
                    "paragraph": "䑕不穴寢廟，循牆而走，是不近於喣喣者耶？今夫鶻，其立趯然，",
                    "zhushu": "趯，音逖。"
                },
                {
                    "paragraph": "其動砉然，",
                    "zhushu": "砉，呼虢切。"
                },
                {
                    "paragraph": "其視的然，其鳴革然，是不近於翹翹者耶？由是而觀其所爲，則今之說爲未得也。孰若鶻者，吾願從之。毛耶翮耶，胡不我施？寂寥泰清，樂以忘飢。",
                    "zhushu": "",
                    "type": 2
                },
                {
                    "paragraph": "朝日說",
                    "zhushu": "一本上有“祀”字。",
                    "type": 2
                },
                {
                    "paragraph": "柳子爲御史，主祀事。將朝日，其僚問曰：“古之名曰朝日而已，",
                    "zhushu": "朝，音潮。"
                },
                {
                    "paragraph": "今而曰祀朝日，何也？”余曰：“古之記者，則朝拜之云也。今而加祀焉者，則朝且之云也。",
                    "zhushu": "朝，音昭。"
                },
                {
                    "paragraph": "今之所云非也。”問者曰：“以夕而偶諸朝，或者今之是乎？”余曰：“夕之名，則朝拜之偶也。古者旦見曰朝，暮見曰夕。",
                    "zhushu": "見，亚去声。"
                },
                {
                    "paragraph": "故詩曰：‘邦君諸侯，莫肯朝夕。’",
                    "zhushu": "雨無正詩。"
                },
                {
                    "paragraph": "左氏傳曰：‘百官承事，朝而不夕。’",
                    "zhushu": "左傳成公十二年：郤至云。"
                },
                {
                    "paragraph": "禮記曰：‘日入而夕。’又曰：‘朝不廢朝，暮不廢夕。’",
                    "zhushu": "郷飲酒義。"
                },
                {
                    "paragraph": "晉侯將殺竪襄，叔向夕。",
                    "zhushu": "向，上声。竪，内竪。襄，名也。出囯晉語。"
                },
                {
                    "paragraph": "楚子之留乾谿，右尹子革夕。",
                    "zhushu": "乾谿，地名。出左傳昭公十二年。"
                },
                {
                    "paragraph": "齊之亂，子我夕。",
                    "zhushu": "史記：斉簡公四年。"
                },
                {
                    "paragraph": "趙文子礱其椽，張老夕。",
                    "zhushu": "礱，盧紅切。出囯語。"
                },
                {
                    "paragraph": "智襄子爲室美，士茁夕。",
                    "zhushu": "茁，尺滑切。出囯語。"
                },
                {
                    "paragraph": "皆暮見也。漢儀：‘夕則兩郎向瑣闈拜，謂之夕郎。’",
                    "zhushu": "出漢官儀。"
                },
                {
                    "paragraph": "亦出是名也。故曰：‘大采朝日，小采夕月。’",
                    "zhushu": "囯魯語云。"
                },
                {
                    "paragraph": "又曰：‘春朝朝日，秋夕夕月。’",
                    "zhushu": "前賈誼傳。"
                },
                {
                    "paragraph": "若是其𩔖足矣，",
                    "zhushu": "一本无“其𩔖”字。"
                },
                {
                    "paragraph": "又加祀焉，蓋不學者爲之也。”僚曰：“欲子之書其說，吾將施于丗，可乎？”余從之。",
                    "zhushu": "",
                    "type": 2
                },
                {
                    "paragraph": "捕蛇者說",
                    "zhushu": "",
                    "type": 2
                },
                {
                    "paragraph": "永州之野産異蛇，黒質而白章，觸草木盡死，以齧人，無禦之者。然得而腊之以爲餌，可以已大風、攣踠、瘻癘，",
                    "zhushu": "已，止也。攣，閭縁切。踠，音宛，又於逺切，曲脚足疾。瘻，音漏，頭腫也，一曰乆創。癘，音癘，疫也。"
                },
                {
                    "paragraph": "去死肌，殺三蟲。其始，大醫以王命聚之，𡻕賦其二，募有能捕之者，當其租入，",
                    "zhushu": "當，去声。"
                },
                {
                    "paragraph": "永之人爭奔走焉。有蔣氏者，專其利三丗矣。問之，則曰：“吾祖死於是，吾父死於是，今吾嗣爲之十二年，幾死者數矣。”言之，貌若甚慼者。余悲之，且曰：“若毒之乎？余將告于莅事者，更若役，復若賦，則何如？”蔣氏大戚，汪然出涕曰：“君將哀而生之乎？則吾斯役之不幸，未若復吾賦不幸之甚也。嚮吾不爲斯役，則乆已病矣。自吾氏三丗居是郷，積於今六十𡻕矣，而郷鄰之生日蹙，殫其地之出，竭其廬之入，號呼而轉徙，飢渇而頓踣，",
                    "zhushu": "童云：音匐，僵也。"
                },
                {
                    "paragraph": "觸風雨，犯寒暑，呼嘘毒癘，往往而死者相藉也。曩與吾祖居者，今其室十無一焉；與吾父居者，今其室十無二三焉；與吾居十二年者，今其室十無四五焉。非死而徙爾，而吾以捕蛇獨存。悍吏之來吾郷，呌囂乎東西，隳突乎南北；譁然而駭者，雖雞狗不得寕焉。吾恂恂而起，視其缶，而吾蛇尚存，則弛然而卧，謹食之，",
                    "zhushu": "食，音嗣。"
                },
                {
                    "paragraph": "時而獻焉。退而𠂀食其土之有，以盡吾齒。蓋一𡻕之犯死者二焉，其餘則熈熈而樂，豈若吾郷鄰之旦旦有是哉？今雖死乎此，比吾郷鄰之死則已後矣，又安敢毒耶？”余聞而愈悲。孔子曰：“苛政猛於虎也。”",
                    "zhushu": "記檀弓：“泰山側有婦人哭曰：“昔者吾舅死於虎，吾大又死焉，今吾子又死焉。”夫子曰：“何爲不去也？”曰：“无苛政。”夫子曰：“小子識之，苛政猛於虎也。”。"
                },
                {
                    "paragraph": "吾甞疑乎是，今以蔣氏觀之，猶信。嗚呼！孰知賦歛之毒，有甚是蛇者乎？故爲之說，以俟夫觀人風者得焉。",
                    "zhushu": "",
                    "type": 2
                },
                {
                    "paragraph": "䄍說",
                    "zhushu": "童云：䄍，音乍，𥙊名也。礼記作“蜡”。",
                    "type": 2
                },
                {
                    "paragraph": "柳子爲御史，主祀事，將䄍進，有司以問䄍之說，則曰：“合百神於南郊，以爲𡻕報者也。先有事必質于戸部，戸部之詞曰：“旱于某，水于某，蟲蝗于某，癘疫于某，則黜其方守之神，不及以𥙊。”余甞學禮，蓋思而得之，則曰：“順成之方，其䄍乃通。”",
                    "zhushu": "記郊特牲篇句。"
                },
                {
                    "paragraph": "若是古矣。”継而歎曰：神之貌乎，吾不得而見也；𥙊之饗乎，吾不可得而知也。是其誕漫𢠵怳，",
                    "zhushu": "童云：誕，音但，徒旦切。漫，謨宫切，又莫半切。𢠵，齒两切。怳，訐往切。"
                },
                {
                    "paragraph": "㝠㝠焉不可執取者。夫聖人之爲心也，",
                    "zhushu": "一本无“心也”字。"
                },
                {
                    "paragraph": "必有道而已矣，非于神也，蓋于人也。以其誕漫𢠵怳，㝠㝠焉不可執取，而猶誅削若此，况其貌言動作之塊然者乎？是設乎彼而戒乎此者也，其㫖大矣。或曰：“若子之言，則旱乎、水乎、蟲蝗乎、癘疫乎，未有黜其吏者，而神黜焉，而曰蓋干人者，何也？”予曰：“若子之云，旱乎、水乎、蟲蝗乎、癘疫乎，豈人爲之耶？故其黜在神。暴乎、眊乎、沓貪乎、罷弱乎，",
                    "zhushu": "眊，莫報切。罷，音疲。"
                },
                {
                    "paragraph": "非神爲之耶？故其罰在人。今夫在人之道，則吾不知也。不明斯之道，而存乎古之數，其名則存，而教之實則隱，",
                    "zhushu": "而，一本作“其”。"
                },
                {
                    "paragraph": "以爲非聖人之意，故歎而云也。”曰：“然則致雨反風，蝗不爲災，虎負子而趨，",
                    "zhushu": "劉昆、宋均等。"
                },
                {
                    "paragraph": "是非人之爲則何以？”余曰：“子欲知其以乎？所謂偶然者，信矣。",
                    "zhushu": "劉昆云：偶然耳。"
                },
                {
                    "paragraph": "必若人之爲，則十年九潦、八年七旱者，",
                    "zhushu": "莊子秋水篇。"
                },
                {
                    "paragraph": "獨何如人哉？其黜之也，苟明乎教之道，雖去古之數可矣。反是，則誕漫之說勝，而名實之事䘮，亦足悲乎！”",
                    "zhushu": "",
                    "type": 2
                },
                {
                    "paragraph": "乗桴說",
                    "zhushu": "",
                    "type": 2
                },
                {
                    "paragraph": "子曰：“道不行，乗桴浮于海。從我者，其由也與？”子路聞之喜。子曰：“由也好勇過我，無所取材。”說曰：海與桴與材，皆喻也。海者，聖人至道之本，所以浩然而遊息者也。桴者，所以遊息之具也。材者，所以爲桴者也。易曰：“復其見天地之心乎？”則天地之心者，聖人之海也。復者，聖人之桴也。所以復者，桴之材也。孔子自以拯生人之道不得行乎其時，將復於至道而遊息焉。謂由也勇於聞義，果於避丗，故許其從之也。其終曰無所取材云者，言子路徒勇於聞義，果於避丗，而未得所以爲復者也。此以退子路兼人之氣，而明復之難耳。然則有其材以爲其桴，",
                    "zhushu": "一本“桴”字上无“其”字。"
                },
                {
                    "paragraph": "而遊息於海，其聖人乎！子謂顔淵曰：“用之則行，舍之則藏，唯我與爾有是夫！”由是而言，以此追庶幾之說，則回近得矣。而曰其由也與者，當是歎也，回死矣夫！或問曰：“子必聖人之云爾乎？”曰：“吾何敢以廣異聞？且使遯丗者得吾言以爲學，其於無悶也，揵焉而已矣。”",
                    "zhushu": "“揵”，一本作“捷”。潘云：“揵”，居偃切，距也。”。",
                    "type": 2
                },
                {
                    "paragraph": "說車贈楊誨之",
                    "zhushu": "楊慿之子也。慿貶臨賀尉，故其子由永州至賀州。",
                    "type": 2
                },
                {
                    "paragraph": "楊誨之將行，柳子起而送之門。有車過焉，指焉而告之曰：“若知是之所以任重而行於丗乎？材良而器攻，圎其外而方其中然也。材而不良則速壞。工之爲功也，不攻則速敗。中不方則不能以載，外不圎則窒拒而滯。方之所謂者，箱也；圎之所謂者，輪也。匪箱不居，匪輪不塗。吾子其務法焉者乎？”曰：“然。”曰：“是一車之說也，非衆車之說也。吾將告子乎？衆車之說。澤而杼，",
                    "zhushu": "童云：“杼”，直吕切。周礼考工記：“行澤欲杼。”注：削薄其践地也。"
                },
                {
                    "paragraph": "山而侔，",
                    "zhushu": "考工記：“行山欲侔。”注：侔，謂上下等。"
                },
                {
                    "paragraph": "上而輊，下而軒，且曵。",
                    "zhushu": "“輊”，音致，俯也。軒，仰也。六月詩注：“從後視之如摯，從前視之如軒”。"
                },
                {
                    "paragraph": "祥而曠左，",
                    "zhushu": "記曲礼句注：葬車，筮神位也。"
                },
                {
                    "paragraph": "革而長，轂以㦸，",
                    "zhushu": "周礼：“革車以即戎。”左傳注：“長轂，戎車也。"
                },
                {
                    "paragraph": "巢焉而以望，",
                    "zhushu": "“巢”，當作“轈”。左成十六年注：“巢車，車上爲櫓。”釋文云：“兵車髙如巢，以望敵。”。"
                },
                {
                    "paragraph": "安以愛老，",
                    "zhushu": "曲礼：“大夫七十乗，安車。”。"
                },
                {
                    "paragraph": "輜以蔽内，",
                    "zhushu": "輜，音緇，載衣物車，前後皆蔽。"
                },
                {
                    "paragraph": "垂綏而以畋，",
                    "zhushu": "綏，宣佳切。曲礼：武車綏旌。注：謂垂舒之。"
                },
                {
                    "paragraph": "載十二旒，而以廟以郊，以陳于庭，",
                    "zhushu": "周礼巾車。"
                },
                {
                    "paragraph": "其𩔖衆也。然而其要，存乎材良而器攻，圎其外而方其中也。是故任而安之者箱，逹而行之者輪，𢘆中者軸，挶而固者蚤，",
                    "zhushu": "挶，音局，㦸持也。蚤，音𤓰，謂輻入牙中者。牙，去声。"
                },
                {
                    "paragraph": "長而撓，進不罪乎馬，退不罪乎人者轅，却暑與雨者蓋，敬而可伏者軾，服而制者馬若牛，然後衆車之用具。今楊氏，仁義之林也，其産材良。誨之學古道，爲古辭，冲然而有光，其爲工也攻。果能恢其量若箱，周而通之若輪，守大中以動乎外而不變乎内若軸，攝之以剛健若蚤，引焉而宜御乎物若轅，髙以逺乎汚若蓋，下以成乎禮若軾，險而安，易而利，動而法，則庶乎車之全也。詩之言曰：“駟牡騑騑，六轡如琴。”孔氏語曰：“左爲六官，右爲執法。”此其以逹於大政也。凡人之質不良，莫能方且𢘆。質良矣，用不周，莫能以圎遂。孔子於郷黨，恂恂如也，遇陽虎必曰諾。而其在夾谷也，視叱齊侯𩔖蓄狗，不震乎其内。後之學孔子者，不志於是，則吾無望焉耳矣。”誨之，吾戚也，長而益良，方其中矣。吾固欲其任重而行於丗，懼圎其外者未至，故說車以贈。",
                    "zhushu": "",
                    "type": 2
                },
                {
                    "paragraph": "謫龍說",
                    "zhushu": "",
                    "type": 2
                },
                {
                    "paragraph": "扶風馬孺子言：年十五六時，在澤州，與群兒戯郊亭上。頃然有竒女墜地，有光曄然，被緅裘白紋之裏，",
                    "zhushu": "緅，将侯切，又側鳩切，帛青赤色。"
                },
                {
                    "paragraph": "首歩揺之冠。貴游年少駭且恱之，稍狎焉，竒女頩爾怒曰：“不可。",
                    "zhushu": "頩，普名切，又普泠切。文選：頩薄怒以自持𠔃，知不可乎犯于。潘云：頩，普㹵切，美貌。一曰歛容。玉篇作“萉”。"
                },
                {
                    "paragraph": "吾故居鈞天帝宮，下上星辰，呼嘘隂陽，薄蓬萊，羞崑崙，而不即者。帝以吾心侈大，怒而謫來，七日當復。今吾雖辱塵土中，非若儷也。",
                    "zhushu": "儷，郎計切，偶也。若，汝也。"
                },
                {
                    "paragraph": "吾復，且害若。”衆恐而退，遂入居佛寺講室焉。及期，進取杯水飲之，嘘成雲氣，五色翛翛也。",
                    "zhushu": "翛，音宵。"
                },
                {
                    "paragraph": "因取裘反之，化爲白龍，徊翔登天，莫知其所終。亦怪甚矣。嗚呼！非其𩔖而狎其謫，不可哉！孺子不妄人也，故記其說。",
                    "zhushu": "",
                    "type": 2
                },
                {
                    "paragraph": "復呉子松說",
                    "zhushu": "荅呉武陵。",
                    "type": 2
                },
                {
                    "paragraph": "子之疑木膚有怪文，與人之賢不肖、壽夭、貴賤，果氣之寓歟？爲物者裁而爲之歟？余固以爲寓也。子不見夫雲之始作乎？㪍怒衝涌，",
                    "zhushu": "㪍，蒲没切。"
                },
                {
                    "paragraph": "擊石薄木，而肆乎空中，偃然爲人，拳然爲禽，敷舒爲林木，嵑𡿗爲宮室，",
                    "zhushu": "渴或作“嶱”，苦曷、丘葛二切。𡿗，魚列、于葛二切。山髙貌。"
                },
                {
                    "paragraph": "誰其搏而斵之者？風出洞窟，流離百物，經清觸濁，呼召竅穴，與夫草木之儷偶紛羅，雕葩剡芒，臭朽馨香，采色之赤碧白黄，皆寓也，無裁而爲者。又何獨疑兹膚之竒詭，與人之賢不肖、壽夭、貴賤參差不齊者哉？是固無情，不足窮也。然有可恨者，人或權褒貶黜陟，爲天子求士者，皆學於聖人之道，皆又以仁義爲的，皆曰我知人，我知人。披辭窺貌，逐其聲而覈其所蹈者，以升而降。其所升，常多蒙瞀、",
                    "zhushu": "童云，音霧。又莫候切。目不明。"
                },
                {
                    "paragraph": "禍賊、僻邪，罔人以自利者；其所降，率𢘆多清明沖淳不爲害者。彼非無情物也，非不欲得其升降也，然猶反戾若此。逾千百年，乃一二人幸不出於此者，徴之，猶無以爲告。今子不是病，而木膚之問，爲物者有無之疑，子胡横訊過詰，擾擾焉如此哉？",
                    "zhushu": "",
                    "type": 2
                },
                {
                    "paragraph": "羆說",
                    "zhushu": "",
                    "type": 2
                },
                {
                    "paragraph": "鹿畏貙，",
                    "zhushu": "勑俱切。"
                },
                {
                    "paragraph": "貙畏虎，虎畏羆。羆之狀，被髮人立，絶有力，而甚害人焉。楚之南有獵者，能吹竹爲百獸之音。昔云：持弓失甖火，而即之山，爲鹿鳴以感其𩔖。伺其至，發火而射之。貙聞其鹿也，趍而至。其人恐，因爲虎而駭之。貙走而虎至，愈恐，則又爲羆，虎亦亡去。羆聞而求其𩔖，至則人也，捽搏挽裂而食之。",
                    "zhushu": "捽，昨没切。"
                },
                {
                    "paragraph": "今夫不善内而恃外者，未有不爲羆之食也。",
                    "zhushu": "",
                    "type": 2
                },
                {
                    "paragraph": "觀八駿圖說",
                    "zhushu": "",
                    "type": 2
                },
                {
                    "paragraph": "古之書，有記周穆王馳八駿升崑崙之墟者，後之好事者爲之圖，宋、齊以下",
                    "zhushu": "三作“來”。"
                },
                {
                    "paragraph": "傳之。觀其狀甚怪，咸若騫若翔，若龍鳯麒麟，若螳蜋。然其書尤不經，丗多有，然不足采。丗聞其駿也，因以異形求之，則其言聖人者，亦𩔖是矣。故傳伏犧曰牛首，女媧曰其形𩔖蛇，",
                    "zhushu": "並出帝王丗紀。"
                },
                {
                    "paragraph": "孔子如倛頭，",
                    "zhushu": "倛，音欺，方相也。出荀子非相篇。"
                },
                {
                    "paragraph": "若是者甚衆。孟子曰：“何以異於人哉？堯舜與人同耳。”今夫馬者，駕而乗之，或一里而汗，或十里而汗，或千百里而不汗者，視之，毛物尾鬛，四足而蹄，齕草飲水，一也。",
                    "zhushu": "齕，下没切。"
                },
                {
                    "paragraph": "推是而至於駿，亦𩔖也。今夫人有不足爲負販者，有不足爲吏者，有不足爲士大夫者，有足爲者，視之圎首横目，食榖而飽肉，絺而清，裘而燠，一也。推進而至於聖，亦𩔖也。然則伏犧氏、女媧氏、孔子氏，是亦人而已矣。驊騮、白羲、山子之𩔖，",
                    "zhushu": "羲，一作蟻。列子云：“周穆王駕八駿之乗，右服驊騮而左緑耳，右𩥵赤𩦸而左白羲。次車之乗，古服渠黄而左踰輪，左𩥵盗驪而右山子。”。"
                },
                {
                    "paragraph": "若果有之，是亦馬而已矣。又烏得爲牛、爲蛇、爲倛頭、爲龍、鳯、麒麟、螳蜋然也哉？然而丗之慕駿者，不求之馬，而必是圗之似，故終不能有得於駿也。慕聖人者，不求之人，而必若牛、若蛇、若倛頭之問，",
                    "zhushu": "一作閤。"
                },
                {
                    "paragraph": "故終不能有得於聖人也。誠使天下有是圖者，舉而焚之，則駿馬與聖人出矣。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之十七",
            "paragraphs": [
                {
                    "paragraph": "増廣註釋音辯唐柳先生集卷之十七",
                    "zhushu": "",
                    "type": 1
                },
                {
                    "paragraph": "傳",
                    "zhushu": "",
                    "type": 2
                },
                {
                    "paragraph": "宋清傳",
                    "zhushu": "",
                    "type": 2
                },
                {
                    "paragraph": "宋清，長安西部藥市人也。居善藥，",
                    "zhushu": "居，猶積也。"
                },
                {
                    "paragraph": "有自山澤來者，必歸宋清氏，清優主之。長安醫工得清藥輔其方，輙易讎，",
                    "zhushu": "易，以豉切。讎，音售，賣也。"
                },
                {
                    "paragraph": "咸譽清。疾病疕痬者，",
                    "zhushu": "疕，卑履切，頭瘡。瘍，音羊，身瘡。一本作咸譽清信能療病，故病者。"
                },
                {
                    "paragraph": "亦皆樂就清求藥，冀速已。清皆樂然響應，雖不持錢者，皆與善藥，積劵如山，未甞詣取直。或不識遥與劵，清不爲辭。𡻕終，度不能報，輙焚劵，終不復言。市人以其異，皆𥬇之曰：“清，蚩妄人也。”或曰：“清其有道者歟？”清聞之曰：“清逐利以活妻子耳，非有道也。然謂我蚩妄者亦謬。”清居藥四十年，所焚劵者百數十人，或至大宫，或連數州，受俸博，其餽遺清者相屬於户。雖不能立報，而以賖死者千百，",
                    "zhushu": "賖，一本作賤。"
                },
                {
                    "paragraph": "不害清之爲富也。清之取利逺，",
                    "zhushu": "逺。"
                },
                {
                    "paragraph": "故大，豈若小市人哉？一不得直，則怫然怒，再則罵而仇耳。彼之爲利，不亦翦",
                    "zhushu": "翦"
                },
                {
                    "paragraph": "乎？吾見蚩之有在也。清誠以是得大利，又不爲妄，執其道不廢，卒以富。求者益衆，其應益廣。或斥棄沉廢，親與交，視之落然者，清不以怠，遇其人，必與善藥如故。一旦復柄用，益厚報清。其逺取利皆𩔖此。吾觀今之交乎人者，炎而附，寒而棄，鮮有能𩔖清之爲者。丗之言徒曰“市道交”。嗚呼！清，市人也，今之交有能望報如清之逺者乎？幸而庻幾，則天下之窮困廢辱得不死亡者衆矣，“市道交”豈可少耶？或曰：“清非市道人也。”柳先生曰：“清居市不爲市之道，然而居朝廷、居官府、居庠塾郷黨，以士大夫自名者，反爭爲之不已，悲夫！”然則清非獨異於市人也。",
                    "zhushu": "",
                    "type": 2
                },
                {
                    "paragraph": "種樹郭槖駞傳",
                    "zhushu": "",
                    "type": 2
                },
                {
                    "paragraph": "郭槖駞，不知始何名，病僂，",
                    "zhushu": "力主切，病傴。"
                },
                {
                    "paragraph": "隆然伏行，有𩔖槖駞者，故郷人號之駞。駞聞之曰：“甚善，名我固當。”因捨其名，亦自謂槖駞云。其郷曰豐樂郷，在長安西。駞業種樹，凡長安豪富人",
                    "zhushu": "一本“豪”字下有“家”字。"
                },
                {
                    "paragraph": "爲觀游及賣果者，皆爭迎取飬。視駞所種樹，或移徙，無不活，且碩茂，蚤實以蕃。他植者雖窺伺傚慕，莫能如也。有問之，對曰：“槖駞非能使木壽且孳也，",
                    "zhushu": "一有“以”字。"
                },
                {
                    "paragraph": "能順木之天，以致其性焉爾。凡植木之性，其本欲舒，其培欲平，其土欲故，其築欲宻。旣然已，勿動勿慮，去不復顧。",
                    "zhushu": "“去”，一本作“亦”。"
                },
                {
                    "paragraph": "其蒔也若子，",
                    "zhushu": "蒔，音時，種也。"
                },
                {
                    "paragraph": "其置也若棄，則其天者全而其性得矣。故吾不害其長而已，非有能碩茂之也；不抑耗其實而已，非有能蚤而蕃之也。他植者則不然，根拳而土易，其培之也，若不過焉則不及。",
                    "zhushu": "一有“焉”字。"
                },
                {
                    "paragraph": "苟有能反是者，則又愛之太恩，憂之太勤，旦視而暮撫，已去而復顧，甚者𤓰其膚以驗其生枯，揺其本以觀其踈宻，而木之性日以離矣。雖曰愛之，其實害之；雖曰憂之，其實讎之，故不我若也。吾又何能爲哉！",
                    "zhushu": "一本“哉”字上有“矣”字。"
                },
                {
                    "paragraph": "問者曰：“以子之道，移之官理，可乎？”駞曰：“我知種樹而已，理非吾業也。然吾居郷，見長人者好煩其令，若甚憐焉，而卒以禍。”旦暮吏來而呼曰：“官命促爾耕，勗爾植，督爾穫，蚤繰而緒，蚤織而縷，字而㓜孩，遂而雞豚。”鳴鼓而聚之，擊木而召之。吾小人輟飱饔以勞吏者，且不得暇，又何以蕃吾生而安吾性耶？故病且怠。若是，則與吾業者，其亦有𩔖乎？問者嘻曰：“不亦善夫！吾問養樹，得養人術。”傳其事以爲官戒也。",
                    "zhushu": "“嘻”，一作“喜”。",
                    "type": 2
                },
                {
                    "paragraph": "童區寄傳",
                    "zhushu": "",
                    "type": 2
                },
                {
                    "paragraph": "柳先生曰：越人少恩，生男女必貨視之。",
                    "zhushu": "“必”，一本作“以”。"
                },
                {
                    "paragraph": "自毀齒已上，父兄鬻賣，以覬其利。不足，則盗取他室，束縛鉗梏之。",
                    "zhushu": "鉗，其廉切。梏，姑沃切。"
                },
                {
                    "paragraph": "至有鬚鬛者，力不勝，皆屈爲僮，當道相賊殺以爲俗。幸得壯大，則縛取，么弱者漠官，因爲己利。",
                    "zhushu": "一本“爲”字，或有“以”字。"
                },
                {
                    "paragraph": "苟得僮，恣所爲不問。以是越中戸口滋耗。少得自脫，惟童區寄以十一𡻕勝，斯亦竒矣。桂部從事杜周士爲余言之。童寄者，郴州蕘牧兒也。行牧且蕘，二豪賊刼持反接，布嚢其口，去逾四十里之虚所賣之。",
                    "zhushu": "南越中謂野市曰虚。"
                },
                {
                    "paragraph": "寄僞兒啼，恐慄爲兒𢘆狀。賊易之，對飲酒醉。一人去爲市，一人卧，植刃道上。童微伺其睡，以縛背刃，力下上，得絶，因取刃殺之。逃未及逺，市者還，得僮，大駭，將殺童，遽曰：“爲兩郎僮，孰若爲一郎僮耶？彼不我恩也。郎誠見完與恩，無所不可。”市者良乆計曰：“與其殺是僮，孰若賣之？與其賣而分，孰若吾得專焉。",
                    "zhushu": "一有“然”字。"
                },
                {
                    "paragraph": "幸而殺彼，甚善。”即藏其尸，持僮抵主人所，愈束縛牢甚。夜半，童自轉以縛即爐火燒絶之，雖瘡手勿憚，復取刃殺市者。因大號，一虚皆驚。童曰：“我區氏兒也，不當爲僮。賊二人得我，我幸皆殺之矣。願以聞於官。”虚吏白州，州白大府，大府召視，兒㓜愿耳。刺史顔証",
                    "zhushu": "童云：“音征，又之盛切。”"
                },
                {
                    "paragraph": "竒之，留爲小吏，不肯。與衣裳，吏護還之郷。郷之行刼縛者，側目莫敢過其門。皆曰：“是兒少秦武陽二𡻕，",
                    "zhushu": "戰囯䇿：“燕有勇士秦武陽，年十三，殺人，人不敢仵視。”史記云：“舞陽。”"
                },
                {
                    "paragraph": "而討殺二豪，豈可近耶？”",
                    "zhushu": "",
                    "type": 2
                },
                {
                    "paragraph": "梓人傳",
                    "zhushu": "",
                    "type": 2
                },
                {
                    "paragraph": "裴封叔之第",
                    "zhushu": "裴封叔，名瑾，子厚之姊夫。"
                },
                {
                    "paragraph": "在光德里，有梓人𣢾其門，願傭隟宇",
                    "zhushu": "童云：“隟當作隙，冩轉作隟，乞逆切。詳註第九卷。”。"
                },
                {
                    "paragraph": "而處焉。所職㝷引、規矩、繩墨，家不居礱斵之器。問其能，曰：“吾善度材，視棟宇之制，髙深、圎方、短長之宜，吾指使而群工役焉。捨我，衆莫能就一宇。故食於官府，吾受禄三倍；作於私家，吾収其直太半焉。”他日，入其室，其牀闕足而不能理，曰：“將求他工。”余甚𥬇之，謂其無能而貪禄嗜貨者。其後京兆尹將飾官署，余往過焉。委群材，㑹衆工，或執斧斤，或執刀鋸，皆環立嚮之。梓人左持引、右執杖而中處焉。量棟宇之任，視木之能，舉揮其杖曰：“斧！彼。”執斧者奔而右；顧而指曰：“鋸！彼！”執鋸者趍而左。俄而斤者斵，刀者削，皆視其色，俟其言，莫敢自断者。其不勝任者，怒而退之，亦莫敢愠焉。畫宮於堵，盈尺而曲盡其制，計其毫釐而構大厦，無進退焉。旣成，書於上棟曰“某年某月某日某建”，則其姓字也。凡執用之工不在列。余圜視大駭，然後知其術之工大矣。継而歎曰：彼將捨其手藝，專其心智，而能知體要者欤？吾聞勞心者役人，勞力者役於人，彼其勞心者欤？能者用而智者謀，彼其智者欤？是足爲佐天子相天下法矣，物莫近乎此也。彼爲天下者本於人。其執役者爲徒隷、爲郷師、里胥。其上爲下士，又其上爲中士、爲上士，又其上爲大夫、爲卿、爲公。離而爲六職，判而爲百役。外薄四海，有方伯、連率。",
                    "zhushu": "与“帥”同。記王制：千里之外設方伯。又云：十囯以爲連，連有帥。"
                },
                {
                    "paragraph": "郡有守，邑有宰，皆有佐政。其下有胥吏，又其下皆有嗇夫、版尹，以就役焉，",
                    "zhushu": "版尹，掌戸版者。"
                },
                {
                    "paragraph": "猶衆工之各有執伎以食力也。彼佐天子相天下者，舉而加焉，指而使焉，條其綱紀而盈縮焉，齊其法制而整頓焉，猶梓人之有規矩繩墨以定制也。擇天下之士，使稱其職；居天下之人，使安其業。視都知野，視野知國，視國知天下，其逺邇細大，可手據其圖而究焉，猶梓人畫宫於堵而績于成也。能者進而由之，使無所德；不能者退而休之，亦莫敢愠。不衒能，",
                    "zhushu": "童云：衒，音縣，行且賣也。"
                },
                {
                    "paragraph": "不矜名，不親小勞，不侵衆官，日與天下之英才討論其大經，猶梓人之善運衆工而不伐藝也。夫然後相道得而萬國理矣。相道旣得，萬國旣理，天下舉首而望曰：“吾相之工也。”後之人循跡而慕曰：“彼相之才也。”士或談殷周之理者，曰伊、傅、周、召，其百執事之勤勞而不得紀焉，猶梓人自名其功而執用者不列也。大哉相乎！通是道者，所謂相而已矣。其不知體要者反此。以恪勤爲公，以簿書爲尊，衒能矜名，親小勞，侵衆官，竊取六職百役之事，听听於府庭，",
                    "zhushu": "听，魚隱切。"
                },
                {
                    "paragraph": "而遺其大者逺者焉，所謂不通是道者也。猶梓人而不知繩墨之曲直、規矩之方圎、㝷引之短長，姑奪衆工之斧斤刀鋸以佐其藝，又不能備其工，以至敗績用而無所成也，不亦謬欤？或曰：“彼主爲室者，倘或發其私智，牽制梓人之慮，奪其丗守而道謀是用，",
                    "zhushu": "詩：如彼者室于道謀。"
                },
                {
                    "paragraph": "雖不能成功，豈其罪耶？亦在任之而已。”余曰：“不然。夫繩墨誠陳，規矩誠設，髙者不可抑而下也，狹者不可張而廣也。由我則固，不由我則圮。",
                    "zhushu": "部鄙切，毀也。"
                },
                {
                    "paragraph": "彼將樂去固而就圯也，則卷其術，黙其智，悠爾而去，不屈吾道，是誠良梓人耳。其或嗜其貨利，忍而不能捨也；䘮其制量，屈而不能守也，棟橈屋壞，則曰非我罪也。可乎哉？可乎哉？”余謂梓人之道𩔖於相，故書而藏之。梓人盖古之審曲面勢者，",
                    "zhushu": "礼考工記注：審察五材曲直方面形勢之宜。"
                },
                {
                    "paragraph": "今謂之都料匠云。余所遇者楊氏，潜其名。",
                    "zhushu": "",
                    "type": 2
                },
                {
                    "paragraph": "李赤傳",
                    "zhushu": "",
                    "type": 2
                },
                {
                    "paragraph": "李赤，江湖浪人也。甞曰：“吾善爲歌詩，詩𩔖李白。”故自號曰李赤。遊宣州，州人舘之，",
                    "zhushu": "一本无“州人”二字。"
                },
                {
                    "paragraph": "其友與俱遊者有姻焉，間累日，乃從之舘。赤方與婦人言，其友戯之，赤曰：“是媒我也，吾將娶乎是。”友大駭曰：“足下妻固無恙，太夫人在堂，安得有是？豈狂易病惑耶？”",
                    "zhushu": "易，音亦。"
                },
                {
                    "paragraph": "取絳雪餌之，赤不肯。有間，婦人至，又與赤言，即取巾經其脰，",
                    "zhushu": "音豆，項也。"
                },
                {
                    "paragraph": "赤兩手助之，舌盡出。其友號而救之，婦人解其巾走去。赤怒曰：“汝無道，吾將從吾妻，汝何爲者？”赤乃就牖間爲書，輾而圎封之。",
                    "zhushu": "童云：輾，音展。又尼展、女箭一切。"
                },
                {
                    "paragraph": "又爲書，博封之。訖，如厠。乆，其友從之，見赤軒厠抱甕，詭𥬇而側視，勢且下。入，乃倒曵得之。又大怒曰：“吾已升堂面吾妻。吾妻之容，丗固無有。堂之飾，宏大富麗，椒蘭之氣，油然而起。顧視汝之丗，猶溷厠也。",
                    "zhushu": "溷，胡困切。"
                },
                {
                    "paragraph": "而吾妻之居，與帝居鈞天、清都無以異，若何苦余至此哉？”然後其友知赤之所遭，乃厠鬼也。聚僕謀曰：“亟去是厠。”遂行𪧐　三十里。夜，赤又如厠。乆，從之，且復入矣。持出，洗其汙，衆環之以至旦。去抵他縣，縣之吏方宴，赤拜揖跪起無異者。酒行，友未及言，已飲而顧赤，則已去矣。走從之，赤入厠，舉其牀捍門，門堅不可入。其友呌且言之，衆發墻以入，赤之面䧟不潔者半矣。又出洗之。縣之吏更召巫師善呪術者守赤，赤自若也。夜半，守者怠，皆睡。及覺，更呼而求之，見其足厠外，赤死乆矣，獨得尸歸其家。取其所爲書讀之，盖與其母妻訣，其言辭猶人也。柳先生曰：李赤之傳不誣矣。是其病心而爲是耶？抑故有厠鬼耶？赤之名聞江湖間，其始爲士，無以異於人也。一惑於怪，而所爲若是，乃反以丗爲溷，溷爲帝居清都，其屬意明白。",
                    "zhushu": "属，音烛。"
                },
                {
                    "paragraph": "今丗皆知𥬇赤之惑也，及至是非取與向背决不爲赤者，幾何人耶？反修而身，無以欲利好惡遷其神而不返，則幸耳，",
                    "zhushu": "一本作“矣”。"
                },
                {
                    "paragraph": "又何暇赤之𥬇哉？",
                    "zhushu": "東波有李赤詩。題跋。",
                    "type": 2
                },
                {
                    "paragraph": "蝜蝂傳",
                    "zhushu": "蝜，音負，又扶𦈢切。蝂，音板。",
                    "type": 2
                },
                {
                    "paragraph": "蝜蝂者，善負小蟲也。行遇物，輒持取，卬其首",
                    "zhushu": "童云：卬，音昂。亦作“抑”。"
                },
                {
                    "paragraph": "負之。背愈重，雖困劇不止也。其背甚澀，物積因不散，",
                    "zhushu": "“因”，一本作“固”。"
                },
                {
                    "paragraph": "卒躓仆不能起。",
                    "zhushu": "躓，知利切。仆，音赴，又音匐。"
                },
                {
                    "paragraph": "人或憐之，爲去其負。苟能行，又持取如故。又好上髙，極其力不已，至墜地死。今丗之嗜取者，遇貨不避，以厚其室，不知爲己累也，唯恐其不積。及其怠而躓也，黜弃之，遷徙之，亦以病矣。苟能起，又不艾，日思髙其位，大其禄，而貪取滋甚，以近於危墜，觀前之死亡",
                    "zhushu": "一本有“曽”字。"
                },
                {
                    "paragraph": "不知戒。雖其形魁然大者也，其名人也，而智則小蟲也，亦足哀夫！",
                    "zhushu": "一本“哀”作“悲”。"
                },
                {
                    "paragraph": "曹文洽韋道安傳",
                    "zhushu": "元𨷂。"
                }
            ]
        },
        {
            "name": "増廣註釋音辯唐柳先生集卷之十八",
            "paragraphs": [
                {
                    "paragraph": "増廣註釋音辯唐柳先生集卷之十八",
                    "zhushu": "",
                    "type": 1
                },
                {
                    "paragraph": "騷",
                    "zhushu": "",
                    "type": 2
                },
                {
                    "paragraph": "乞巧文",
                    "zhushu": "",
                    "type": 2
                },
                {
                    "paragraph": "柳子夜歸自外，夜有設祠者，𩜾餌馨香，",
                    "zhushu": "童云：𩜾，諸延切。厚粥也。潘云：𩜾，之然、之善二切。以稲米与狼擉膏爲𩜾。"
                },
                {
                    "paragraph": "蔬果交羅，挿竹垂綏，",
                    "zhushu": "与緌同。而追切。"
                },
                {
                    "paragraph": "剖𤓰犬牙，且拜且祈。怪而問焉，女𨽻進曰：“今兹秋孟七夕，天女之孫將𡣕於河鼓，邀而祠者，幸而與之巧，驅去蹇拙，手目開利，組絍縫製，",
                    "zhushu": "組，緫古切。絍，女鴆切。"
                },
                {
                    "paragraph": "將無滯於心焉。爲是禱也。”柳子曰：“苟然歟？吾亦有所大拙，倘可因是以求去之。”乃纓弁束袵，促武縮氣，旁趨曲折，傴僂將事。",
                    "zhushu": "傴，委羽切。偻，隴主切。"
                },
                {
                    "paragraph": "再拜稽首，稱臣而進曰：“下土之臣，竊聞天孫，專巧于天，轇轕璇璣，",
                    "zhushu": "轇，音交。轕，音葛。"
                },
                {
                    "paragraph": "經緯星辰，能成文章，黼黻帝躬，以臨下民。欽聖靈、仰光耀之日乆矣。今聞天孫不樂其獨得，貞卜於玄龜，將蹈石梁，𣢾天津，",
                    "zhushu": "天津九星，横天河中。"
                },
                {
                    "paragraph": "儷於神夫，于漢之濵。兩旗開張，中星耀芒，",
                    "zhushu": "晋天文志：左旗九星在河鼓左，右旗在河鼓之右。"
                },
                {
                    "paragraph": "靈氣翕欻，",
                    "zhushu": "呼勿切。"
                },
                {
                    "paragraph": "兹辰之良。幸而弭節，薄遊民間，臨臣之庭，曲聽臣言。臣有大拙，智所不化，醫所不攻，威不能遷，寛不能容。乾坤之量，包含海岳。臣身甚㣲，無所投足。蟻適于垤，蝸休于殻。龜黿螺蜯，",
                    "zhushu": "上音蠃，盧戈切。下音蚌。"
                },
                {
                    "paragraph": "皆有所伏。臣物之靈，進退唯辱。仿佯爲狂，",
                    "zhushu": "潘云：“仿佯”，音房羊，徙𠋣也。"
                },
                {
                    "paragraph": "局束爲謟。吁吁爲詐，坦坦爲沗。他人有身，動必得宜。周旋獲𥬇，顚倒逢嘻。己所尊昵，人或怒之。變情徇勢，射利抵𡾟。",
                    "zhushu": "童云：戯，音羲，山險也。"
                },
                {
                    "paragraph": "中心甚憎，爲彼所竒。忍仇佯喜，恱譽遷隨。胡執臣心，常使不移？反人是己，曽不懼疑。貶名絶命，不負所知。抃嘲似傲，貴者啓齒。臣旁震驚，彼且不恥。叩稽匍匐，言語譎詭。令臣縮恧，",
                    "zhushu": "女六切。下同。"
                },
                {
                    "paragraph": "彼則大喜。臣若效之，瞋怒叢己。彼誠大巧，臣拙無比。王侯之門，狂吠狴犴。",
                    "zhushu": "狴，音陛，又邊迷切；犴，音岸。獄也。"
                },
                {
                    "paragraph": "臣到百歩，喉喘顚汙。睢盱逆走，魄遁神叛。欣欣巧夫，徐入縱誕。毛群掉尾，百怒一散。丗途昏險，擬歩如漆。左低右昻，闘冐衝突。鬼神恐悖，聖智危慄。泯焉直透，所至如一。是獨何工，縱横不恤。非天所假，彼智焉出？獨嗇於臣，𢘆使玷黜。沓沓騫騫，恣口所言。迎知喜惡，黙測憎憐。揺脣一發，徑中心原。膠加鉗夾，",
                    "zhushu": "潘云：鉗，其炎切，或作“銡”。夾，讀為“甲”。周礼：并夾注。鋯，箭具也。"
                },
                {
                    "paragraph": "誓死無遷。探心扼膽，踊躍拘牽。彼雖佯退，胡可得旃？獨結臣舌，喑抑銜𡨚。",
                    "zhushu": "喑，音隂。"
                },
                {
                    "paragraph": "擘眥流血，",
                    "zhushu": "𦙼，音剤。"
                },
                {
                    "paragraph": "一辭莫宣。胡爲賦授，有此竒偏。眩耀爲文，𤨏碎排偶。抽黄對白，啽哢飛走。",
                    "zhushu": "啽，音弇。哢，音弄。鳥声。"
                },
                {
                    "paragraph": "駢四儷六，錦心繡口。宫沉羽振，笙簧觸手。觀者舞恱，誇談雷吼。獨溺臣心，使甘老醜。嚚昏莽鹵，樸鈍枯朽。不期一時，以俟悠乆。旁羅萬金，不鬻𡚁帚。跪呈豪傑，投棄不有。眉矉頞蹙，",
                    "zhushu": "矉，音頻。目恨張也。頞，音遏。"
                },
                {
                    "paragraph": "喙唾胷歐。",
                    "zhushu": "彖，呼惠切。唾，吐卧切。歐，即嘔字，吐也。"
                },
                {
                    "paragraph": "大𧹞而歸，填恨低首。天孫司巧，而窮臣若是，卒不余𢌿，獨何酷歟？敢願聖靈悔禍，矜臣獨艱。付與姿媚，易臣頑顔。鑿臣方心，規以大圎。拔去呐舌，",
                    "zhushu": "“呐”，与“訥”同。"
                },
                {
                    "paragraph": "納以工言。文詞婉軟，歩武輕便。齒牙饒美，眉睫増妍。突梯卷臠，",
                    "zhushu": "楚詞云：突梯滑稽。突梯，随俗皃。莊子云：脔卷傖囊。卷脔，不申舒皃。卷，音拳。脔，音挛。又券勉、力轉二切。"
                },
                {
                    "paragraph": "爲丗所賢。公侯卿士，五屬十連。",
                    "zhushu": "礼記王制：五囯以爲属，十囯以爲連。"
                },
                {
                    "paragraph": "彼獨何人，長享終天。”言訖，又再拜稽首，俯伏以俟。至夜半，不得命，疲極而睡。見有青褏朱裳，",
                    "zhushu": "褏，音䄂。"
                },
                {
                    "paragraph": "手持絳節，而來告曰：“天孫告汝，汝詞良苦。凡汝之言，吾所極知。汝擇而行，嫉彼不爲。汝之所欲，汝自可期。胡不爲之，而誑我爲？汝唯知恥，謟貌淫辭，寕辱不貴，自適其宜。中心已定，胡妄而祈。堅汝之心，宻汝所持，得之爲大，失不汙卑。凡吾所有，不敢汝施。致命而昇，汝慎勿疑。”嗚呼！天之所命，不可中革。泣拜欣受，𥘉悲後懌，抱拙終身，以死誰愓。",
                    "zhushu": "",
                    "type": 2
                },
                {
                    "paragraph": "罵尸蟲文",
                    "zhushu": "并序。",
                    "type": 2
                },
                {
                    "paragraph": "有道士言：“人皆有尸蟲三，處腹中，伺人隱微失誤，輒籍記。日庚申，幸其人之昏睡，出䜛于帝以求饗，",
                    "zhushu": "酉陽莆爼：上尸清姑，伐人眼；中尸白姑，伐人五藏；下尸血姑，伐人胃命。潘云：按道書，上尸彭据，中尸彭質，下尸彭矯。"
                },
                {
                    "paragraph": "以是人多謫過、疾癘、夭死。”柳子特不信，曰：",
                    "zhushu": "一本无“特”字。“"
                },
                {
                    "paragraph": "吾聞聦明正直者爲神。帝，神之尤者，",
                    "zhushu": "一本无“者”字。"
                },
                {
                    "paragraph": "其爲聦明正直宜大也。安有下比隂穢小䖝，縱其徂詭，",
                    "zhushu": "潘云：徂，七餘切。狙善詐，故以爲名。"
                },
                {
                    "paragraph": "延其變詐，以害于物，而又恱之以饗？其爲不宜也殊甚。吾意斯䖝若果爲是，則帝必將怒而戮之，投于下土，以殄其𩔖，俾夫人咸得安其性命，而苛慝不作，然後爲帝也。”余旣處卑，不得質之于帝，而嫉斯蟲之說，爲文而罵之。",
                    "zhushu": "",
                    "type": 2
                },
                {
                    "paragraph": "來，尸蟲！汝曷不自形其形？",
                    "zhushu": "一本作“自刑”者，非。"
                },
                {
                    "paragraph": "隂幽跪仄而寓乎人，",
                    "zhushu": "“跪”，一本作“詭”。"
                },
                {
                    "paragraph": "以賊厥靈。膏肓是處𠔃，不擇穢卑",
                    "zhushu": "。音，音㐬。心上鬲下也。"
                },
                {
                    "paragraph": "潜覻黙聽𠔃，導人爲非。",
                    "zhushu": "“覻”，一本作“窺”。潘云：七慮切。"
                },
                {
                    "paragraph": "㝠持札牘𠔃，摇動禍機。卑陬拳縮𠔃，宅體險㣲。",
                    "zhushu": "潘云：陬，走侯、側留二切。莊子：卑陬失色。注：溾，懼皃。顔色不自得也。"
                },
                {
                    "paragraph": "以曲爲形，以邪爲質；以仁爲凶，以僣爲吉，以淫䛕謟誣爲族𩔖，以中正和平爲罪疾；以通行直遂爲顚蹶，以逆施反闘爲安佚。譛下謾上，",
                    "zhushu": "謾，謨官切。"
                },
                {
                    "paragraph": "𢘆其心術，妬人之能，幸人之失。利昏伺睡，旁睨竊出。走䜛于帝，遽入自屈。羃然無聲，",
                    "zhushu": "羃，音覔。"
                },
                {
                    "paragraph": "其意乃畢。求味已口，胡人之恤。彼脩蛕恙心，",
                    "zhushu": "“蛕”，一作“蛸”。童云：蛕，胡枚切。𧊼、蜗並同。"
                },
                {
                    "paragraph": "短蟯穴胄，",
                    "zhushu": "蟯，如消、去消二切。"
                },
                {
                    "paragraph": "外捜疥癘，下索瘻痔，",
                    "zhushu": "瘘，力闘切，頸腫也。痔，直里切。"
                },
                {
                    "paragraph": "侵人肌膚，爲已得味。丗皆禍之，則惟汝𩔖。良醫刮殺，聚毒攻餌，",
                    "zhushu": "潘云：刮，古刹切。周礼注：劑，謂刮去膿肉。殺，謂以薬食其惡肉。"
                },
                {
                    "paragraph": "旋死無餘，乃行正氣。汝雖巧能，未必爲利。帝之聦明，宜好正直。寕懸嘉饗，荅汝䜛慝。叱付九関，貽虎豹食。下民舞躍，荷帝之力。是則宜然，何利之得？速收汝之生，速㓕汝之精。蓐收震怒，",
                    "zhushu": "国語：蓐牧，天之刑神。"
                },
                {
                    "paragraph": "將勑雷霆。擊汝鄷都，",
                    "zhushu": "潘云：道書：北都羅鄷。注：山名。即比帝之鬼都也。"
                },
                {
                    "paragraph": "糜乱縱横。俟帝之命，乃施于刑。群邪殄夷，大道𩔰明。害氣永革，厚人之生，豈不神且聖歟。祝曰：",
                    "zhushu": "潘云：祝，七敕切，詛也。"
                },
                {
                    "paragraph": "“尸蟲逐，禍無所伏，下民百禄。惟帝之功，以受景福。尸蟲誅，禍無所廬，下民其蘇。惟帝之德，萬福來符。”臣拜稽首，敢告于玄都。",
                    "zhushu": "",
                    "type": 2
                },
                {
                    "paragraph": "斬曲几文",
                    "zhushu": "",
                    "type": 2
                },
                {
                    "paragraph": "后皇植物，",
                    "zhushu": "楚詞九章：后皇嘉樹。注：后，士皇，天。"
                },
                {
                    "paragraph": "所貴乎直。聖主取焉，以建家國。亘爲棟楹，齊爲閫閾。外隅平端，中室謹飾。",
                    "zhushu": "一本作“飭”。"
                },
                {
                    "paragraph": "度焉以几，",
                    "zhushu": "度，待各切。周礼：室中度，以几。"
                },
                {
                    "paragraph": "維量之則。君子慿之，以輔其德。末代淫巧，不師古式。断兹揉木，以限肘腋。欹形詭狀，曲程詐力。制𩔖竒邪，",
                    "zhushu": "竒，居宜切。"
                },
                {
                    "paragraph": "用絶繩墨。勾身陋狹，危足僻側。支不得舒，脅不遑息。余胡斯蓄，以亂人極。追咎厥始，惟物之殘。禀氣失中，遭生不完。託地墝垤，",
                    "zhushu": "墝，苦交切。垤，徒結切。"
                },
                {
                    "paragraph": "反時燠寒。欎悶結澀，",
                    "zhushu": "“悶”，一本作“閉”。"
                },
                {
                    "paragraph": "𤸇蹇艱難。",
                    "zhushu": "𤸇，音隆。“蹇”，一作“塞”。"
                },
                {
                    "paragraph": "不可以遂，遂虧其端。離竒詰屈，",
                    "zhushu": "離竒，力尔、於綺二切。一讀各如本字。"
                },
                {
                    "paragraph": "縮恧㠝岏。",
                    "zhushu": "上音櫕。下五官切。"
                },
                {
                    "paragraph": "含蝎孕蠧，",
                    "zhushu": "蝎，音曷。木中蟲。"
                },
                {
                    "paragraph": "外邪中乾。或因先容，以售其蟠。",
                    "zhushu": "前鄒陽傳：“蟠本云云，以左右先爲之容。”"
                },
                {
                    "paragraph": "病夫甘焉，制器以安。彼風毒敗形，隂沴遷魄。",
                    "zhushu": "沴，閭計切。"
                },
                {
                    "paragraph": "禍氣侵骨，淫神化脉。體仄筋倦，榮乖衛逆。乃喜兹物，以爲己適。器之不祥，莫是爲敵。烏可昵近，以招禍癖。",
                    "zhushu": "音僻。"
                },
                {
                    "paragraph": "且人道甚惡，惟曲爲先。在心爲賊，在口爲愆。在肩爲僂，在𦡀爲攣。戚施踦跂，",
                    "zhushu": "戚施，病俯而不能仰者。踦，㪯綺切，曲也。跂，丘弭切，跟不着地。"
                },
                {
                    "paragraph": "匍匐拘拳。古皆斥逺，莫致於前。問誰其𩔖，惡木盗泉。",
                    "zhushu": "管子云：士懷耿介之心，不䕃惡木之枝。又尸子云：孔子至於盗泉，渇矣而不飲。"
                },
                {
                    "paragraph": "朝歌廻車，簡牘載焉。",
                    "zhushu": "“載”，一本作“称”。前鄒陽傳：“邑号朝歌，墨子廻車。”"
                },
                {
                    "paragraph": "昭王市骨，樂毅歸燕。",
                    "zhushu": "燕昭王厚幣以招賢者。郭隗日：“古之人君有使㳙人求千里馬者，馬已死，買其首而反。不朞年，千里馬至者三焉。昭王爲隗築宫而事之，於是士爭趨燕。楽毅自魏往，以爲亞卿。"
                },
                {
                    "paragraph": "今我斬此，以希古賢。謟䛕宜愓，正直宜宣。道焉是逹，法焉是專。咨爾君子，曷不乾乾。",
                    "zhushu": "張云：前“中乾”，音干，後“曷不乾乾”，音䖍。"
                },
                {
                    "paragraph": "旣和且平，獲祐于天。去惡在微，慎保其傳。",
                    "zhushu": "",
                    "type": 2
                },
                {
                    "paragraph": "宥蝮蛇文",
                    "zhushu": "并序。",
                    "type": 2
                },
                {
                    "paragraph": "家有僮，善執蛇，晨持一蛇來謁曰：“是謂蝮蛇，",
                    "zhushu": "蝮，音覆，毒蛇名。"
                },
                {
                    "paragraph": "犯於人，死不治。又善伺人，聞人咳喘歩驟，輒不勝其毒，捷取巧噬，",
                    "zhushu": "音誓。"
                },
                {
                    "paragraph": "肆其害。然或慊不得於人，則愈怒，",
                    "zhushu": "慊，苦簟切，恨也。"
                },
                {
                    "paragraph": "反齧草木，草木立死。後人來觸死莖，猶墮指、攣腕、瘇足",
                    "zhushu": "挛，力縁切。腕，烏貫切。瘇，時勇切。一本作“腫”。"
                },
                {
                    "paragraph": "爲廢病。必殺之，是不可留。”余曰：“汝惡得之？”曰：“得之榛中。”曰：“榛中若是者，可旣乎？”曰：“不可，其𩔖甚博。”余謂僮曰：“彼居榛中，汝居宫内，彼不汝即，而汝即彼，犯而闘死，以執而謁者，汝實健且險，以輕近是物，然而殺之，汝益暴矣。彼耕獲者、求薪蘇者，皆土其郷，知防而入焉，執耒、操鞭、持芟，扑以逺其害。汝今非有求於榛者也，宻汝居，易汝庭，",
                    "zhushu": "易，以豉切。謂芟治其草木。"
                },
                {
                    "paragraph": "不凌奥，不歩闇，是惡能得而害汝？且彼非樂爲此態也，造物者賦之形，隂與陽命之氣，形甚怪僻，氣甚禍賊，雖欲不爲是，不可得也。是獨可悲憐者，又孰能罪而加怒焉？汝勿殺也。”余悲其不得已而所爲若是，叩其脊，諭而宥之。其辭曰：",
                    "zhushu": "",
                    "type": 2
                },
                {
                    "paragraph": "吾悲乎天形汝軀，",
                    "zhushu": "“乎”，一本作“夫”。"
                },
                {
                    "paragraph": "絶翼去足，無以自扶，曲膂屈脅，惟行之紆。目兼蜂蠆，色混泥塗。其頸蹙恧，",
                    "zhushu": "“頸”，一本作“頭”。"
                },
                {
                    "paragraph": "其腹次且，",
                    "zhushu": "上七私切。下七余切。"
                },
                {
                    "paragraph": "褰鼻鈎牙，穴出榛居，蓄怒而蟠，衘毒而趍，志蘄害物，隂妬潛狙。",
                    "zhushu": "子余切。潘云：謂宻伺之。字本作“覻”。"
                },
                {
                    "paragraph": "汝之禀受若是，雖欲爲鼃爲螾，",
                    "zhushu": "鼃，音蛙。螾，戈忍切。"
                },
                {
                    "paragraph": "焉可得已？凡汝之爲惡，非樂乎此，縁形役性，不可自止。草揺風動，百毒齊起；首拳脊努，呥舌揺尾。",
                    "zhushu": "呥，音冉。噍皃。潘云：呥，而廉切。"
                },
                {
                    "paragraph": "不逞其凶，若病乎已。丗皆寒心，我獨悲爾。吾將薙吾庭，",
                    "zhushu": "薙，音替。又丈几切。除草也。"
                },
                {
                    "paragraph": "葺吾楹，窖吾垣，",
                    "zhushu": "窖，音教。一本作“窒”。"
                },
                {
                    "paragraph": "嚴吾扄。俾奥草不植，而穴隟不萌。",
                    "zhushu": "童云：“隟”字當作“隙”，乞逆切。"
                },
                {
                    "paragraph": "與汝異途，不相交爭。雖汝之惡，焉得而行？嘻，造物者胡甚不仁，而巧成汝質。旣禀乎此，能無危物？賊害無辜，惟汝之實。隂陽爲戾，假汝忿疾。余胡汝尤，是戮是抶。",
                    "zhushu": "敕栗切。擊也。"
                },
                {
                    "paragraph": "宥汝于野，自求終吉。彼樵竪持芟，農夫執耒，不幸而遇，將除其害。餘力一揮，應手糜碎。我雖汝活，其惠實大。他人異心，誰釋汝罪？形旣不化，中焉能悔？嗚呼悲乎！汝必死乎毒，而不知反訟乎内。今雖寛焉，後則誰賚？",
                    "zhushu": "一作“頼”。"
                },
                {
                    "paragraph": "隂陽爾，造化爾，道烏乎在？可不悲歟？",
                    "zhushu": "",
                    "type": 2
                },
                {
                    "paragraph": "憎王孫文",
                    "zhushu": "并序。",
                    "type": 2
                },
                {
                    "paragraph": "猨、王孫居異山，德異性，不能相容。猨之德静以𢘆，𩔖仁譲孝慈。居相愛，食相先，行有列，飲有序。不幸乖離，則其鳴哀。有難，則内其柔弱者，",
                    "zhushu": "難，乃旦切。"
                },
                {
                    "paragraph": "不踐稼蔬。木實未熟，相與視之謹；旣熟，嘨呼群萃，然後食衎衎焉。山之小草木，必環而行，遂其植。故猿之居山𢘆欎然。王孫之德躁以囂，勃諍號呶，",
                    "zhushu": "上音豪。下尼交切。"
                },
                {
                    "paragraph": "唶唶彊彊，",
                    "zhushu": "唶，子夜切。文，仄伯切。"
                },
                {
                    "paragraph": "雖群不相善也。食相噬齧，行無列，飲無序，乖離而不思。有難，推其柔弱者以免。好践稼蔬，所過狼藉披攘。木實未熟，輒齕齩投注。",
                    "zhushu": "齕，下没切。齩，五狡切。"
                },
                {
                    "paragraph": "竊取人食，皆知自實其嗛。",
                    "zhushu": "苫簟切。以煩酧食曰嗛。"
                },
                {
                    "paragraph": "山之小草木，必凌挫折挽，使之瘁然後已。故王孫之居山𢘆蒿然。以是猨群衆則逐王孫，王孫群衆則齚猨，",
                    "zhushu": "晏本作“齚”。一作“齕”，鋤革切。“齰”同。"
                },
                {
                    "paragraph": "猨棄去，終不與抗。然則物之甚可憎，莫王孫若也。余棄山間乆，見其𧼈如是，作憎王孫云：",
                    "zhushu": "",
                    "type": 2
                },
                {
                    "paragraph": "湘水之悠𠔃，",
                    "zhushu": "一本作“浟浟𠔃”。"
                },
                {
                    "paragraph": "其上群山。胡兹欝而彼瘁𠔃，善惡異居其間。惡者王孫𠔃善者猨，環行遂植𠔃止暴残。王孫𠔃，甚可憎。噫，山之靈𠔃，胡不賊旃。跳踉呌囂𠔃，",
                    "zhushu": "跳，徒彫切。踉，吕唐切。"
                },
                {
                    "paragraph": "衝目宣齗。",
                    "zhushu": "齗，魚巾切。齒根肉。"
                },
                {
                    "paragraph": "外以敗物𠔃，内以爭群。排闘善𩔖𠔃，譁駭披紛。盗取民食𠔃，私已不分。充嗛果腹𠔃，",
                    "zhushu": "果，苦火切。飽皃。又如字。"
                },
                {
                    "paragraph": "驕傲驩欣。嘉華美木𠔃碩而繁，群披競齧𠔃枯株根。毀成敗實𠔃更怒喧，居民猒苦𠔃號穹旻。",
                    "zhushu": "號，音毫。旻，音珉。"
                },
                {
                    "paragraph": "王孫𠔃甚可憎！噫，山之靈𠔃，胡獨不聞。猨之仁𠔃，受逐不校。退優游𠔃，惟德是傚。廉來同𠔃聖囚，",
                    "zhushu": "紂用飛廉、惡來，囚文王於菱里。"
                },
                {
                    "paragraph": "禹稷合𠔃凶誅。群小遂𠔃君子違，大人聚𠔃孽无餘。善与惡不同郷𠔃，否康旣兆其盈虚。伊細大之固然𠔃，乃禍福之攸趍。王孫𠔃甚可憎！噫，山之靈𠔃，胡𨓜而居。",
                    "zhushu": "",
                    "type": 2
                },
                {
                    "paragraph": "逐畢方文",
                    "zhushu": "并序。潘云：山海經：漢武帝時，有献独足鶴。東方朔奏曰：“所謂畢方鳥也。”淮南子：木生畢方。注：木之精也。狀如鳥，青色，赤脚，一足，不食五榖。",
                    "type": 2
                },
                {
                    "paragraph": "永州元和七年夏，多火灾，日夜數十發，少尚五六發，過三月乃止。八年夏，又如之。人咸無安處，老弱燔死。晨不㸑，暝不燭，",
                    "zhushu": "暝，一本作“夜”。"
                },
                {
                    "paragraph": "皆列坐屋上，左右視，罷不得休。",
                    "zhushu": "罷，音疲。"
                },
                {
                    "paragraph": "蓋𩔖物爲之者。",
                    "zhushu": "物，鬼物也。"
                },
                {
                    "paragraph": "訛言相驚，云有怪鳥，莫實其狀。山海經云：“章義之山，有鳥如鶴，一足，赤文白喙，其名曰畢方，見則其邑有譌火。”",
                    "zhushu": "譌，与“訛”同，吾禾切。"
                },
                {
                    "paragraph": "若今火者，其可謂譌欤？而人有以鳥傳者，其畢方欤？遂邑中狀而圖之，禳而磔之，",
                    "zhushu": "㻧，陟格切。潘云：磔禳，祀除厉也。磔牲以禳於四方之神。"
                },
                {
                    "paragraph": "爲之文而逐之。",
                    "zhushu": "",
                    "type": 2
                },
                {
                    "paragraph": "后皇庇人𠔃，敬授群材。大施棟宇𠔃，小蔽草萊。各有攸宅焉，時闔而開。火炎爲用𠔃，化食生財。胡今兹之怪戾𠔃，日十𤑔而窮災。朝儲清以聮邃𠔃，夕蕩覆而爲灰。焚傷羸老𠔃，炭死童孩。呌號隳突𠔃，户駭人哀。袒夫狂走𠔃，倐忽往來。欎攸孽暴𠔃，",
                    "zhushu": "左哀三年注：欎攸，火氣。暴，音剥。"
                },
                {
                    "paragraph": "混合恢合。民氣不舒𠔃，僵踣顚頽。",
                    "zhushu": "僵，音薑。踣，四侯、蒲北二切。"
                },
                {
                    "paragraph": "休炊息燎𠔃，仄伏煨煤。門甍晦黒𠔃，啓伺姧回。若墜之天𠔃，",
                    "zhushu": "“墜”，二作“墜”。"
                },
                {
                    "paragraph": "若生之鬼。令行不訛𠔃，國恐盍已。問之禹書，畢方是祟。",
                    "zhushu": "山海經：禹所撰。祟，音邃。"
                },
                {
                    "paragraph": "嗟爾畢方𠔃，胡肆其志。皇亶聦明𠔃，念此下地。災皇所愛𠔃，僇死無貳。",
                    "zhushu": "僇，即戮字。"
                },
                {
                    "paragraph": "幽形扇毒𠔃，隂險詭異。汝今不懲𠔃，衆愬咸至。皇斯震怒𠔃，殄絶汝𩔖。祝融悔禍𠔃，回禄屏氣。",
                    "zhushu": "屏，必郢切。祝融，火正。回禄，火神。"
                },
                {
                    "paragraph": "大隂施烕𠔃，玄𡨋行事。",
                    "zhushu": "玄𡨋，大隂之神。"
                },
                {
                    "paragraph": "汝雖赤其文，𨾏其趾，逞工衒巧，莫救汝死。黠知亟去𠔃，愚乃止此。高飛𠔃翶翔，逺伏𠔃無傷。海之南𠔃天之裔，汝優游𠔃可卒嵗。皇不怒𠔃永汝丗，日之良𠔃今速逝。急急如律令。",
                    "zhushu": "潘云：李済翁資暇録云：“令宜讀爲零。律令，雷邊捷鬼，善走，与雷相疾速，故云如此鬼之疾速也。”",
                    "type": 2
                },
                {
                    "paragraph": "辯伏神文",
                    "zhushu": "并序。",
                    "type": 2
                },
                {
                    "paragraph": "余病痞且悸，",
                    "zhushu": "痜，部鄙切，腹内結病。悸，其季切。心動。潘云：　鄙、圯、𦈢三音。"
                },
                {
                    "paragraph": "謁醫視之，曰：“唯伏神爲宜。”明日買諸市，烹而餌之，病加甚。召醫而尤其故，醫求觀其滓，曰：“吁！盡老芋也。彼鬻藥者，欺子而獲售。子之懵也，而反尤於余，不以過乎？”余戍然慙，愾然憂。",
                    "zhushu": "愾，口慨切。"
                },
                {
                    "paragraph": "推是類也以往，則丗之以芋自售而病乎人者衆矣，又誰辯焉？申以詞云：",
                    "zhushu": "",
                    "type": 2
                },
                {
                    "paragraph": "伏神之神𠔃，惟餌之良。愉心舒肝𠔃，魂平志康。敺開滯結𠔃，",
                    "zhushu": "敺，音區。"
                },
                {
                    "paragraph": "調護柔剛。和寕恱懌𠔃，復彼𢘆常。休嘉訢合𠔃，",
                    "zhushu": "潘云：訢，虚其切，烝也。礼記云：天地訢合。注云：讀曰熹。一音欣。"
                },
                {
                    "paragraph": "邪怪遁藏。君子食之𠔃，其樂揚揚。余殆於理𠔃，榮衛蹇極。伏盃積塊𠔃，",
                    "zhushu": "史倉公傳：陽虚侯病痺，根在左脅下，大如覆盃。"
                },
                {
                    "paragraph": "悸不得息。有醫導余𠔃，求是以食。往沽之市𠔃，欣焉有得。滌濯㸑烹𠔃，專恃爾力。反増予疾𠔃，昏憒馮塞。",
                    "zhushu": "憒，胡對切。馮，音慿。"
                },
                {
                    "paragraph": "余駭其狀𠔃，往尤于醫。徴滓以觀𠔃，旣𥬇而嘻曰：子胡昧愚𠔃，兹謂蹲鴟。",
                    "zhushu": "蹲，音存。鴟，處脂切。蹲䲭，芋魁。"
                },
                {
                    "paragraph": "處身猥大𠔃，善植圩卑。受氣頑昏𠔃，隂僻欹危。",
                    "zhushu": "欹，丘竒切。亦作“𢽽”。"
                },
                {
                    "paragraph": "累積星紀𠔃，以老爲竒。濳苞水土𠔃，混雜蝝蚳。",
                    "zhushu": "蝝，余專切。蝗子。蚳，音墀，又直基切。蟻子。"
                },
                {
                    "paragraph": "不幸充腹𠔃，唯痼之宜。野夫忮害𠔃，",
                    "zhushu": "𢁵，支義切。音寘。很也。"
                },
                {
                    "paragraph": "假是以欺。刮肌刻貌𠔃，觀者勿疑。中虚以脆𠔃，外澤而夷。",
                    "zhushu": "脆，青嵗切。"
                },
                {
                    "paragraph": "誤而爲餌𠔃，命或殆而。今無以追𠔃，後愼觀之。嗚呼！物固多僞𠔃，知者蓋寡。考之不良𠔃，求福得禍。書而爲詞𠔃，願寤來者。",
                    "zhushu": "",
                    "type": 2
                },
                {
                    "paragraph": "愬螭文",
                    "zhushu": "并序",
                    "type": 2
                },
                {
                    "paragraph": "零陵城西有螭，室于江。法曹史唐登浴其涯，螭牽以入。一夕，",
                    "zhushu": "一本作“昔”。"
                },
                {
                    "paragraph": "浮水上。吾聞凡山川必有神司之，抑有是耶？於是作愬螭，投之江，曰：",
                    "zhushu": "",
                    "type": 2
                },
                {
                    "paragraph": "天明地幽，孰主之𠔃？壽善夭殤，終何爲𠔃。堆山釃江，",
                    "zhushu": "釃，山宜、所綺二切。潘云：分其流　也。"
                },
                {
                    "paragraph": "司者誰𠔃。突然爲人，使有知𠔃。畏危慮害，趨走祗𠔃。父母孔愛，妻子嘻𠔃。出入公門，不獲非𠔃。浟浟湘流，",
                    "zhushu": "童云：浟，音攸，水流皃。"
                },
                {
                    "paragraph": "清且微𠔃。隂幽洞石，蓄怪螭𠔃。胡濯兹𤍠，卒無歸𠔃。親戚呌號，閭里思𠔃。䰟其安游，覲湘纍𠔃。",
                    "zhushu": "纍，力追切。楊雄反騷云：“欲弔楚之相纍。”注：不以罪死曰纍。"
                },
                {
                    "paragraph": "嗟爾怪螭，害江湄𠔃。涎泳重瀾，物莫威𠔃。",
                    "zhushu": "“瀾”，一本作“淵”。"
                },
                {
                    "paragraph": "蟉形決目，潜伺窺𠔃。",
                    "zhushu": "蟉，力幽、巨紏二切。潘云：蚴蟉，龍行動皃。"
                },
                {
                    "paragraph": "膏血是利，私自肥𠔃。嵗旣大旱，澤莫施𠔃。妖猾下民，使顚危𠔃。充心飽腹，肆敖嬉𠔃。洋洋往復，流逶迤𠔃。",
                    "zhushu": "逶，於危切。迤，音移，又移尔切。亦作“迆”。"
                },
                {
                    "paragraph": "惟神高明，胡縱斯𠔃。蔑棄無辜，逞怪姿𠔃。胡不降罰，肅川坻𠔃。舟者欣欣，游者熈𠔃。蒲魚浸用，吉無疑𠔃。牲牷玉帛，人是依𠔃。匪神之愬，將安期𠔃。神之有亡，於是推𠔃。投之北流，心孔悲𠔃。",
                    "zhushu": "",
                    "type": 2
                },
                {
                    "paragraph": "哀溺文",
                    "zhushu": "并序。",
                    "type": 2
                },
                {
                    "paragraph": "零陵之氓",
                    "zhushu": "零陵，一本作“永”。"
                },
                {
                    "paragraph": "咸善游。一日，水暴甚，有五六氓乗小船絶湘水，中濟，船破，皆游。",
                    "zhushu": "一本“游”字上有“浮”字。"
                },
                {
                    "paragraph": "其一氓盡力而不能㝷常。",
                    "zhushu": "八尺曰㝷，倍㝷曰常。"
                },
                {
                    "paragraph": "其侣曰：“汝善游最也，今何後爲？”曰：“吾𦝫千錢重，是以後。”曰：“何不去之？”不應，揺其首。有頃，益怠。已濟者立岸上，呼且號曰：“汝愚之甚，蔽之甚！身且死，何以貨爲？”又揺其首，遂溺死。吾哀之。且若是，得不有大貨之溺大氓者乎？於是作哀溺文。吾哀溺者之死貨𠔃，惟大氓之爲憂。丗濤鼓以風湧𠔃，浩滉蕩而無舟。",
                    "zhushu": "滉，戸廣切。"
                },
                {
                    "paragraph": "不譲禄以辝富𠔃，又旁窺而詭求。手足亂而無如𠔃，負重踰乎崇丘。旣浮頥而㓕膂𠔃，",
                    "zhushu": "“浮頥”，一作“揺頭”者，非。"
                },
                {
                    "paragraph": "不欲釋利而離尤。",
                    "zhushu": "“欲”，一本作“忍”。"
                },
                {
                    "paragraph": "呼號者之莫救𠔃，愈摇首以沉流。髮披鬤以舞瀾𠔃，",
                    "zhushu": "鬤，如陽切。髪乱。"
                },
                {
                    "paragraph": "魂倀倀而焉遊。",
                    "zhushu": "童云：倀，田良切，又音掁。潘云：无見皃。"
                },
                {
                    "paragraph": "龜黿直進以爭食𠔃，魚鮪族而爲羞。始貪贏以嗇厚𠔃，終負禍而懷讎。前旣没而後不知懲𠔃，更㰖取而無時休。哀兹氓之蔽愚𠔃，反賊己而從仇。不量多以自諌𠔃，姑指幸者而爲謀。夫人固靈於鳥魚𠔃，胡昧罻而䝉鉤。",
                    "zhushu": "罻，音蔚。"
                },
                {
                    "paragraph": "大者死大𠔃，小者死小。善游雖最𠔃，卒以道夭。與害偕行𠔃，以死自繞。推今而鍳古𠔃，鮮克以保其生。衣寳焚紂𠔃，專利㓕榮。",
                    "zhushu": "囯。周語：榮公好專利而不知大難。"
                },
                {
                    "paragraph": "犲狼死而猶餓𠔃，牛腹尸而不盈。民旣𧵍𧵍而無知𠔃，",
                    "zhushu": "一本无“民”字。𧵍，音茂。潘云：礼記：貿貿然而來。”注：目不明皃。"
                },
                {
                    "paragraph": "故與彼咸謚爲氓。死者不足哀𠔃，冀中人爲余再更。",
                    "zhushu": "更，平声。"
                },
                {
                    "paragraph": "噫！",
                    "zhushu": "",
                    "type": 2
                },
                {
                    "paragraph": "招海賈文",
                    "zhushu": "賈，音古。",
                    "type": 2
                },
                {
                    "paragraph": "咨海賈𠔃，君胡以利易生而卒離其形？大海盪泊𠔃，",
                    "zhushu": "泊，晏本作“汨”。"
                },
                {
                    "paragraph": "顚倒日月。龍魚傾側𠔃，神怪隳突。滄茫無形𠔃，往來遽卒。",
                    "zhushu": "卒，子忽切。"
                },
                {
                    "paragraph": "隂陽開闔𠔃，氛霧滃渤。",
                    "zhushu": "滃，烏孔切。渤，蒲没切。"
                },
                {
                    "paragraph": "君不返𠔃，逝怳惚。",
                    "zhushu": "一本无“逝”字。怳，与“恍”同。"
                },
                {
                    "paragraph": "舟航軒昻𠔃，下上飄鼓。騰趠嶢嵲𠔃，",
                    "zhushu": "趠，敕教切。超也。又敕角切。疾走皃。嶢，音堯。嵲，魚列切。危髙也。"
                },
                {
                    "paragraph": "萬里一覩。崒入泓坳𠔃，",
                    "zhushu": "萃昨没、昨律二切。泓，烏宏切。坳，於交切。"
                },
                {
                    "paragraph": "視天若畞。",
                    "zhushu": "即“畝”字。"
                },
                {
                    "paragraph": "奔螭出抃𠔃，翔鵬振舞。天呉九首𠔃，更𥬇迭怒。",
                    "zhushu": "更，音庚。山海經云：天呉，水伯，八首、八足、八尾，背青黄，人面。"
                },
                {
                    "paragraph": "垂涎閃舌𠔃，揮霍旁午。君不返𠔃終爲虜。黒齒栈齴鱗文肌，",
                    "zhushu": "栈，士眼切。齒不正。齴，魚蹇切。齒露。"
                },
                {
                    "paragraph": "三角駢列𠔃耳離披。反齗义牙踔嶔崖，",
                    "zhushu": "齗，魚巾切。齒根肉。踔，敕教、尺約、敕角三切。隄也。嶔，音欽。山髙險。"
                },
                {
                    "paragraph": "蛇首狶鬛虎豹皮。",
                    "zhushu": "狶，音希，又許豈切。字作“豨”，豕也。"
                },
                {
                    "paragraph": "群没互出讙遨嬉，臭腥百里霧雨瀰。君不返𠔃以充飢。弱水蓄縮，",
                    "zhushu": "弱，一本作“溺”。"
                },
                {
                    "paragraph": "其下不極。投之必沉，負羽無力。鯨鯢疑畏，淫淫嶷嶷。",
                    "zhushu": "魚力、魚其二切。"
                },
                {
                    "paragraph": "君不返𠔃卒自賊。怪石森立涵重淵，高下迾置滔危顚。",
                    "zhushu": "迾，吕結切。遮也。"
                },
                {
                    "paragraph": "崩濤捜䟽剡戈鋋，",
                    "zhushu": "鋋，時連切。小矛。"
                },
                {
                    "paragraph": "君不返𠔃砉沉顚。",
                    "zhushu": "砉，霍虢、　呼臭二切。"
                },
                {
                    "paragraph": "其外大泊泙奫淪，",
                    "zhushu": "泙，音平。水名，谷也。奫，於倫切。奫淪，水深廣皃。"
                },
                {
                    "paragraph": "終古廻薄旋天垠。八方易位更錯陳，君不返𠔃乱星辰。東極傾海流不屬，",
                    "zhushu": "音燭。"
                },
                {
                    "paragraph": "泯泯超忽紛盪沃。殆而一跌𠔃，沸入湯谷，",
                    "zhushu": "跌，徒結玏。"
                },
                {
                    "paragraph": "舳艫霏解梢若木，",
                    "zhushu": "舳，音軸。艫，音盧。若木，在崑崙西。"
                },
                {
                    "paragraph": "君不返𠔃魂焉薄？海若嗇貨號風雷，",
                    "zhushu": "海若，海神名。號，平声。"
                },
                {
                    "paragraph": "巨鼇頷首丘山頽。猖狂震𧈅翻九垓，",
                    "zhushu": "𧈅，許隙切。垓，音該。"
                },
                {
                    "paragraph": "君不返𠔃糜以摧。咨海賈𠔃君胡樂？出幽險而疾平夷，恟駭愁苦而以忘其歸。",
                    "zhushu": "恟，音匈。"
                },
                {
                    "paragraph": "上黨易野恬以舒，",
                    "zhushu": "易，以豉切。平也。上黨，潞州。"
                },
                {
                    "paragraph": "蹈蹂厚土堅無虞。",
                    "zhushu": "蹂，忍乆、如又二切。"
                },
                {
                    "paragraph": "歧路脉布弥九區，出無入有百貨俱。周游傲睨神自如，橦鍾擊鮮恣歡娯。",
                    "zhushu": "潘云：“新殺曰鮮，音仙。岀前漢陸賈傳。”"
                },
                {
                    "paragraph": "君不返𠔃欲誰須？膠鬲得聖捐𥂠魚，范子去相安陶朱。",
                    "zhushu": "范蠡。相，息亮切。"
                },
                {
                    "paragraph": "吕氏行賈南面孤，",
                    "zhushu": "賈，音古。吕不韋，陽翟大賈人也，封文信侯，南面称孤。"
                },
                {
                    "paragraph": "弘羊心計登謀謨。",
                    "zhushu": "桑弘羊。"
                },
                {
                    "paragraph": "煑𥂠大冶九卿居，",
                    "zhushu": "東郭咸陽，斉之大煑𥂠。孔僅，南陽大治，武帝時皆爲大司農。"
                },
                {
                    "paragraph": "禄秩山委收國租。賢智走諾爭下車，逍遥縱傲丗所趍，君不返𠔃謚爲愚。咨海賈𠔃，賈尚不可爲，而又海是圖。死爲險魄𠔃，生爲貪夫。亦獨何樂哉？歸來𠔃，寕君軀。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之十九",
            "paragraphs": [
                {
                    "paragraph": "増廣註釋音辯唐柳先生集卷之十九",
                    "zhushu": "",
                    "type": 1
                },
                {
                    "paragraph": "弔賛箴戒弔萇弘文有周之羸𠔃，邦國異圖。臣乗君則𠔃，王昜爲侯。威強逆制𠔃，欎命轉幽。",
                    "zhushu": "轉，一作輔。"
                },
                {
                    "paragraph": "疹蠱膠宻𠔃，肝膽爲尤。",
                    "zhushu": "疹，音軫。蠱，音古。尤，一作仇。"
                },
                {
                    "paragraph": "奸權䝉貨𠔃，忠勇以劉。",
                    "zhushu": "刘，殺也。"
                },
                {
                    "paragraph": "伊時云幸𠔃，大夫之羞。嗚呼危哉！河渭潰溢𠔃，横軀以抑。嵩髙坼陊𠔃，舉手排直。",
                    "zhushu": "張云：“陊，丈尔切。說文曰：小崩也。韵曰：山摧。”"
                },
                {
                    "paragraph": "壓溺之不慮𠔃，堅剛以爲式。知死不可撓𠔃，明章人極。夫何大夫之炳烈𠔃，王不寤夫䜛賊。卒施快於剽狡𠔃，怛就制乎強國。",
                    "zhushu": "剽，四妙切。狡，古巧切。范、中行之難，萇弘与之，晋以為討，周人殺萇弘。"
                },
                {
                    "paragraph": "松栢之斬刈𠔃，蓊茸欣植。",
                    "zhushu": "蓊，烏孔切。茸，如容、而隴二切。"
                },
                {
                    "paragraph": "盗𮪜　折足𠔃，罷駑抗臆。",
                    "zhushu": "盗，𮪜八駿之一也。罷，音皮。"
                },
                {
                    "paragraph": "鸷鳥之髙翔𠔃，㜸狐惴而不食。",
                    "zhushu": "鸷，音至。㜸，音孽。惴，之瑞切。"
                },
                {
                    "paragraph": "竊畏忌以群朋𠔃，夫孰病百而伸一。挺寡以校衆𠔃，古聖人之所難。矧援羸以威慠𠔃，兹固蹈殆而違安。殺身之匪予戚𠔃，閔宗周之以完。豈成城以夸功𠔃，哀清廟之將残。嫉彪子之肆誕𠔃，弥皇覧以爲謾。",
                    "zhushu": "平声。"
                },
                {
                    "paragraph": "姑舎道以從丗𠔃，焉用夫考古而登賢。指白日以致憤𠔃，卒頽幽而不列。版上帝以飛精𠔃，黮寥廓而殄絶。",
                    "zhushu": "黮，徒感切，不明皃。"
                },
                {
                    "paragraph": "朅馮雲以羾愬𠔃，終𡨋𡨋以欝結。",
                    "zhushu": "掲，丘傑切，去也。馮，音慿，依也。羾，音貢，至也。又音紅。"
                },
                {
                    "paragraph": "欲登山以號辝𠔃，愈洋洋以超忽。心沍涸其不化𠔃，形凝氷而自慄。",
                    "zhushu": "童云：沍，音互。涸，音鶴，又胡故切。"
                },
                {
                    "paragraph": "圖始而慮末𠔃，非大夫之操。䧟瑕委厄𠔃，固衰丗之道。知不可而愈進𠔃，誓不偷以自好。陳誠以定命𠔃，侔貞臣以與爲友。",
                    "zhushu": "一本无“以”字。"
                },
                {
                    "paragraph": "比干之以仁義𩔖𠔃，",
                    "zhushu": "晏本作“之仁義𠔃”。宋本无“義”字。"
                },
                {
                    "paragraph": "緬遼絶以不群。伯夷殉潔以莫怨𠔃，孰克軌其遺塵？苟端誠之内虧𠔃，雖𦒿老其誰珍？古固有一死𠔃，賢者樂得其所。大夫死忠𠔃，君子所與。嗚呼哀哉！敬弔忠甫。",
                    "zhushu": "一本“弔”字下更有“予”字。",
                    "type": 2
                },
                {
                    "paragraph": "弔屈原文",
                    "zhushu": "",
                    "type": 2
                },
                {
                    "paragraph": "後先生蓋千祀𠔃，余再逐而浮湘。",
                    "zhushu": "子厚貶邵州刺史，再貶永州同馬。"
                },
                {
                    "paragraph": "求先生之汨羅𠔃，",
                    "zhushu": "汨羅覔，水名，在長沙羅縣，屈原所沉。如。"
                },
                {
                    "paragraph": "擥蘅若以薦芳。",
                    "zhushu": "擥，曽敢切，持也。杜衡、杜若，皆香草。"
                },
                {
                    "paragraph": "願荒忽之顧懷𠔃，兾陳辝而有光。",
                    "zhushu": "一本作明。"
                },
                {
                    "paragraph": "先生之不從丗𠔃，惟道是就。支離搶攘𠔃，遭丗孔疚。",
                    "zhushu": "搶，千羊切。攘，如陽切。"
                },
                {
                    "paragraph": "華蟲薦壌𠔃，進御羔褏。",
                    "zhushu": "与“䄂”同。左㐮十四年右宰榖曰：“予狐裘而羔䄂。”"
                },
                {
                    "paragraph": "牝雞咿嚘𠔃，孤雄束咮。",
                    "zhushu": "咿，音伊。嚘，音憂。咮，与“濁”同，陟救切，喙也。"
                },
                {
                    "paragraph": "哇咬環觀𠔃，䝉耳大吕。",
                    "zhushu": "哇，烏瓜切。咬，於交切，滛声。"
                },
                {
                    "paragraph": "堇喙以爲羞𠔃，焚弃稷黍。",
                    "zhushu": "堇，音覲，烏頭。喙，許穢切，烏喙。並毒薬。"
                },
                {
                    "paragraph": "犴獄之不知避𠔃，宫庭之不處。",
                    "zhushu": "犴，音岸。"
                },
                {
                    "paragraph": "䧟𡍼藉穢𠔃，榮若繍黼。榱折火烈𠔃，娯娯𥬇舞。",
                    "zhushu": "“娱娛”，一本作“娭娭”。"
                },
                {
                    "paragraph": "䜛巧之嘵嘵𠔃，惑以爲咸池。",
                    "zhushu": "嘵，欣么切。咸池，黄帝楽。"
                },
                {
                    "paragraph": "便媚鞠恧𠔃，美愈西施。謂謨言之怪誣𠔃，反寘瑱而逺違。",
                    "zhushu": "瑱，他甸切。以玉充耳曰：楚語云：“吾慦寘之於耳，是以規為瑱也。”"
                },
                {
                    "paragraph": "匿重痼以諱避𠔃，進俞緩之不可爲。",
                    "zhushu": "俞，附、秦。緩，古之良毉。"
                },
                {
                    "paragraph": "何先生之凛凛𠔃，厲鍼石而從之。",
                    "zhushu": "鍼，与“針”同。石，砭也。"
                },
                {
                    "paragraph": "但仲尼之去魯𠔃，曰吾行之遟遟；",
                    "zhushu": "一本“去”下有“舎”字。"
                },
                {
                    "paragraph": "柳下惠之直道𠔃，又焉往而可施？今夫丗之議夫子𠔃，曰“胡隱忍而懷斯？”惟逹人之卓軌𠔃，固僻陋之所疑。委故都以從利𠔃，吾知先生之不忍。立而視其覆墜𠔃，又非先生之所志。窮與逹固不渝𠔃，夫唯服道以守義。矧先生之悃愊𠔃，滔大故而不貳。",
                    "zhushu": "悃，胡本切。福，迫逼切。"
                },
                {
                    "paragraph": "沉璜瘞佩𠔃，孰幽而不光？",
                    "zhushu": "瘞，於𦋺切。"
                },
                {
                    "paragraph": "荃蕙蔽匿𠔃，胡乆而不芳？",
                    "zhushu": "荃，一音孫。蕙荃，香草。"
                },
                {
                    "paragraph": "先生之貌不可得𠔃，猶髣髴其文章。託遺編而歎喟𠔃，渙余涕之盈眶。",
                    "zhushu": "音匡。"
                },
                {
                    "paragraph": "呵星辰而驅詭怪𠔃，夫孰救於崩亡？何揮霍夫雷電𠔃，苟爲是之荒茫。耀姱辭之矘朗𠔃，丗果以是之爲狂。",
                    "zhushu": "姱，音誇。好也。又奢貌。曭，音儻，目无睛不明也。又直視。"
                },
                {
                    "paragraph": "哀余𠂻之坎坎𠔃，獨藴憤而増傷。諒先生之不言𠔃，後之人又何望。",
                    "zhushu": "平声。"
                },
                {
                    "paragraph": "忠誠之旣内激𠔃，抑銜忍而不長。芊爲屈之幾何𠔃，胡獨焚其中腸。",
                    "zhushu": "羊，音弭，楚姓。"
                },
                {
                    "paragraph": "吾哀今之爲仕𠔃，庸有慮時之否臧。",
                    "zhushu": "潘云：否，補靡切。又侑乆切。周易、左傳皆有两音，唯詩釋文獨音鄙。臧，善也。否，惡也。"
                },
                {
                    "paragraph": "食君之禄畏不厚𠔃，悼得位之不昌。退自服以黙黙𠔃，曰吾言之不行。旣媮風之不可去𠔃，懷先生之可忘。",
                    "zhushu": "",
                    "type": 2
                },
                {
                    "paragraph": "弔樂毅文",
                    "zhushu": "一作樂生。",
                    "type": 2
                },
                {
                    "paragraph": "許縱自燕來，曰：燕之南有墓焉，其志曰“樂生之墓”。余聞而哀之。其返也，與之文使弔焉。",
                    "zhushu": "",
                    "type": 2
                },
                {
                    "paragraph": "大厦之騫𠔃，風雨萃之。車亡其軸𠔃，乗者棄之。嗚呼夫子𠔃，不幸𩔖之，尚何爲哉！昭不可留𠔃，道不可常。畏死疾走𠔃，狂顧徬徨。",
                    "zhushu": "謂田单反間旣行，毅懼誅，遂降趙。"
                },
                {
                    "paragraph": "燕復爲齊𠔃，東海洋洋。嗟夫子之專直𠔃，不慮後而爲防。胡去規而就矩𠔃，卒䧟滯以流亡。惜功美之不就𠔃，俾愚昧之周章。豈夫子之不能𠔃，無亦悪是之遑遑。仁夫對趙之悃𣢾𠔃，誠不忍其故邦。",
                    "zhushu": "潘云：悃，口本切。楚辝：悃悃欵欵。注：志一純也。"
                },
                {
                    "paragraph": "君子之容與𠔃，弥億載而愈光。諒遭時之不然𠔃，匪謀慮之不長。跽陳辭以隕涕𠔃，",
                    "zhushu": "跽，巨几切。"
                },
                {
                    "paragraph": "仰視天之茫茫。苟偷丗之謂何𠔃，言余心之不臧。",
                    "zhushu": "言，一本作信。",
                    "type": 2
                },
                {
                    "paragraph": "伊尹五就桀賛",
                    "zhushu": "",
                    "type": 2
                },
                {
                    "paragraph": "伊尹五就桀。或疑曰：“湯之仁聞且見矣，桀之不仁聞且見矣，夫胡去就之亟也？”",
                    "zhushu": "亟，去吏切，頻也。"
                },
                {
                    "paragraph": "柳子曰：“惡，是吾所以見伊尹之大者也。彼伊尹，聖人也。聖人出於天下，不夏、商其心，心乎生民而已。”曰：“孰能由吾言？由吾言者爲堯、舜，而吾生人堯、舜人矣。”退而思曰：“湯誠仁，其功遟；桀誠不仁，朝吾從而暮及於天下可也。”於是就桀。桀果不可得，反而從湯。旣而又思曰：“尚可十一乎？使斯人蚤被其澤也。”又往就桀。桀不可，而又從湯。以至於百一、千一、萬一，卒不可，乃相湯伐桀。俾湯爲堯、舜，而人爲堯、舜之人，是吾所以見伊尹之大者也。仁至於湯矣，四去之；不仁至於桀矣，五就之，大人之欲速其功如此。不然，湯、桀之辨，一𢘆人盡之矣，又奚以憧憧聖人之足觀乎？",
                    "zhushu": "憧，昌容切。"
                },
                {
                    "paragraph": "吾觀聖人之急生人，莫若伊尹；伊尹之大，莫若於五就桀。作伊尹五就桀賛。",
                    "zhushu": "",
                    "type": 2
                },
                {
                    "paragraph": "聖有伊尹，思德於民。往歸湯之仁，曰仁則仁矣，非乆不親。退思其速之道，宜夏是因。就焉不可，復反亳殷。猶不忍其遟，亟往以觀。庻狂作聖，一日勝残。至千萬兾一，卒無其端。五往不疲，其心乃安。遂升自陑，",
                    "zhushu": "音而。"
                },
                {
                    "paragraph": "黜桀尊湯，遺民以完。大人無形，與道爲偶。道之爲大，爲人父母。大矣伊尹，惟聖之首。旣得其仁，猶病其乆。𢘆人所疑，我之所大。嗚呼逺哉，忘以爲誨。",
                    "zhushu": "",
                    "type": 2
                },
                {
                    "paragraph": "梁丘據賛",
                    "zhushu": "",
                    "type": 2
                },
                {
                    "paragraph": "齊景有嬖，曰梁丘子。",
                    "zhushu": "梁丘據，字子猶。事見左傳昭公二十年。"
                },
                {
                    "paragraph": "同君不爭，古號媚士。君悲亦悲，君喜亦喜。曷賢不賛，卒賛于此。媚予所仇，激賛有以。梁丘之媚，順心狎耳。終不撓厥政，不嫉反己。晏子躬相，梁丘不毀。恣其爲政，政實允理。時睹晏子食，寡肉缺味。愛其不飽，告君使賜。中心樂焉，國用不墜。後之嬖君，罕或師是。導君以䛕，聞正則忌。䜛賢叶惡，民蠧國圮。嗚呼！豈惟賢不逮古，嬖亦莫𩔖。梁丘可思，又况晏氏。激賛梁丘，心焉孔瘁。",
                    "zhushu": "",
                    "type": 2
                },
                {
                    "paragraph": "霹靂琴賛引",
                    "zhushu": "",
                    "type": 2
                },
                {
                    "paragraph": "霹靂琴，零陵湘水西震餘枯桐之爲也。始枯桐生石上，說者言有蛟龍伏其窽，",
                    "zhushu": "音欵，空也。"
                },
                {
                    "paragraph": "一夕暴震，爲火之焚，至旦乃已，其餘硿然",
                    "zhushu": "硿，苦東、寲宋二切。"
                },
                {
                    "paragraph": "倒卧道上。震旁之民，稍柴薪之。超道人聞，取以爲三琴。琴莫良於桐，桐之良莫良於生石上，石上之枯又加良焉，火之餘又加良焉，震之於火爲異。是琴也，旣良且異，合而爲美，天下將不可載焉。微道人，天下之美幾䘮。余作賛辝，識其越之左與右，",
                    "zhushu": "礼記樂記：朱弦而䟽越。注：越，瑟底孔也。"
                },
                {
                    "paragraph": "以著其事。又益以序，以爲他傳。辝曰：惟湘之涯，惟石之危。龍伏之靈，震焚之竒。旣良而異，爰合其美。超實爲之，賛者柳子。",
                    "zhushu": "",
                    "type": 2
                },
                {
                    "paragraph": "尊勝幢賛",
                    "zhushu": "并序。",
                    "type": 2
                },
                {
                    "paragraph": "以佛之爲尊，而尊是法，嚴之於頂，其爲最勝宜也。旣尊而勝矣，其爲拔濟尤大。塵飛而灾去，影及而福至。睦州於是誠焉不疑，",
                    "zhushu": "李睦州以李錡叛，貶循州。元和三年，以赦量移永州。"
                },
                {
                    "paragraph": "礱石六觚，其長半㝷，乃篆乃刻，立之爲福馬孺人之墓。",
                    "zhushu": "馬孺人，睦州外婦，詳見外集馬淑墓誌。"
                },
                {
                    "paragraph": "孺人之生，奉佛道未甞敢怠。今旣没，睦州又成其志，擇最勝且尊之道，文之於石，以延其休，則其生佛所得佛道，宜無疑也。賛曰：",
                    "zhushu": "",
                    "type": 2
                },
                {
                    "paragraph": "丗所尊𠔃又尊道，勝無立𠔃以爲寳。拔大苦𠔃升至眞，靈合賛𠔃神而神。駕元氣𠔃濟玄津，誰爲友𠔃上品人。德無已𠔃石無磷，延永丗𠔃奠坤垠，靈受福𠔃公之勤。",
                    "zhushu": "",
                    "type": 2
                },
                {
                    "paragraph": "龍馬圖賛",
                    "zhushu": "并序。",
                    "type": 2
                },
                {
                    "paragraph": "始吾聞明皇帝在位，靈昌郡",
                    "zhushu": "渭州。"
                },
                {
                    "paragraph": "得異馬於河，而莫知其形。好事者涿人盧遵以其圖來示余。其狀龍鱗、虺尾、拳毛、環目、肉鬛，馬之靈怪有是耶？居帝閑，",
                    "zhushu": "䦨校也。"
                },
                {
                    "paragraph": "爲馬幾二十年，從封禪郊籍，鳴和銮者數十事。遇禍亂，帝西幸，馬至咸陽西入渭水，化爲龍泳去，不知所終。且其來也宜于時，其去也，存其神，是全德也。旣覩其形，不可以不賛：靈和粹異，孕至神𠔃。倮尾童鬛，",
                    "zhushu": "良渉切。"
                },
                {
                    "paragraph": "䟽紫鱗𠔃。巍然特出，瑞聖人𠔃。理平和樂，百樂陳𠔃。",
                    "zhushu": "“百”，一本作“白”。"
                },
                {
                    "paragraph": "鳴銮在御，太路遵𠔃。丗痝道悖，還吾眞𠔃。哀鳴延首，慕水濵𠔃。沛焉潜泳，旋奫淪𠔃。",
                    "zhushu": "𣽂，於倫切。𣽂倫，水深廣皃。"
                },
                {
                    "paragraph": "淵居海逝，靈无鄰𠔃。出處孔時，𩔖至仁𠔃。嗟爾衆𩔖，孰是倫𠔃？進昏死亂，阽厥身𠔃。",
                    "zhushu": "阽，音塩，又都念切。危也。"
                },
                {
                    "paragraph": "匪馬之慕，吾誰親𠔃？賛之斯圖，宜丗珍𠔃。",
                    "zhushu": "",
                    "type": 2
                },
                {
                    "paragraph": "誡懼箴",
                    "zhushu": "",
                    "type": 2
                },
                {
                    "paragraph": "人不知懼，惡可有爲？",
                    "zhushu": "惡，平声。"
                },
                {
                    "paragraph": "知之爲美，莫若去之。非曰童昏，昧昧勿思。禍至而懼，是誠不知。君子之懼，懼乎未始。幾動乎㣲，事迁乎理。將言以思，將行以止。中决道符，乃順而起。起而獲禍，君子不耻。非道之愆，非中之詭。懼而爲懼，雖懼焉如？君子不懼，爲懼之𥘉。",
                    "zhushu": "",
                    "type": 2
                },
                {
                    "paragraph": "憂箴",
                    "zhushu": "",
                    "type": 2
                },
                {
                    "paragraph": "憂可無乎？無誰以寕。子如不憂，憂日以生。憂不可常，常則誰懌？子常其憂，乃小人戚。敢問憂方，吾將告子。有聞不行，有過不徙。宜言不言，不宜而煩。宜退而勇，不宜而恐。中之誠懇，過又不及。憂之大方，唯是焉急。内不自得，甚泰爲憂。省而不疚，雖死優游。所憂在道，不在乎禍。吉之先見，乃可無過。告子如斯，守之勿墮。",
                    "zhushu": "",
                    "type": 2
                },
                {
                    "paragraph": "師友箴",
                    "zhushu": "并序。",
                    "type": 2
                },
                {
                    "paragraph": "今之丗，爲人師者衆𥬇之，舉丗不師，故道益離。爲人友者，不以道而以利，舉丗無友，故道益棄。嗚呼！生於是病矣，歌以爲箴。旣以儆己，又以誡人。",
                    "zhushu": "",
                    "type": 2
                },
                {
                    "paragraph": "不師如之何？吾何以成！不友如之何？吾何以増！吾欲從師，可從者誰？借有可從，舉丗𥬇之。吾欲取友，誰可取者？借有可取，中道或捨。仲尼不生，牙也乆死。",
                    "zhushu": "鮑叔牙与管仲為友。"
                },
                {
                    "paragraph": "二人可作，懼吾不似。中焉可師，恥焉可友。謹是二物，用惕爾後。道苟在焉，傭丐爲偶。道之反是，公侯以走。内考諸古，外考諸物。師乎友乎，敬爾無忽。",
                    "zhushu": "",
                    "type": 2
                },
                {
                    "paragraph": "敵戒",
                    "zhushu": "",
                    "type": 2
                },
                {
                    "paragraph": "皆知敵之仇，而不知爲益之尤。皆知敵之害，而不知爲利之大。秦有六國，兢兢以強。六國旣除，𧦧𧦧乃亡。",
                    "zhushu": "𧦧，音怡。作詑同。自得皃，又淺意。"
                },
                {
                    "paragraph": "晉敗楚鄢，范文爲患。厲之不圖，舉國造怨。",
                    "zhushu": "鄢，音偃。左成十六年：敗楚于鄢陵。范文子曰：“君幼，諸臣不佞，何以及此？君其戒之。”十七年：晋厉公侈，多外嬖。反自鄢陵，欲尽去群大夫而立其左右。"
                },
                {
                    "paragraph": "孟孫惡臧，孟死臧恤。藥石去矣，吾亡無日。",
                    "zhushu": "左傳㐮公二十三年：孟孫曰：“季孫之爱我，疾疢也；孟孫之惡我，薬石也。美疾不如惡石。孟孫死，吾亡无日矣。”"
                },
                {
                    "paragraph": "智能知之，猶卒以危。矧今之人，曾不是思。敵存而懼，敵去而舞。廢備自盈，秪益爲瘉。",
                    "zhushu": "音愈，病也。"
                },
                {
                    "paragraph": "敵存㓕禍，敵去召過。有能知此，道大名播。懲病克壽，矜壯死暴。縱欲不戒，匪愚伊耄。我作戒詩，思者無咎。",
                    "zhushu": "",
                    "type": 2
                },
                {
                    "paragraph": "三戒",
                    "zhushu": "并序。",
                    "type": 2
                },
                {
                    "paragraph": "吾𢘆惡丗之人，不知推己之本，而乗物以逞。或依勢以干非其𩔖，出技以怒強，竊時以肆暴，然卒迨于禍。有客談麋、驢、䑕三物，似其事，作三戒。",
                    "zhushu": "",
                    "type": 2
                },
                {
                    "paragraph": "臨江之麋",
                    "zhushu": "",
                    "type": 2
                },
                {
                    "paragraph": "臨江之人，畋得麋麑，",
                    "zhushu": "童云：麋，音眉，麑，音倪，鹿子也。"
                },
                {
                    "paragraph": "畜之。入門，群犬垂涎，揚尾皆來。其人怒，怛之。自是日抱就犬，習示之，使勿動，稍使與之戯。積乆，犬皆如人意。麑稍大，",
                    "zhushu": "一本“麑”字上有“麋”字。"
                },
                {
                    "paragraph": "忘己之麋也，以爲犬良我友，抵觸偃仆，益狎。犬畏主人，與之俯仰甚善，然時啖其舌。",
                    "zhushu": "啖，音淡。"
                },
                {
                    "paragraph": "三年，麋出門外，見外犬在道甚衆，走欲與爲戯。外犬見而喜且怒，共殺食之，狼藉道上。麋至死不悟。",
                    "zhushu": "",
                    "type": 2
                },
                {
                    "paragraph": "黔之驢",
                    "zhushu": "",
                    "type": 2
                },
                {
                    "paragraph": "黔無驢，有好事者舡載以入。至則無可用，放之山下。虎見之，尨然大物也，以爲神。蔽林間窺之，稍出近之，憖憖然莫相知。",
                    "zhushu": "慦，魚僅切。"
                },
                {
                    "paragraph": "他日，驢一鳴，虎大駭逺遁，以爲且噬己也，甚恐。然往來視之，斍無異能者。益習其聲，又近出前後，終不敢摶。稍近，益狎，蕩𠋣衝冐。驢不勝怒，蹄之。虎因喜，計之曰：“技止此耳。”因跳踉大㘚，",
                    "zhushu": "潘云：虎檻，許鑒二切。"
                },
                {
                    "paragraph": "断其喉，盡其肉，乃去。噫！形之尨也，𩔖有德；聲之宏也，𩔖有能。向不出其技，虎雖猛，疑畏，卒不敢取。今若是焉，悲夫！",
                    "zhushu": "",
                    "type": 2
                },
                {
                    "paragraph": "永某氏之䑕",
                    "zhushu": "",
                    "type": 2
                },
                {
                    "paragraph": "永有某氏者，畏日，拘忌異甚。以爲己生歳直子，䑕，子神也。因愛䑕，不畜猫犬，",
                    "zhushu": "一本作又。"
                },
                {
                    "paragraph": "禁僮勿擊䑕。倉廪庖厨，悉以恣䑕不問。由是䑕相告，皆求某氏飽食而無禍。某氏室無完器，椸無完衣，",
                    "zhushu": "椸，音移。方言：榻前几，趙魏之間謂之椸。一日衣架。"
                },
                {
                    "paragraph": "飲食大率䑕之餘也。晝累累與人兼行，",
                    "zhushu": "累，倫追切。"
                },
                {
                    "paragraph": "夜則竊齧闘暴，其聲萬狀，不可以寢，終不厭。數歳，某氏徙居他州。後人來居，䑕爲態如故。其人曰：“是隂𩔖惡物也，盗暴尤甚，且何以至是乎哉！”假五六猫，闔門撤瓦灌穴，購僮羅捕之，殺䑕如丘，棄之𨼆處，臰數月乃已。",
                    "zhushu": "臰，即𦤀字。"
                },
                {
                    "paragraph": "嗚呼！彼以其飽食無禍爲可𢘆也哉！",
                    "zhushu": "東坡云：予讀柳子厚三戒而爱之，乃作河豚魚、烏賊魚二說，并序以自警。"
                }
            ]
        },
        {
            "name": "増廣註釋音辯唐柳先生集卷之二十",
            "paragraphs": [
                {
                    "paragraph": "増廣註釋音辯唐柳先生集卷之二十",
                    "zhushu": "",
                    "type": 1
                },
                {
                    "paragraph": "銘雜題",
                    "zhushu": "",
                    "type": 2
                },
                {
                    "paragraph": "沛國漢原廟銘",
                    "zhushu": "",
                    "type": 2
                },
                {
                    "paragraph": "昔在帝堯，光有四海，元首萬邦。時則舜、禹、稷、卨，",
                    "zhushu": "與契同。"
                },
                {
                    "paragraph": "佐命垂綂，股肱天下。聖德未衰而内禪，元臣繼天而受命。四姓承休，",
                    "zhushu": "甞嬀氏、夏姒氏、商子氏、周姫氏。"
                },
                {
                    "paragraph": "迭有中邦，五神環運，",
                    "zhushu": "虞士德、夏金德、商水德、周水德、漢火德。"
                },
                {
                    "paragraph": "炎德復起。周道削㓕，秦德暴戾，皇天疇庸，審厥保承，乃命唐帝之後，振而興之，又俾元臣之後",
                    "zhushu": "元，一本作九者，非也。"
                },
                {
                    "paragraph": "翊而登之，所以紹復丕績，不墜厥祀。故曲逆",
                    "zhushu": "音去遇，陳平所封。又並如字。云。"
                },
                {
                    "paragraph": "起爲䇿士，輔成帝圖，吐謀洞靈，𡚒竒如神，舜之胄也。汝隂",
                    "zhushu": "夏侯嬰所封。"
                },
                {
                    "paragraph": "脫帝宻網，摧虜暴氣，扶乗天休，運行嘉謀，禹之苗也。鄼侯",
                    "zhushu": "鄼，音賛。蕭何所封。"
                },
                {
                    "paragraph": "保綏三秦，控引漢中，宏器廓度，以大帝業，卨之裔也。淮隂",
                    "zhushu": "韓信所封。"
                },
                {
                    "paragraph": "整齊天兵，導揚靈威，覆趙夷魏，拔齊殄楚。平陽",
                    "zhushu": "曹参所封。"
                },
                {
                    "paragraph": "破三秦，虜魏王；絳侯",
                    "zhushu": "周勃所封。"
                },
                {
                    "paragraph": "定楚地，固劉氏，皆稷之裔也。克復堯緒，昭哉甚明。天意若曰：“建大德者，必唐帝之胄，故漢氏興焉；翼炎運者，必害臣之孫，故群雄登焉。”是以髙帝誕膺聖祚，以垂德厚，探昊穹之奥㫖，載幽明之休祐。殺白帝于大澤，以承其靈；建赤旂于沛邑，以昭其神。假手于嬴，以混諸侯；",
                    "zhushu": "嬴，𥘿姓。"
                },
                {
                    "paragraph": "慿力于項，以離関東。奉纉堯之元命，而四代之後，咸献其用；德乗木之大統，而秦楚之盛，不保其位。旣建皇極，設都咸陽，撫征四方，訓齊天下。乃樂沛宮，以追造邦之本；乃歌大風，以昭武成之德；",
                    "zhushu": "髙祖十二年過沛，置酒沛宫，歌大風。"
                },
                {
                    "paragraph": "乃奠舊都，",
                    "zhushu": "“舊”，一本作“尊”。"
                },
                {
                    "paragraph": "以壯王業之基。生爲湯沭之邑，没爲思樂之地。且曰：“萬𡻕之下，魂遊于此。”惟兹原廟，沛宮之舊也。𥙊𧈪尤於是庭而赤精降，導靈命於是邦而群雄至。登布衣於萬乗，而子孫得以纉其緒；化環堵爲四海，而𥠖元得以安其業。基岱岳之髙，源洪河之長，蓄靈擁休，此焉發跡。盖以道備于是，而後行之天下；制成于是，而後廣之宇内。天下備其道而神復乎本，宇内成其制而心懷于舊。宜其正名以表功，用成其始，俾生靈盡其敬焉；陳本以宅神，用成其終，俾生靈盡其慕焉。故髙帝定位，建兹閟宫；惠皇嗣服，爰立清廟。綿越千祀，至今血食，此所以成終而成始也。且夫以㫁蛇之威，安知不運其宻，用佐歳功以流澤歟？以約法之仁，安知不流其神，睠　相舊邦之遺𥠖欤？以紹唐之餘慶，統天之遺烈，安知不奮其神化，大祐於下土欤？然則展敬乞靈，烏可已也。銘于舊邑，以迪天命。其辭曰：",
                    "zhushu": "",
                    "type": 2
                },
                {
                    "paragraph": "蕩蕩明德，時惟放勛。",
                    "zhushu": "扆，于往切。“勛”，与“勲”同，堯也。"
                },
                {
                    "paragraph": "揖譲而退，祚于後昆。群蛇輔龍，以翊天門。",
                    "zhushu": "“翊”，一本作“翊”，音工。童云：翊，音貞，飛至也。今本作翊，非是。"
                },
                {
                    "paragraph": "登翼炎運，唐臣之孫。秦網旣離，鹿駭東夏。長蛇封豕，蹈躍中野。天復堯緒，鍾祐于劉。赫矣漢祖，播兹皇猷。揚旂沛庭，約從諸侯。",
                    "zhushu": "從，將容勿。"
                },
                {
                    "paragraph": "豪暴震疊，威聲布流。緫制虎臣，委成良疇。勦殄覇楚，",
                    "zhushu": "勦，子小切，絶也。"
                },
                {
                    "paragraph": "遂荒神州。區宇懷濡，黔𥠖輯柔。表正萬國，炎靈用休。定宅咸陽，以都上游。留觀本邦，在鎬如周。穆穆惠皇，宗湮克承。崇崇沛宮，清廟是慿。原念大業，肇經兹地。乃專元命，亦㪯嚴祀。建旂釁鼓，遂據天位。䰟遊故都，永介丕祉。煥列唐典，嚴㳟罔墜。勤此休銘，以昭本始。",
                    "zhushu": "",
                    "type": 2
                },
                {
                    "paragraph": "劒門銘",
                    "zhushu": "并序。",
                    "type": 2
                },
                {
                    "paragraph": "惟蜀都重險多貨，混同戎蠻，人尨俗剽，",
                    "zhushu": "剽，匹妙切，輕也。"
                },
                {
                    "paragraph": "嗜爲㓂亂。皇帝元年八月，帥䘮衆暴，",
                    "zhushu": "永貞元年，劒南西川節度使韋皐卒，劉闢自爲留後，邀旄節。"
                },
                {
                    "paragraph": "群疑不制，妖㜸煽行，",
                    "zhushu": "㜸，魚刘切。亦作𧕏。"
                },
                {
                    "paragraph": "怙恃富強，滔天阻兵，攻䧟他部，北包劒門。慿負丘陵，以張驁猛，堅利鋒鏑，以拒大順。謂雷霆之誅，莫已加也。惟梁守臣禮部尚書嚴公，",
                    "zhushu": "嚴礪。"
                },
                {
                    "paragraph": "以國害爲私讎，以天討爲己任。推仁仗信，不待司死而人致其命；立義抗憤，不待喋血，",
                    "zhushu": "喋，大頰切。潘云：殺人流血滂沱。師古曰：當作蹀，謂履涉之。"
                },
                {
                    "paragraph": "而士一其心。悉師出次，祗俟明詔。凡諸侯之師，必出于是。儲峙饗賚，",
                    "zhushu": "“峙”，一本作“偫”。音峙，具也。"
                },
                {
                    "paragraph": "取其豐穣。乃遣前軍嚴秦，奉揚王誅，誕告南土。十一月，右師逾利州，蹈冠地，乗山斬虜，以遏奔衝。左師出于劒門，大攘頑嚚，諭引刼脅，蟻潰䑕駭，險無以固，",
                    "zhushu": "一本“以”下有“為”字。"
                },
                {
                    "paragraph": "收奪利地，以須王師。刲刳腎腸，振拔根柢，俾無以肆毒，用集我勲力。𪔵鼓一振，",
                    "zhushu": "𪔵，音墳。"
                },
                {
                    "paragraph": "元戎啓行，取其渠魁，以爲大戮。",
                    "zhushu": "九月，行營節度使髙崇文克成都，擒刘闢，送長安。"
                },
                {
                    "paragraph": "曲公忠勇憤悱，",
                    "zhushu": "憤，房吻切。排，音斐。"
                },
                {
                    "paragraph": "授任堅明，謀猷弘長，用能啓闢險阨，夷爲大塗，衰沮害氣，對乎天意。帝用休嘉，議功居首，増秩師長，進爲大藩，",
                    "zhushu": "本傳云：刘闢反，以儲備有素，檢校尚書左僕射。十月，以砺為東川節度使。"
                },
                {
                    "paragraph": "宅是南服。將校群吏，願刋山石，昭著公之功，垂號無窮。銘曰：",
                    "zhushu": "",
                    "type": 2
                },
                {
                    "paragraph": "井絡坤垠，",
                    "zhushu": "河圗括地象曰：岷山之精，上為井絡。"
                },
                {
                    "paragraph": "時惟外區。界山爲門，環于蜀都。叢險積貨，混并羌髳。",
                    "zhushu": "茂侯切。"
                },
                {
                    "paragraph": "狂猾窺隙，狺狺嘨呼。",
                    "zhushu": "狺，魚巾切。亦作“㹞”。楚詞：猛犬狺狺。"
                },
                {
                    "paragraph": "慿據勢勝，厚其兇徒。皇帝之仁，宥而不誅。暴非德馴，害及巴渝。乃出王旅，乃司列岳。牧臣司梁，",
                    "zhushu": "謂嚴砺。"
                },
                {
                    "paragraph": "當其要束。器備攸積，糗糧是蓄。人無增賦，師以饒足。喋血誓士，玄機在握。分命貔貅，陳爲掎角。",
                    "zhushu": "掎，㪯綺切。"
                },
                {
                    "paragraph": "右逾岷山，左直劒門。攻出九地，",
                    "zhushu": "七書孫子：善守者藏於九地之下。"
                },
                {
                    "paragraph": "上披重雲。攀天蹈空，夷視咀艱。破裂層壘，殄殱群頑。内獲固圉，外臨平原。天兵徐驅，卒乗嘽。",
                    "zhushu": "嘽，他丹切衆也。"
                },
                {
                    "paragraph": "大憝囚戮，",
                    "zhushu": "憝，徒對切，謂刘闢。"
                },
                {
                    "paragraph": "戎夏咸歡。帝圖厥功，惟梁是先。開國進位，南服于藩。邦之清夷，人以完安。銘功鍳亂，永代是觀。",
                    "zhushu": "",
                    "type": 2
                },
                {
                    "paragraph": "塗山銘",
                    "zhushu": "并序。",
                    "type": 2
                },
                {
                    "paragraph": "惟夏后氏建大功，定大位，立大政，勤勞萬邦，和寕四極，威懷之道，儀刑後王。當乎洪流方割，災被下土，自壷口而導百川，大功建焉。虞帝耄期，順承天暦，自南河而受四海，大位定焉。萬國旣同，宣省風教，自塗山而㑹諸侯，大政立焉。功莫崇乎禦大灾，乃賜玄圭，以承帝命；位莫尊乎執大象，乃輯五瑞，以建皇極；政旲先乎齊大綂，乃朝玉帛，以混經制。是所以承唐、虞之後，垂子孫之丕業，立商、周之前，樹帝王之洪範者也。嗚呼！天地之道，尚德而右功；帝王之政，崇德而賞功。故堯、舜至德而位不及嗣，湯、武大功而祚延于丗。有夏德配于二聖，而唐、虞譲功焉；功冠于三代，而商、周譲德焉。宜乎立極垂統，貽于後裔，當位作聖，著爲丗準。則“𡍼山”者，功之所由定，德之所由濟，政之所由立，有天下者，宜取於此。追惟大號旣發，華蓋旣狩，方岳列位，奔走來同，山川守神，莫敢遑寕，",
                    "zhushu": "吳伐越得大骨，呉使來問。仲尼曰：“禹致群神於㑹稽之山，防風氏後至，禹殺而戮之。”客曰：“敢問誰守為神？”仲尼曰：“山川之守，足以紀綱天下者，其守為伸，社稷之守為公侯。”"
                },
                {
                    "paragraph": "羽旄四合，衣裳咸㑹，䖍㳟就列，俯僂聽命。然後示之以禮樂，和氣周洽，申之以德刑，天威震耀。制立謨訓，宜在長乆。厥後啓征有扈，而夏德始衰，羿距太康，而帝業不守。皇祖之訓不由，人亡政墜，卒就陵替。向使継代守文之君，又能紹其功德，脩其政統，卑宮室，𢙣衣服，拜“昌言”，平均賦入，制定朝㑹，則諸侯常至，而天命不去矣。兹山之㑹，安得獨光于後欤？是以周穆遐追遺法，復㑹于是山，聲垂天下，亦紹前軌，用此道也。故余爲之銘，庻後代朝諸侯制天下者，仰則於此。其辭曰：",
                    "zhushu": "",
                    "type": 2
                },
                {
                    "paragraph": "惟禹體道，功厚德茂。㑹朝侯衛，綂壹憲度。省方宣教，化制殊𩔖。咸㑹壇位，承奉儀矩。禮具樂備，德容旣孚。乃舉明刑，",
                    "zhushu": "一本作“則”。"
                },
                {
                    "paragraph": "以弼聖謨。則戮防風，",
                    "zhushu": "“則”，一本作“刑”。"
                },
                {
                    "paragraph": "遺骨專車。克明克威，疇敢以渝。宣昭黎憲，",
                    "zhushu": "一本作“献”。"
                },
                {
                    "paragraph": "耆定混區。",
                    "zhushu": "𦒿，音指，又音移。"
                },
                {
                    "paragraph": "傳祚後胤，丕承帝圗。塗山巖巖，界彼東國。唯禹之德，配天無極。即山刋碑，貽後訓則。",
                    "zhushu": "",
                    "type": 2
                },
                {
                    "paragraph": "壽州安豊縣孝門銘",
                    "zhushu": "并序。",
                    "type": 2
                },
                {
                    "paragraph": "壽州刺史臣承思言：九月丁亥，安豊縣令臣某上所部編户甿李興，父被惡疾，嵗月就亟，",
                    "zhushu": "“就”，一本作“疾”。"
                },
                {
                    "paragraph": "興自刃股肉，假託饋獻。其父老病，已不能啖啜",
                    "zhushu": "啖，都濫切。啜，殊恱切。与“歠”同。𪧐。"
                },
                {
                    "paragraph": "而死。興號呼撫臆，口鼻垂血，捧土就墳，沾漬涕洟。",
                    "zhushu": "音夷。"
                },
                {
                    "paragraph": "墳左作小廬，䝉以苫茨，",
                    "zhushu": "苫，詩亷切。"
                },
                {
                    "paragraph": "伏匿其中，扶服頓踊，",
                    "zhushu": "扶服，即“匍匐”。"
                },
                {
                    "paragraph": "晝夜哭訴。孝誠幽逹，神爲見異。廬上産紫芝、白芝二本，各長一寸。廬中醴泉湧出，竒形異狀，應驗圗記。此皆陛下孝理神化，隂中其心，",
                    "zhushu": "中，去声。"
                },
                {
                    "paragraph": "而克致斯事。謹案興亡庻賤陋循習浅下，性非文字所導，生與耨耒爲業，",
                    "zhushu": "一作“伍”。"
                },
                {
                    "paragraph": "而能鍾彼醇孝，超出古列。天意神道，猶鍚瑞物，以表殊異。伏惟陛下有唐堯如天如神之德，宜加旌褒，合于上下。請表其里閭，刻石明白，宣延風美，觀示後祀，永永無極。臣昧死上請。制曰：“可。”其銘云：",
                    "zhushu": "一本无此二字。",
                    "type": 2
                },
                {
                    "paragraph": "懿厥孝思，兹惟淑靈。禀承粹和，篤守天經。",
                    "zhushu": "孔子云：“夫孝，天之經也。”"
                },
                {
                    "paragraph": "泣侍羸疾，黙禱隠𡨋。引刃自嚮，殘肌敗形。羞膳奉進，憂勞孝誠。惟時髙髙，曽不是聽。創巨痛仍，",
                    "zhushu": "創，即“瘡”字。礼記三年問篇：“創鉅者其日乆，痛甚者其愈遟。”"
                },
                {
                    "paragraph": "號于穹昊。捧土濡涕，頓首成墳。䧟膺腐皆，寒暑在廬。草木悴死，鳥獸踟蹰。殊𩔖異族，亦相其哀。肇有二位，",
                    "zhushu": "天地也。"
                },
                {
                    "paragraph": "孝道爰興。克修厥猷，載籍是登。在位有虞，以孝烝烝。仲尼述經，以教于曽。惟昔魯侯，見命夷宫。",
                    "zhushu": "周夷王廟也。囯語：周宣王欲得囯子之能導訓諸侯者，穆仲曰：“魯侯孝。”王乃命於夷宫中。"
                },
                {
                    "paragraph": "亦有考叔，寤莊稱醇。",
                    "zhushu": "左傳𨼆公二年：鄭莊公寘姜氏于城頴，頴考叔有献於公云云。公從之，遂爲母子如𥘉。君子曰：“頴考叔，純孝也，愛其母，施及荘公。”"
                },
                {
                    "paragraph": "𩔰𩔰李氏，寔與之倫。哀嗟道路，涕慕里鄰。邦伯章奏，稽首慇懃。上動帝心，旁逹明神。神錫祕祉，三秀靈泉。",
                    "zhushu": "楚詞云：“采三秀於山間。”三秀，芝草也。靈泉，即醴泉。"
                },
                {
                    "paragraph": "帝命荐加，亦表其門。統合上下，交賛天人。建此碑號，億齡揚芬。",
                    "zhushu": "",
                    "type": 2
                },
                {
                    "paragraph": "武岡銘",
                    "zhushu": "并序。",
                    "type": 2
                },
                {
                    "paragraph": "无和七年四月，黔巫東鄙，蠻獠雜擾，",
                    "zhushu": "獠，竹絞切，又音老，亦作“䝤”，西南夷名。"
                },
                {
                    "paragraph": "盗弄庫兵，賊脅守帥。",
                    "zhushu": "元和六年，辰、溆蛮酋張伯靖按黔中觀察使竇群督飲苛刻，因聚衆叛，殺長吏，刼掾，辰、錦諸州連九同以目固。"
                },
                {
                    "paragraph": "南鈎牂牁，",
                    "zhushu": "音臧柯。漢武帝定西南夷，置牂牁郡。"
                },
                {
                    "paragraph": "外誘西原。",
                    "zhushu": "蛮也。"
                },
                {
                    "paragraph": "置魁立帥，殺牲盟誓。洞窟林麓，嘯呼成群。皇帝下銅獸符，發庸、蜀、荆、漢、南越、東甌之師，四面討問。畏罪慿阻，逃遁不即誅。",
                    "zhushu": "时崔能、嚴綬、柳公綽討之，三𡻕不能定。"
                },
                {
                    "paragraph": "時惟潭部戌帥御史中丞柳公綽，練立將校，提卒五百，屯于武岡。不震不騫，如山如林，告天子威命，明白信順。亂人大恐，視公之師如百萬，視公之令如風雷，怨號呻吟，喜有攸訴，投刃頓伏，願完父子。卒爲忠信，奉職輸賦，進比華人，無敢不龔。母弟生壻，継來于潭，咸致天廷。皇帝休嘉，式新厥命。",
                    "zhushu": "嚴綬遣部將李志列招張伯靖，遂以其家属舒秀和䓁詣江陵。詔嚴綬皆授麾下將以撫之，以伯靖為右威衛翊府中郎將。"
                },
                {
                    "paragraph": "兇渠同惡，革面向化，如醉之醒，如狂之寕。公爲薬石，俾復其性。詔書𩔰異，進臨江漢，",
                    "zhushu": "以柳公綽為鄂岳觀察使。"
                },
                {
                    "paragraph": "益兵三倍，爲時碩臣，殿于大邦。",
                    "zhushu": "殿，多見切。鎮也。"
                },
                {
                    "paragraph": "文儒申申，有此武功。於是夷人始復聞公之去，相與髙蹈涕呼，若寒去裘。昔公不夸首級爲已能力，專務教誨，俾邦斯平。我老洎㓜，由公之仁。小不爲虺蜮，",
                    "zhushu": "虺，許偉切。虫也。蜮，越福切。短狐也。似鼈，三足，能含沙射人影。"
                },
                {
                    "paragraph": "大不爲鯨鯢。",
                    "zhushu": "鯨，其京切。鯢，五𠔃切。左宣十二年注：鯨鯢，大魚也。以喻不義之人吞食小囯。"
                },
                {
                    "paragraph": "恩重事持，不迩而逺，莫可追已。願銘武岡首，以慰我思，以昭我𩔖，",
                    "zhushu": "一作“隣”。"
                },
                {
                    "paragraph": "以示我子孫，弥億萬年。",
                    "zhushu": "一夲无“弥”字。"
                },
                {
                    "paragraph": "俾我奉國，如令之誠，鄰之我懷，如公之勤。其辭曰：",
                    "zhushu": "",
                    "type": 2
                },
                {
                    "paragraph": "黔山之㠝，",
                    "zhushu": "㠝，族丸切。髙也。"
                },
                {
                    "paragraph": "巫水之磻。",
                    "zhushu": "音盤。曲也。"
                },
                {
                    "paragraph": "魚駭而離，獸犯而残。户恐合竄，",
                    "zhushu": "“合”，一本作“谷”。"
                },
                {
                    "paragraph": "彼攘仍亂。",
                    "zhushu": "“彼”，一本作“披”。"
                },
                {
                    "paragraph": "王師來誅，",
                    "zhushu": "“來”，二本作“未”。"
                },
                {
                    "paragraph": "期死以緩。公明不疑，公信不欺。援師定命，",
                    "zhushu": "“援”，一本作“授”。"
                },
                {
                    "paragraph": "俾邦克正。皇仁天施，我反其性。我塗四闔，公示之門。我愚抵死，公示之恩。旣骨而完，旣亡而存。奉公之訓，貽我子孫。我始蝥賊，",
                    "zhushu": "蝥，音矛。"
                },
                {
                    "paragraph": "由公而仁。我始㓂酧，由公而親。山畋澤𤣏，",
                    "zhushu": "与“魚”同。周礼有𤣏人。"
                },
                {
                    "paragraph": "輸賦于都。陶穴刋木，室我姻族。烹牲是祀，公受介福。揲蓍以占，",
                    "zhushu": "揲，舌揲切，又音舌。“揲蓍”，一本作“圻蓴”。"
                },
                {
                    "paragraph": "公宜百禄。皇懋公功，陟于大邦。逺哉去我，誰嗣其良。有穴之丹，有犀之顚。匪曰余固，公不可賂。祝鄰之德，𢘆遵公則。朂余之丗，永謹邦制。",
                    "zhushu": "此四字，一本作“以永邦制”。"
                },
                {
                    "paragraph": "南夷作詩，刻示來裔。",
                    "zhushu": "",
                    "type": 2
                },
                {
                    "paragraph": "井銘",
                    "zhushu": "并序。",
                    "type": 2
                },
                {
                    "paragraph": "始州之人，",
                    "zhushu": "柳州人。"
                },
                {
                    "paragraph": "各以甖甈",
                    "zhushu": "甖，音罌。瓶𩔖，大䐓小口。甈，五計切。小雅云：康瓠謂之甈。瓠，壼也。一云：甈，破甖也。"
                },
                {
                    "paragraph": "負江水，莫克井飲。崖岸峻厚，旱則水益逺，人陟降大艱。雨多，塗則滑而顚。𢘆惟咨嗟，怨惑訛言，終不能就。元和十一年三月朔，命爲井城北隍上。未晦，果寒食冽而多泉，邑人以灌。其上堅垍，",
                    "zhushu": "一作壯垍，巨至切，堅士也。"
                },
                {
                    "paragraph": "其利悠乆。其相者浮圖談康、軍事牙將米景，鑿者蔣晏。凡用罰布六千三百，役庸三十六，大甎千七百，其深八㝷有二尺。",
                    "zhushu": "八尺曰㝷。"
                },
                {
                    "paragraph": "銘曰：",
                    "zhushu": "",
                    "type": 2
                },
                {
                    "paragraph": "盈以其神，其來不窮，惠我後之人。噫！疇肯似于政，其來日新。",
                    "zhushu": "言作“盈以神”。",
                    "type": 2
                },
                {
                    "paragraph": "舜禹之事",
                    "zhushu": "晏元献公北文与下謗譽、咸宜等篇，恐是傳士韋籌所作。",
                    "type": 2
                },
                {
                    "paragraph": "魏公子丕由其父得漢禪，還自南郊，謂其人曰：“舜禹之事，吾知之矣。”由丕以來皆𥬇之。柳先生曰：丕之言若是可也。嚮者丕若曰：“舜禹之道，吾知之矣”，丕罪也，其事則信。吾見𥬇者之不知言，未見丕之可𥬇者也。凢易姓授位，公與私，仁與強，其道不同，而前者忘，後者繫，其事同。使以堯之聖，一日得舜而與之天下，能乎？吾於小爭於朝，大爭於野，其爲亂，堯無以已之，何也？堯未忘於人，舜未繫於人也。堯之得舜也以聖，舜之得堯也以聖，兩聖獨得於天下之上，奈愚人何？其立於朝者，放齊猶曰“朱啓明”，而况在野者乎？堯知其道不可，退而自忘。舜知堯之忘己，而繫舜於人也，進而自繫。舜舉十六族，去四凶族，使天下咸得其人；",
                    "zhushu": "一本作仁。"
                },
                {
                    "paragraph": "命二十二人，興五教，立禮刑，使天下咸得其理；合時月，正暦數，齊律、度量、權衡，使天下咸得其用。積十餘年，人曰：“明我者舜也，齊我者舜也，資我者舜也。”天下之在位者，皆舜之人也。而堯隤然聾其聦，昏其明，愚其聖。人曰：“徃之所謂堯者，果烏乎在哉？”或曰“耄矣”，曰“匿矣”。又十餘年，其思而問者加少矣。至於堯死，天下曰：“乆矣，舜之君我也！”夫然後能揖譲受終於文祖。舜之與禹也亦然。禹旁行天下，功繫於人者多，而自忘也晚。益之自繫猶是也，而啓賢聞於人，故不能。夫其始繫於人也厚，則其忘之也遲，不然反是。漢之失德乆矣，其不繫而忘也甚矣。宦、董、𡊮、陶之賊生人盈矣，",
                    "zhushu": "曹宦官董卓、𡊮紹、𡊮術兄弟及陶謙。"
                },
                {
                    "paragraph": "丕之父",
                    "zhushu": "曹操字孟德。"
                },
                {
                    "paragraph": "攘禍以立強，積三十餘年，天下之主，曹氏而已，無漢之思也。丕嗣而禪，天下得之以爲晚，何以異夫舜、禹之事耶？然則漢非能自忘也，其事自忘也；曹氏非能自繫也，其事自繫也。公與私，仁與強，其道不同，其忘而繫者，無以異也。堯、舜之忘，不使如漢，不能授舜、禹；舜、禹之繫，不使如曹氏，不能受之堯、舜。然而丗徒探其情而𥬇之，故曰：“𥬇其言者非也。”問者曰：“堯崩，天下若䘮考妣，四海遏宻八音三載，子之言忘若甚然，是可不可歟？”曰：“是舜歸德於堯，史尊堯之德之辭者也。堯之老更一丗矣，德乎堯者，盖已死矣，其幼而存者，堯不使之思也。不若是，不能與人天下。”",
                    "zhushu": "",
                    "type": 2
                },
                {
                    "paragraph": "謗譽",
                    "zhushu": "",
                    "type": 2
                },
                {
                    "paragraph": "凢人之獲謗譽于人者，亦各有道。君子在下位則多謗，在上位則多譽；小人在下位則多譽，在上位則多謗。何也？君子宜于上不宜于下，小人宜于下不宜于上。得其宜則譽至，不得其宜則謗亦至，此其凡也。然而君子遭亂丗，不得己而在于上位，則道必咈于君，而利必及于人，由是謗行于上，而不及于下，故可殺可辱，而人猶譽之。小人遭亂丗，而後得居於上位，則道必合於君，而害必及于人，由是譽行于上而不及于下，故可寵可富，而人猶謗之。君子之譽，非所謂譽也，其善𩔰焉爾；小人之謗，非所謂謗也，其不善彰焉尔。然則在下而多謗者，豈盡愚而狡也哉？在上而多譽者，豈盡仁而智也哉？其謗且譽者，豈盡明而善褒貶也哉？然而丗之人聞而大惑，出一庸人之口，則羣而郵之，且置於逺迩，莫不以爲信也。豈惟不能褒貶而已，則又蔽於好惡，奪於利害，吾又何從而得之耶？孔子曰：“不如郷人之善者好之，其不善者惡之。”善人者之難見也，則而謗君子者爲不少矣，其謗孔子者亦爲不少矣。傳之記者，叔孫武叔，時之𩔰貴者也，其不可記者又不少矣。是以在下而必困也。及乎遭時得君，而處乎人上，功利及於天下，天下之人皆歡而載之。向之謗之者，今從而譽之矣。是以在上而必彰也。或曰：“然則聞謗譽于上者，反而求之，可乎？”曰：“是惡可？",
                    "zhushu": "惡，平声。"
                },
                {
                    "paragraph": "無亦徴其所自而已矣。其所自善人也，則信之；不善人也，則勿信之矣。苟吾不能分於善不善也，則己耳；如有謗譽乎人者，吾必徴其所自，未敢以其言之多而舉且信之也。其有及乎我者，未敢以其言之多而榮且懼也。苟不知我而謂我盗跖，",
                    "zhushu": "之石切。"
                },
                {
                    "paragraph": "吾又安取懼焉？",
                    "zhushu": "取，一本作最。下同。"
                },
                {
                    "paragraph": "苟不知我而謂我仲尼，吾又安取榮焉？知我者之善不善，非吾果能明之也，要必自善而己矣。",
                    "zhushu": "",
                    "type": 2
                },
                {
                    "paragraph": "咸宜",
                    "zhushu": "",
                    "type": 2
                },
                {
                    "paragraph": "興王之臣，多起汙賤，人曰“幸也”；亡王之臣，多死㓂盗，人曰“禍也”。余咸宜之。當兩漢氏之始，屠販徒𨽻出以爲公侯卿相，無他焉，彼固公侯卿相器也。遭時之非，是以詘。獨其始之不幸，非遭髙、光而以爲幸也。漢、晉之末，公侯卿相刼戮困餓，伏牆壁間以死，無他焉，彼因刼戮困餓器也，遭時之非，是以出，獨其始之幸，非遭卓、矅",
                    "zhushu": "後漢董卓。晋刘曜。"
                },
                {
                    "paragraph": "而後爲禍也。彼困於昏亂，伏志氣，屈身躰，以下奴虜，平難澤物之德不施于人，一得適其傃，其進晚耳，而人猶幸之。彼伸於昏亂，抗志氣，肆身體，以傲豪傑，残民興亂之伎行於天下，一得適其傃，其死後耳，而人猶禍之。悲夫！余是以咸宜之。",
                    "zhushu": "",
                    "type": 2
                },
                {
                    "paragraph": "鞭賈",
                    "zhushu": "潘云：“賈，音古。”",
                    "type": 2
                },
                {
                    "paragraph": "市之鬻鞭者，人問之，其賈宜五十，",
                    "zhushu": "“賈”即“價”字。"
                },
                {
                    "paragraph": "必曰“五萬”。復之以五十，則伏而𥬇；以五百，則小怒；五千，則大怒；必五萬而後可。有富者子，適市買鞭，岀五萬，持以夸余。視其首，則拳蹙而不遂；視其握，則蹇仄而不植；其行水者，一去一來不相承；其節朽黒而無文材，",
                    "zhushu": "一本无“材”字。"
                },
                {
                    "paragraph": "搯之㓕𤓰而不得其所窮，",
                    "zhushu": "潘云：搯，音滔，棺引也。今當作搯，苦甲切。𤓰按曰雅。"
                },
                {
                    "paragraph": "舉之翲然若揮虚焉。",
                    "zhushu": "翲，紕招切，飛也。"
                },
                {
                    "paragraph": "余曰：“子何取於是而不愛五萬？”曰：“吾愛其黄而澤。且賈者云。”",
                    "zhushu": "潘云：賈，音古。"
                },
                {
                    "paragraph": "余乃召僮爚湯以濯之，則遬然枯，",
                    "zhushu": "遬音速。"
                },
                {
                    "paragraph": "蒼然曰：“嚮之黄者，梔也，澤者，蠟也。”富者不恱，然猶持之三年。後出東郊，爭道長樂坂下馬相踶，",
                    "zhushu": "潘云：踶，徒計切，蹋也。莊子：“怒則分背相踶。”"
                },
                {
                    "paragraph": "因大擊，鞭折而爲五六。馬踶不已，墜於地，傷焉。視其内則空空然，其理若糞壌，無所頼者。今之梔其貌，蠟其言，以求賈技於朝者，",
                    "zhushu": "賈，音古。一本无者字。"
                },
                {
                    "paragraph": "當其分，則善。一誤而過其分，則喜；當其分，則反怒，曰：“余曷不至於公卿？”然而至焉者亦良多矣。居無事，雖過三年不害。當其有事，驅之於陳力之列，以御乎物，以夫空空之内，糞壌之理，而以責其大擊之效，惡有不折其用，而獲墜傷之患者乎？",
                    "zhushu": "一本无者字。",
                    "type": 2
                },
                {
                    "paragraph": "吏商",
                    "zhushu": "",
                    "type": 2
                },
                {
                    "paragraph": "吏而商也。",
                    "zhushu": "銭重作柳文後䟦曰：“得善本云吏非商也。”吏而商。"
                },
                {
                    "paragraph": "汙吏之爲商，不若廉吏之商，其爲利也博。汙吏以貨商，資同惡，與之爲曹，大率多减耗，役傭工，費舟車，射時有得失，取貨有苦良，",
                    "zhushu": "苦，音古。周礼天官典婦功：辨其善良。"
                },
                {
                    "paragraph": "盗賊水火殺敓焚溺之爲患。",
                    "zhushu": "“敓”，与“奪”同。"
                },
                {
                    "paragraph": "幸而得利，不能什一二，身敗禄奪，大者死，次貶廢，小者惡，終不逐。",
                    "zhushu": "“者”，一本作“名”。"
                },
                {
                    "paragraph": "汙吏惡能商矣哉？",
                    "zhushu": "惡，音烏。"
                },
                {
                    "paragraph": "廉吏以行商，",
                    "zhushu": "行，下孟切。"
                },
                {
                    "paragraph": "不役傭工，不費舟車，無資同惡減耗，時無得失，貨無良苦，盗賊不得殺敓，水火不得焚溺。利愈多，名愈尊，身富而家強，子孫葆光。是故廉吏之商愽也。苟修嚴潔白以理政，由小吏得爲縣，由小縣得大縣，由大縣得刺小州，其利月益各倍。其行不改，又由小州得大州，其利月益三之一。其行又不改，又由大州得廉一道，",
                    "zhushu": "廉，察也。如今監司戸。"
                },
                {
                    "paragraph": "其利月益之三倍，不勝富矣。苟其行又不改，則其爲得也，夫可量哉？雖赭山以爲章，涸海以爲塩，未有利大能若是者。然而舉丗爭爲貨商，以故貶吏相逐於道，百不能一遂。人之知謀，好邇富而近禍如此，悲夫！或曰：“君子謀道不謀富，子見孟子之對宋牼乎？",
                    "zhushu": "牼，口莖切。"
                },
                {
                    "paragraph": "何以利教爲也？”柳子曰：“君子有二道，誠而明者，不可教以利；明而誠者，利進而害退焉。吾爲是言，爲利而爲之者設也。或安而行之，或利而行之，及其成功，一也。吾哀夫没於利者以亂人而自敗也，姑設是，庻由利之小大登進其志，幸而不撓乎下，以成其政，交得其大利。吾言不得已爾，何暇從容若孟子乎？孟子好道而無情，其功緩以䟽，未若孔子之急民也。”",
                    "zhushu": "",
                    "type": 2
                },
                {
                    "paragraph": "東海若",
                    "zhushu": "",
                    "type": 2
                },
                {
                    "paragraph": "東海若",
                    "zhushu": "海神名。"
                },
                {
                    "paragraph": "陸遊，登孟諸之阿，",
                    "zhushu": "孟諸，澤名，在睢陽縣東北。"
                },
                {
                    "paragraph": "得二瓠焉。刳而振其犀以嬉，",
                    "zhushu": "犀，𤓰辨。"
                },
                {
                    "paragraph": "取海水雜糞壌蟯蚘而實之，",
                    "zhushu": "童云：蟯，如消切，腹中䖝。蚘，音尤，又音囬。"
                },
                {
                    "paragraph": "臭不可當也。窒以宻石，舉而投之海。逾時焉而過之，曰：“是故棄糞耶？”其一徹聲而呼曰：“我大海也。”東海若呀然而𥬇曰：",
                    "zhushu": "呀，虚牙切。"
                },
                {
                    "paragraph": "“怪矣！今夫大海，其東無東，其西無西，其北無北，其南無南。旦則浴日而出之，夜則㴞列星，涵太隂，揚隂火珠宝之光以爲明，其塵霾之雜不處也，必泊之西澨。",
                    "zhushu": "音誓，水邊増士。"
                },
                {
                    "paragraph": "故其大也，深也，潔也，光明也，無我若者。今汝海之棄滴也，而與糞壤同體，臭朽之與曹，蟯蚘之與居，其狹咫也，又𡨋暗若是，而同之海，不亦羞而可憐哉！子欲之乎？吾將爲汝抉石破瓠，盪群穢於大荒之島，而同子於向之所陳者，可乎？”糞水泊然不恱曰：“我固同矣，吾又何求於若？吾之性也，亦若是而已矣。穢者自穢，不足以害吾潔；狹者自狹，不足以害吾廣；幽者自幽，不足以害吾明。而穢亦海也，狹幽亦海也，突然而往，于然而來，孰非海者？子去矣，無亂我。”其一聞若之言，號而祈曰：“吾毒是乆矣！吾以爲是固然，不可異也。今子告我以海之大，又目我以故海之棄糞也，吾愈急焉。涌吾沫不足以發其窒，旋吾波不足以穴瓠之腹也。就能之，窮嵗月耳。願若幸而哀我哉！東海若其抉石破瓠，",
                    "zhushu": "“其”一本作“乃”字。"
                },
                {
                    "paragraph": "投之孟諸之陸，盪其穢於大荒之島，而水復於海，盡得向之所陳者焉。而向之一者，終與臭腐處而不変也。今有爲佛者二人，同出於毗盧遮那之海，而泊於五濁之糞，而幽於三有之瓠，而窒於無明之石，而雜於十二𩔖之蟯蚘。人有問焉，其一人曰：“我佛也。毗盧遮那、五濁、三有、無明、十二𩔖，皆空也，一也。無善無惡，無因無果，無脩無證，無佛無衆生，皆無焉，吾何求也？”問者曰：“子之所言，性也，有事焉。夫性與事，一而二，二而一者也。子守而一定，則大患者至矣。”",
                    "zhushu": "一本“而則”字。"
                },
                {
                    "paragraph": "其人曰：“子去矣，無亂我。”其一人曰：“嘻，吾毒之乆矣。吾盡吾力而不足以去無明，窮吾智而不足以超三有、離五濁，而異夫十二𩔖也。就能之，其大小刼之多不可知也，若之何？”問者乃爲陳西方之事，使修念佛三昧，一空有之說。於是聖人憐之，接而致之極樂之境，而得以去群惡，集萬行，居聖者之地，同佛知見矣。向之一人者，終與十二𩔖同而不変也。夫二人之相違也，",
                    "zhushu": "違，一本作逺。"
                },
                {
                    "paragraph": "不若二瓠之水哉？今不知去一而取一，甚矣！",
                    "zhushu": ""
                }
            ]
        },
        {
            "name": "増廣註釋音辯唐柳先生集卷第二十一",
            "paragraphs": [
                {
                    "paragraph": "増廣註釋音辯唐柳先生集卷第二十一",
                    "zhushu": "",
                    "type": 1
                },
                {
                    "paragraph": "題序",
                    "zhushu": "",
                    "type": 2
                },
                {
                    "paragraph": "讀韓愈所著毛頴傳後題",
                    "zhushu": "",
                    "type": 2
                },
                {
                    "paragraph": "自吾居夷，",
                    "zhushu": "謂為永州司馬。"
                },
                {
                    "paragraph": "不與中州人通書。有來南者，時言韓愈爲毛頴傳，不能舉其辭，而獨大𥬇以爲怪，而吾乆不克見。楊子誨之來，",
                    "zhushu": "楊慿之子。"
                },
                {
                    "paragraph": "始持其書，索而讀之，若捕龍蛇，摶虎豹，急與之角而力不敢暇，信韓子之怪於文也。丗之模擬竄竊，取青妃白，",
                    "zhushu": "四詣切。尔雅曰：配也。"
                },
                {
                    "paragraph": "肥皮厚肉，柔䈥脆骨而以爲辭者之讀之也，其大𥬇固宜。且丗人𥬇之也，不以其俳乎？",
                    "zhushu": "俳，音排，戯也。"
                },
                {
                    "paragraph": "而俳又非聖人之所弃者。詩曰：“善戯謔𠔃，不爲虐𠔃。”太史公書有滑稽列傳，",
                    "zhushu": "滑，音骨，乱也。稽，音雞，同也。辨捷之人，言非若是，言是若非，䏻乱同異也。潘云：圜轉縱捨，无窮之狀。又史記云：猶俳諧也。滑，如字。稽，音計。以言諧語滑利，其智計百出。"
                },
                {
                    "paragraph": "皆取乎有益於丗者也。故學者終日討說荅問，呻吟習復，應對進退，掬溜播灑，",
                    "zhushu": "溜，力救切。謂洒掃。"
                },
                {
                    "paragraph": "則罷憊而廢亂，",
                    "zhushu": "罷，与疲同。憊，薄拜切。"
                },
                {
                    "paragraph": "故有息焉游焉之說。不學操縵，不能安絃，",
                    "zhushu": "操，七刀切。縵，未旦切。絃，礼記作弦。並出斈記云。"
                },
                {
                    "paragraph": "有所拘者，有所縱也。大羮玄酒，躰節之薦，味之至者。而又設以竒異小蟲，水草、樝梨、橘柚、苦醎酸辛，雖蜇吻裂鼻，",
                    "zhushu": "蜇，音哲。蟲螫也。吻，武粉切。口邊。"
                },
                {
                    "paragraph": "縮舌澁齒，而咸有篤好之者。文王之昌蒲𦵔，",
                    "zhushu": "童云：側魚切。亦作菹。"
                },
                {
                    "paragraph": "屈到之芰，",
                    "zhushu": "屈，九勿切。囯語：屈到嗜芰。"
                },
                {
                    "paragraph": "曽晢之羊棗，然後盡天下之竒味以足於口，獨文異乎？韓子之爲也，亦將弛焉而不爲虐歟？息焉游焉而有所縱歟？盡六藝之竒味以足其口歟？而不若是，則韓子之辭若壅大川焉，其必决而放諸陸，不可以不陳也。且凡古今是非六藝百家，大細穿穴用而不遺者，毛頴之功也。韓子窮古書，好斯文，嘉頴之能盡其意，故奮而爲之傳，以發其欎積，而學者得之勵，其有益於丗歟！是其言也，固與異丗者語，而貪常嗜𤨏者，猶呫呫然",
                    "zhushu": "呫，他叶切，多言皃。"
                },
                {
                    "paragraph": "動其喙，",
                    "zhushu": "呼惠切。"
                },
                {
                    "paragraph": "亦勞甚矣乎！",
                    "zhushu": "一本“亦”上有“彼”字。",
                    "type": 2
                },
                {
                    "paragraph": "裴墐崇豊二陵集禮後序",
                    "zhushu": "墐，渠申切，又音僅。",
                    "type": 2
                },
                {
                    "paragraph": "傳曰：“詩書執禮，禮不執則不行。”",
                    "zhushu": "一無“礼執”二字。"
                },
                {
                    "paragraph": "自開元制禮，大臣諱避去國恤章，而山陵之禮遂無所執。丗之不學者，乃妄取預凶事之說，",
                    "zhushu": "左傳隱公元年：豫凶事，非礼也。"
                },
                {
                    "paragraph": "而大典闕焉。由是累聖山陵，皆摭拾残缺，附比倫𩔖，已乃斥去，其後莫能徴。永貞、元和間，天禍仍遘，自崇陵至于豊陵，",
                    "zhushu": "德宗葬崇陵，順宗葬豊陵。"
                },
                {
                    "paragraph": "不能周歳。司空杜公",
                    "zhushu": "杜黄裳。"
                },
                {
                    "paragraph": "由太常相天下，連爲禮儀使，擇其僚以備損益。於是河東裴墐以太常丞，隴西辛秘以愽士用焉。内之則攅塗秘器，象物之宜；",
                    "zhushu": "攅，与“菆”同，徒丸切，殯也。秘器，作棺。象物，塗車芻靈之属。"
                },
                {
                    "paragraph": "外之則復土斥上，因山之制。",
                    "zhushu": "漢丈紀：張武爲復土將軍，謂穿壙下棺。又惠帝紀“斥上”注：斥，開也。謂開土地爲冡壙。又文帝賛：因其山，不起墳。"
                },
                {
                    "paragraph": "上之則顧命典冊，與文物以受萬國；",
                    "zhushu": "刀，一作“方”。"
                },
                {
                    "paragraph": "下之則制服節文，頒憲則以示四方。由其肅恭，禮無不備。且",
                    "zhushu": "晏本作“具”。"
                },
                {
                    "paragraph": "苞并緫統，千載之盈縮；羅絡旁午，百氏之異同。搜掦剪截，而畢得其中；顧問関决，而不悖於事。議者以爲司空公得其人，而邦典不墜。裴氏乃悉取其所刋定，及奏復于上，辨列于下，聮百執事之儀，以爲崇豐二陵集禮，藏之于太常書閤，君子以爲愛禮而近古焉。",
                    "zhushu": "一本无“近”字，一本无“而古”二字，一本“焉”下有“者”字。"
                },
                {
                    "paragraph": "昔韋孟以詩禮傳楚，而郊廟之制，卒正於玄成；",
                    "zhushu": "韋孟五丗孫玄成。"
                },
                {
                    "paragraph": "鄭玄以箋注師漢，而禪代之儀，卒集於小同；",
                    "zhushu": "鄭玄孫名小同。"
                },
                {
                    "paragraph": "賈𧨏以經術起，而嘉最好學；",
                    "zhushu": "賈𧨏孫名嘉。"
                },
                {
                    "paragraph": "盧植以儒學用，而諶爲𥙊法，",
                    "zhushu": "盧植五丗孫諶。"
                },
                {
                    "paragraph": "舊史咸以爲榮。今裴氏太尉公以禮匡義，嗣",
                    "zhushu": "墐之髙祖。裴行儉。"
                },
                {
                    "paragraph": "侍中公以禮議封禪，",
                    "zhushu": "曽祖光庭。"
                },
                {
                    "paragraph": "祠部公以禮承大事，",
                    "zhushu": "祖稹迁祠部貟外郎。"
                },
                {
                    "paragraph": "大理公以禮輔東宮，",
                    "zhushu": "父数大理卿。"
                },
                {
                    "paragraph": "而墐也以禮奉三陵，又能成書以充其闕，其爲愛禮近古也，源逺乎哉！墐字封叔，其伯仲咸以文學顯於丗。",
                    "zhushu": "儆四子：堅、墐、塤。塤皆有文斈。"
                },
                {
                    "paragraph": "大理之兄正平節公，",
                    "zhushu": "稹子倩，字容郷。"
                },
                {
                    "paragraph": "以儀範成家道，以文雅經邦政。今相國郇公，其宗子也。",
                    "zhushu": "倩子均，字若斉。"
                },
                {
                    "paragraph": "郇公以孝友勤勞揚于家邦，",
                    "zhushu": "一无“楊”字。"
                },
                {
                    "paragraph": "遊其門若聞韶濩，",
                    "zhushu": "亦作“護”。"
                },
                {
                    "paragraph": "入其廟如至鄒魯，恩溢乎九族，禮儀乎他門。則封叔之習禮也，其出於孝弟歟？成書也，其本於忠敬歟？由於家而逹於邦國，其取榮於史氏也果矣。",
                    "zhushu": "",
                    "type": 2
                },
                {
                    "paragraph": "柳宗直西漢文𩔖序",
                    "zhushu": "宗直，子厚之從弟。",
                    "type": 2
                },
                {
                    "paragraph": "左、右史混乆矣，言事駁亂，尚書、春秋之旨不立。自左丘明傳孔氏，太史公述歴古今，合而爲史記，迄于今，交錯相糺，",
                    "zhushu": "即“紏”字。"
                },
                {
                    "paragraph": "莫能離其說。獨左氏、國語紀言不叅於事。戰國䇿、春秋後語，",
                    "zhushu": "𣈆孔衍以戰國䇿所書爲未盡善，乃引太史公所記，參其同異，號春秋後語。"
                },
                {
                    "paragraph": "頗本右史尚書之制，然無古聖人蔚然之道，大抵促數耗矣，",
                    "zhushu": "数，音速。出楽記。"
                },
                {
                    "paragraph": "而後之文者寵之。",
                    "zhushu": "“竉”，一本作“襲”。"
                },
                {
                    "paragraph": "文之近古而尤壯麗，莫若漢之西京。班固書傳之，吾甞病其畔散不屬，",
                    "zhushu": "之欲切。"
                },
                {
                    "paragraph": "無以考其變。欲采比義，㑹年長疾作，駑墮愈日甚，未能勝也。幸吾弟宗直愛古書，樂而成之。搜討磔裂，",
                    "zhushu": "磔，陟格切。"
                },
                {
                    "paragraph": "攟摭融結，",
                    "zhushu": "攟，俱運切。摭，之石切。拾取也。"
                },
                {
                    "paragraph": "離而同之，與𩔖推移，不易時月，而咸得從其條貫，森然若開羣玉之府，指揮聮累，圭璋琮璜之狀，各有列位，不失其叙，雖第其價可也。以文觀之，則賦、頌、詩、歌、書、奏、詔、䇿、辯、論之辭畢具；以語觀之，則右史紀言、尚書、戰國策成敗興壞之說大備，無不苞也。噫！是可以爲學者之端耶！始吾少時，有路子者，自賛爲是書，吾嘉而叙其意，而其書終莫能具，卒俟宗直也。故刪取其叙繫于左，以爲“西漢文𩔖首紀”。殷、周之前，其文簡而野，魏、𣈆以降，則盪而靡，得其中者漢氏。漢氏之東，則旣衰矣。當文帝時，始得賈生明儒術，武帝尤好焉。而公孫弘、董仲舒、司馬遷、相如之徒作，風雅益盛，敷施天下，自天子至公卿、大夫、士、庶人咸通焉。於是宣於詔䇿，逹於奏議，諷於辭賦，傳於歌謡。由髙帝訖于哀、平，王莽之誅，四方之文章蓋爛然矣。史臣班孟堅修其書，㧞其尤者，充于簡𠕋，則二百三十年間，列辟之逹道，名臣之大範，賢能之志業，黔𥠖之風美列焉。若乃合其英精，",
                    "zhushu": "一作“菁”。"
                },
                {
                    "paragraph": "離其變通，論次其叙位，必俟斈古者興行之。唐興，用文理，",
                    "zhushu": "一作“章”。"
                },
                {
                    "paragraph": "貞元間，文章特盛，本之三代，浹于漢氏，與之相準。於是有能者，取孟堅書，𩔖其文，次其先後，爲四十卷。",
                    "zhushu": "",
                    "type": 2
                },
                {
                    "paragraph": "楊評事文集後序",
                    "zhushu": "楊凌。",
                    "type": 2
                },
                {
                    "paragraph": "賛曰：“文之用，辭令褒貶，導揚諷諭而已。雖其言鄙野，足以備於用，然而闕其文采，固不足以竦動其聽，夸示後學。立言而朽，君子不由也。故作者抱其根源，而必由是假道焉。作於聖，故曰經；述於才，故曰文。文有二道，辭令褒貶，本乎著述者也；導揚諷諭，本乎比興者也。著述者流，蓋出於書之謨、訓，易之象、系，春秋之筆削，其要在於髙壯廣厚，詞正而理備，謂宜藏於簡𠕋也。比興者流，蓋出於虞、夏之詠歌，殷、周之風雅，其要在於麗則清越，言暢而意美，謂宜流於謡誦也。兹二者，考其旨義，乖離不合，故秉筆之士，𢘆偏勝獨得，而罕有兼者焉。厥有能而專美，命之曰藝成，雖古文雅之盛丗，不能並肩而生。唐興以來，稱是選而不怍者，梓潼陳拾遺。",
                    "zhushu": "陳子昂。"
                },
                {
                    "paragraph": "其後燕文貞以著述之餘，攻比興而莫能極；",
                    "zhushu": "張說封燕囯公，謚文貞。"
                },
                {
                    "paragraph": "張曲江",
                    "zhushu": "張九齡，韶州人，天下称曲江公而不名。"
                },
                {
                    "paragraph": "以比興之隟，",
                    "zhushu": "音隙。"
                },
                {
                    "paragraph": "窮著述而不克備。",
                    "zhushu": "一有“作者”二字。"
                },
                {
                    "paragraph": "其餘各探一隅，相與背馳於道者，其去彌逺。文之難兼，斯亦甚矣。若楊君者，少以篇什著聲於時，其炳耀尤異之詞，諷誦于文人，滿盈于江湖，逹于京師。晚節徧悟文體，尤䆳叙述，學冨識逺，才涌未已。其雄傑老成之風，與時増加。旣獲是，不數年而夭。其季年所作尤善，其爲鄂州新城頌、諸葛武侯傳論，餞送梓潼陳衆甫、汝南周愿、河東裴泰、武都符義府、",
                    "zhushu": "“符”，一作“何”。"
                },
                {
                    "paragraph": "太山羊士諤、隴西李鍊凡六序，廬山禪居記，辭李常侍啓、逺遊賦、七夕賦，皆人文之選已。用是陪陳君之後，其可謂具躰者欤！嗚呼！公旣悟文而疾，旣即功而廢，廢不逾年，大病及之，卒不得窮其工，竟其才，遺文未克流于丗，休聲未克充於時。凡我從事於文者，所宜追惜而悼慕也。宗元以通家脩好，㓜獲省謁，故得奉公元兄命，",
                    "zhushu": "凌之兄慿。"
                },
                {
                    "paragraph": "論次篇簡，遂述其制作之所詣，以繫于後。",
                    "zhushu": "",
                    "type": 2
                },
                {
                    "paragraph": "濮陽呉君文集序",
                    "zhushu": "呉武陵之父。",
                    "type": 2
                },
                {
                    "paragraph": "博陵崔成務，甞爲信州從事，爲余言：“邑有聞人濮陽呉君，弱齡長鬛而廣顙，好學而善文。居郷黨，未甞不以信義交於物；敎子弟，未甞不以忠孝端其本。以是卿相賢士，率與亢禮。余甞聞而志乎心。㑹其子偘",
                    "zhushu": "口旱切，与“侃”同，又去声。"
                },
                {
                    "paragraph": "更名武陵，升進士，得罪來永州，因奉其先人文集十卷，再拜請余以文冠其首，余得徧觀焉。其爲辭賦，有戒茍冐陵僣之志；其爲詩歌，有交王公文人之義；其爲誄誌吊𥙊，有孝恭慈仁之誠，而多㪯六經聖人之大㫖，發言成章，有可觀者。古之司徒，必求秀士，由郷而升之天官；古之太史，必求人風，陳詩以獻于法宫，然後材不遺而志可見。近丗之居位者，或未能盡用古道，故呉君之行不昭，而其辭不薦，雖一命于王，而終伏其志。嗚呼！有可惜哉！武陵又論次誌傳三卷継于末，其官氏及他才行甚具云。",
                    "zhushu": "",
                    "type": 2
                },
                {
                    "paragraph": "王氏伯仲唱和詩序",
                    "zhushu": "",
                    "type": 2
                },
                {
                    "paragraph": "僕聞之，丗其家業不隕者，雖古猶今也，求之於今而有獲焉。王氏子某與余通家，代爲文儒。自先天以來，",
                    "zhushu": "睿宗年号。"
                },
                {
                    "paragraph": "䇿名聞逹，秉毫翰而踐文昌，登禁掖者，紛綸華耀，継武而起，士大夫掉鞅於文囿者，",
                    "zhushu": "掉，徒弔切，正也。鞅，音養。"
                },
                {
                    "paragraph": "咸不得攀而倫之。乙亥歳，",
                    "zhushu": "貞元十一年，号。"
                },
                {
                    "paragraph": "某自南徐來，",
                    "zhushu": "南徐，潤州。"
                },
                {
                    "paragraph": "執文貺予，詞有逺致。又著論非班超不能讀父兄之書，而乃徼狂疾之功以爲名，吾知其奉儒素之道專矣。間以兄弟嗣來京師，㑹于舊里，若璩、瑒在魏，",
                    "zhushu": "璩，音渠。瑒，徒朗切。及仗挭、丑亮二切。後漢應奉子珣，珣子璩，字休璉，璩兄瑒，字德璉。"
                },
                {
                    "paragraph": "機、雲入洛，",
                    "zhushu": "陸、杭二子。"
                },
                {
                    "paragraph": "由是正聲迭奏，雅引更和，播塤箎之音韻，調律吕之氣候，穆然清風，發在簡素，文章之胄，曷能及兹？况宗兄",
                    "zhushu": "王緯爲塩鐵轉運使。"
                },
                {
                    "paragraph": "握炳然之文，以賛𨵿石，廌冠銀章，",
                    "zhushu": "廌，宅買切，即豸字。"
                },
                {
                    "paragraph": "榮映江湖，則嚮時之美談，必復其始。某也謂余傳卜氏之學，",
                    "zhushu": "卜子夏作詩序。"
                },
                {
                    "paragraph": "宜叙于首章。操斧於班郢之門，",
                    "zhushu": "潘云：班與般同，即公輸子。又莊子云：郢人善塗墍者。"
                },
                {
                    "paragraph": "斯強顔耳。詩凡若干首。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之二十二",
            "paragraphs": [
                {
                    "paragraph": "増廣註釋音辯唐柳先生集卷之二十二",
                    "zhushu": "",
                    "type": 1
                },
                {
                    "paragraph": "序",
                    "zhushu": "",
                    "type": 2
                },
                {
                    "paragraph": "送楊凝郎中使還汴宋詩後序",
                    "zhushu": "貞元十四年朝京師，十五年還汴。",
                    "type": 2
                },
                {
                    "paragraph": "談者謂大梁",
                    "zhushu": "汴州。宣武軍，今東京。"
                },
                {
                    "paragraph": "多悍將勁卒，亟就猾亂，",
                    "zhushu": "亟，去吏切。“猾”，一本作“滑”，音磆，訓也。"
                },
                {
                    "paragraph": "而未甞底寜，控制之術，難乎中道。蓋以將驕卒暴，則近憂且至，非所以和衆而又民也；將誅卒削，則外虞實生，非所以扞城而固圉也。是冝慰薦喣諭，",
                    "zhushu": "喣，火羽、吁句二切。潘云：“喣”与“喣”同。淮南子注：喣，論温愠也。"
                },
                {
                    "paragraph": "納爲腹心，然後威懷之道備。聖上於是撫以表臣，",
                    "zhushu": "書立政篇：藝人表臣百司。表臣，表幹之臣，謂薰𣈆為宣武軍節度。"
                },
                {
                    "paragraph": "贊以藝人，",
                    "zhushu": "謂以楊凝檢校吏部郎中、汴宋毫頴觀察判官。"
                },
                {
                    "paragraph": "參剛柔而兩用，化逆順而同道。旣去大憝，",
                    "zhushu": "徒對切。書康誥篇：元惡大憝。"
                },
                {
                    "paragraph": "遂室有衆。故楊公以謀議之隟，",
                    "zhushu": "音隙。"
                },
                {
                    "paragraph": "對揚王庭，不踰時而承詔復命，示信于外諸侯。",
                    "zhushu": "“示”，一作“出”。"
                },
                {
                    "paragraph": "時當朝之羽儀，凡同官之寮屬皆餞焉。容受童儒，使在末位。",
                    "zhushu": "子厚時年二十七。"
                },
                {
                    "paragraph": "禮部郎中許公",
                    "zhushu": "許孟容字公。"
                },
                {
                    "paragraph": "以宏才奥學，已任文字，顧唱在席，咸断章而賦焉。謂工部郎中崔公",
                    "zhushu": "崔羣孛敦礼。"
                },
                {
                    "paragraph": "文爲時雄，允宜首序。謂小子預離觴之餘𤁋，俾撰後序，編以継之。大凡軍旅之制，賛佐之重，崔公序之備矣。膺命受簡，𣣔黙不敢，故書談者之辭，拜手以獻，用充餘篇云。",
                    "zhushu": "",
                    "type": 2
                },
                {
                    "paragraph": "送崔羣序",
                    "zhushu": "",
                    "type": 2
                },
                {
                    "paragraph": "貞松産於巖嶺，髙直聳秀，條暢碩茂，粹然立于千仞之表。和氣之發也，禀和氣之至者，必合以正性。於是有貞心勁質，用固其本，禦攘氷霜，以貫歳寒，故君子儀之。清河崔敦詩，有柔儒温文之道以和其氣，近仁復禮，物議歸厚，其有禀者歟？有雅厚直方之誠以正其性，慤論忠告，交道甚直，其有合者歟？是故日章之聲，振於京師。甞與隴西李杓直、",
                    "zhushu": "李建，字杓直。方云：杓直，遥切。"
                },
                {
                    "paragraph": "南陽韓安平",
                    "zhushu": "韓泰，字安平。"
                },
                {
                    "paragraph": "洎予交友。杓直敦柔深明，沖曠坦夷，慕崔君之和。安平厲莊端毅，髙朗振邁，恱崔君之正。余以剛柔不常，造次爽冝，求正於韓，襲和於李，就崔君而考其中焉。忘言相視，黙與道合。今將寕覲東周，振筞于邁，",
                    "zhushu": "“筞”，即“䇿”字。"
                },
                {
                    "paragraph": "且餞於野，或命爲之序。予於崔君有通家之舊，外黨之睦，然吾不以是合之。崔君以文學登于儀曹，",
                    "zhushu": "礼部也。貞元八年，群試礼部，中其科。"
                },
                {
                    "paragraph": "敭于王庭，",
                    "zhushu": "敭，音揚。"
                },
                {
                    "paragraph": "甲俊造之選，首讎校之列，",
                    "zhushu": "貞元十年，群㪯賢良方正，授挍書郎。"
                },
                {
                    "paragraph": "然吾不以是視之。於其序也，載之其末云。",
                    "zhushu": "",
                    "type": 2
                },
                {
                    "paragraph": "送邠寜獨孤書記赴辟命序",
                    "zhushu": "獨孤密。",
                    "type": 2
                },
                {
                    "paragraph": "僕間嵗驟遊邠壃，",
                    "zhushu": "即“疆”字。"
                },
                {
                    "paragraph": "今戎帥楊大夫時爲候奄，",
                    "zhushu": "楊朝最，字叔明，爲邠寕節度使韓遊瓌都虞候。"
                },
                {
                    "paragraph": "盡護羣校，用笞法箠令，不吐強禦，下莫有逗撓凌暴而犯令者。沉断壯勇，專志武力，出麾下取主公之節龯而代之位，",
                    "zhushu": "唐史云：韓遊瓌御士寛，軍驕，張獻甫來代，軍遂乱。朝晟斬首惡者百餘人，加御史大夫。貞元九年，畒甫卒，以朝晟爲邠寕節度使。"
                },
                {
                    "paragraph": "鶡冠者仰而榮之。",
                    "zhushu": "鶡，音曷，勇雉也，武士以之飾冠。"
                },
                {
                    "paragraph": "今又能旁貴文雅，以符召文士之秀者河南獨孤密，署爲記室，俾職文翰，翕然致得士之稱於談者之口。蓋朝廷以勇爵論將帥，豈濫也哉？獨孤生與仲兄寔，連舉進士，並時管記於漢中、新平二連帥府，",
                    "zhushu": "獨孤寔爲山南西道節度嚴震掌書記。新平，即邠州。"
                },
                {
                    "paragraph": "俱以筆硯承荷舊德。位未逹而榮如貴仕，其難乎哉！噫！自犬戎䧟河右，逼西鄙，",
                    "zhushu": "廣德元年七月，吐蕃入大震関，取河西龍右之地。"
                },
                {
                    "paragraph": "積兵備虞，縣道告勞。内匱中府太倉之蓄，僅而獲饜。投石而賈勇者，思所以𡚒力。",
                    "zhushu": "潘云：賈，音古。左傳注：賈，賣也。言己勇有餘，欲賣之。"
                },
                {
                    "paragraph": "論者以爲天子且復河壖故壃，",
                    "zhushu": "壖，而宣切。"
                },
                {
                    "paragraph": "拓逹西戎，而罷諸侯之兵，則曵裙戎幕之下，專弄文墨，爲壯夫捧腹，甚未可也。吾子歴覧古今之變，而通其得失，是將植密畫於借筯之宴，發羣謀於章奏之筆，上爲明天子論列熟計，而導揚威命，然後談𥬇罇爼，賦從軍之樂，移書飛文，諭告西士劫脅之伍，俾其簞食壷漿，犒迎王師，在吾子而已。徃愼辭令，使諭蜀之書，",
                    "zhushu": "司馬相如有諭蜀文。"
                },
                {
                    "paragraph": "燕然之文，",
                    "zhushu": "燕，平声。班固有燕然山銘。"
                },
                {
                    "paragraph": "炳烈于漢史，眞可慕也。不然，是瑣瑣者，惡足置齒牙間而榮吾子哉！",
                    "zhushu": "",
                    "type": 2
                },
                {
                    "paragraph": "同呉武陵送前桂州杜留後詩序",
                    "zhushu": "杜周士。",
                    "type": 2
                },
                {
                    "paragraph": "觀室者，觀其隅。隅之巍然直方以固，則其中必端莊宏逹可居者也。人孰異夫是？今若杜君之隅可觀而中可居，居之者德也。賛南方之理，理是以大；揔留府之政，政是以光。其道不撓，好古書百家言，洋洋滿車，行則與俱，止則相對。積爲義府，溢爲髙文，慤而和，肆而信，豈詩所謂“抑抑威儀，惟德之隅”者耶？今往也，有以其道聞于天子。天子唯士之求爲急，杜君欲辭爭臣侍從之位，其可得乎？濮陽呉武陵，直而甚文，樂杜君之道，作詩以言。余猶呉也，故於是乎序焉。",
                    "zhushu": "",
                    "type": 2
                },
                {
                    "paragraph": "送寜國范明府詩序",
                    "zhushu": "范傳眞。",
                    "type": 2
                },
                {
                    "paragraph": "近制，凡得仕於王者，歳登名于吏部、兵部，",
                    "zhushu": "“兵”，一本作“吏”。"
                },
                {
                    "paragraph": "則必參其等列，分而合之，率三十人以爲曹，謂之甲。名書爲三，其一藏之有司，其二藏之中書洎門下。毎大選，置大考績，必𨵿决㑹驗而視其成。有不合者，下有司，罷去甚衆。由是吏得爲奸以立威，賊知以弄權，詭竊竄易，而莫示其實。必求端慤而習於事，辯逹而勤其務者，命之官而掌之。居三年，則又益其官，而后去其職。有范氏傳真者，始來京師，近臣多言其美，宰相方之，用以爲是職，在門下甚獲休問。𥘉命京兆武功尉，旣有或績，復於有司，爲宣州寜國令。人咸曰：由邦畿而調者，命東西部尉，以爲美仕。范生曰：“不然。夫仕之爲美，利乎人之謂也。與其給於供備，孰若安於化導？故求發吾所學者，施於物而已矣。夫爲吏者，人役也。役於人而食其力，可無報耶？今吾將致其慈愛礼節，而去其欺僞淩暴，以惠斯人，而后有其禄，庶可平吾心而不愧於色。苟獲是焉，足矣。”季弟爲殿中侍御史，",
                    "zhushu": "范傳正。"
                },
                {
                    "paragraph": "以是言也告於其僚，",
                    "zhushu": "子厚時爲監察御史。"
                },
                {
                    "paragraph": "咸恱而尚之。故爲詩以贈其去，而使余爲序。",
                    "zhushu": "",
                    "type": 2
                },
                {
                    "paragraph": "送幸南容歸使聮句詩序",
                    "zhushu": "",
                    "type": 2
                },
                {
                    "paragraph": "昔漢室方盛，文章之徒合于京師，亦旣充金馬、",
                    "zhushu": "一有“盈”字。"
                },
                {
                    "paragraph": "石渠，則又溢于諸侯，求逹其道。故枚乗客于呉，相如遊于梁。其或致書匡主，用極其志，節之大者也；適時觀變，以成其性，道之茂者也。渤海幸君，旣登于太常之籍，",
                    "zhushu": "貞元元年中進士第。"
                },
                {
                    "paragraph": "又膺邯鄲之召。",
                    "zhushu": "罪音　趙。地。"
                },
                {
                    "paragraph": "北㑹元戎，直道自逹，吾濟器其略；南聘天朝，相禮述職，公卿多其儀。合度於易于之間，",
                    "zhushu": "礼記檀弓：易于𩦸者，未之有也。注：易謂君行，于謂臣花。"
                },
                {
                    "paragraph": "雖枚生之節，長卿之道，無以尚也。冬十有二月，朝右禮備，復于轅門。我同升之友，是用榮其趣舎，",
                    "zhushu": "潘云：上七喻切，下文、赦二音。莊子注：進也。退捨。"
                },
                {
                    "paragraph": "惜其離曠，卜兹良夜，詠歎其美。比詞聮韻，竒藻遞發，爛若編具，粲如貫珠，琅琅清響，交動左右。羣公以侍御之往也，矛闕其𫐠，　命繫而序焉。",
                    "zhushu": "",
                    "type": 2
                },
                {
                    "paragraph": "送李判官往桂州序",
                    "zhushu": "",
                    "type": 2
                },
                {
                    "paragraph": "士之習爲吏者，𢘆病於少文，故給而不肆；飾於華者，𢘆病於無断，故放而不制。今李生學於詩有年矣，吟詠風賦，頗聞乎人。至于是州，",
                    "zhushu": "永州也。"
                },
                {
                    "paragraph": "惟州之牧咨焉。以賛戎事而糺羣吏，甚直且武，豈所謂“吏而華者”耶？以府䘮罷。夫",
                    "zhushu": "謂刺史崔君敏。卒。"
                },
                {
                    "paragraph": "擇而之乎有禮之邦，",
                    "zhushu": "注：桂州。"
                },
                {
                    "paragraph": "推是道也以往，然而不際於禮，則吾不知也。",
                    "zhushu": "",
                    "type": 2
                },
                {
                    "paragraph": "送苑論登第後歸覲詩序",
                    "zhushu": "",
                    "type": 2
                },
                {
                    "paragraph": "",
                    "zhushu": "童云：苑，音宛。左氏：斉大夫苑何忌。"
                },
                {
                    "paragraph": "八年冬，余與馬邑苑言揚",
                    "zhushu": "苑論宇“言揚”。"
                },
                {
                    "paragraph": "聮貢于京師。自時而後，車必挂轊，",
                    "zhushu": "張云：音衛，車軸耑。潘云：選梵城賦：“車掛轊。”言車軸相掛。"
                },
                {
                    "paragraph": "席必交袵。量其志，知其逹于昭代；究其文，辯其勝于太常。探而討之，則明韜於朴厚之質，行浮於休顕之聞。遊公卿之間，質直而不犯，恪謹而不懾。交同列之羣，以誠信聞。余拜而兄之，以爲執𧨏而固。臨節不奪，在兄而已。是歳，小司徒顧公",
                    "zhushu": "户部侍郎顧少連權礼部侍郎，知貢㪯。"
                },
                {
                    "paragraph": "守春官之缺，而權擇士之柄。明年春，同趨權衡之下，並就重輕之試。觀其掉鞅于術藝之場，",
                    "zhushu": "潘云：掉，徒了、徒弔二切。鞅，𠋣兩切。"
                },
                {
                    "paragraph": "遊刃乎文翰之林，風雨生於筆礼，",
                    "zhushu": "“生”一作“交”。"
                },
                {
                    "paragraph": "雲霞發於簡牘。左右圜視，朋儕拱手，甚可壯也。二月丙子，有司題甲乙之科，揭于南宫，余與兄又聮登焉。余不厚顔懷愧而陪其遊乆矣。夏四月，告帰荆衡，拜手行邁，輪移都門之轍，轅指秦嶺之路。方將髙堂稱慶，里閈更賀，",
                    "zhushu": "閈，音汗，里門也。"
                },
                {
                    "paragraph": "曵𥚑峨冠，榮南諸侯之邦。遐登王粲之楼，髙視劉表之榻。桂枝片玉，光生于家。是冝砥商雒之阻艱，帶江漢之浩蕩，以談𥬇顧盻，超越千里而無倦極也。然而景熾氣燠，往即南方，乗陵炎雲，呼吸温風，可無敬乎？慎進薬石，保安其躬，是亦非兄之所宜私也。羣公追餞于霸陵，列筵而觴，送逺之賦，圭璋交映。或授首簡於余曰：“子得非知言揚者乎？",
                    "zhushu": "一无“得”字。"
                },
                {
                    "paragraph": "安得而黙耶？”余受而書之，編于羣玉之右。非不知讓，貴傳信焉爾。",
                    "zhushu": "",
                    "type": 2
                },
                {
                    "paragraph": "送蕭錬登第後南帰序",
                    "zhushu": "",
                    "type": 2
                },
                {
                    "paragraph": "始余㓜時，拜兄於九江郡。覩其楽嗜經書，慕山薮凝和抱其氣象甚茂，雖在綺紈，而私心慕焉。",
                    "zhushu": "潘云：綺，去𠋣切，繒也。紈，官切，素也。前漢：在於綺紈袴之間。注：並貴戚子弟之服。"
                },
                {
                    "paragraph": "厥後竊理文字，先礼而冠，遇兄於澤宫之中。觀其德如九江之拜，蓋丗俗所不能移也。自是戰藝三北，左次陋巷。余亟㑹于其居，",
                    "zhushu": "亟，去吏切。"
                },
                {
                    "paragraph": "視其道如澤宫之遇，亦挫抑所不能屈也。逾時而名擢太常，",
                    "zhushu": "貞元十二年，礼部侍郎吕清知貢㪯，試日五色賦、春䑓晴望詩，鍊中第。"
                },
                {
                    "paragraph": "聲動京國，士輩仰慕，顧盻有耀。余獲賀於蔡通儒氏，窺其志如陋巷之㑹，又得意所不能遷也。君子志正而氣一，誠純而分定，未甞摽出處爲二道，判屈伸於異門也。固其本，養其正，如斯而已矣。吾兄先斍而守道，獨立而全和，貞確端懿，雅不羈俗，君子之素也。亦旣升名天官，",
                    "zhushu": "史部也。"
                },
                {
                    "paragraph": "告余東游，是將乗商於，",
                    "zhushu": "今"
                },
                {
                    "paragraph": "商",
                    "zhushu": "州西二百里有古於城，張儀請献"
                },
                {
                    "paragraph": "商",
                    "zhushu": "於之地，即此。"
                },
                {
                    "paragraph": "浮漢池，歴郢城，",
                    "zhushu": "郢，以井切。"
                },
                {
                    "paragraph": "下武昌，復于我始見之地。則朋舊之徒，含喜來迎，宗姻尽㫮，加礼以待。舟輿所略，賀声盈耳。離羣之思，行益少矣。",
                    "zhushu": "潘云智離羣索居。"
                },
                {
                    "paragraph": "僕不腆，",
                    "zhushu": "他典切。"
                },
                {
                    "paragraph": "見邀爲序。征夫之言，非所以志君子也，自逹而己。",
                    "zhushu": "",
                    "type": 2
                },
                {
                    "paragraph": "送班孝廉擢第帰東川覲省序",
                    "zhushu": "班粛。",
                    "type": 2
                },
                {
                    "paragraph": "隴西辛殆庻，猥稱吾文宜叙事，晨持縑素，以班孝廉之行爲請，且曰：“夫人殆所謂吉士也。”愿而信，質而禮，言不黷慢，行不進越。其先兩漢間継脩文儒，丗其家業。其風流後胤，耽學篤志之士，徃徃出於其門。今夫人研精典墳，不告劬勩。",
                    "zhushu": "劬，音渠。勩，羊至切。勞也。"
                },
                {
                    "paragraph": "屬者舉郷里，登春官，獲居其里焉。",
                    "zhushu": "貞元十七年，礼部侍郎髙郢知貢，㪯躍班粛為第一。"
                },
                {
                    "paragraph": "家于蜀之東道，其嚴君以客卿之位，賛是方岳，爲大夫良。",
                    "zhushu": "粛之父佐西川節度。"
                },
                {
                    "paragraph": "今將拜慶寜覲，光耀族屬，是其可歌也。道出於南鄭，外王父以將相之重，九命赤社，爲諸侯師。",
                    "zhushu": "嚴震為山南西道節度使。"
                },
                {
                    "paragraph": "今又將亟駕省謁，從容燕喜，是又可歌也。故我與河南獨孤申叔、趙郡李行純、行敏等若干人，皆歌之矣。若乃序者，固吾子冝之。柳子曰：“吾甞讀王命論及漢書，嘉其立言。彼生，彪、固之胄歟？相國馮翊王公，",
                    "zhushu": "德宗幸奉天，進封嚴震馮翊郡王。"
                },
                {
                    "paragraph": "功在社稷，德在生人，其門子",
                    "zhushu": "門子謂胄子，出礼記、左傳。一本“子”字下有“弟”字。"
                },
                {
                    "paragraph": "遊文章之府者，吾甞與之齒。彼生嚴氏之出歟？承丗家之儒風，沐外族之休光。彼生專聖人之書，而趍君子之林，宜矣哉！”遂如辛氏之談，濡翰于素，因寓于辭曰：“爲我謝子之舅氏，珠玉將至，得無脩容乎？”",
                    "zhushu": "",
                    "type": 2
                },
                {
                    "paragraph": "送獨孤申叔待親往河東序",
                    "zhushu": "",
                    "type": 2
                },
                {
                    "paragraph": "河東，古吾土也。家丗遷徙，莫能就緒。聞其間有大河條山，氣蓋関左，文士徃徃仿佯臨望，坐得勝槩焉。吾固翹翹褰裳，𡚒懷舊都，日以滋甚。獨孤生，周人也，",
                    "zhushu": "独孤申叔，宇子重，貞元十三年中第。"
                },
                {
                    "paragraph": "徃而先我，且又愛慕文雅，甚逹經要，才與身長，",
                    "zhushu": "上声。"
                },
                {
                    "paragraph": "志益強力。挾是而東，夫豈徒徃乎？温凊奉引之隟，",
                    "zhushu": "与“𨻶”同。"
                },
                {
                    "paragraph": "必有美製，儻飛以示我，我將昜觀而待，所不敢忽。古之序者，期以申導志義，不爲冨厚，而今也反是。生至於晋，出吾斯文於筆硯之伍，其有評我太簡者，慎勿以“知文”許之。",
                    "zhushu": "",
                    "type": 2
                },
                {
                    "paragraph": "送豆盧膺秀才南遊詩序",
                    "zhushu": "",
                    "type": 2
                },
                {
                    "paragraph": "君子病無乎内而飾乎外，有乎内而不飾乎外者。無乎内而飾乎外，則是設覆爲穽也，",
                    "zhushu": "穽，音淨。"
                },
                {
                    "paragraph": "禍孰大焉；有乎内而不飾乎外，則是焚梓毀璞也，詬孰甚焉。",
                    "zhushu": "詬，古候切。"
                },
                {
                    "paragraph": "於是有切磋琢磨、鏃礪栝羽之道，",
                    "zhushu": "家語：子路曰：“南山有竹，不楺自直，斬而用之，逹乎犀革，何斈之有？”孔子曰：“栝而羽之，鏃而砺之，其入之不亦深乎？”潘云：鏃，子木切，矢鋒也。括，音括。与筈，涌，箭未日筈。"
                },
                {
                    "paragraph": "聖人以爲重。豆盧生，内之有者也，余是以好之而欲其遂焉。而𢘆以㓜孤羸餒爲懼，恤恤焉遊諸侯求給乎是，是固所以有乎内者也。然而不克專志於斈，飾乎外者未大。吾願子以詩禮爲冠屦，以春秋爲襟帶，以圗史爲佩服。琅乎璆璜衝牙之響發焉，",
                    "zhushu": "璆，渠凼切。並謂佩玉。"
                },
                {
                    "paragraph": "煌乎山龍華蟲之采列焉，則揖讓周旋乎宗廟朝廷，斯可也。惜乎余無禄食於丗，不克稱其欲，成其志，而姑欲其速反也，故詩而序云。",
                    "zhushu": "",
                    "type": 2
                },
                {
                    "paragraph": "送趙大秀才徃江陵謁趙尚書序",
                    "zhushu": "",
                    "type": 2
                },
                {
                    "paragraph": "士之知感激許與，常欲以有報爲志者，則凡志乎道者，咸願爲之。如趙生，庻乎哉！來謂余曰：“宗人尚書，",
                    "zhushu": "趙崇儒，或日趙昌。"
                },
                {
                    "paragraph": "以碩德崇功，由交、廣臨荆州，仁我若子姓，",
                    "zhushu": "前漢田蚡傳云。"
                },
                {
                    "paragraph": "恩禮重厚，有賢能，爲御史，好學而甚文，友我若同生，歡欣交通，我誠樂爲之用，甚不辭也。不幸遭重痼，六旬而後知人。方其急也，大懼不克報尚書公之恩，又懼無以當御史君之心以没。毎念于是，未甞不䀌然内傷，",
                    "zhushu": "䀌，迄力切，傷痛也。"
                },
                {
                    "paragraph": "若受鋒刃。自是而後，調薬石，時飲食，生血𥙷氣，強筋植骨，榮衛之和，膂力之剛，迨今兹始全。然爲人舒幹抗首，文翰端麗，材足以用，敢辭而徃，以效於戯下。”",
                    "zhushu": "戯，音羲，又許為切。潘云：言大将麾旗之下。"
                },
                {
                    "paragraph": "其言云爾。自吾竄永州三年，趙生亟見。視其狀，專謹愿慤；觀其跡，温密簡靖；聞其言，徑直端誠。自尚書理𠛼州，",
                    "zhushu": "“理”，一本作“之為”二字。"
                },
                {
                    "paragraph": "異政日至，至則趙生喜抃起立，",
                    "zhushu": "“喜”，一本作“震”。"
                },
                {
                    "paragraph": "伸目四顧，不啻若自己而爲之者，誠宜有報知己之道，又誠宜有大賢而爲之知也。是行也，趙生其將奮六翮，",
                    "zhushu": "下革切。"
                },
                {
                    "paragraph": "翔千里，以爲轅門大府之重，増羽儀之盛，其道美矣。故余継之以辭。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之二十三",
            "paragraphs": [
                {
                    "paragraph": "増廣註釋音辯唐柳先生集卷之二十三",
                    "zhushu": "",
                    "type": 1
                },
                {
                    "paragraph": "序别",
                    "zhushu": "",
                    "type": 2
                },
                {
                    "paragraph": "同呉武陵贈李睦周詩序",
                    "zhushu": "",
                    "type": 2
                },
                {
                    "paragraph": "潤之盗錡，",
                    "zhushu": "魚𠋣切，李錡也。"
                },
                {
                    "paragraph": "竊貨財，聚徒黨，爲反謀十年。今天子即位三年，",
                    "zhushu": "憲宗元和二年也。"
                },
                {
                    "paragraph": "大立制度，於是盗恐且奮，將遂其不善，視部中良守不爲已用者，誣䧟去之，睦州由是得罪。天子使御史按問，館于睦，自門及堂，皆其私卒爲衛，天子之衛不得揺手，辭卒致具。有間，盗遂作，而廷臣猶用其文，斥睦州南海上。旣上道，盗以徒百人遮于楚越之郊，戰且走，乃得完爲左官吏。",
                    "zhushu": "前漢年表：設左官之律。"
                },
                {
                    "paragraph": "無幾，盗就禽，斬之于社垣之外。論者謂宜還睦州，以明其誣。旣更大赦，始移永州，去長安尚四千里，睦州未甞自言。呉武陵，剛健士也，懷不能忍，於是勇躍其誠，鏗鏘其聲，出而爲之詩，然後慊於内。",
                    "zhushu": "慊，苦簟切，愜也。"
                },
                {
                    "paragraph": "余固知睦州之道也熟，衘匿而未發且乆，聞吾之先焉者，",
                    "zhushu": "焉，一作“言”。"
                },
                {
                    "paragraph": "激於心，若鐘鼓之考，不知聲之發也，遂繫之而重以序。",
                    "zhushu": "",
                    "type": 2
                },
                {
                    "paragraph": "送南涪州量移澧州序",
                    "zhushu": "南承嗣。",
                    "type": 2
                },
                {
                    "paragraph": "越有納官之令，以勝大敵，",
                    "zhushu": "越語：王令軍孤子、寡婦、疾疚貧病者，納官其子。注：官，仕也，仕其子而教之，廪以食之也。"
                },
                {
                    "paragraph": "漢有羽林之制，以威四夷。",
                    "zhushu": "漢武太𥘉元年，𥘉置羽林騎，取從軍死事之子孫養羽林，官教以五兵，號羽林狐兒。"
                },
                {
                    "paragraph": "國家寵先中丞，",
                    "zhushu": "承嗣父御史中丞南霽雲。死節睢陽。"
                },
                {
                    "paragraph": "邁古人之烈，故君自未成童，品常第四，",
                    "zhushu": "承嗣七歳以父死節，即授婺州别駕，歴刺施、涪二州。成童，八歳以上。"
                },
                {
                    "paragraph": "人猶曰於古爲薄。漢北地都尉卬，",
                    "zhushu": "張云：班彪北征賦：弔尉印於朝那。注云：匈奴入邊，殺尉卬。尉，官也。卬，名也。音昻。"
                },
                {
                    "paragraph": "以不勝任㗖匈奴，而子單侯于缾。",
                    "zhushu": "卬之子单，以父力戰死事，封缾侯。"
                },
                {
                    "paragraph": "濟北相韓千秋，以匹夫之諒奮觸南越，而子延年侯于成安。",
                    "zhushu": "西漢功臣表：韓廷年以其父千秋擊南越死事，封成安侯。"
                },
                {
                    "paragraph": "君之土田之錫，猶挫於有司之手。始由施州爲涪州，",
                    "zhushu": "涪，音浮。"
                },
                {
                    "paragraph": "扞蜀道勍㓂，",
                    "zhushu": "勍，其京切。"
                },
                {
                    "paragraph": "晝不釋刃，夜不釋甲，曰：“我忠烈㣧也，期死待敵。”敵亦曰：“彼忠烈胤也，盡力致命，是不可犯。”然而筆削之吏，以簿書校計贏縮，受譴兹郡，",
                    "zhushu": "永貞元年，西川刘闢反，承嗣以无備謫永州。"
                },
                {
                    "paragraph": "凡二歳。朝廷建大本，貞萬邦，",
                    "zhushu": "元和四年閠三月，立鄧王寜為太子。"
                },
                {
                    "paragraph": "慶澤之濡，洗濯生植。又况涪州家聲之大，𥙿蠱之志，冝尤被顯寵者也。自漢而南，州之美者十七八，莫若澧。澧之佐理，莫踰於長史。以是進秩，人猶曰且有後命。永州多謫吏，而君侯惠和温良，故其歡愉異於他部。優詔旣至，而君適讎於文，",
                    "zhushu": "讎，合也。文，詔令也。謂合於詔令，當量移也。"
                },
                {
                    "paragraph": "其徃也獨，故凡羡慕之辭，無不加等。噫！以君承荷之重，恭肅之羙，四方之求忠壯義烈者，將於君是觀。凡君子之志，欲其優柔而益固，憤悱而不忘，以増太史丗家之籍，用是爲貺，則拱璧大鼎，烏可以言重乎？",
                    "zhushu": "",
                    "type": 2
                },
                {
                    "paragraph": "送薛存義之任序",
                    "zhushu": "一本無“之任”字。",
                    "type": 2
                },
                {
                    "paragraph": "河東薛存義將行，柳子載肉于爼，崇酒于觴，追而送之江滸，飲食之。",
                    "zhushu": "滸，音虎，水涯也。飲、食，並去声。"
                },
                {
                    "paragraph": "且告曰：“凡吏于土者，若知其職乎？",
                    "zhushu": "若，汝也。"
                },
                {
                    "paragraph": "蓋民之役，非以役民而已也。凡民之食于土者，出其十一傭乎吏，使司平於我也。今我受其直，怠其事者，天下皆然。豈唯怠之，又從而盗之。向使傭一夫於家，受若真，忌若事，又盗若貨器，則必甚怒而黜罰之矣。以今天下多𩔖此，而民莫敢肆其怒與黜罰，何哉？勢不同也。勢不同而理同，如吾民何？有逹于理者，得不恐而畏乎？”存義假令零陵二年矣，蚤作而夜思，勤力而勞心，訟者平，賦者均，老弱無懷詐暴憎，其爲不虚取直也的矣，其知恐而畏也審矣。吾賤且辱，不得與考績幽明之說。於其徃也，故賞以酒肉，而重之以辭。",
                    "zhushu": "",
                    "type": 2
                },
                {
                    "paragraph": "送薛判官量授序",
                    "zhushu": "薛巽。",
                    "type": 2
                },
                {
                    "paragraph": "仕於丗，有勞而見罪，凡人處是，鮮不怨懟忿憤，",
                    "zhushu": "懟，音隊。忿，房勿切。"
                },
                {
                    "paragraph": "列於上，愬於下，此𢘆狀也。異於𢘆者，其道宜顯。薛生司貨賄於軍興之際，兵亂不去，然得以不犯，由太行以東皆傳道之，可以爲勞矣。而竟連大獄，以至於放。",
                    "zhushu": "薛巽始佐何北軍，有勞未及録，㑹其長子臯謨及薫溪以罪聞，巽坐貶。"
                },
                {
                    "paragraph": "不戚於貌，不悱於心，樂以自肥，而未甞尤於物，其有異於𢘆矣哉！朝廷施恩澤，凡受謫者，罪得而未薄，乃命以近壌。薛君去連而吏於朗，",
                    "zhushu": "朗，州名，即鼎州。"
                },
                {
                    "paragraph": "是其漸於顯歟！君子學以植其志，信以篤其道，有異於𢘆者，充而大之。苟推是以徃，雖欲辭顯，難矣。",
                    "zhushu": "",
                    "type": 2
                },
                {
                    "paragraph": "送李渭赴京師序",
                    "zhushu": "",
                    "type": 2
                },
                {
                    "paragraph": "過洞庭，上湘江，非有罪，左近者罕至。又况踰臨源嶺，下灕水，",
                    "zhushu": "離，力支切。"
                },
                {
                    "paragraph": "出荔浦，名不在刑部而來吏者，其加少也固宜。前余逐居永州，李君至，固怪其棄美仕就醜也，無所束縳，自取瘴癘。後余斥㓨栁州，至于桂，君又在焉，方屑屑爲吏。噫！何自苦爲是耶？明時，宗室属子當尉畿縣，今王師連征不貢，二府方汲及求士。李君讀書爲詩，有幹局，乆遊燕、魏、趙、代，聞知人情，識地利，能言其故。以是入都干丞相，益國事，不求獲乎己，而己以有獲。予嫉其不爲是乆矣。今而曰將行，請余以言。行哉行哉！言止是而已。",
                    "zhushu": "",
                    "type": 2
                },
                {
                    "paragraph": "送嚴公貺下第歸興元覲省詩序",
                    "zhushu": "嚴震之子。",
                    "type": 2
                },
                {
                    "paragraph": "嚴氏之子有公貺者，退自有司，踵門而告柳子曰：“吾獻藝不售於儀曹之賈，貨不中度，敢逃其咎？詰朝將行，願聞所以去我者，其可乎哉？”余諭之曰：“吾子以沖退之志，端其趣嚮；以淬礪之誠，修其文雅。行當承教戒於獨立之下，濬發清源，激揚洪音，沛哉！鏗鏗乎充于四躰之不暇，吾何敢去子？恭惟相國馮翊公，有大勲力，盈于旂常，極人臣之尊，分天子之憂，殿邦坤隅，柄是文武。",
                    "zhushu": "謂嚴震也。殿，丁練切。"
                },
                {
                    "paragraph": "若子者，生而有黼繢梁肉之美，不知耕農之勤勞，物役之艱難。趍其庭，有魏絳之金石焉；候其門，有亞夫之棨㦸焉。",
                    "zhushu": "棨，遣礼切。漢以棨㦸代斧龯。棨，㦸前　之噐，以木爲之。"
                },
                {
                    "paragraph": "中人處之，不能無傲。而子之伯仲，皆脫略貴美，服勤儒素，退托於布衣韋帶之任，如少習然。故継登上科，",
                    "zhushu": "嚴公貺、兄公弼，貞元五年登第。"
                },
                {
                    "paragraph": "以及於子。是可舉嚴氏之教，誦乎他門，使有矜式也。而吾子又引慝内訟，撝謙如此，其可患乎賈之不售而自薄哉！”於是文行之逹者，",
                    "zhushu": "一本无“者”字。"
                },
                {
                    "paragraph": "若髙陽齊據者，皆賦命余序引。余扑不曉文，故書嚴子之嘉言，論于右簡，",
                    "zhushu": "“論”字，一本作“編”。"
                },
                {
                    "paragraph": "竊褒貶之義以贈。",
                    "zhushu": "",
                    "type": 2
                },
                {
                    "paragraph": "送元秀才下第東歸序",
                    "zhushu": "元公瑾。",
                    "type": 2
                },
                {
                    "paragraph": "周乎志者，窮躓不能變其操；",
                    "zhushu": "躓，音致。"
                },
                {
                    "paragraph": "周乎藝者，屈抑不能貶其名。其或處心定氣，居斯二者，雖有窮屈之患，則君子不患矣。元氏之子，其殆庻周乎！言恭而信，行端而靜，勇於講學，急於進業。旣遊京師，寓居所陋，無使令之童，闕交昜之財，可謂窮躓矣。而操逾厲，志之周也。才濬而清，詞簡而備，工於言理，長於應卒。",
                    "zhushu": "倉忽切。"
                },
                {
                    "paragraph": "從計京師，受丙科之薦。獻藝春卿，當三黜之辱，可謂屈抑矣。而名益茂，藝之周也。茍非處心定氣，則曷能如此哉？余聞其欲退家殷墟，脩志増藝，懼其沉鬱傷氣，懷憤而不逹，乃徃送而諭焉。夫有湛盧豪曹之器者，",
                    "zhushu": "呉越春秋：越王使歐治鑄劒三：魚揚、豪曹、湛盧。又越王句踐有宝劒五：純、釣、湛盧、鏌鎁、豪曹、巨闕也。"
                },
                {
                    "paragraph": "患不得犀兕而剸之，",
                    "zhushu": "剸，㫖兖切，細剖也。又之轉切。"
                },
                {
                    "paragraph": "不患其不利也。今子有其器，宣其利，乗其時，夫可患焉？磨礪而坐待之可也。遂欣欣而去。",
                    "zhushu": "",
                    "type": 2
                },
                {
                    "paragraph": "送辛殆庻下第遊南鄭序",
                    "zhushu": "",
                    "type": 2
                },
                {
                    "paragraph": "朝廷用文字求士，毎歳布衣束帶，偕計吏而造有司者，僅半孔徒之数。春官上大夫擢甲乙而升司徒者，於孔氏髙第亦再倍焉。僕在京師，凡九年于今，其間得意者二百有六十人，其果以文克者，十不能一二。甞從俊造之後，頗渉藝文之事，四貢郷里，而后獲焉。方之於釣者，絲綸不属，",
                    "zhushu": "之欲切。"
                },
                {
                    "paragraph": "喙甚直",
                    "zhushu": "一本“喙”上有“鈞”字。"
                },
                {
                    "paragraph": "嗜有美餌者，",
                    "zhushu": "一本“耆”作“懷”字，下无“者”字。"
                },
                {
                    "paragraph": "而觖望獲魚之暮，",
                    "zhushu": "觖，古冗切，窮瑞切。"
                },
                {
                    "paragraph": "則善取者皆指而𥬇之。今辛生固窮而未逹，遲乆而不試。褒衣之徒，視子而捧腹者，蓋不乏焉。辛生甞南依蠻楚，專志於斈，爲文無謬悠迂誣之談。鍜錬剪截，動可觀采。故相國濟公",
                    "zhushu": "斉映也。"
                },
                {
                    "paragraph": "接禮加等，常爲右客，且佐其筞名之願。遂笈典墳，",
                    "zhushu": "芨，音及，又極曄切，負書箱也。"
                },
                {
                    "paragraph": "䄂文章，北來王都，𥬇揖羣伍。文昌下大夫上士之列，見而器異，争爲鼓譽，由是爲聞人。戰術藝之場，莫與爭鋒。然而迁延二北，躑躅不振，豈其直鈎而釣，懷美餌而羡魚者耶？若辛生者，有司抑之則已，不然，身都甲乙之籍，其果以文克歟？今則嚢如懸磬，傭室寓食，方將適千里，求仁人，被冒畏景，陟降棧道。吾欲抑而不歎，其若心胷何？然吾聞焚舟而克，",
                    "zhushu": "秦孟明。"
                },
                {
                    "paragraph": "手劒而盟者，",
                    "zhushu": "公羊僖十三年：公會斉侯，盟于柯，曹子手剱而従之。"
                },
                {
                    "paragraph": "皆敗北之餘也。子之厄困而往，覇心勇氣，無乃發於是行乎？成拜賜之信，",
                    "zhushu": "左僖二十三年：孟明日三年，将拜君賜。"
                },
                {
                    "paragraph": "刷壓境之耻，",
                    "zhushu": "公羊僖十三年：曹子曰：“城壞壓境，君不啚与？”"
                },
                {
                    "paragraph": "無乃果於是舉乎？徃慎所履，如志遄返，勉自固植，以遂子之欲。姑所談者，謂我言而中，不猶愈乎？",
                    "zhushu": "中，丁仲切。",
                    "type": 2
                },
                {
                    "paragraph": "送崔子符罷舉詩序",
                    "zhushu": "嶣䇿，字子符，崔簡之弟。",
                    "type": 2
                },
                {
                    "paragraph": "丗有病進士科者，思昜以孝悌經術兵農，曰：“庻幾厚於俗，而國得以爲理乎？”柳子曰：“否。以今丗尚進士，故凡天下家推其良，公卿大夫之名子弟，國之秀民舉歸之。且而更其科，以爲得異人乎？無也。惟其所尚，又舉移而從之。",
                    "zhushu": "又㪯一本作“文”。斈。"
                },
                {
                    "paragraph": "尚之以孝悌，孝悌猶是人也；尚之以經術，經術猶是人也。雖兵與農皆然。”曰：“然則冝如之何？”曰：“即其辭，觀其行，考其智，以爲可化人及物者，隆之。文勝質，行無觀，智無考者，下之。俗其以厚，國其以理，科不俟易也。”今有博陵崔䇿子符者，少讀經書，爲文辭，本於孝悌，理道多容，以善别時，剛以知柔。進於有司，六選而不獲。家有𡨚連，伏闕下者累月，不解",
                    "zhushu": "音淵。按崔君權立志出刺連、永二州，未至永而連之人愬君，御史按章具獄，坐流驩州。㓜弟訟諸朝。"
                },
                {
                    "paragraph": "任，將晚矣，而戚其㓜孤，徃復不惮萬里，再歳不就選。丗皆曰仁悌人也。",
                    "zhushu": "“仁”，一本作“孝”。"
                },
                {
                    "paragraph": "如是且不見隆，雖百昜科，其可厚而理乎？今夫天下已理，民風已厚，欲繼之於無窮，其在愼是而已。朝廷未命有司，旣命而果得有道者，則是術也冝用。崔子之仕，又何晚乎？僕智不足而獨爲文，故始見進而卒以廢。居草野八年，麗澤之益，鏃礪之事，",
                    "zhushu": "注見前送豆盧膺序。"
                },
                {
                    "paragraph": "空於耳而荒於心。崔子幸來而親余，",
                    "zhushu": "“親”，一作“覿”。"
                },
                {
                    "paragraph": "讀其書，聽其言，發余始志，若寤而言夢，醒而問醉，未及悉而告余以行。余懼其悼時之徃而不得於内也，獻之酒，賦之詩而歌之，坐者從而和之，旣和而叙之。",
                    "zhushu": "",
                    "type": 2
                },
                {
                    "paragraph": "送蔡秀才下第歸覲序",
                    "zhushu": "",
                    "type": 2
                },
                {
                    "paragraph": "僕之始貢於京師，蓍者卦之曰：“是謂望之未覩，",
                    "zhushu": "“之”，一作“而”。"
                },
                {
                    "paragraph": "隱而未見，矘乎逺而有榮者也。",
                    "zhushu": "𣎲，他曩　切。日无光也。"
                },
                {
                    "paragraph": "今兹歳在鶉首，若合於壽星，其果合乎？”",
                    "zhushu": "貞元七年辛未，歳在鶉首。至九年癸酉，子厚遂登弟。酉与辰合，夀星属辰也。"
                },
                {
                    "paragraph": "僕時悒然遟之，",
                    "zhushu": "悒，音邑，憂也。"
                },
                {
                    "paragraph": "謂其誕慢怪迂，是將不然。然而僅寘於懷耳，未克沃而忘之也。後果依違迁就，四進而獲，卒如其言云。噫！彼莫莫者，其有宰於人乎？不然，何其應前定若是之章明也。今蔡君馳聲耀譽，聞於公卿，戰藝之徒，推爲先登。而五就郷舉，徃則見罷。意者前定之期，殆未及歟？故君子之居昜俟命，樂天不憂者，",
                    "zhushu": "一本无此五字。"
                },
                {
                    "paragraph": "果於自是也。君其勵文斈焉。丈人牧人南邦，君展覲承顔，婆娑愉樂之暇，則充其經笥，茂是文苑，時焉逃哉？遟速之事，則瞽史之任，吾不及知。",
                    "zhushu": "",
                    "type": 2
                },
                {
                    "paragraph": "送韋七秀才下第求益友序",
                    "zhushu": "韋中立。",
                    "type": 2
                },
                {
                    "paragraph": "所謂先聲後實者，豈唯兵用之，",
                    "zhushu": "有然自非。"
                },
                {
                    "paragraph": "雖士亦然。若今由州郡抵有司求進士者，歳數百人，咸多爲文辭，道今語古，角夸麗，務冨厚。有司一朝而受者幾千萬言，讀不能十一，即偃仰疲耗，目眩而不欲視，心廢而不欲營。如此而曰吾能不遺士者，僞也。唯聲先焉者，讀至其文辭，心目必專，以故少不勝。京兆韋中立，其文懿且髙，其行愿以𢘆試，其藝益工，乆與居，益見其賢。然而進三年連不勝，是豈拙於爲聲者歟？或以韋生之不勝爲有司罪。余曰：非也。糓梁子曰：“心志旣通，而名譽不聞，友之過也。名譽旣聞，而有司不以告，",
                    "zhushu": "一作“不取”。"
                },
                {
                    "paragraph": "有司之過也。”",
                    "zhushu": "糓梁昭公十九年句。"
                },
                {
                    "paragraph": "人之視聽有所止，神志有所不及。古之道，名譽未至，不以罪有司，而况今乎？今韋生樂植乎内，而不欲揚乎外，其志非也。孔子不避名譽以致其道，今韋生仗其文，簡其友，思自得於有司，抑非古人之道歟？將行也，余爲之言，旣以迁其人，又以移其友，且使惑者知釋有司也。",
                    "zhushu": "",
                    "type": 2
                },
                {
                    "paragraph": "送辛生下第序畧",
                    "zhushu": "",
                    "type": 2
                },
                {
                    "paragraph": "自命郷論士之制，壞而不復，士莫有就緒，故叢于京師。京兆尹歲貢秀才，常與百郡相抗，登賢能之書，或半天下。取其殊尤以爲舉首者，仍歳皆上第。過而就黜，時謂怪事，有司或不問能否而成就之。中書髙舎人",
                    "zhushu": "髙郢也。"
                },
                {
                    "paragraph": "備位于禮部，攘袂矯枉，痛抑華耀，首京師之貢者，",
                    "zhushu": "“首”本作“㑹者”，非。"
                },
                {
                    "paragraph": "再歳連黜，辛生以是不在議甲乙伍中。其沉没厄困之士，閤户塞竇而得榮名者，連畛而起，談者果以至公稱焉。其能否也，丗莫知也。若辛生，其文簡而有制，其行直而無犯。嚮使不聞於公卿，不揚於交游，文不爲京師貢首，則其甲乙可曲肱而有也。嗚呼！名之果爲不祥也有是夫！旣受退，告歸長沙。以辛生之文行，八年無就，如其𥘉而退返，吾甚憤焉。孟子曰：“位卑而言髙者，罪也。”於辛生又不能已，故畧。",
                    "zhushu": "下闕。"
                }
            ]
        },
        {
            "name": "増廣註釋音辯唐柳先生集卷之二十四",
            "paragraphs": [
                {
                    "paragraph": "増廣註釋音辯唐柳先生集卷之二十四",
                    "zhushu": "",
                    "type": 1
                },
                {
                    "paragraph": "序",
                    "zhushu": "",
                    "type": 2
                },
                {
                    "paragraph": "送從兄稱罷選歸江淮詩序",
                    "zhushu": "稱，一本作偁。",
                    "type": 2
                },
                {
                    "paragraph": "伯氏自淮陽從調，抵于京師。冬十月，牒討不至，攝袵而退，顧謂宗元曰：“昔吾祖士師",
                    "zhushu": "柳下惠。"
                },
                {
                    "paragraph": "生于衰周，與道同波，爲丗儀表，故直道而仕，三黜不去，孔氏稱之。遺佚而不怨，厄窮而不憫，孟子賛之。今吾皇皇末路，寡偶希合，進不知嚮，退不知守，所不敢折其志，戚其心，遵祖訓也。然而闕滫瀡之養，",
                    "zhushu": "滫，息有切，米泔也。瀡，息委切，滑也。"
                },
                {
                    "paragraph": "乏庾釡之畜，逼迸無成，",
                    "zhushu": "逼，筆力切。迸，北諍切。"
                },
                {
                    "paragraph": "東轅淮湖。雖欲脫細故於胷中，味道腴於舌端，勉脩厥志，懼不𢘆乆。予當尉我窮局之懷，祛我行役之憤，博之以文，發於詠歌。吾非子之望，將誰望焉？”宗元再拜曰：“夫聞善不慕，與聾聵同；見善不敬，與昏瞽同；知善不言，與嚚瘖同，則聞之先逹乆矣。矧吾兄有柔儒之茂質，恢曠之弘量，敢無敬乎？有述祖之美談，安道之貞節，敢無慕乎？覩徽容而敬，聞嘉話而慕，敢無言乎？言不稱德，文不盡志，適爲累而已矣。”於是賦而序之，継其聲者列于左，凡五十七首。遂命從姪立編爲後序終焉。",
                    "zhushu": "",
                    "type": 2
                },
                {
                    "paragraph": "送從弟謀歸江陵序",
                    "zhushu": "",
                    "type": 2
                },
                {
                    "paragraph": "吾與謀由髙祖王父而異。謀少吾二歳，住時在長安，居相邇也。與謀皆甚少，獨見謀在衆少言，好經書，心異之。其後吾爲京兆從事，謀來舉進士，復相得，益知謀盛爲文辭，通外家書。一再不勝，懼禄養之緩，棄去，爲廣州從事。復佐邕州，連得薦舉至御史。後以智免，歸家江陵。有宅一區，環之以桑，有僮指三百，有田五百畒，樹之榖，藝之麻，養有牲，出有車，無求於人。日率諸弟具滑甘豐柔，視寒燠之宜。其隟",
                    "zhushu": "音隙。"
                },
                {
                    "paragraph": "則讀書，講古人所謂求其道之至者以相勵也。過永州，爲吾留信次，",
                    "zhushu": "左莊：二年再宿爲信，過倍爲次。"
                },
                {
                    "paragraph": "具道其所爲者。凡士人居家孝悌恭儉，爲吏祗肅。出則信，入則厚。足其家，不以非道；進其身，不以苟得。時退則退，尊老無井臼之勞，安和而益壽，兄弟衎衎以相友，不謀食而食給，不謀道而道𩔰。則謀之去進士爲從事於逺，始也吾疑焉，今也吾是焉。别九歳而㑹於此，視其貌益偉，問其業益習，叩其志益堅。於虖！吾宗不振乆矣。識者曰：“今之丗稍有人焉。若謀之出處，庸非所謂人歟？”或問管仲，孔子曰：“人也。”謀雖不試於管仲，其爲道無悖，亦可以有是名也。抑又聞聖人之道，學焉而必至。謀之業良矣，而又増焉；志專矣，而又若不足焉。孔子之門，不道管、晏，則謀之爲人也，其可度哉？吾不智，觸罪𢷤越、楚間六年，築室茨草，爲圃乎湘之西，穿池可以漁，種黍可以酒，𠂀終爲永州民。又恨徒費禄食而無所答，下媿農夫，上慙王官，追計往時咎過，日夜反覆，無一食而安於口，平於心。若是者，豈不以少好名譽，嗜味得毒而至於是耶？用是愈賢謀之去進士爲從事，以足其家，終始孝悌。今雖羡之，豈復可得？謀在南方有令名，其所爲日聞於人。吾恐謀不幸又爲吾之所悔者，將已之而不能得，可若何？然謀以信厚少言，蓄其志以周於事，雖履吾迹，將不至乎吾之禍，則謀何悔之有？苟能是，雖至於大富貴，又何慄耶？振吾宗者，其惟望乎爾！",
                    "zhushu": "",
                    "type": 2
                },
                {
                    "paragraph": "送澥序",
                    "zhushu": "柳澥，音邂。",
                    "type": 2
                },
                {
                    "paragraph": "人咸言吾宗宜碩大，有積德焉。在髙宗時，並居尚書省二十二人，遭諸武，以故衰耗。武氏敗，猶不能興。",
                    "zhushu": "一有“不能”字，非。"
                },
                {
                    "paragraph": "爲尚書吏者，間十數歳乃一人。永貞年，吾與族兄登並爲禮部屬。",
                    "zhushu": "宗元爲礼部貟外郎，登爲膳部郎。巾。"
                },
                {
                    "paragraph": "吾黜，而季父公綽更爲刑部郎，則加稠焉。又觀宗中爲文雅者，炳炳然以十數，仁義固其素也，意者復興乎？自吾爲僇人，",
                    "zhushu": "僇郎，戮字。"
                },
                {
                    "paragraph": "居南郷，後之頴然出者，吾不見之也。其在道路，幸而過余者，獨得澥。澥質厚不謟，敦朴有𥙿，若器焉，必隆然大而後可以有受，擇所以入之者而己矣。其文蓄積甚富，好慕甚正，若墻焉，必基之廣而後可以有蔽，擇其所以出之者而已矣。勤聖人之道，輔以孝悌，復嚮時之美，吾於澥焉是望。汝往哉！見諸宗人，爲我謝而勉焉。無若大山之麓，止而不得升也，其唯川之不已乎？吾去子，終老於夷矣。",
                    "zhushu": "",
                    "type": 2
                },
                {
                    "paragraph": "送内弟盧遵遊桂州序",
                    "zhushu": "子厚，舅之子。",
                    "type": 2
                },
                {
                    "paragraph": "外氏之丗德，存乎古史，揚乎人言，其敦大朴厚，尤異乎他族。由遵而上，五丗爲大儒，",
                    "zhushu": "後漢盧植，涿郡人。植子毓，毓子珽，珽子志，志子諶。"
                },
                {
                    "paragraph": "兄弟三人，咸爲帝者師。",
                    "zhushu": "元和姓纂：盧諶子偃，偃子昭，昭曾孫靖。靖三子：景、𥙿爲齊文㐮帝師，辯爲周武帝師，光爲魏恭帝師，号帝師房。"
                },
                {
                    "paragraph": "其風之流者，皆好學而質重。遵，余弟也。",
                    "zhushu": "一本“弟”，下有“子”字，非。"
                },
                {
                    "paragraph": "廣而不肆，巽而不懾，孝敬忠信之道，拳拳然未甞去乎其中，蓋由其中岀者也。浸潤以詩、易，動揺以文采。以余棄于南服，來從余居五年矣，未甞見其行有悖乎義，言有異乎行者，則余之棄也，適累斯人焉。以愛余而慰其憂思，故不爲京師遊，以取名當丗。以桂之邇也，而中丞之道光大，",
                    "zhushu": "御史中丞裴行立爲桂管觀察使。"
                },
                {
                    "paragraph": "多容賢者，故洋洋焉樂附而趨，以出其中之有。夫如是，則宜奮翼鱗，乗風波，以遊乎無倪。往哉！其漸乎是行也！",
                    "zhushu": "",
                    "type": 2
                },
                {
                    "paragraph": "送表弟吕讓將仕進序",
                    "zhushu": "吕渭第四子。",
                    "type": 2
                },
                {
                    "paragraph": "吾觀古豪賢士，能知生人艱飢羸寒、䝉難抵暴、捽抑無告、",
                    "zhushu": "捽，作没切。"
                },
                {
                    "paragraph": "以吁而憐者，",
                    "zhushu": "“吁”，一本作“呼”。"
                },
                {
                    "paragraph": "皆飽窮厄，𢘆孤危，𧦧𧦧忡忡，",
                    "zhushu": "𧦧，音怡。冲，敕中切。"
                },
                {
                    "paragraph": "東西南此無所歸，然後至于此也。今有吕氏子名讓，生而食肉，猒粱稻，欺紈縠，㓜專靖，不好遊，不踐郊牧垌野，",
                    "zhushu": "尔雅：邑外謂之郊，郊外謂之牧，牧外謂之野，野外謂之林，林外謂之垌。"
                },
                {
                    "paragraph": "不目小民農夫耕築之倦苦，不耳呼怨，而獨粹然憐天下之窮甿，坐而言，未甞不至焉。此孰告之而孰示之耶？積於中，得於誠，往而復，咸在其内者也。彼告而後知，示而後哀，由外以鑠己，因物以激志者也。中之積，誠之得，其爲賢也莫尚焉。吕氏子得賢人之上資，増以嗜儒書，多文辭，上下今古，左程右準，以爲直道，",
                    "zhushu": "“直”，一本作“其”。"
                },
                {
                    "paragraph": "其於逺且大，若稼而榖，圃而蔬，不丐買而有也。今來言曰：“道不可特出，功不可徒成，必由仕以登，假辭以通，然後及乎物也。吾將通其辭，干於仕，庶施吾道，願一決其可不可於子，何如？”余曰：“志存焉，",
                    "zhushu": "有一本作“好”。"
                },
                {
                    "paragraph": "學不至焉，不可也；學存焉，辭不至焉，不可也；辭存焉，時不至焉，不可也。今以子之志，且學而文之，又當主上興太平，賢士大夫爲宰相卿士，吾子以其道從容以行，由於下，逹於上，旁施其事業，若健者之升梯，舉足愈多，身愈髙，人愈仰之耳。道不誤矣，勤而不忘，斯可也；怠而忘，斯不可也。捨是，吾無以爲決。子其行焉。”",
                    "zhushu": "",
                    "type": 2
                },
                {
                    "paragraph": "陪永州崔使君遊讌南池序",
                    "zhushu": "崔敏。",
                    "type": 2
                },
                {
                    "paragraph": "零陵城南，環以羣山，延以林麓。其崖谷之委㑹，則泓然爲池，湾然爲溪。其上多楓柟竹箭、哀鳴之禽，其下多芡芰蒲蕖、騰波之魚。韜涵太虚，澹灔里閭，誠游觀之佳麗者已。崔公旣來，其故宅以肆，其風和以廉，旣樂其人，又樂其身。于暮之春，徴賢合姻，登舟于兹水之津。連山倒垂，萬象在下，浮空泛景，蕩若无外。横碧落以中貫，陵太虚而徑度。羽觴飛翔，匏竹激越。熈然而歌，婆然而舞，持頥而𥬇，瞪目而倨，",
                    "zhushu": "瞪，直陵、丈證二切，直視也。"
                },
                {
                    "paragraph": "不知日之將暮，則於向之物者，可謂无負矣。昔之人知樂之不可常，㑹之不可必也，當歡而悲者有之。况公之理行，宜去受厚錫，而席之賢者，率皆在官䝉澤，方將脫鱗介，生羽翮，夫豈趑趄湘中",
                    "zhushu": "趑，千資切。趄，千余切。"
                },
                {
                    "paragraph": "爲顦顇客耶？",
                    "zhushu": "“顦顇”，即“憔悴”字。"
                },
                {
                    "paragraph": "余旣委廢於丗，𢘆得與是山水爲伍，而悼兹㑹不可再也，故爲文志之。",
                    "zhushu": "",
                    "type": 2
                },
                {
                    "paragraph": "愚溪詩序",
                    "zhushu": "",
                    "type": 2
                },
                {
                    "paragraph": "灌水之陽有溪焉，東流入于瀟水。或曰：“冉氏甞居也，故姓是溪曰冉溪。”",
                    "zhushu": "“曰”，一本作“爲”。"
                },
                {
                    "paragraph": "或曰：“可以染也，名之以其能，故謂之染溪。”余以愚觸罪，謫瀟水上，愛是溪，入二三里，得其尤絶者家焉。古有愚公谷，",
                    "zhushu": "說苑：斉桓公出獵，入山谷中，見一老公，問曰：“是爲何谷？”對曰：“爲愚公之谷，以臣名之。”"
                },
                {
                    "paragraph": "今予家是溪，而名莫能定，土之居者猶齗齗然，",
                    "zhushu": "齗，魚巾切，爭也。孔子丗家云：洙、泗之間，斷齗如也。"
                },
                {
                    "paragraph": "不可以不更也，",
                    "zhushu": "更，平声。"
                },
                {
                    "paragraph": "故更之爲愚溪。愚溪之上，買小丘爲愚丘。自愚丘東北行六十歩，得泉焉，又買居之，爲愚泉。愚泉凡六穴，皆出山下平地，蓋上岀也。合流屈曲而南，爲愚溝。遂負土累石，塞其隘，爲愚池。愚池之東爲愚堂，其南爲愚亭，池之中爲愚島。嘉木異石錯置，",
                    "zhushu": "錯，入声。"
                },
                {
                    "paragraph": "皆山水之竒者。以余故，咸以愚辱焉。夫水，智者樂也。",
                    "zhushu": "楽，五教切。"
                },
                {
                    "paragraph": "今是溪獨見辱於愚，何哉？蓋其流甚下，不可以灌漑；又峻急，多坻石，",
                    "zhushu": "“坻”，与“坘”同，音“遲”，小渚也。"
                },
                {
                    "paragraph": "大舟不可入也。幽䆳淺狹，蛟龍不屑，不能興雲雨，無以利丗，而適𩔖於余，然則雖辱而愚之可也。寗武子“邦無道則愚”，智而爲愚者也；顔子“終日不違如愚”，睿而爲愚者也。皆不得爲眞愚。今余遭有道而違於理，悖於事，故凡爲愚者，莫我若也。夫然，則天下莫能爭是溪，余得專而名焉。溪雖莫利於丗，而善鍳萬𩔖，清瑩秀徹，鏘鳴金石，能使愚者喜𥬇眷慕，樂而不能去也。余雖不合於俗，亦頗以文墨自慰，漱滌萬物，牢籠百態，而无所避之。以愚辭歌愚溪，則茫然而不違，昏然而同歸，超鴻䝉，混希夷，寂寥而莫我知也。於是作八愚詩，紀於溪石上。",
                    "zhushu": "",
                    "type": 2
                },
                {
                    "paragraph": "婁二十四秀才花下對酒唱和詩序",
                    "zhushu": "婁圖南。",
                    "type": 2
                },
                {
                    "paragraph": "君子遭丗之理，則呻呼踴躍以求知於丗，而遯隱之志息焉。於是感激憤悱，思奮其志略，以效於當丗，以形於文字，",
                    "zhushu": "“以形”一本作“故形”。"
                },
                {
                    "paragraph": "伸於歌詠。是故有其具",
                    "zhushu": "一本无“故”字。"
                },
                {
                    "paragraph": "而未得行其道者之爲之也。婁君志乎道，而遭乎理之丗，其道宜行，而其術未用，故爲文而歌之，有求知之辭。以余弟同志而偕未逹，故贈詩",
                    "zhushu": "“故”字下，一本有“爲”字。"
                },
                {
                    "paragraph": "以悼時之往也。余旣困辱，不得預睹丗之光明，而幽乎楚越之間，故合文士以申其致，將俟夫木鐸以間於金石。大凡編辭於斯者，皆太平之不遇人也。",
                    "zhushu": "",
                    "type": 2
                },
                {
                    "paragraph": "法華寺西亭夜飲賦詩序",
                    "zhushu": "",
                    "type": 2
                },
                {
                    "paragraph": "余旣謫永州，以法華浮圖之西臨陂池丘陵，大江連山，其髙可以上，其逺可以望。遂伐木爲亭，以臨風雨，觀物𥘉，而遊乎顥氣之始。間歳，元克己",
                    "zhushu": "人姓字也。"
                },
                {
                    "paragraph": "由柱下史亦謫焉而來，無幾何，以文從余者多萃焉。是夜，㑹兹亭者凡八人，旣醉，克己欲志是㑹，以貽于後，咸命爲詩，而授余序。昔趙孟至於鄭，賦七子以觀鄭志，",
                    "zhushu": "左傳㐮公一十七年事。"
                },
                {
                    "paragraph": "克己其慕趙者歟？卜子夏爲詩序，使後丗知風雅之道，余其慕卜者歟？誠使斯文也而傳于丗，庶乎其近於古矣。",
                    "zhushu": "",
                    "type": 2
                },
                {
                    "paragraph": "序飲",
                    "zhushu": "",
                    "type": 2
                },
                {
                    "paragraph": "買小丘，一日鋤理，二日洗滌，遂置酒溪石上，嚮之爲記所謂牛馬之飲者，",
                    "zhushu": "按子厚作鈷鉧潭西小丘記云：其石之突怒偃蹇，相累而下，若牛馬之飲于溪。"
                },
                {
                    "paragraph": "離坐其背，實觴而流之，接取以飲，乃置監史而令曰：“當飲者，㪯籌之十寸者三，逆而投之，能不洄于洑、不止于坘、",
                    "zhushu": "音遲，小渚也。"
                },
                {
                    "paragraph": "不沉于底者，過不飲。而洄而止而沉者，飲如籌之數。”旣或投之，則旋眩滑汨，若舞若躍，速者遲者、去者住者，",
                    "zhushu": "住，一本作“留”。"
                },
                {
                    "paragraph": "衆皆據石",
                    "zhushu": "一本有位字。"
                },
                {
                    "paragraph": "注視，歡抃以助其勢，突然而逝，乃得無事。於是或一飲，或再飲。客有婁生圖南者，其投之也，一洄一止一沉，獨三飲，衆乃大𥬇驩甚。余病痜，",
                    "zhushu": "部鄙切。腹内結痛，潘云：鄙、圯、𦈢三音。"
                },
                {
                    "paragraph": "不能食酒，至是醉焉，遂損益其令，以窮日夜而不知歸。吾聞昔之飲酒者，有揖讓酬酢百拜以爲禮者，有呌號屢舞如沸如羮以爲極者，有祼䄇𥘵楊以爲逹者，有資絲竹金石之樂以爲和者，有以促數糺逖而爲宻者，",
                    "zhushu": "数音朔。楽記音速。"
                },
                {
                    "paragraph": "今則㪯異是焉，故捨百拜而礼，無呌號而極，不𥘵禓而逹，非金石而和，去糺逖而宻，簡而同，肆而恭，衎衎而從容，於以合山水之樂，成君子之心，宜也。作序飲以貽後之人。",
                    "zhushu": "",
                    "type": 2
                },
                {
                    "paragraph": "序棊",
                    "zhushu": "序飲、序棊，晏元獻公題云：此二篇，古本或有或无。",
                    "type": 2
                },
                {
                    "paragraph": "房生直温與予二弟遊，",
                    "zhushu": "子厚二弟宗一、宗直。"
                },
                {
                    "paragraph": "皆好學，予病其確也，思所以休息之者。得木局，隆其中而規焉，其下方以直，置棊二十有四，貴者半，賤者半，貴曰“丄”，賤曰“下”，咸自第一至十二，下者二乃敵一，用朱墨以别焉。房於是取二毫，如其第書之，旣而抵戯者二人，則視其賤者而賤之，貴者而貴之。其使之擊觸也，必先賤者，不得已而使貴者，則皆慄焉惛焉，",
                    "zhushu": "“慄”，一本作“摽”。"
                },
                {
                    "paragraph": "亦鮮克以中。其獲也，得朱焉則若有餘，得墨焉則若不足。余諦睨之，以思其始，則皆𩔖也。房子一書之而輕重若是。適近其手而先焉，非能擇其善而朱、否而墨之也。然而上焉而上，下焉而下，貴焉而貴，賤焉而賤，其易彼而敬此，",
                    "zhushu": "昜以鼓切。"
                },
                {
                    "paragraph": "遂以逺焉。然則若丗之所以貴賤人者，有異房之貴賤兹棊者歟？無亦近而先之耳，有果能擇其善否者歟？其敬而易者，亦從而動心矣，有敢議其善否者歟？其得於貴者，有不氣揚而志蕩者歟？",
                    "zhushu": "一本作“氣不揚而志不蕩者欤”。"
                },
                {
                    "paragraph": "其得於賤者，有不貌慢而心肆者歟？其所謂貴者，有敢輕而使之者歟？所謂賤者，有敢避其使之擊觸者歟？彼朱而墨者，相去千萬不啻，有敢以二敵其一者歟？余墨者徒也，觀其始與末，有似棊者，故叙。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之二十五",
            "paragraphs": [
                {
                    "paragraph": "増廣註釋音辯唐柳先生集卷之二十五",
                    "zhushu": "",
                    "type": 1
                },
                {
                    "paragraph": "序隱遁道儒釋",
                    "zhushu": "",
                    "type": 2
                },
                {
                    "paragraph": "凌助教蓬屋題詩序",
                    "zhushu": "凌士夑。",
                    "type": 2
                },
                {
                    "paragraph": "儒有蓬户甕牖而自立者，河間凌士夑，窮討六籍，皆著述，而尤䆳春秋。爲儒官，守道端莊，植志不回。在京師十二年，家本呉也，欲歸而不可得，遂構蓬室，以備揖讓之位。棟宇簡易，僅除風雨，",
                    "zhushu": "除，直慮切，去也。斯干詩：“風雨攸除。”"
                },
                {
                    "paragraph": "蓋大江之南，其舊俗也。由是不岀環堵，坐入吳甸，包山震澤，",
                    "zhushu": "包山，一名椒山，在震澤中。震澤，亦名具區，即今太湖。"
                },
                {
                    "paragraph": "若在牖外。所謂求仁而得，斯固然歟？與夫南音越吟，慕望而不獲者，異日道也。",
                    "zhushu": "楚大夫鐘儀囚于晋，與之琴，操南音。越人莊舄仕楚而病，王使聽之，果作越吟。"
                },
                {
                    "paragraph": "夫厚人倫，懷舊俗，固六義之本。",
                    "zhushu": "見毛詩序。"
                },
                {
                    "paragraph": "羣公是以有發德之什，書在屋壁，余叙而引之。",
                    "zhushu": "",
                    "type": 2
                },
                {
                    "paragraph": "送韓豐群公詩後序",
                    "zhushu": "",
                    "type": 2
                },
                {
                    "paragraph": "春秋時，晋有叔向者，",
                    "zhushu": "向，上声，去。"
                },
                {
                    "paragraph": "垂聲邁烈，顯白當丗。而其兄銅鞮伯華，",
                    "zhushu": "鞮，音題，晋别縣。叔向兄伯華，爲銅鞮大夫。"
                },
                {
                    "paragraph": "匿德藏光，退居保和。士大夫其不與叔向游者，罕知伯華矣。然仲尼稱叔向曰“遺直猶義”，",
                    "zhushu": "猶，一本作“由”字。左昭十四年，仲尼日：“叔句，古之遺直也。殺親益筞，猶義也夫！”家語作“由義”，"
                },
                {
                    "paragraph": "又稱伯華曰“多聞内植”，",
                    "zhushu": "家語云：其爲人也，多聞而難誕。内植，足以没其出，盖銅鞮伯華之行也。"
                },
                {
                    "paragraph": "進退兩尊，榮於䇿書，故羊舌氏之美，至于今不廢。宗元常與韓安平遇于上京，",
                    "zhushu": "韓豊弟泰，字安平，貞元十一年中進士。"
                },
                {
                    "paragraph": "追用士道，交於今丗，以是知吾兄矣。兄字茂實，敦朴而知變，弘和而守節，温淳重厚，與直道爲伍。甞又著書",
                    "zhushu": "“又”字，一本作“績文”二字。"
                },
                {
                    "paragraph": "言禮家之事，條綜今古，大備制量，遺名居實，澹泊如也。他日當爲逹者稱焉，在吾儕乎？則韓氏之美，亦將焜耀於後矣。",
                    "zhushu": "焜，胡本切。"
                },
                {
                    "paragraph": "今將浮游淮湖，觀藝諸侯，凡知見者，咸出祖于外。天水趙某，",
                    "zhushu": "一本作“佶”字。"
                },
                {
                    "paragraph": "秉翰序事，殷勤宣備，詞㫖甚當。余謂春秋之道，或先經以始事，或後經以終義。",
                    "zhushu": "杜預左傳序句：一本无“先經以後經以”六字。"
                },
                {
                    "paragraph": "大易之制，序卦處末。然則後序之設，不爲非經也。於是編其餞詩若干篇，紀于末簡，以貺行李。遂抗手而别。",
                    "zhushu": "元注云：豊之季弟泰，知名，与余善。",
                    "type": 2
                },
                {
                    "paragraph": "送婁圗南秀才遊淮南將入道序",
                    "zhushu": "",
                    "type": 2
                },
                {
                    "paragraph": "僕未冠求進士，聞婁君名甚熟。其所爲歌詩，傳詠都中。通數經及羣書。當時爲文章，若崔比部、",
                    "zhushu": "崔鵬，字元翰。"
                },
                {
                    "paragraph": "于衛尉，",
                    "zhushu": "于邵，字相門。"
                },
                {
                    "paragraph": "相與稱其文。衆皆曰：“納言曽孫也。",
                    "zhushu": "婁師德，武后時以抚定河北進納言。"
                },
                {
                    "paragraph": "而又有是。”咸推讓爲先登。後十餘年，僕自尚書郎謫來零陵，覯婁君，猶爲白衣，居無室宇，出無僮御。僕深異而訊之，乃曰：“今夫取科者，交貴勢，𠋣親戚，合則揷羽翮，生風濤，沛焉而有餘，吾無有也。不則饜飲食，馳堅良，以歡于朋徒，相𧵍爲資，",
                    "zhushu": "𧵍，音茂，博易也。或作“貿”，同。"
                },
                {
                    "paragraph": "相易爲名，有不諾者，以氣排之，吾無有也。不則多䈥力，善造請，朝夕屈折於𢘆人之前，走髙門，邀大車，矯𥬇而僞言，卑陬而姁媮，",
                    "zhushu": "陬，將侯切。莊子云：卑陬失色。姁，音虚，又吁句切。媮，音俞。"
                },
                {
                    "paragraph": "偷一旦之容以售其伎，吾無有也。自度卒不能堪其勞，故舎之而遊，逾湖江，出豫章，至南海，復由桂而下也。少好道士言，餌藥爲壽，未盡其術，故行且求之。”僕聞而愈疑。徃時觀得進士者，不必若婁君之言，又不能𩔖婁君之文學，",
                    "zhushu": "“不能”，一本作“少能”。"
                },
                {
                    "paragraph": "又無納言之大德以爲之祖，無比部衛尉以爲之知，而升名者百數十人。今婁君非不足也，顧不樂而遁耳。因爲余留三年。他日，又曰：“吾所以求於心者未克，今其行也。”余旣異其遁於名，而又德其乆留於我也，故爲之言。夫君子之出，以行道也；其處，以獨善其身也。今天下理平，主上亟下求士之詔。",
                    "zhushu": "亟，去吏切。"
                },
                {
                    "paragraph": "婁君智可以任職用事，文可以宣風歌德，行於丗，必有合其道而進薦之者。遽而爲處士，吾以爲非時。將曰：老而就休耶？則甚少且銳；羸而自養耶？則甚碩且武。問其所以處，咸無名焉。若苟焉以圖壽爲道，又非吾之所謂道也。大形軀之寓於土，非吾能私之。幸而好求堯、舜、孔子之志，唯恐不得；幸而遇行堯、舜、孔子之道，唯恐不慊。若是而壽可也。求之而得，行之而慊，雖天其誰悲？今將以呼嘘爲食，咀嚼爲神，無事爲閑，不死爲生，則深山之木石，大澤之亀蛇，皆老而乆，其於道何如也？僕甞學於儒，持之不得，以䧟於是，以出則窮，以處則乖，其不宜言道也審矣。以吾子見私於僕，而又重其去，故竊言而書之，而宻授焉。",
                    "zhushu": "",
                    "type": 2
                },
                {
                    "paragraph": "送易師楊君序",
                    "zhushu": "",
                    "type": 2
                },
                {
                    "paragraph": "丗之學易者，率不能窮究師說，本承孔氏，而妄意乎物表，爭伉乎理外，",
                    "zhushu": "伉，苦良切。一本作“能”。"
                },
                {
                    "paragraph": "務新以爲名，縱辯以爲髙，離其原，振其末，故羲、文、周、孔之奥，詆冐混亂，人罕由而通焉。不違古師以入道妙，若弘農楊君者，鮮矣。",
                    "zhushu": "一本“者”字下有“其”字。"
                },
                {
                    "paragraph": "御史中丞崔公，",
                    "zhushu": "永州刺史崔能。"
                },
                {
                    "paragraph": "博而守儒，逹而好禮。故楊君之來也，館于燕堂，饋以侯食，",
                    "zhushu": "“以”，一本作“之”。"
                },
                {
                    "paragraph": "日合邦之學者，論說辯問，貫穿上下，",
                    "zhushu": "穿，去声。"
                },
                {
                    "paragraph": "揮散而咸同，幽昏而大明，言若誕而不乖於聖，理若肆而不失於正，不爲他竒以立名氏，姑務逹其㫖而已。古人謂“駕孔子之說”者，楊君固其徒歟！宗元以爲太斈立儒官，傳儒業，宜求專而通、新而一者，以爲胄子師。昔甞遊焉，而未得其人。今天下外多賢，連師方伯，朝廷立槐𣗥之下，皆用儒先，",
                    "zhushu": "猶云先生也。"
                },
                {
                    "paragraph": "而楊君之道，未列於愽士，則誰咎歟？無乃隱其聲，含其美，以自窮歟？夫以退讓自窮於豐冨之丗，以貽有位者羞，是習易之說而廢其道也。於將行而問以言，敢以變君之志。",
                    "zhushu": "",
                    "type": 2
                },
                {
                    "paragraph": "送徐從事北遊序",
                    "zhushu": "一本作“徐生”。",
                    "type": 2
                },
                {
                    "paragraph": "讀詩、禮、春秋，莫能言說。其容貌充充然，而聲名不聞傳於丗，豈天下廣大多儒而使然歟？將晦其說，諱其讀，不使丗得聞傳其名歟？抑處於逺，仕於逺，不與通都大邑豪傑角其伎，而至於是歟？不然，無顯者爲之倡，以振動其聲歟？今之丗，不能多儒可以盖生者，觀生亦非晦諱其說讀者，然則餘二者爲之决矣。生北遊，必至通都大邑，通都大邑，必有顯者，由是其果聞傳於丗歟？苟聞傳，必得位，得位而以詩、禮、春秋之道施於事，及於物，思不負孔子之筆舌。能如是，然後可以爲儒。儒可以說讀爲哉！",
                    "zhushu": "",
                    "type": 2
                },
                {
                    "paragraph": "送詩人廖有方序",
                    "zhushu": "",
                    "type": 2
                },
                {
                    "paragraph": "交州多南金、珠璣、玳𤦛、𧰼犀，其産皆竒怪，至於草木亦殊異。吾甞怪陽德之炳耀，獨發於紛葩瓌麗，而罕鍾乎人。今廖生剛健重厚，孝悌信讓，以質乎中",
                    "zhushu": "一作“内”。"
                },
                {
                    "paragraph": "而文乎外。爲唐詩有大雅之道，夫固鍾於陽德者耶？是丗之所罕也。今之丗，𢘆人其於紛葩瓌麗，則凡知貴之矣，其亦有貴廖生者耶？果能是，則吾不謂之𢘆人也，實亦丗之所罕也。",
                    "zhushu": "",
                    "type": 2
                },
                {
                    "paragraph": "送元十八山人南遊序",
                    "zhushu": "",
                    "type": 2
                },
                {
                    "paragraph": "太史公甞言：“丗之學孔氏者，則黜老子；學老子者，則黜孔氏。道不同不相爲謀。”",
                    "zhushu": "史託老子傳句。"
                },
                {
                    "paragraph": "余觀老子，亦孔氏之異流也，不得以相抗。又况楊、墨、申、商、刑名、縱横之說，其迭相訾毀，抵牾而不合者，可勝言耶？然皆有以佐丗。太史公没，其後有釋氏，固斈者之所怪駭舛逆其尤者也。今有河南元生者，其人閎曠而質直，物無以挫其志；其爲學恢愽而貫統，數無以躓其道。",
                    "zhushu": "一有“而”字。"
                },
                {
                    "paragraph": "悉取向之所以異者，通而同之，搜擇融液，與道大適，咸伸其所長，而黜其竒衺。",
                    "zhushu": "竒，音羈。衺，與“邪”同。"
                },
                {
                    "paragraph": "要之與孔子同道，皆有以㑹其趨，而其器足以守之，其氣足以行之。不以是道求合於丗，常有意乎古之“守雌”者。",
                    "zhushu": "“守”，一本作“存”。老子云：知其雄，守其雌。"
                },
                {
                    "paragraph": "及至是邦，以余道窮多憂，而甞好斯文，留三旬有六日，陳其大方，勤以爲諭，余始得其爲人。今又將去余而南，歴營道，",
                    "zhushu": "縣名，属零陵郡。"
                },
                {
                    "paragraph": "觀九疑，下灕水，",
                    "zhushu": "灕，力之切。"
                },
                {
                    "paragraph": "窮南越，以臨大海，則吾未知其還也。黄鵠一去，青㝠無極，安得不馮豐隆、",
                    "zhushu": "雲師也。馮，音慿。"
                },
                {
                    "paragraph": "愬蜚廉，",
                    "zhushu": "風伯也。"
                },
                {
                    "paragraph": "以寄聲於寥廓耶？",
                    "zhushu": "",
                    "type": 2
                },
                {
                    "paragraph": "送賈山人南遊序",
                    "zhushu": "",
                    "type": 2
                },
                {
                    "paragraph": "",
                    "zhushu": "賈景伯。"
                },
                {
                    "paragraph": "傳所謂學以爲己者，是果有其人乎？吾長京師三十三年，遊郷黨，入太學，取禮部、吏部科，校集賢秘書，出入去來，凡所與言，無非學者，蓋不啻百數，然而莫知所謂學而爲己者。及見逐於尚書，居永州，刺柳州，所見學者益希少，常以爲今之丗無是決也。居數月，長樂賈景伯來，",
                    "zhushu": "“景”，一作“宣”。"
                },
                {
                    "paragraph": "與之言，䆳於經書，愽取諸史羣子，昔之爲文章者，畢貫統，",
                    "zhushu": "“畢”，一作“必”。"
                },
                {
                    "paragraph": "言未甞詖，行未甞怪。其居室愔然",
                    "zhushu": "愔，挹滛切，靖也。"
                },
                {
                    "paragraph": "不欲出門，其見人侃侃而肅。召之仕，快然不喜。導之還中國，視其意，夷夏若均，莫取其是非，曰：“姑爲道而已爾。”若然者，其實爲己乎？非己乎？使吾取乎今之丗，賈君果其人乎？其足也則居，其匱也則行。行不苟之，",
                    "zhushu": "往也。"
                },
                {
                    "paragraph": "居不苟容。以是之於今丗，其果逃於匱乎？吾名逐禄貶，言見疵於丗，柰賈君何？於其之也，即其舟與之酒，侑之以歌。歌曰：“充乎己居，或以匱己之虚，或盈其廬。孰匱孰充？爲泰爲窮，君子烏乎取？以寜其躬。”若君者之於道而已爾，丗孰知其從容者耶？",
                    "zhushu": "",
                    "type": 2
                },
                {
                    "paragraph": "送方及師序",
                    "zhushu": "",
                    "type": 2
                },
                {
                    "paragraph": "代之游民，學文章不能秀發者，則假浮圖之形以爲髙；其學浮圖不能愿慤者，則又託文章之流以爲放。以故爲文章、浮圖，率皆縱誕亂雜，丗亦寛而不誅。今有方及師者獨不然。處其伍，介然不踰節；交於物，冲然不苟狎。遇逹士𫐠　作，手輒繕録，復習而不懈，行其法，不以自怠。至於踐青折萌，汎席灌手，雖小教戒，未甞肆其心。是故異夫假託爲者也。薛道州、劉連州，",
                    "zhushu": "要伯髙、文禹錫。"
                },
                {
                    "paragraph": "文儒之擇也，館焉而備其敬，歌焉而致其辤，",
                    "zhushu": "刘禹錫集有送僧方及南州柳貟外詩。"
                },
                {
                    "paragraph": "夫豈貸而濫歟？余用是得不繫其說，以告于他好事者。",
                    "zhushu": "",
                    "type": 2
                },
                {
                    "paragraph": "送文暢上人登五臺遂游河朔序",
                    "zhushu": "",
                    "type": 2
                },
                {
                    "paragraph": "昔之桑門上首，好與賢士大夫游。𣈆、宋以來，有道林、道安、逺法師、休上人。其所與游，則謝安石、王𨓜少、習鑿齒、謝靈運、鮑昭之徒，皆時之選。",
                    "zhushu": "晋㑹稽支遁，字道林，与謝安字安石、王羲之字𨓜少，及孫綽、許詢等遊処。又：桑門釋道安，自此至荆州，与習鑿齒相見。又庐山慧逺法師送陶元亮、陸脩靜，不斍過虎溪，因相与大𥬇。又守桑門慧休，姓湯氏。与射靈運之孫謝超宗来往，与鮑昭字明逺俱善爲詩。"
                },
                {
                    "paragraph": "由是眞乗法印，與儒典並用，而人知嚮方。今有釋文暢者，道源生知，善根𪧐植，深嗜法語，忘甘露之味，服道江表，蓋三十年。謂王城雄都，宜有大士，遂躡虚而西，驅錫逾紀，而秦人䝉利者益衆。雲、代之間，有靈山焉，",
                    "zhushu": "雲、代，二州名。靈山，即五臺山。"
                },
                {
                    "paragraph": "與竺乾鷲嶺角立相望，",
                    "zhushu": "潘云：“竺，張六切。乾，音𧆛。”西士，天竺囯。鷲，音就。佛經：靈鷲山，乃佛聚徒說法処。"
                },
                {
                    "paragraph": "而往解脫者，",
                    "zhushu": "潘云：解，下懈切。圎斍經云：声聞人具六通，得入解脫。凡有所傳，皆是妄想，得脫其由，各之解脫去。"
                },
                {
                    "paragraph": "去來回復，如在歩武。則勤求秘寳，作禮大聖，非此地莫可。故又捨筏西土，",
                    "zhushu": "筏，音伐。"
                },
                {
                    "paragraph": "振塵朔陲，",
                    "zhushu": "音垂。"
                },
                {
                    "paragraph": "將欲與文殊不二之㑹，脫去穢累，超詣覺路，吾徒不得而留也。天官顧公、",
                    "zhushu": "吏部侍郎顧少連。"
                },
                {
                    "paragraph": "夏官韓公、",
                    "zhushu": "兵部侍郎韓臯。"
                },
                {
                    "paragraph": "廷尉鄭公、吏部郎中楊公、劉公，",
                    "zhushu": "一本无“刻公”两字。"
                },
                {
                    "paragraph": "有安石之德、𨓜少之髙，鑿齒之才，皆厚於上人，而襲其道風，佇立瞻望，懼往而不返也。吾輩常希靈運、明逺之文雅，故詩而序之。又從而諭之曰：“今燕、魏、趙、代之間，天子分命重臣，典司方岳，辟用文儒之士，以縁飾政令。",
                    "zhushu": "縁，俞㳙切。"
                },
                {
                    "paragraph": "服勤聖人之教，尊禮浮圖之事者，比比有焉。",
                    "zhushu": "比，毗志、薄必二切。頻也。"
                },
                {
                    "paragraph": "上人之徃也，將統合儒釋，宣滌疑滯，然後蔑衣祴之贈，",
                    "zhushu": "裓，古得切。釋典有衣裓。潘云：裓，訖得切。衣裙也。蓮經云：當以衣裓爲。以凡案从舎出之。"
                },
                {
                    "paragraph": "委財施之㑹不顧矣。其來也，盍亦徴其歌詩，以焜耀逈躅？",
                    "zhushu": "逈，一本作“廻”。躅，厨王切。"
                },
                {
                    "paragraph": "偉長、德璉之𫐠作，",
                    "zhushu": "連，音歛。魏文帝時，徐幹，字偉長，應瑞，字德璉。此以比燕、趙、魏幕僚。"
                },
                {
                    "paragraph": "豈擅重千祀哉？庻欲切觀風之職，而知鄭重耳。",
                    "zhushu": "“重”，本作“志”字。“鄭志”出左傳襄公三十七年，云：“賦詩不出鄭志。”",
                    "type": 2
                },
                {
                    "paragraph": "送巽上人赴中丞叔父召序",
                    "zhushu": "永州龍㒷寺僧。",
                    "type": 2
                },
                {
                    "paragraph": "或問宗元曰：悉矣，子之得於巽上人也，其道果何如哉？對曰：吾自㓜好佛，",
                    "zhushu": "一作“斈佛”。"
                },
                {
                    "paragraph": "求其道，積三十年。丗之言者，罕能通其說，於零陵，吾獨有得焉。且佛之言，吾不可得而聞之矣。其存於丗者，獨遺其書。不於其書而求之，則無以得其言。言且不得，况其意乎？今是上人窮其書，得其言，諭其意。推而大之，逾萬言而不煩；㧾而括之，立片辭而不遺。與夫丗之㭊章句，徴文字，",
                    "zhushu": "潘云：“㭊”与“折”同。”"
                },
                {
                    "paragraph": "言至虚之極則蕩而失守，辯羣有之夥則泥而皆存者，",
                    "zhushu": "“泥”，去声。"
                },
                {
                    "paragraph": "其不以逺乎？以吾所聞知，凡丗之善言佛者，於吾則恵誠師，荆則海雲師，楚之南則重巽師。師之言存，則佛之道不逺矣。惠誠師已死，今之言佛者加少。其由儒而通者，鄭中書",
                    "zhushu": "未詳其人。或日鄭絪。"
                },
                {
                    "paragraph": "洎孟常州。",
                    "zhushu": "“洎”与“曁”同。常州刺史孟簡，晚路殊躁急，佞佛過甚。"
                },
                {
                    "paragraph": "中書見上人，執經而師受，且曰：“於中道，吾得以益逹。”常州之言曰：“從佛法生，得佛法分。”皆以師友命之。今連帥中丞公",
                    "zhushu": "御史中丞柳公綽，乃子厚之教父，為明南規察使。"
                },
                {
                    "paragraph": "具舟來迎，飾館而俟，欲其道之行於逺也，夫豈徒然哉？以中丞公之直清嚴重，中書之辯博，常州之敏逹，且猶宗重其道，况若吾之昩昧者乎？夫衆人之和，田大人之倡。洞庭之南，竟南海，其土汪汪也，",
                    "zhushu": "“土”，一作“士”。"
                },
                {
                    "paragraph": "求道者之多半天下，",
                    "zhushu": "一有“而”字。"
                },
                {
                    "paragraph": "一唱而大行於逺者，",
                    "zhushu": "“者”，一本作“焉”字。"
                },
                {
                    "paragraph": "是行有之，則和焉者將若居蟄之有雷，",
                    "zhushu": "“居”，一作“群”。"
                },
                {
                    "paragraph": "不可止也。於是書以爲巽上人赴中丞叔父召序。",
                    "zhushu": "",
                    "type": 2
                },
                {
                    "paragraph": "送僧浩𥘉序",
                    "zhushu": "",
                    "type": 2
                },
                {
                    "paragraph": "儒者韓退之與余善，甞病余嗜浮圖言，訾余與浮圖遊。",
                    "zhushu": "訾，音紫，毁也。"
                },
                {
                    "paragraph": "近隴西李生礎自東都來，退之又寓書罪余，且曰：“見送元生序，",
                    "zhushu": "謂送元本八山人序。"
                },
                {
                    "paragraph": "不斥浮圗。”浮圖誠有不可斥者，徃徃與易、論語合，誠樂之，其於性情奭然，不與孔子異道。退之好儒，未能過揚子，揚子之書，於莊、墨、申、韓皆有取焉。浮圖者，反不及莊、墨、申、韓之怪僻儉賊耶？曰：“以其夷也。”果不信道而斥焉以夷，則將反惡來、盗跖，而賤季札、由余乎？",
                    "zhushu": "季札，呉王少子。由余，戎人，後帰秦。"
                },
                {
                    "paragraph": "非所謂去名求實者矣。吾之所取者，與易、論語合，雖聖人復生，不可得而斥也。退之所罪者，其跡也，曰：“髠而緇，無夫婦父子，不爲耕農蠶桑而活乎人。”若是，雖吾亦不樂也。退之忿其外而遺其中，是知石而不知韞玉也。吾之所以嗜浮圖之言以此。與其人游者，非必能通其言也。且凡爲其道者，不愛官，不爭能，樂山水而嗜閑安者爲多。吾病丗之逐逐然唯印組爲務以相軋也，",
                    "zhushu": "潘云：組，音祖。組者，印之綬。軋，於黠切。"
                },
                {
                    "paragraph": "則舎是其焉從？吾之好與浮圖遊以此。今浩𥘉閑其性，安其情，讀其書，通易、論語，唯山水之樂，有文而文之。又父子咸爲其道，以養而居，洎焉而無求，則其賢於爲莊、墨、申、韓之言，而逐逐然唯印組爲務以相軋者，其亦逺矣。李生礎與浩𥘉又善，今之徃也，以吾言示之。因北人寓退之，視何如也？",
                    "zhushu": "",
                    "type": 2
                },
                {
                    "paragraph": "送元暠師序",
                    "zhushu": "暠，朝老切。",
                    "type": 2
                },
                {
                    "paragraph": "中山劉禹鍚，明信人也。不知人之實，未甞言，言未甞不讎。元讎師居武陵",
                    "zhushu": "暠，音浩。武陵，鼎州。刘禹錫貶為司馬。"
                },
                {
                    "paragraph": "有年數矣，與劉遊乆且暱，持其詩與引而來。余視之，申申其言，勤勤其思，其爲知而言也信矣。余觀近丗之爲釋者，",
                    "zhushu": "一本无“近”字。"
                },
                {
                    "paragraph": "或不知其道，則去孝以爲逹，遺情以貴虚。今元暠衣粗而食菲，病心而墨貌，以其先人之葬未返其土，無他族屬以移其哀，行求仁者以冀終其心，勤而爲𨓜，逺而爲近，斯蓋釋之知道者歟？釋之書有大報恩七篇，",
                    "zhushu": "一本作七萹。"
                },
                {
                    "paragraph": "咸言由孝而極其業。丗之蕩誕慢訑者，",
                    "zhushu": "王子也。徒見切，又音但。訑，縦意。王子，辟陌慢訑。"
                },
                {
                    "paragraph": "雖爲其道，而好違其書。於元暠師，吾見其不違，且與儒合也。元暠，陶氏子，其上爲通侯，",
                    "zhushu": "晋陶侃。"
                },
                {
                    "paragraph": "爲髙士，爲儒先。",
                    "zhushu": "一本下有“生”字，一本下有“賢”字。謂晋陶潜。"
                },
                {
                    "paragraph": "資其儒，故不敢忘孝；跡其髙，故爲釋；承其侯，故能與逹者遊。其來而從吾也，觀其爲人，益見劉之明且信。故又與之言，重其事。",
                    "zhushu": "",
                    "type": 2
                },
                {
                    "paragraph": "送琛上人南遊序",
                    "zhushu": "琛，丑林切。",
                    "type": 2
                },
                {
                    "paragraph": "佛之跡，去乎丗乆矣。其留而存者，佛之言也。言之著者爲經，翼而成之者爲論，其流而來者，百不能一焉，然而其道則備矣。法之至，莫尚乎“般若”；",
                    "zhushu": "潘云：上波木切，下而也切。"
                },
                {
                    "paragraph": "經之大，莫極乎“𣵀槃”。",
                    "zhushu": "經，一本作道。潘云：𣵀，乃結切。釋氏有𣵀槃經，云：昔佛示滅於双林樹下，入般𣵀槃，為女摩耶夫人說法。"
                },
                {
                    "paragraph": "丗之上士，將欲由是以入者，非取乎經論則悖矣。而今之言禅者，有流盪舛誤，",
                    "zhushu": "舛，尺兖切。"
                },
                {
                    "paragraph": "迭相師用，妄取空語，而脫略方便，顛倒真實，以䧟乎己而又䧟乎人。又有能言體而不及用者，不知二者之不可斯須離也。離之外矣，是丗之所大患也。吾琛則不然，觀經得“般若”之義，讀論恱“三觀”之理，",
                    "zhushu": "潘云：觀，古玩切。圎斍經云：三種淨觀。一云：色、受、想，乃觀此三空，名之三觀。"
                },
                {
                    "paragraph": "晝夜服習而身行之。有來求者，則爲講說。從而化者，皆知佛之爲大，法之爲廣，菩薩大士之爲雄，脩而行之者爲空，蕩而無之者爲礙。夫然，則與夫增上慢者異矣。異乎是而免斯名者，吾無有也。將以廣其道而被於逺，故好遊。自京師而來，又南出乎桂林，未知其極也。吾病丗之傲𨓜者，嗜乎被而不求此，故爲之言。",
                    "zhushu": "",
                    "type": 2
                },
                {
                    "paragraph": "送文郁師序",
                    "zhushu": "子厚族人。",
                    "type": 2
                },
                {
                    "paragraph": "柳氏以文雅髙於前代，近歳頗乏其人。百年間無爲書命者。登禮部科，數年乃一人。後學小童以文儒自業者又益寡。今有文郁師者，讀孔氏書，爲詩歌逾百篇，其爲有意乎文儒事矣。又遯而之釋，背笈篋，",
                    "zhushu": "笈，及業切。貟書箱也。潘云：及入、及瞱二切。"
                },
                {
                    "paragraph": "懐筆牘，挾海泝江，獨行山水間。翛翛然",
                    "zhushu": "翛，音宵。"
                },
                {
                    "paragraph": "模狀物態，捜伺隱隟，",
                    "zhushu": "与“隙”同。"
                },
                {
                    "paragraph": "登髙逺望，悽愴超忽，",
                    "zhushu": "愴，楚亮切。"
                },
                {
                    "paragraph": "遊其心以求勝語，若有程督之者。已則被緇艾，茹蒿芹，志終其軀。吾誠怪而譏焉，對曰：“力不任奔競，志不任煩挐，",
                    "zhushu": "潘云：挐，女加、女居二切。楚辝注：擾乱也。"
                },
                {
                    "paragraph": "苟以其所好，行而求之而已爾，終不可變化。”吾思當丗以文儒取名聲，爲顯官，入朝受憎𡝭，訕黜摧㐲，不得守其土者，十𢘆八九。若師者，其可訕而黜耶？用是不復譏其行，返退而自譏。於其辭而去也，則書以𢌿之。",
                    "zhushu": "",
                    "type": 2
                },
                {
                    "paragraph": "送玄舉歸幽泉寺序",
                    "zhushu": "",
                    "type": 2
                },
                {
                    "paragraph": "佛之道大而多容，凡有志乎物外而耻制於丗者，則思入焉。故有貌而不心，名而異行，剛狷以離偶，",
                    "zhushu": "狷，古𩔰、古縣二切。"
                },
                {
                    "paragraph": "紆舒以縱獨，其狀𩔖不一，",
                    "zhushu": "一有“也”字。"
                },
                {
                    "paragraph": "而皆童髪毀服以游於丗，其孰能知之？今所謂玄舉者，其視瞻容體，未必盡思跡佛，而持詩句以來求余，夫豈耻制於丗而有志乎物外者耶？夫道獨而跡狎則怨，志逺而形羈則泥。幽泉山，山之幽也。閑其志而由其道，以遯而樂，足以去二患，捨是又何爲耶？旣曰爲予來，故於其去，不可以不告也。",
                    "zhushu": "",
                    "type": 2
                },
                {
                    "paragraph": "送濬上人歸淮南覲省序",
                    "zhushu": "",
                    "type": 2
                },
                {
                    "paragraph": "金僊氏之道，蓋本於孝敬，而後積以衆德，歸於空無。其敷演教戒於中國者，離爲異門，曰禪，曰法，曰律，以誘掖迷濁，丗用宗奉。其有脩整觀行，尊嚴法容，以儀範于後學者，以爲持律之宗焉。上人窮討秘義，發明上乗，奉威儀三千，雖造次必備。甞以此道宣於江湖之人，江湖之人恱其風而受其賜，攀慈航望彼岸者，盖千百計。天子聞之，徴至闕下，御大明秘殿以問焉。導揚本敎，頗甚稱㫖。京師士衆方且翹然仰大雲之澤，以植德本。而上人不勝顧復之恩，退懷省待之禮，懇迫上乞，遂無以奪。由是杖鍚東顧，振衣晨征。右司貟外郎刘公，深明丗典，通逹釋敎，與上人爲方外遊。始榮其至，今惜其去。於是合郎署之友，詩以貺之。退使孺子執簡而序之，因繫其辤曰：“上人專於律行，𢘆乆弥固，其儀刑後斈者歟？誨于生靈，觸𩔖䝉福，其積衆德者歟？覲于髙堂，視逺如邇，其本孝敬者歟？若然者，是將心歸空無，捨筏登地，固何從而識之乎？古之贈禮，必以輕先重，故鄭商之犒先乗韋，",
                    "zhushu": "左傳僖公三十年：“秦師伐鄭，鄭啇人遇之，以乘韋先，牛十二犒師也。”"
                },
                {
                    "paragraph": "魯侯之贈後呉鼎。",
                    "zhushu": "㐮公十九年：“公享晋六師，贈荀偃束帛加璧、乗馬，先呉壽夢之鼎。”"
                },
                {
                    "paragraph": "今餞詩之重，皆衆呉鼎也，故乗韋之比，得序而先之，且曰由禮而不敢讓焉。”",
                    "zhushu": ""
                }
            ]
        },
        {
            "name": "增廣註釋音辯唐栁先生集卷之二十六",
            "paragraphs": [
                {
                    "paragraph": "增廣註釋音辯唐栁先生集卷之二十六",
                    "zhushu": "",
                    "type": 1
                },
                {
                    "paragraph": "記",
                    "zhushu": "",
                    "type": 2
                },
                {
                    "paragraph": "監𥙊使壁記",
                    "zhushu": "",
                    "type": 2
                },
                {
                    "paragraph": "禮檀弓曰：“𥙊禮，與其敬不足而禮有餘也，不若禮不足而敬有餘也。”是必禮與敬皆足，而後𥙊之義行焉。周禮：𥙊僕視𥙊祀有司百官之戒具，誅其不敬者。漢以侍御史監祠。唐開元禮：凡大祠若干，中祠若干，咸以御史監視。祠官有不如儀者以聞。其刻印移書，則曰監𥙊使。寶應中，尤異其禮，更號祠𥙊使，俄復其𥘉。又凡制供祠之吏，雖當齋戒，得以决罰。由是禮與敬無不足者。聖人之於𥙊祀，非必神之也，蓋亦附之敎焉。事於天地，示有尊也，不肅則無以敎敬；事於宗廟，示廣孝也，不肅則無以教愛；事於有功烈者，示報德也，不肅則無以勸善。凡肅之道，自法制始。奉法守制，由御史出者也。故將有事焉，其祠部上其日，吏部上其官，奉制書以來告，然後頒于有司，以謹百事。太常修其禮，光禄合其物，百工之役，先一日咸至于祠而考閱焉。御史㑹公卿有司，執簡而臨之，故其粢盛牲牢酒醴菜果之饌，必實于庖厨；鐘鼓笙竽琴瑟戞擊乏樂、簨簴綴兆之數，",
                    "zhushu": "龔，音筍。懸鼓者，横曰簨，縱曰簴。綴，謂舞者行列連綴，兆，謂位外之營兆。潘云：綴，丁劣、丁列二切。"
                },
                {
                    "paragraph": "必具于庭内；樽彛罍洗",
                    "zhushu": "音蘚。"
                },
                {
                    "paragraph": "爼豆醆斚之器，",
                    "zhushu": "醆，側眼切。斚，古雅切。"
                },
                {
                    "paragraph": "必絜于壇堂之上。奉奠之士，贊禮之童，樂工舞師，洎執役而衛者，",
                    "zhushu": "“役”，一本作“殳”。潘云：殳，音殊。"
                },
                {
                    "paragraph": "咸引數其實，",
                    "zhushu": "“引数”，一本作“列若”。"
                },
                {
                    "paragraph": "設箠扑于堂下，以修官刑，",
                    "zhushu": "潘云：箠，止蘂切，䇿也。扑，普木切。"
                },
                {
                    "paragraph": "而群吏莫敢不備物；羅奏牘於几上，以嚴天憲，而衆官莫敢不盡誠。而𥙊之日，先升立于西階之上，以待卒事。其禮之周旋，樂之節奏，必周知之。退而視其燔燎瘞埋，",
                    "zhushu": "燔，音煩。瘞，於例切。"
                },
                {
                    "paragraph": "終之以敬也。居常則飭四方祀貢之物，以時登于王府。服器之修具，祠宇之繕理，牛羊毛滌之節，三宫御廪之實，",
                    "zhushu": "穀梁威十四年：甸粟而納之三宫，三宫米而藏之御廪。"
                },
                {
                    "paragraph": "畢備而聽命焉。舊以監察御史之長居是職，貞元十九年十二月，御史多缺，予班在三人之下，進而領焉。明年，中山劉禹鍚始復舊制。由禮與敬以臨其人，而官事益理。制令有不宜於時者，必復于上，革而正之。於是始爲記，求簿書，得爲是職者若干人書焉。",
                    "zhushu": "",
                    "type": 2
                },
                {
                    "paragraph": "四門助教㕔壁記",
                    "zhushu": "",
                    "type": 2
                },
                {
                    "paragraph": "周人置虞庠于四郊，以養國老，教胄子。𥙊統曰：“天子設四斈，蓋其制也。”易傳太初篇曰：“天子旦入東學，晝入南學，夕入西學，暮入北學。”蔡邕引之，以定明堂之位焉。大戴禮保傳篇曰：“帝入東斈以貴仁，入南斈以貴德，入西斈以貴義，入北斈以尊爵。”賈生述之，以明太子之教焉。故曰：“爲大教之宫，而四斈具焉。參明堂之政，原大教之極，其建置之道弘也。”後魏太和中，立學于四門，置助教二十人。隋民始𥻊于國子，而降置五人。皇朝始合于太學，又省至三人。貟位弥簡，其官尤難，非儒之通者不列也。四門斈之制，掌國之上士、中士、下士凡三等，侯、伯、子、男凡四等，其子孫之爲胄子者，及庶士、庶人之子爲俊士者，使執其業而居其次，就師儒之官而考正焉。助教之職，佐博士以掌鼓篋榎楚之政令，",
                    "zhushu": "潘云：榎，古雅切。楚，即荆也。二者所以兆撻犯礼者。"
                },
                {
                    "paragraph": "分其人而敎育之。其有通經力學者，必於歳之杪",
                    "zhushu": "音渺，末也。"
                },
                {
                    "paragraph": "升於禮部，聽簡試焉。課生徒之進退，必酌于中道，非博雅莊敬之流，固不得臨於是，故有去而升于朝者。賀秘書由是爲博士，",
                    "zhushu": "賀知章。"
                },
                {
                    "paragraph": "歸散騎由是爲左拾遺。",
                    "zhushu": "歸崇敬。"
                },
                {
                    "paragraph": "舊制以拾遺爲八品清官，故必以名實者居於其位。貞元中，王化旣成，經籍少間，有司命太學之官，頗以爲易，專名譽、好文章者，咸耻爲學官。至是河東柳立始以前進士求署兹職，天水武儒衡、閩中歐陽詹又繼之。是歳爲四門助教，凡三人，皆文士，京師以爲異。余與立同祖，",
                    "zhushu": "一云同祖於方輿公。"
                },
                {
                    "paragraph": "與武公同升於禮部，",
                    "zhushu": "貞元九年，同中弟。"
                },
                {
                    "paragraph": "與歐陽生同志於文。四門𦔳教署未甞紀前人名氏，余故爲之記，而由夫三子者始。",
                    "zhushu": "",
                    "type": 2
                },
                {
                    "paragraph": "武功縣丞㕔壁記",
                    "zhushu": "縣属京兆。",
                    "type": 2
                },
                {
                    "paragraph": "殷頌曰：“邦畿千里。”周制：千里之内曰“甸服”。糓梁謂之“寰内諸侯，爲王内臣”，其制甚重。今京兆尹理京師部二十有三縣，幅貟之廣，其猶古也。縣吏之長，曰令，曰丞。丞之位，正八品下，蓋丞述六職，以輔其令也。秦、漢有丞相，今尚書有左右丞、御史中丞，至于九卿之列，亦皆有丞，下以逹天下之縣。政有大小，其旨同也。武功爲甸内大縣。按其圖，古后稷封有斄之地。",
                    "zhushu": "斄与“邰”同，音台。"
                },
                {
                    "paragraph": "秦作四十一縣，𣀗美陽、武公各異，至是合焉。蓋甞爲稷州，已而復縣。其土疆沃美髙厚，有丘陵墳衍之大；",
                    "zhushu": "潘云：墳，扶云切。衍，音演。水涯曰墳，下平曰衍。"
                },
                {
                    "paragraph": "其植物豐暢茂遂，有秬秠藿菽之冝。",
                    "zhushu": "潘云：秬渠与切，黒黍也。秠，音丕，又孚鄙、芳婦二切。黒黍，二稃二米也。藿，而郭切。菽，升六切，大豆也。潘本“藿”作荏。"
                },
                {
                    "paragraph": "其人善樹藝，其俗有禮譲，宜乎其大雅之遺烈焉。貞元十五年，改邑于南里。旣成新城，凡官署舊記，壁壞文𨓜，而未克繼之者。後三年，而頴川陳南仲居是官，邑人宜之，號爲“簡靖”。因其族子存，持地圖以來，謁余爲記。夫以武功壃理之大，人徒之多，而陳生以簡靖輔其理，斯固難矣。漢髙帝甞詔天下，凡以戰得爵，士大夫、公乗以上，令丞與抗禮，故爲臾益難。今天子崇武念功，與漢𥘉相𩔖，分禁旅以守縣道，武功爲多。陳生爲丞於是，而又職盗賊，其爲理無敗事，吾庸可以度哉？爲之記云。",
                    "zhushu": "",
                    "type": 2
                },
                {
                    "paragraph": "𥂕厔縣新食堂記",
                    "zhushu": "𥂕厔，音輈窒。属京兆。",
                    "type": 2
                },
                {
                    "paragraph": "貞元十八年五月某日，新作食堂于縣内之右，始㑹食也。自兵興以來，西郊捍戎，縣爲軍壘，二十有六年，群吏咸寓于外。兵去邑荒，棟宇傾圯，又十有九年，不克以居。由是縣之聮事，離散而不屬，",
                    "zhushu": "之欲切，逹也。"
                },
                {
                    "paragraph": "凡其官僚，罕或覿見。及是，主簿某病之，於是且掌功役之任。廪庫旣成，學校旣修，取其餘材，以構斯堂。其上棟自南而北者二十有二尺，周阿峻嚴，列楹齊同。其飾之文質，階之髙下，視邑之大小與羣吏之秩，不陋不盈。髙山在前，流水在下，可以俯仰，可以宴樂。旣成，得羡財可以爲食本，",
                    "zhushu": "羡，延靣切。"
                },
                {
                    "paragraph": "月權其贏，羞膳以充。乃合羣吏，于兹新堂，升降坐起，以班先後，始正位秩之叙。禮儀笑語，講議徃復，始㑹政事之要。筵席肅莊，籩豆靜嘉，",
                    "zhushu": "一作“樽爼爼豆”。"
                },
                {
                    "paragraph": "燔炮烹飪，",
                    "zhushu": "音稔，与餁同。"
                },
                {
                    "paragraph": "益以酒醴，始獲僚友之樂。卒事而退，舉欣欣焉曰：“惟禮食之來古也。",
                    "zhushu": "晋語：悼公使魏絳反，後与之札食。"
                },
                {
                    "paragraph": "今京師百官，咸有斯制。甸服亦王之内邑，且官有聮属，則宜統㑹以齊之也。嚮之離而今之合，其得失也逺甚。我是以肅焉而莊，衎焉而和，羣疑以亡，嘉言以彰，㫖乎其在此堂也。不惟其馨香醉飽之謂，某之力也夫！宜伐石以志，使是道也不替于後。”乃列其事來告，使余書之。",
                    "zhushu": "",
                    "type": 2
                },
                {
                    "paragraph": "諸使兼御史中丞壁記",
                    "zhushu": "",
                    "type": 2
                },
                {
                    "paragraph": "古者，交政於四方，謂之使。今之制，受命臨戎，職無所統属者，亦謂之使。凡使之號，盖專焉而行其道者也。開元以來，其制愈重，故取御史之名而加焉。至于今若干年，其兼中丞者若干人。其使絶域，統兵戎，按州部，專貨食而柔逺人，固王畧，齊風俗，和関石，大者戡復于内，拓定于外，皆得以壯其威，張其聲，其用逺矣。假是名以莅厥職，而尊嚴若是，况乎緫憲度於朝端，樹風聲於天下，其所以翼于君、正于人者，尤可以知也。武公以厚德在位，",
                    "zhushu": "武元衡。"
                },
                {
                    "paragraph": "甚宜其官。視其署有記諸使中丞者，而多開漏。於是求其故於詔制，而又質於史氏，増益備具，遂命其屬書之。",
                    "zhushu": "子厚為監察御史也。"
                },
                {
                    "paragraph": "且曰：“由其號而觀其實，後之居於斯者，有以敬于事。”",
                    "zhushu": "",
                    "type": 2
                },
                {
                    "paragraph": "館驛使壁記",
                    "zhushu": "",
                    "type": 2
                },
                {
                    "paragraph": "凡萬國之㑹，四夷之來，天下之道塗，畢出於邦畿之内。奉貢輸賦，修職於王都者，入于近関，",
                    "zhushu": "一作“入覲于闕”。"
                },
                {
                    "paragraph": "則皆重足錯轂，以聽有司之命。徴令賜予，布政於下國者，出于甸服，而後按行成列，以就諸侯之館。故館驛之制，於千里之内尤重。自萬年至于渭南，其驛六，其蔽曰華州，其𨵿曰潼𨵿。自華而北，界于櫟陽，其蔽曰同州，其關曰蒲津。自灞而南，至于藍田，其驛六，其蔽曰商州，其關曰武𨵿。自長安至于𥂕厔，",
                    "zhushu": "音輈窒。"
                },
                {
                    "paragraph": "其驛十有一，其蔽曰洋州，其𨵿曰華陽。自武功西至于好畤，其驛三，其蔽曰鳯翔府，其𨵿曰隴𨵿。自渭而北，至于華原，其驛九，其蔽曰方州。自咸陽而西，至于奉天，其驛六，其蔽曰邠州。由四海之内，揔而合之，以至于關。由𨵿之内，束而㑹之，以至于王都。華人夷人徃復而授館者，旁午而至。傳吏奉符而閱其數，縣吏執牘而書其物。告至告去之役，不絶於道；寓望迎勞之禮，無曠於日。而春秋朝陵之邑，皆有傳館。",
                    "zhushu": "傳，音轉。"
                },
                {
                    "paragraph": "其飲飫餼饋，",
                    "zhushu": "童云：“飫，於據切，食多也。按諸韻字當作饇。”"
                },
                {
                    "paragraph": "咸出於豐給；繕完築復，必歸於整頓。列其田租，布其貨利，權其入而用其積。",
                    "zhushu": "潘云：“子智切。”"
                },
                {
                    "paragraph": "於是有出納竒羸之數，",
                    "zhushu": "潘云：“竒，音𦋺，一音如字。贏，音盈，謂錢餘物也。”"
                },
                {
                    "paragraph": "勾㑹考校之政。大暦十四年，始命御史爲之使，俾考其成，以質于尚書。季月之晦，必合其簿書，以視其等列，而校其信𪧐，　必稱其制。有不當者，反之於官。尸其事者有勞焉，則復于天子而優升之。勞大者増其官，其次者降其調之數，",
                    "zhushu": "調，徒弔切。"
                },
                {
                    "paragraph": "又其次猶異其考績。官有不職，則以告而罪之。故月受俸二萬于太府。史五人，承符者二人，皆有食焉。先是，假廢官之印而用之。貞元十九年，南陽韓泰告于上，始鑄使印而正其名。然其嗣當斯職，未甞有記之者。追而求之，蓋數歳而徃，則失之矣。今余爲之記，遂以韓氏爲首，且曰“修其職，故首之也。”",
                    "zhushu": "",
                    "type": 2
                },
                {
                    "paragraph": "嶺南節度使饗軍堂記",
                    "zhushu": "",
                    "type": 2
                },
                {
                    "paragraph": "唐制嶺南爲五府，",
                    "zhushu": "謂廣州、安南、桂管、邕管、容管。"
                },
                {
                    "paragraph": "府部州以十數。其大小之戎，號令之用，",
                    "zhushu": "“令”，一本作“名”。"
                },
                {
                    "paragraph": "則聽于節度使焉。其外大海多蠻夷，由流求、訶陵，西抵大夏、康居，環水而國以百數，則統于押蕃舶使。",
                    "zhushu": "舶，音白，太舟也。"
                },
                {
                    "paragraph": "内之幅貟萬里，以就秩拱玉，稽",
                    "zhushu": "一本作“執狄拱稽”。按左傳僖公二十七年作“執秩以正其官”。注：執秩，主爵秩之官。又呉語：擁鐸拱稽。注：拱，執也。稽，計兵名。藉。"
                },
                {
                    "paragraph": "時聽教命；外之羈屬數萬里，",
                    "zhushu": "一本“外”字下有“境”字。"
                },
                {
                    "paragraph": "以譯言贄寳，歳帥貢職。合二使之重，",
                    "zhushu": "一本“合”字下有“外”字。"
                },
                {
                    "paragraph": "以治于廣州，故賔軍之事，宜無與校大。且賔有牲牢饔餼，嘉樂好禮，以同逺合䟽。軍犒饋宴饔，勞旅勤歸，以群力一心。於是治也，閈閎階序，",
                    "zhushu": "閈，音汗。上。"
                },
                {
                    "paragraph": "不可與他邦𩔖，必厚棟大梁，夷庭髙門，然後可以上充於揖讓，下周於歩武。今御史大夫扶風公廉廣州，",
                    "zhushu": "元和八年，御史大夫扶風郡公馬總爲嶺南節度使。"
                },
                {
                    "paragraph": "且專二使，增德以來逺人，申威以脩戎政，大饗宴合樂，從其豐盈。先是爲堂於治城西北，陬",
                    "zhushu": "子侯切。隅也。"
                },
                {
                    "paragraph": "其位，公北向，賔衆南向，奏部伎于其西，視泉池于其東，隅奥庳反，庭廡下陋，日未及晡，",
                    "zhushu": "一本作“易”。"
                },
                {
                    "paragraph": "則赫炎當目，汗眩更起，而禮莫克終。故凡大宴饗、大賔旅，則寓于外壘，儀形不稱。公於是始斥其制，爲堂南靣，横八楹，縱十楹，嚮之宴位，化爲東序，西又如之。其外更衣之次，膳食之宇，列觀以游目，偶亭以展聲，彌望極顧，莫究其徃。泉池之舊，増濬益植，以睱以息，如在林壑。問工焉取，則師輿是供；問役焉取，則蠻𥛬是徴；問材焉取，則𨻶宇是遷。或益其闕，伐山浮海，農賈拱手，張目視具。乃十月甲子，元成公命饗于新堂。幢牙茸纛，",
                    "zhushu": "“幢”，一作“橦”，傳江切。"
                },
                {
                    "paragraph": "金節析羽，旂旗𣄣旞，咸飾于下。鼓以鼖晉，",
                    "zhushu": "周礼：鼖鼓長八尺，晉鼓長六尺六寸。"
                },
                {
                    "paragraph": "金以鐸鐃。公與監軍使肅上賔，延群僚，將校士吏，咸次于位。卉裳𦋺衣，胡夷蜑蠻，睢盱就列者，",
                    "zhushu": "𦋺，音計，織毛布。蜑，音但。睢，火隹切。"
                },
                {
                    "paragraph": "千人以上。鉶鼎體節，燔炰胾炙，羽鱗貍互之物，",
                    "zhushu": "胾，側吏切。大脔。炙，之夜切。貍，莫皆切。周禮鼈人注：互物，謂有甲。貍物，龜鼈之属，自貍伏於泥中者。"
                },
                {
                    "paragraph": "沉泛醍盎之齊，",
                    "zhushu": "醍，音體。盎，於浪切。斉，才詣切。周礼：酒正五斉：一日泛斉，三曰醴斉，三日盎斉，四日緹斉，五日沈斉。"
                },
                {
                    "paragraph": "均飫于卒士。興王之舞，服夷之伎，揳擊吹鼓之音，",
                    "zhushu": "揳，先結切，亦作“戞”。吹，尺瑞切。"
                },
                {
                    "paragraph": "飛騰幻怪之容，寰觀于逺邇。禮成樂遍，以叙而賀，且曰：“是邦臨護之大，五人合之，非是堂之制不可以備物，非公之德不可以容衆。曠于徃𥘉，肇自今兹，大和有人，以觀逺方，古之戎政，其曷用加此？”華元，名大夫也，殺羊而御者不及；",
                    "zhushu": "左傳宣公三年：華元殺羊食士，其御羊斟不與。"
                },
                {
                    "paragraph": "霍去病，良將軍也，餘肉而士有飢色。",
                    "zhushu": "前漢本傳云。"
                },
                {
                    "paragraph": "猶克稱能，以里到今。矧茲具美，其道不廢。願訪于金石，以永示後祀。”遂相與來告，且乞辭。某讓不獲，乃刻于茲石。",
                    "zhushu": "一本下有“云”字。",
                    "type": 2
                },
                {
                    "paragraph": "邠寧進奏院記",
                    "zhushu": "",
                    "type": 2
                },
                {
                    "paragraph": "凡諸侯述職之禮，必有棟宇建于京師，朝覲爲修容之地，㑹計爲交政之所。其在周典，則皆邑以具湯沐；其在漢制，則皆邸以奉朝請。",
                    "zhushu": "“邸”，一本作　“同”。朝𪧐之舎在京師者。請，才性切。漢律：春曰朝，秋日請。"
                },
                {
                    "paragraph": "唐興因之，則皆院以備進奏。政以之成，禮於是具，由舊章也。皇帝宅位十一載，悼邊氓之未乂，惡兇虜之猶阻，愽求群臣，以朗寕王張公爲能，",
                    "zhushu": "張献甫。"
                },
                {
                    "paragraph": "俾其建節剖符，守股肱之郡，統爪牙之職，董制三軍，撫柔萬人。乃新斯院，弘我舊制，",
                    "zhushu": "一本作“規”。"
                },
                {
                    "paragraph": "髙其閈閎，壯其門閭。以奉王制，以修古典，至敬也；以尊朝覲，以率貢職，至忠也。執忠與敬，臣道畢矣。公甞鳴珮執玉，展禮天朝；又甞伐叛獲醜，獻功魏闕。其餘歸時事，修常職，賔屬受辭而來使，旅賁奉章而上謁。",
                    "zhushu": "賁，音奔。"
                },
                {
                    "paragraph": "稽疑於大宰，質政於有司，下及奔走之臣，傳遽之役，川流環運，以逹教令。大凡展采於中都，率由是焉。故領斯院者，必獲歴閶闔，登太清，仰萬乗之威，而通内外之事。王宫九関而不聞，轅門十舎而如近。斯乃軍府之要樞，",
                    "zhushu": "一作“會”。"
                },
                {
                    "paragraph": "朗寕之能政也。",
                    "zhushu": "“朗”，一本作“邠”。"
                },
                {
                    "paragraph": "惟公端明而厚，温𥙿而肅，宏略特出，太志髙邁。施德下邑，而𥠖人咸懷；設險西陲，而戎虜伏息。",
                    "zhushu": "“設險”，一本作“爲敵”。"
                },
                {
                    "paragraph": "茂功溢于太常，",
                    "zhushu": "“茂”，一本作“戊”。"
                },
                {
                    "paragraph": "盛烈動於人聽。則斯院之設，乃他政之末者也。賛公于他政之末，故詞不周德；稱公于天子之都，故禮不稱位：斯古道也。貞元十二年十月六日，河東柳宗元爲記。",
                    "zhushu": "",
                    "type": 2
                },
                {
                    "paragraph": "興州江運記",
                    "zhushu": "",
                    "type": 2
                },
                {
                    "paragraph": "御史大夫嚴公牧于梁",
                    "zhushu": "貞元十五年，興州刺吏嚴礪兼御史大夫，爲山南西道莭度使。"
                },
                {
                    "paragraph": "五年，嗣天子",
                    "zhushu": "順宗也。"
                },
                {
                    "paragraph": "用周、漢進律増秩之興，以親諸侯。謂公有功德理行，就加禮部尚書。是年四月，使中謁者來鍚公命，賔僚吏屬，將校卒士，黧老童𡦗，填溢公門，舞躍歡呼，願建碑紀德，乖億萬祀。公固不許，而相與怨咨，遑遑如不飲食。於是西鄙之人，",
                    "zhushu": "“西”，一本作“四”。"
                },
                {
                    "paragraph": "宻以刋山導江之事，",
                    "zhushu": "一本“宻”作“私”，一本“以”字下有“公”字。"
                },
                {
                    "paragraph": "願刻巖石，曰：維梁之西，其蔽曰某山，其守曰興州。興州之西爲戎居，歳備亭障，實以精卒。以道之險隘，兵困于食，守用不固。公患之，",
                    "zhushu": "二本无“患之”二字。"
                },
                {
                    "paragraph": "曰：“吾甞爲興州，凡其土人之故，",
                    "zhushu": "一本无“土”字。"
                },
                {
                    "paragraph": "吾能知之。”自長舉北至於青泥山，又西𢪔于成州，",
                    "zhushu": "“𢪔”，即“抵”字。"
                },
                {
                    "paragraph": "過粟亭川，踰宝井堡，崖谷峻隘，十里百折，負重而上，若蹈利刃。盛秋水潦，窮冬雨雪，",
                    "zhushu": "一作“水潦于秋，雨雪于冬”。"
                },
                {
                    "paragraph": "深泥積水，相輔爲害。顚踣騰藉，",
                    "zhushu": "踣，音匐，又四候切，藁也。"
                },
                {
                    "paragraph": "血流棧道。糗糧芻藁，塡谷委山。牛馬羣蓄，相藉物故。餫夫畢刀，",
                    "zhushu": "餫，音運。說文：野饋日餫。"
                },
                {
                    "paragraph": "守卒延頸，嗷嗷之聲，其可哀也。若是者綿三百里而餘。自長舉而西，",
                    "zhushu": "“而”，一本作“之”。"
                },
                {
                    "paragraph": "可以導江而下，二百里而至，昔之人莫得知也。吾受命于君而育斯人，其可已乎？乃出軍府之幣，以備器用，即山僦功。",
                    "zhushu": "僦，即又切。"
                },
                {
                    "paragraph": "由是轉巨石，朴大木，焚以炎火，沃以食醯，摧其堅剛，化爲灰燼。畚鍤之下，",
                    "zhushu": "畚，音本。"
                },
                {
                    "paragraph": "易甚朽壤，乃闢乃墾，乃宣乃理。隨山之曲直，以休人力，順地之髙下，以殺湍悍。",
                    "zhushu": "殺，所界切。衰小之也。“湍悍”，一本作“水怒”。"
                },
                {
                    "paragraph": "厥功旣成，咸如其素。於是決去壅土，䟽導江濤，萬夫呼抃，莫不如志。雷騰雲奔，百里一瞬，",
                    "zhushu": "音舜。"
                },
                {
                    "paragraph": "旣㑹旣逺，淡爲安流。烝徒謳歌，枕卧而至。戍人無虞，專力待寇。惟我公之功，疇可侔也。而無以酬德，致其大願，又不可得命。矧公之始來，屬當惡歳，府庾甚虚，器備甚殫，飢饉昬札，",
                    "zhushu": "左傳昭公十九年注：夭死日札，小疫日瘥。短折曰夭，未名日昬。"
                },
                {
                    "paragraph": "死徒充路。",
                    "zhushu": "“徒”，當作“徙”。"
                },
                {
                    "paragraph": "賴公節用愛人，克安而生，老窮有養，㓜乳以遂，不問不使，咸得其志。公命鼓鑄，庫有利兵；公命屯田，師有餘糧；選徒練旅，有衆孔武；平刑議獄，有衆不黷；増石爲防，膏我稲粱；歳無凶災，家有積倉；傳舘是飾，旅忘其歸；杠梁以成，",
                    "zhushu": "社，梁，橋也。一作“虹梁”。"
                },
                {
                    "paragraph": "人不履危。若是者，皆以戎𨻶帥士而爲之，不出四人之力，",
                    "zhushu": "“人”，一本作“方”。"
                },
                {
                    "paragraph": "而百役已就。且我西鄙之職官，",
                    "zhushu": "一本“我”下更有“非”字。"
                },
                {
                    "paragraph": "故不能具舉。惟公和𢘆直方，廉毅信譲，敦尚儒學，揖損貴位，率忠與仁，以厚其誠。有可以安利于人者，行之堅勇，不俟終日。其興功濟物，冝如此其大也。",
                    "zhushu": "一本无“冝”字。"
                },
                {
                    "paragraph": "昔之爲國者，惟水事爲重，故有障大澤、勤其官而受封國者矣。",
                    "zhushu": "“矣”，一本作“焉”。左傳昭公元年：臺駘宣汾、洮，障大澤，帝用嘉之，封諸汾川。又礼記𥙊法篇：𡨋勤其官而水死。潘云：“障”通作“鄣”，壅也。"
                },
                {
                    "paragraph": "西門遺利，史起興歎；",
                    "zhushu": "前漢溝洫志：史起日：“鄴田惡，漳水在其旁，西門豹不知用，是不智也。”"
                },
                {
                    "paragraph": "白圭壑隣，孟子不與。",
                    "zhushu": "孟告子下。"
                },
                {
                    "paragraph": "公能夷險休勞，以惠萬代，其功烈尤章章焉不可蓋也。是用假辤謁工，勤而存之，用永憲于後祀。",
                    "zhushu": "",
                    "type": 2
                },
                {
                    "paragraph": "全義縣復北門記",
                    "zhushu": "",
                    "type": 2
                },
                {
                    "paragraph": "賢者之興而愚者之廢，廢而復之爲是，習而循之爲非，",
                    "zhushu": "一本作“賢之㒷而愚之廢，復之爲是，循之爲非。”"
                },
                {
                    "paragraph": "𢘆人且猶知之，不足乎列也。然而復其事必由乎賢者，推是𩔖以從於政，其事可少哉！賢莫大於成功，愚莫大於恡且誣。",
                    "zhushu": "恡，即吝字。"
                },
                {
                    "paragraph": "桂之中嶺而邑者曰全義，衞公城之，南越以平。盧遵爲全義，視其城，塞北門，鑿他雉以出。問之，其門人曰：“餘百年矣。”或曰：“巫言是不利於令，故塞之。”或曰：“以賔旅之多，有懼竭其餼饋者，欲廻其途，",
                    "zhushu": "廻，去声。"
                },
                {
                    "paragraph": "故塞之。”遵曰：“是非恡且誣歟？賢者之作，思利乎人，反是，罪也。余其復之。”詢于羣吏，羣吏叶厥謀；",
                    "zhushu": "一本无下羣字。"
                },
                {
                    "paragraph": "上于大府，大府以俞。邑人便焉，讙舞里閭。居者思正其家，行者樂出其塗。由是道以廢邪？",
                    "zhushu": "一本无是以二字。"
                },
                {
                    "paragraph": "用賢弃愚，推以革物，冝民之蘇。若是而不列，殆非孔子徒也。爲之記云。",
                    "zhushu": ""
                }
            ]
        },
        {
            "name": "增廣註釋音辯唐栁先生集卷之二十七",
            "paragraphs": [
                {
                    "paragraph": "增廣註釋音辯唐栁先生集卷之二十七",
                    "zhushu": "",
                    "type": 1
                },
                {
                    "paragraph": "記",
                    "zhushu": "一本作“記亭池”。",
                    "type": 2
                },
                {
                    "paragraph": "潭州東池戴氏堂記",
                    "zhushu": "一本“州”字下有“楊中丞作”四字。",
                    "type": 2
                },
                {
                    "paragraph": "弘農公刺潭三年，",
                    "zhushu": "楊慿，虢州弘農人。貞元十八年，爲潭州刺史、湖南觀察使。"
                },
                {
                    "paragraph": "因東泉爲池，環之九里，",
                    "zhushu": "一本作“二里”。"
                },
                {
                    "paragraph": "丘陵林麓距其涯，坘島洲渚交其中。",
                    "zhushu": "坘，音遲。与“坻”同。"
                },
                {
                    "paragraph": "其岸之突而出者，水縈之若玦焉。",
                    "zhushu": "玦，古穴切。"
                },
                {
                    "paragraph": "池之勝於是爲㝡。公曰：“是非離丗樂道者，不宜有此。”卒授賔客之選者譙國戴氏曰簡，爲堂而居之。",
                    "zhushu": "一本“而”字，下有“今”字。"
                },
                {
                    "paragraph": "堂成而勝益竒，望之若連艫縻艦，",
                    "zhushu": "户黯切。戰船。"
                },
                {
                    "paragraph": "與波上下。就之顚倒萬物，遼廓眇忽。樹之松柏衫櫧，",
                    "zhushu": "音諸。"
                },
                {
                    "paragraph": "被之菱芡芙蕖，鬱然而隂，粲然而榮。凡觀望浮游之美，專於戴氏矣。戴氏甞以文行累爲連率所賔禮，",
                    "zhushu": "率，所類切。謂方鎮所辟也。"
                },
                {
                    "paragraph": "貢之澤宫，而志不願仕。與人交，取其退讓，受諸侯之寵，不以自大，其離丗歟？好孔氏書，旁其莊文，",
                    "zhushu": "莊子、文子。"
                },
                {
                    "paragraph": "莫不揔統，以至虚爲極，得受益之道，其樂道歟？賢者之舉也必以𩔖，當弘農公之選，而專兹地之勝，豈易而得哉？地雖勝，得人焉而居之，則山若増而髙，水若闢而廣，堂不待飾而已奐矣。戴氏以泉池爲宅居，以雲物爲朋徒，攄幽發粹，",
                    "zhushu": "攄，抽居切。"
                },
                {
                    "paragraph": "日與之娛，則行宜益髙，文宜益峻，道宜益懋，交相賛者也。旣碩其内，又揚于時，吾懼其離丗之志不果矣。君子謂弘農公刺潭得其政，爲東池得其勝，授之得其人，豈非動而時中者歟？於戴氏堂也，見公之德，不可以不記。",
                    "zhushu": "",
                    "type": 2
                },
                {
                    "paragraph": "桂州訾家洲亭記",
                    "zhushu": "一本“州”字下有“裴中丞作”四字。",
                    "type": 2
                },
                {
                    "paragraph": "大凡以觀游名於代者，不過視於一方。其或傍逹左右，則以爲特異。至若不騖逺，不陵危，環山洄江，四出如一，夸竒競香，咸不相讓，徧行天下者，唯是得之。桂州多靈山，發地峭堅，林立四野。署之左曰“灕水”，",
                    "zhushu": "署，州署也。漓，音離。"
                },
                {
                    "paragraph": "水之中曰“訾氏之洲”。",
                    "zhushu": "訾，即移切，姓也。一音紫。"
                },
                {
                    "paragraph": "凡嶠南之山川，逹于海上，於是畢出，而古今莫能知。元和十二年，御史中丞裴公",
                    "zhushu": "元和十二年，裴行立徙桂州刺史、桂管觀察使。"
                },
                {
                    "paragraph": "來莅兹邦，都督二十七州諸軍州事。盗遁姦革，德惠敷施，朞年政成。而當天子平淮夷，定河朔，告于諸侯。公旣施慶于下，乃合僚吏，登茲以嬉。觀望攸長，",
                    "zhushu": "“攸”，一本作“悠”。"
                },
                {
                    "paragraph": "悼前之遺。於是厚貨居甿，移于間壤。",
                    "zhushu": "間，音閑。"
                },
                {
                    "paragraph": "伐惡木，刜奥草，",
                    "zhushu": "刜，扶弗切，斫也。"
                },
                {
                    "paragraph": "前指後畫，心舒目行。忽焉若飄浮上騰，以臨雲氣。萬山靣内，重江束隘，聮嵐含輝，旋視其宜。常所未覩，倐然互見。",
                    "zhushu": "倐，音叔。“互”，或作“牙”，同。"
                },
                {
                    "paragraph": "以爲飛舞奔走，與遊者偕來。乃經工化材，考極相方。",
                    "zhushu": "周礼：夜考之極星。相，息亮切。"
                },
                {
                    "paragraph": "南爲燕亭，延宇垂阿，歩簷更衣，周若一舎。北有崇軒，以臨千里。左浮飛閣，右列間館。比舟爲梁，與波昇降。苞灕山，含龍宫，",
                    "zhushu": "“含”，一本作“𣶬”。"
                },
                {
                    "paragraph": "昔之所大，蓄在亭内。",
                    "zhushu": "“亭”，一本作“廷”。"
                },
                {
                    "paragraph": "日出扶桑，雲飛蒼梧。海霞島霧，來助游物。其𨻶則抗月檻於廻谿，出風榭於篁中。晝極其美，又益以夜。列星下布，顥氣廻合，䆳然萬變，若與安期、羡門",
                    "zhushu": "並古仙人名。"
                },
                {
                    "paragraph": "接於物外。則凡名觀游於天下者，有不屈伏退讓，以推髙是亭者乎？旣成以燕，歡極而賀。咸曰：“昔之遺勝㮣者，必於深山窮谷，人罕能至，而好事者後得以爲己功。未有直治城，挾闤闠，",
                    "zhushu": "潘云：音環潰。市墻曰闤，市門曰闠。"
                },
                {
                    "paragraph": "車輿歩騎，朝過夕視，訖千百年，莫或異顧，一旦得之，遂出於他邦，須博物辯口，莫能舉其上者。”然則人之心目，其果有遼絶特殊而不可至者耶？蓋非桂山之靈，不足以瓌觀；",
                    "zhushu": "壞，姑回切。"
                },
                {
                    "paragraph": "非是洲之曠，不足以極是；非公之鍳，不能以獨得。噫！造物者之設是乆矣，而盡之於今，余其可以無藉乎？",
                    "zhushu": "",
                    "type": 2
                },
                {
                    "paragraph": "邕州馬退山茅亭記",
                    "zhushu": "一本“州”字下有“栁中丞作”四字。",
                    "type": 2
                },
                {
                    "paragraph": "冬十月，作新亭于馬退山之陽。因髙丘之阻以靣勢，無欂櫨節梲之華。",
                    "zhushu": "欂，華碧切。又音傳。柱也。櫨，音盧。柱上栟也。莭，栭也。梲，音拙。梁上楹。"
                },
                {
                    "paragraph": "不斵椽，不翦次，不列墻，以白雲爲藩籬，碧山爲屏風，昭其儉也。是山崒然起於莽蒼之中，",
                    "zhushu": "崒，慈恤切。潘云：崒，蒼没切。莽，毋黨切。蒼，士蕩切。莊子注：莽蒼，草野之色。"
                },
                {
                    "paragraph": "馳奔雲矗，",
                    "zhushu": "初六切。"
                },
                {
                    "paragraph": "亘数十百里。尾蟠荒陬，",
                    "zhushu": "將侯切。隅也。"
                },
                {
                    "paragraph": "首注大溪。諸山來朝，勢若星拱，蒼翠詭狀，綺綰繍錯。蓋天鍾秀於是，不限於遐裔也。然以壌接荒服，俗參夷徼，",
                    "zhushu": "音呌。"
                },
                {
                    "paragraph": "周王之馬跡不至，",
                    "zhushu": "左傳：周穆王周行天下，將皆必有車轍馬跡焉。"
                },
                {
                    "paragraph": "謝公之履齒不及。",
                    "zhushu": "“履”，一本作“屐”。謝灵渾事。"
                },
                {
                    "paragraph": "巖徑肅條，登探者以爲嘆。歳在辛卯，我仲兄",
                    "zhushu": "子厚、從兄柳寛，字存諒。"
                },
                {
                    "paragraph": "以方牧之命，試于是邦。夫其德及，故信孚，信孚故人和，人和故政多暇。由是甞徘徊北山，以寄勝㮣。迺槩迺𡍼，",
                    "zhushu": "槩，詐氣切，仰塗也。"
                },
                {
                    "paragraph": "作我攸宇，於是不崇朝而木工告成。每風止雨收，煙霞澄鮮，輙角巾鹿裘，率昆弟友生冠者五六人，歩山極而登焉。",
                    "zhushu": "“極”，一本作“椒”。椒，山頂也。"
                },
                {
                    "paragraph": "於是于揮絲桐，目送還雲，西山爽氣，在我襟䄂，以極萬𩔖，攬不盈掌。夫美不自美，因人而彰。蘭亭也，不遭右軍，",
                    "zhushu": "王羲之。"
                },
                {
                    "paragraph": "則清湍脩竹，蕪没於空山矣。是亭也，僻介閩嶺，佳境罕到，不書所作，使盛跡鬱堙，是貽林澗之媿，故志之。",
                    "zhushu": "",
                    "type": 2
                },
                {
                    "paragraph": "永州新堂記",
                    "zhushu": "一本“州”字下，有“韋使君”三字。",
                    "type": 2
                },
                {
                    "paragraph": "將爲穹谷嵁巖淵池於郊邑之中，",
                    "zhushu": "童云：嵁，五男、苦、男、五咸三切。嵁巖也。魏都賦：有嵁崿。"
                },
                {
                    "paragraph": "則必輦山石，溝澗壑，凌絶嶮阻，疲極人力，乃可以有爲也。然而求天作地生之狀，咸無得焉。𨓜其人，因其地，全其天，昔之所難，今於是乎在。永州實惟九疑之麓，其始度土者，",
                    "zhushu": "度，待洛切。"
                },
                {
                    "paragraph": "環山爲城。有石焉，翳于奥草，",
                    "zhushu": "“于”，一本作“乎”。"
                },
                {
                    "paragraph": "有泉焉，伏于土塗。虵虺之所蟠，狸䑕之所游，茂樹惡木，嘉葩毒卉，亂雜而爭植，號爲穢墟。韋公之來旣逾月，理甚無事，望其地且異之，始命芟其蕪，行其塗，積之丘如，蠲之瀏如。",
                    "zhushu": "瀏，刘、溜、柳三音。"
                },
                {
                    "paragraph": "旣焚旣釃，",
                    "zhushu": "山宜切。"
                },
                {
                    "paragraph": "竒勢迭岀，清濁辨質，美惡異位。視其植，則清秀敷舒；視其蓄，則溶漾紆餘。怪石森然，周于四隅，或列或跪，或立或仆，竅穴逶邃，堆阜突怒。乃作棟宇，以爲觀游。凡其物𩔖，無不合形輔勢，效伎於堂廡之下。外之連山髙原，林麓之崖，間厠隱顯，邇延野緑，逺混天碧，咸㑹於譙門之内。",
                    "zhushu": "“内”，一本作“外”。譙門，謂門上爲高楼以望也。楼，一名譙，故謂美麗之楼爲麗譙。"
                },
                {
                    "paragraph": "已乃延客入觀，継以宴娱。或賛且賀曰：“見公之作，知公之志。公之因土而得勝，豈不欲因俗以成化？公之擇惡而取美，豈不欲除殘而佑仁？公之蠲濁而流清，豈不欲廢貪而立廉？公之居髙以望逺，豈不欲家撫而户暁？夫然，則是堂也，豈獨草木上石水泉之適歟？山原林麓之觀歟？將使継公之理者，視其細，知其大也。”宗元請志諸石，措諸壁，編",
                    "zhushu": "一作“屋”漏。"
                },
                {
                    "paragraph": "以爲二千石楷法。",
                    "zhushu": "",
                    "type": 2
                },
                {
                    "paragraph": "永州萬石亭記",
                    "zhushu": "一本“州”下有“崔中丞”三字。",
                    "type": 2
                },
                {
                    "paragraph": "御史中丞、清河男崔公",
                    "zhushu": "崔能也。"
                },
                {
                    "paragraph": "來莅永州，間日",
                    "zhushu": "“間”，一本作“百”。"
                },
                {
                    "paragraph": "登城北墉，臨于荒野藂翳之𨻶，",
                    "zhushu": "童云：“叢”，俗書作“藂”。"
                },
                {
                    "paragraph": "見怪石特出，度其下必有殊勝。歩自西門，以求其墟。伐竹披奥，欹仄以入。",
                    "zhushu": "“仄”，一本作“側”，同。"
                },
                {
                    "paragraph": "綿谷跨谿，皆大石林立。渙若奔雲，錯若置碁。怒者虎闘，企者鳥厲。抉其穴，則鼻口相呀，",
                    "zhushu": "抉，一“決”，古、穴二切。呀，虚加切。"
                },
                {
                    "paragraph": "搜其根，則蹄股交峙。",
                    "zhushu": "“股”，本作“肱”。"
                },
                {
                    "paragraph": "環行卒愕，",
                    "zhushu": "卒，七没切。一本作“愕目”。"
                },
                {
                    "paragraph": "疑若搏噬。於是刳闢朽壌，翦焚榛薉，",
                    "zhushu": "於廢切。荒蕪也。与“穢”同。"
                },
                {
                    "paragraph": "決澮溝，導伏流，散爲踈林，洄爲清池。寥廓泓渟，",
                    "zhushu": "泓，烏宏切。渟，音亭。"
                },
                {
                    "paragraph": "若造物者始判清濁，効竒於茲地，非人力也。乃立游亭，以宅厥中。直亭之西，石若掖分，可以聎望。其上青璧斗絶，沉于淵源，莫究其極。自下而望，則合乎攅巒，",
                    "zhushu": "唐氏曰：攅，當作“㠝”。在官切。㠝岏，小山。"
                },
                {
                    "paragraph": "與山無窮。明日，州邑耋老雜然而至，曰：“吾儕生是州，蓺是野，眉尨齒鯢，",
                    "zhushu": "尨眉，黒白雜也。鯢，音倪。齒落更生細者，壽徵也。"
                },
                {
                    "paragraph": "未甞知此。豈天墜地出，設茲神物，以彰我公之德歟？”旣賀而請名。公曰：“是石之数，不可知也。以其多，而命之曰萬石亭。”耋老又言曰：“懿夫公之名亭也，豈專狀物而已哉。公甞六爲二千石，旣盈其数，",
                    "zhushu": "“盈”，一本作“贏”。贏，過也。"
                },
                {
                    "paragraph": "然而有道之士，咸恨推公之嘉績，未洽于人。敢頌休聲，祝公于明神。漢之三公，秩號萬石。我公之德，冝受兹鍚。漢有礼臣，惟萬石君。",
                    "zhushu": "前漢石𡚒及其四子，皆二千石。"
                },
                {
                    "paragraph": "我公之化，始于閨門。道合于古，祐之自天。野夫獻辭，公壽萬年。”宗元甞以牋奏𥻊尚書，敢專筆削，以附零陵故事。時元和十年正月五日記。",
                    "zhushu": "",
                    "type": 2
                },
                {
                    "paragraph": "零陵三亭記",
                    "zhushu": "",
                    "type": 2
                },
                {
                    "paragraph": "邑之有觀游，或者以爲非政，是大不然。夫氣煩則慮亂，視壅則志滯。君子必有游息之物，髙明之具，使之清寕平夷，𢘆若有餘，然後理逹而事成。零陵縣東有山麓，泉出石中，沮洳汚塗，",
                    "zhushu": "潘云：沮，子須切。洳，如預切。漸𣺯也。"
                },
                {
                    "paragraph": "羣畜食焉，牆藩以蔽之，爲縣者積数十人，莫知發視。河東薛存義以吏能聞荆楚間，潭部舉之，",
                    "zhushu": "潭部，謂湖南觀察使。"
                },
                {
                    "paragraph": "假湘源令。㑹零陵政尨賦擾，民訟于牧。推能濟弊，來莅兹邑。遁逃復還，愁痛𥬇歌。逋租匿役，朞月辨理，",
                    "zhushu": "辨，音瓣。"
                },
                {
                    "paragraph": "𪧐蠧藏姧，披露首服。",
                    "zhushu": "首，音狩。"
                },
                {
                    "paragraph": "民旣卒稅，相與歡歸道塗，迎賀里閭，門不施胥吏之席，耳不聞鼛鼓之召，",
                    "zhushu": "鼛，音臯。周礼：以鼛鼔鼓役事。潘本作“鼕鼓”。鼕，徒宗切。鼓声也。"
                },
                {
                    "paragraph": "雞豚糗醑，",
                    "zhushu": "糗，丘救、許九二切。熬米麥也。醑，思吕切。漉酒也。"
                },
                {
                    "paragraph": "得及宗族。州牧尚焉，旁邑倣焉。然而未甞以劇自撓，山水鳥魚之樂，澹然自若也。乃發牆藩，驅羣畜，決䟽沮洳，搜剔山麓，萬石如林，積坳爲池。",
                    "zhushu": "切，於交切。"
                },
                {
                    "paragraph": "爰有嘉木美卉，垂水藂峯，瓏𤫩蕭條，",
                    "zhushu": "潘云：諸韻无此𤫩字。温公注揚子：瓏，盧紅切。瓐，音零。"
                },
                {
                    "paragraph": "清風自生，翠煙自留，不植而遂。魚樂廣閑，鳥慕靜深，别孕巢穴，沉浮嘯萃，不蓄而冨。伐木墜江，流于邑門，陶土以埴，亦在署側。人無勞力，土得以利。乃作三亭，陟降晦明，髙者冠山顚，下者俯清池。更衣膳饔，列置備具，賔以燕好，旅以館舎，髙明游息之道，具於是邑，由薛爲首。在昔禆諶謀野而獲，",
                    "zhushu": "左襄三十一年：鄭禆諶能謀，謀於野則獲，謀於邑則否。"
                },
                {
                    "paragraph": "宓子彈琴而理，",
                    "zhushu": "宓子賤。"
                },
                {
                    "paragraph": "亂慮滯志，無所容入。則夫觀游者，果爲政之具歟？薛之志其果出於是歟？及其弊也，則以玩替政，以荒去理。使継是者咸有薛之志，則邑民之福，其可旣乎？余愛其始而欲乆其道，乃撰其事以書于石。薛拜手曰：“吾志也。”遂刻之。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之二十八",
            "paragraphs": [
                {
                    "paragraph": "増廣註釋音辯唐栁先生集卷之二十八",
                    "zhushu": "",
                    "type": 1
                },
                {
                    "paragraph": "記",
                    "zhushu": "",
                    "type": 2
                },
                {
                    "paragraph": "零陵郡復乳穴記",
                    "zhushu": "零陵郡，當作連山郡。",
                    "type": 2
                },
                {
                    "paragraph": "石鍾乳，餌之最良者也，楚越之山多産焉。于連于韶者，獨名於丗。連之人告盡焉者五載矣，",
                    "zhushu": "題作零陵郡，乃永州，唐連州連山郡貢鍾乳，未甞出永州。以年考之，元和四年，永州刺史崔簡，連州刺史乃崔君敏，二太守之姓同，故題亦從而差耳。"
                },
                {
                    "paragraph": "以貢則買諸他部。今刺史崔公至，逾月，穴人來以乳復告。邦人恱是祥也，雜然謡曰：“甿之熈熈，崔公之來。公化所徹，土石䝉烈。以爲不信，起視乳穴。”穴人笑之曰：“是惡知所謂祥耶？嚮吾以刺史之貪戾嗜利，徒吾役而不吾貨也，吾是以病而紿焉。",
                    "zhushu": "紿，徒亥切，欺也。"
                },
                {
                    "paragraph": "今吾刺史令明而志㓗，先頼而後力，欺誣屏息，信順休洽，吾以是誠告焉。且夫乳穴必在深山窮林，冰雪之所儲，犲虎之所廬。由而入者，觸昏霧，扞龍蛇，束火以知其物，縻繩以志其返，其勤若是，出又不得吾直，吾用是安得不以盡告？今令人而乃誠，",
                    "zhushu": "一本无令人字。"
                },
                {
                    "paragraph": "吾告故也，何祥之爲？”士聞之曰：“謡者之祥也，乃其所謂怪者也。笑者之非祥也，乃其所謂真祥者也。君子之祥也，以政不以怪，誠乎物而信乎道，人樂用命，熈熈然以效其有。斯其爲政也，而獨非祥也歟？”",
                    "zhushu": "",
                    "type": 2
                },
                {
                    "paragraph": "道州毀鼻亭神記",
                    "zhushu": "潘云：“毀”作“斥”。",
                    "type": 2
                },
                {
                    "paragraph": "鼻亭神，象祠也。",
                    "zhushu": "前漢昌邑王傳：舜封象于有鼻。註：在零陵。“鼻”，与“庳”同。"
                },
                {
                    "paragraph": "不知何自始立，因而勿除，完而𢘆新，相傳且千歳。元和九年，河東薛公由刑部郎中㓨道州，",
                    "zhushu": "薛伯髙也。“㓨”，即“刺”字。"
                },
                {
                    "paragraph": "除穢革邪，敷和于下。州之罷人，",
                    "zhushu": "罷，音疲。"
                },
                {
                    "paragraph": "去亂即治，変呻爲謡，若痿而起，",
                    "zhushu": "痿，人隹、於危二切。痺𣺯病。"
                },
                {
                    "paragraph": "若矇而瞭，",
                    "zhushu": "矇，音䝉。瞭，力小切。"
                },
                {
                    "paragraph": "騰踴相視，讙愛克順。旣底于理，公乃考民風，披地圖，得是祠，駭曰：“象之道，以爲子則傲，以爲弟則賊。君有鼻而天子之吏實理。",
                    "zhushu": "孟子云：天子使吏治其囯。"
                },
                {
                    "paragraph": "以惡德而專丗祀，殆非化吾人之意哉！”命亟去之。於是撤其屋，墟其地，沉其主於江。",
                    "zhushu": "主，神主也。"
                },
                {
                    "paragraph": "公又懼楚俗之尚鬼而難諭也，乃徧告于人曰：“吾聞‘鬼神不歆非𩔖’ ，",
                    "zhushu": "左僖十年句。"
                },
                {
                    "paragraph": "又曰‘ 滛祀無福’。",
                    "zhushu": "礼記句。"
                },
                {
                    "paragraph": "凡天子命刺史于下，非以專土疆、督貨賄而已也，蓋將敎孝悌，",
                    "zhushu": "“敎”，一本作“崇”。"
                },
                {
                    "paragraph": "去竒邪，",
                    "zhushu": "竒，居宜切。"
                },
                {
                    "paragraph": "俾斯人敦忠睦友，祗肅信讓，",
                    "zhushu": "“肅”，一本作“庸”。"
                },
                {
                    "paragraph": "以順于道。吾之斥是祠也，以明敎也。茍離于正，雖千載之違，吾得而更之，况今兹乎？茍有不善，雖異代之鬼，吾得而攘之，况斯人乎？”州民旣諭，相與歌曰：“我有苟老，公燠其肌。我有病癃，公起其羸。髫童之嚚，",
                    "zhushu": "髫，田聊切。"
                },
                {
                    "paragraph": "公實智之。鰥孤孔艱，公實遂之。孰尊惡德？逺矣自古。孰羡滛昬，",
                    "zhushu": "“羡”，一作“恣”。"
                },
                {
                    "paragraph": "俾我斯瞽。千歳之𡨋，公闢其戸。我子洎孫，延丗有慕。”宗元時謫永州，邇公之邦。聞其歌詩，以爲古道罕用，頼公而存，斥一祠而二教興焉。明罰行于鬼神，愷悌逹于蛮夷，",
                    "zhushu": "一本无“明”与“愷悌”字。"
                },
                {
                    "paragraph": "不惟禁滛祀、黜非𩔖而已。願爲記以刻山石，俾知教之首。",
                    "zhushu": "",
                    "type": 2
                },
                {
                    "paragraph": "永州龍興寺息壤記",
                    "zhushu": "",
                    "type": 2
                },
                {
                    "paragraph": "永州龍興寺東北陬有堂，",
                    "zhushu": "陬，將侯切，隅也。"
                },
                {
                    "paragraph": "堂之地隆然負塼甓而起者，",
                    "zhushu": "甓，蒲歴切，瓴甓也。"
                },
                {
                    "paragraph": "廣四歩，髙一尺五寸。始之爲堂也，夷之而又髙，",
                    "zhushu": "夷，平也。"
                },
                {
                    "paragraph": "凡持鍤者盡死。",
                    "zhushu": "鍤，側洽切。"
                },
                {
                    "paragraph": "永州居楚越間，其人鬼且禨，",
                    "zhushu": "禨，畿二名。"
                },
                {
                    "paragraph": "由是寺之人皆神之，人莫敢夷。史記天官書及漢志有“地長”之占，而亡其說。",
                    "zhushu": "長，臻两切。史記天官書載：水𣽃澤，喝地長。西漢天文志同。"
                },
                {
                    "paragraph": "甘戊盟息壤，",
                    "zhushu": "“戊”，合依一本作“戊”。史記：秦王迎甘茂於息壤，因与之盟。"
                },
                {
                    "paragraph": "蓋其地有是𩔖也。昔之異書，有記洪水滔天，鮌𥨸帝之息壤以堙洪水，帝乃令祝融殺鮌于羽郊。",
                    "zhushu": "山海經啓筮云：又出淮南子。鯀与鮌同。"
                },
                {
                    "paragraph": "其言不經見。今是土也，夷之者不幸而死，豈帝之所愛耶？南方多疫，勞者先死，則彼持鍤者，其死於勞且疫也，土烏能神？余恐學者之至於斯，徴是言，而唯異書之信，故記于堂上。",
                    "zhushu": "",
                    "type": 2
                },
                {
                    "paragraph": "永州龍興寺東丘記",
                    "zhushu": "",
                    "type": 2
                },
                {
                    "paragraph": "游之適，大率有二：曠如也，奥如也，如斯而已。其地之凌阻峭，出幽鬱，寥廓悠長，則於曠冝。抵丘垤，伏灌莾，迫遽廻合，則於奥冝。因其曠，雖増以崇臺延閣，廻環日星，臨瞰風雨，不可病其敞也。因其奥，雖増以茂樹藂石，穹若洞谷，蓊若林麓，",
                    "zhushu": "蓊，翁孔切。"
                },
                {
                    "paragraph": "不可病其䆳也。今所謂“東丘”者，奥之冝者也。其始龕之外弃地，余得而合焉，以属於堂之北垂。",
                    "zhushu": "属，之欲切。連也。"
                },
                {
                    "paragraph": "凡坳窪坻岸之狀，",
                    "zhushu": "坳，於交切。窪，烏𤓰切。清水也。坁，烏尼切。"
                },
                {
                    "paragraph": "無廢其故。屏以密竹，聮以曲梁。桂檜松杉楩柟之植，",
                    "zhushu": "楩，毗連切。"
                },
                {
                    "paragraph": "幾三百本。嘉卉美石，又經緯之。俛入緑縟，幽䕃薈蔚，歩武錯迕，",
                    "zhushu": "迕，阮古切。過也。"
                },
                {
                    "paragraph": "不知所出。温風不爍，清氣自至。水亭陿室，曲有奥趣。然而至焉者，往往以䆳爲病。噫！龍興，永之佳寺也。登髙殿，可以望南極，闢大門可以瞰湘流，若是其曠也。而於是小丘，又將披而攘之，則吾所謂游有二者，無乃闕焉而䘮其地之宜乎？丘之幽幽，可以處休；丘之窅窅，",
                    "zhushu": "伊鳥切。"
                },
                {
                    "paragraph": "可以觀妙。溽暑遁去，兹丘之下；大和不迁，茲丘之巔。奥乎茲丘，孰從我游？余無召公之德，懼翦伐之及也，故書以祈後君子。",
                    "zhushu": "",
                    "type": 2
                },
                {
                    "paragraph": "永州法華寺新作西亭記",
                    "zhushu": "",
                    "type": 2
                },
                {
                    "paragraph": "法華寺居永州，地㝡髙。有僧曰覺照，照居寺西廡下。廡之外有大竹數萬，又其外山形下絶，然而薪蒸𥴽簜，",
                    "zhushu": "𥴽，音小。簜，徒黨切。麄曰薪，細曰蒸。𥴽，小竹。簜，大竹。"
                },
                {
                    "paragraph": "䝉雜擁蔽，吾意伐而除之，必將有見焉。照謂余曰：“是其下有陂池芙蕖，申以湘水之流，衆山之㑹，果去是，其見逺矣。”遂命僕人持刀斧，群而翦焉。叢莽下頽，萬𩔖皆出，曠焉茫焉，天爲之益髙，地爲之加闢，丘陵山谷之峻，江湖地澤之大，咸若有増廣之者。夫其地之竒，必以遺乎後，不可曠也。余時謪爲州司馬，官外常貟，",
                    "zhushu": "一本“外”字下有“乎”字。子厚永貞元年，貶永州司馬貟外，置同正貟。"
                },
                {
                    "paragraph": "而心得無事，乃取官之禄秩以爲其亭。其髙且廣，蓋方丈者二焉。或異照之居於斯，而不蚤爲是也。余謂昔之上人者，不起宴坐，足以觀於空色之實，而游乎物之終始。其照也逾寂，其斍也逾有。然則嚮之礙之者爲果礙耶？今之闢之者爲果闢耶？彼所謂斍而照者，吾詎知其不由是道也？豈若吾族之挈挈於通塞",
                    "zhushu": "一有“乎”字。"
                },
                {
                    "paragraph": "有無之方以自狹耶？或曰：“然則冝書之。”乃書于石。",
                    "zhushu": "",
                    "type": 2
                },
                {
                    "paragraph": "永州龍興寺西軒記",
                    "zhushu": "",
                    "type": 2
                },
                {
                    "paragraph": "永貞年，余名在黨人，不容於尚書省，出爲邵州，道貶永州司馬。至則無以爲居，居龍興寺西序之下。余知釋氏之道且乆，固所願也。然余所庇之屋甚隱蔽，其户北向，居昧昧也。寺之居，於是州爲髙。西序之西，属當大江之流，江之外，山谷林麓甚衆，於是鑿西墉以爲户，户之外爲軒，以臨羣木之杪，無所不矚焉。不徙席，不運几，而得大觀。夫室，嚮者之室也；席與几，嚮者之處也。嚮也昧而今也𩔰，豈異物耶？因悟失佛之道，可以轉惑見爲眞智，即群迷爲正斍，捨大闇爲光明，夫性豈異物耶？孰能爲余鑿大昬之墉，闢靈照之户，廣應物之軒者，吾將與爲徒。遂書爲二，其一志諸户外，其一以貽巽上人焉。",
                    "zhushu": "",
                    "type": 2
                },
                {
                    "paragraph": "柳州復大雲寺記",
                    "zhushu": "",
                    "type": 2
                },
                {
                    "paragraph": "越人信祥而易殺，傲化而偭仁，",
                    "zhushu": "尔兖切。又音靣，背也。"
                },
                {
                    "paragraph": "病且憂，則聚巫師，用雞卜。始則殺小牲，不可；則殺中牲，又不可；則殺大牲，而又不可；則訣親戚，飭死事，曰：“神不置我已矣。”",
                    "zhushu": "一本無己字。"
                },
                {
                    "paragraph": "因不食，蔽靣死。以故户易耗，田易荒，而畜字不孳。董之禮則頑，束之刑則逃，唯浮圖事神而語大，可因而入焉，有以佐教化。桞州始以邦命置四寺，其三在水北，而大雲寺在水南。水北環治城六百室，水南三百室。俄而水南火，大雲寺焚而不復且百年。三百室之人失其所依歸，復立神而殺焉。元和十年，刺史栁宗元始至，逐神于隱逺而取其地。其傍有小僧舎，闢之廣大，逵逹横術，",
                    "zhushu": "潘云：音遂，小徑也。"
                },
                {
                    "paragraph": "北屬之江。告于大府，取寺之故名，作大門，以字揭之。立東西序，崇佛廟，爲學者居。㑹其徒而委之食，使擊磬鼓鍾，以嚴其道而傳其言。而人始復去鬼息殺，而務趣於仁愛。病且憂，其有告焉而順之，庶乎教夷之宜也。凡立屋大小若干楹，凡闢地南北東西若干畒，",
                    "zhushu": "潘本作畞，同。"
                },
                {
                    "paragraph": "凡樹木若于本，竹三萬竿，圃百畦，",
                    "zhushu": "圃，一本作囿。"
                },
                {
                    "paragraph": "田若干塍。",
                    "zhushu": "音繩。猶中畦也。"
                },
                {
                    "paragraph": "治事僧曰退思，曰令寰，曰道堅。後二年十月某日，寺皆復就。",
                    "zhushu": "",
                    "type": 2
                },
                {
                    "paragraph": "永州龍興寺修淨土院記",
                    "zhushu": "土，音杜。潘云：淨土，佛囯土也。",
                    "type": 2
                },
                {
                    "paragraph": "中國之西數萬里，有國曰身毒，",
                    "zhushu": "潘云：上音捐，下音篤。即天竺。"
                },
                {
                    "paragraph": "釋迦牟尼如來示現之地。彼佛言曰：“西方過十萬億佛土，有丗界曰極樂，佛號無量壽如來。”其國無有三惡八難，",
                    "zhushu": "乃旦切。"
                },
                {
                    "paragraph": "衆寳以爲飾；其人無有十纒九惱，群聖以爲友。有能誠心大願歸心是土者，苟念力具足，則徃生彼國，然後出三界之外。其於佛道無退轉者，其言無所欺也。晉時盧山逺法師作念佛三昧詠，大勸于時。其後天台顗大師",
                    "zhushu": "顗，魚豈切。"
                },
                {
                    "paragraph": "著釋淨土十疑論，弘宣其教，周密微妙，迷者咸頼焉。蓋其留異跡而去者甚衆。永州龍興寺，前刺史李承晊",
                    "zhushu": "職日切，音質。"
                },
                {
                    "paragraph": "及僧法林，置淨土堂于寺之東偏，常奉斯事。逮今餘二十年，廉隅毀頓，圖像崩墜。會巽上人居其宇下，始復理焉。上人者，修㝡上乗，解第一義。無體空折色之跡，而造乎眞源，通假有借無之名，而入於實相。境與智合，事與理并。故雖徃生之因，亦相用不捨。誓葺茲宇，以開後學。有信士圖爲佛像，法相甚具焉。今刺史馮公作大門以表其位。余遂周延四阿，環以廊廡，繢二大士之像，",
                    "zhushu": "繢，胡對切，昼也。"
                },
                {
                    "paragraph": "繒蓋幢幡，以成就之。嗚呼！有能求無生之生者，知舟筏之存乎是。",
                    "zhushu": "筏，音伐，水中大簿。"
                },
                {
                    "paragraph": "遂以天台十疑論書于墻宇，使觀者起信焉。",
                    "zhushu": "",
                    "type": 2
                },
                {
                    "paragraph": "永州鐡爐歩志",
                    "zhushu": "附。",
                    "type": 2
                },
                {
                    "paragraph": "江之滸，凡舟可縻而上下者曰“歩”。永州北郭有歩曰“鐡爐歩”。余乗舟來，居九年，徃來求其所以爲鐡爐者無有。問之人，曰：“蓋甞有鍜鐡者居，",
                    "zhushu": "鍜，都玩切。小治也。一本無缺字。"
                },
                {
                    "paragraph": "其人去而爐毀者不知年矣，獨有其號冒而存。”余曰：“嘻！丗固有事去名存而冒焉若是耶？”歩之人曰：“子何獨怪是？今丗有負其姓而立於天下者，曰：‘吾門大，他不我敵也。’問其位與德，曰：‘乆矣其先也。’然而彼猶曰‘我大’ ，丗亦曰‘某氏大’，其冒於號有以異於茲歩者乎？向使有聞兹歩之號而不足釡錡、錢鎛、刀鈇者，",
                    "zhushu": "錡，魚綺切，三足釜也。錢，音剪。鏄，音德，田器也。鈇，膚、甫二音，莝斫刀也。"
                },
                {
                    "paragraph": "懷價而來，能有得其欲乎？則求位與德於彼，其不可得亦猶是也。位存焉而徳無有，猶不足以大其門，然且樂爲之下。子胡不怪彼而獨怪於是？大者桀冒禹，紂冒湯，幽、厲冒文、武，以傲天下，由不推知其本，而姑大其故號，以至於敗，爲丗𥬇僇，",
                    "zhushu": "與“戮”同。"
                },
                {
                    "paragraph": "斯可以甚懼。若求兹歩之實，而不得釡錡、錢鎛、刀鈇者，則去而之他，又何害乎？子之驚於是，末矣。”余以爲古有太史，觀民風，采民言，若是者，則有得矣。嘉其言可采，書以爲志。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之二十九",
            "paragraphs": [
                {
                    "paragraph": "増廣註釋音辯唐栁先生集卷之二十九",
                    "zhushu": "",
                    "type": 1
                },
                {
                    "paragraph": "記山水",
                    "zhushu": "",
                    "type": 2
                },
                {
                    "paragraph": "游黃溪記",
                    "zhushu": "",
                    "type": 2
                },
                {
                    "paragraph": "北之晉，西適豳，東極呉，南至楚越之交，其間名山水而州者以百數，永最善。環永之治百里，北至于浯溪，西至于湘之源，南至于瀧泉，",
                    "zhushu": "瀧，閭江切，大奔湍也。"
                },
                {
                    "paragraph": "東至于黃溪東屯，",
                    "zhushu": "或無“黃溪”字。"
                },
                {
                    "paragraph": "其間名山水而村者以百數，黃溪最善。黃溪拒州治七十里，由東屯南行六百歩，至黃神祠。",
                    "zhushu": "或無“神祠”字。"
                },
                {
                    "paragraph": "祠之上兩山牆立，如丹碧之華葉駢植，與山升降。其缺者爲崖峭巖窟，水之中皆小石平布。黃神之上，揭水八十歩，",
                    "zhushu": "掲，音憇，揭衣也。"
                },
                {
                    "paragraph": "至𥘉潭，最竒麗，殆不可狀。其略若剖大甕，側立千尺，溪水即焉。",
                    "zhushu": "“即”，一本作“積”。"
                },
                {
                    "paragraph": "黛蓄膏渟，來若白虹，沉沉無聲。",
                    "zhushu": "“沉沉”，一本作“沉之”。"
                },
                {
                    "paragraph": "有魚數百尾，方來㑹石下。",
                    "zhushu": "元注云：楚、越之人，数魚以尾，不以頭也。"
                },
                {
                    "paragraph": "南去又行百歩，至第二潭。石皆巍然，臨峻流，若頦頷齗齶。",
                    "zhushu": "頦，胡來切，又古海切。頥下也。頷，户感切。断，魚巾切。齒根肉。齶，五各切，口中肉。"
                },
                {
                    "paragraph": "其下大石離列，",
                    "zhushu": "“離”，一本作“雜”。"
                },
                {
                    "paragraph": "可坐飲食。有鳥赤首烏翼，大如鵠，方東嚮立。自是又南數里，地皆一狀，樹益壯，石益瘦，水鳴皆鏘然。又南一里，至大冥之川，山舒水緩，有土田。始黃神爲人時，居其地，傳者曰：“黃神王姓，莽之丗也。莽旣死，神更號黃氏，逃來，擇其深峭者潜焉。”始莽甞曰：“余黃虞之後也。”故號其女曰黃皇室主。黃與王聲相邇，而又有本，其所以傳言者益驗。神旣居是，民咸安焉。以爲有道，死乃爼豆之，爲立祠。後稍徙近乎民，今祠在山隂溪水上。元和八年五月十六日，旣歸爲記，以啓後之好游者。",
                    "zhushu": "",
                    "type": 2
                },
                {
                    "paragraph": "始得西山宴游記",
                    "zhushu": "",
                    "type": 2
                },
                {
                    "paragraph": "自余爲僇人。",
                    "zhushu": "“僇”，与“戮”同。"
                },
                {
                    "paragraph": "居是州，𪫮惴慄。其隟也，",
                    "zhushu": "“隟”，与“𨻶”同。"
                },
                {
                    "paragraph": "則施施而行，",
                    "zhushu": "潘云：施，如字，徐行貌。又音怡。"
                },
                {
                    "paragraph": "漫漫而遊。",
                    "zhushu": "漫，莫半切。"
                },
                {
                    "paragraph": "日與其徒上髙山，入深林，窮廻溪，幽泉怪石，無逺不到。到則披草而坐，傾壷而醉，醉則更相枕以卧，",
                    "zhushu": "一本更有“卧而夢”三字。"
                },
                {
                    "paragraph": "意有所極，夢亦同趣。覺而起，起而歸。以爲凡是州之山有異態者，皆我有也，而未始知西山之怪特。今年九月二十八日，因坐法華西亭，望西山，始指異之。",
                    "zhushu": "“指”，一本作“抵”。"
                },
                {
                    "paragraph": "遂命僕",
                    "zhushu": "一本更有“人”字。"
                },
                {
                    "paragraph": "過湘江，縁染溪，",
                    "zhushu": "“染”，一夲作“冉”。"
                },
                {
                    "paragraph": "斫榛莽，焚茅茷，",
                    "zhushu": "音吠，符廢切。草葉盛貌。亦作“苃”。音跋。"
                },
                {
                    "paragraph": "窮山之髙而止。攀援而登，箕踞而遨，",
                    "zhushu": "踞，音據。蹲也。前漢史註：謂伸其两脚而坐，其形似箕。"
                },
                {
                    "paragraph": "則凡數州之土壤，皆在袵席之下。其髙下之勢，岈然洼然，",
                    "zhushu": "童云：岈，火加切。㟏岈，山深之狀。潘云：洼，烏𤓰切。深也。"
                },
                {
                    "paragraph": "若垤若穴，",
                    "zhushu": "跮，徒結切。蟻穴。"
                },
                {
                    "paragraph": "尺寸千里，攅蹙累積，",
                    "zhushu": "攅，徂丸切。"
                },
                {
                    "paragraph": "莫得遯隱。縈青繚白，",
                    "zhushu": "繚，音了。繞也。"
                },
                {
                    "paragraph": "外與天際，四望如一。然後知是山之特出，不與培塿爲𩔖。",
                    "zhushu": "培，薄口切。塿，朗口切。小冢。"
                },
                {
                    "paragraph": "悠悠乎與灝氣俱，而莫得其涯，洋洋乎與造物者游，而不知其所窮。引觴滿酌，頽然就醉，不知日之入。蒼然暮色，自逺而至，至無所見，而猶不欲歸。心凝形釋，與萬化㝠合。然後知吾嚮之未始游，游於是乎始。故爲之文以志。是歳，元和四年也。",
                    "zhushu": "",
                    "type": 2
                },
                {
                    "paragraph": "鈷鉧潭記",
                    "zhushu": "潘云：鈷，音古。“鉧”，諸韻无從“母”字。集韻作“䥈”，蒲𥙷、母朗二切。並注云：鈷䥈，温器。",
                    "type": 2
                },
                {
                    "paragraph": "鈷鉧潭在西山西，其始蓋冉水自南奔注，抵山石，屈折東流，其顚委勢峻，盪擊益暴，齧其涯，故旁廣而中深，畢至石乃止。流沫成輪，然後徐行。其清而平者且十畒，有樹環焉，有泉懸焉。其上有居者，以予之亟游也，",
                    "zhushu": "亟去。一吏切。"
                },
                {
                    "paragraph": "旦𣢾門來告曰：“不勝官柤私劵之委積，旣芟山而更居，願以潭上田𧵍財以緩禍。”",
                    "zhushu": "𧵍，音茂。交易也。"
                },
                {
                    "paragraph": "予樂而如其言。則崇其臺，延其檻，行其泉於髙者，墜之潭，",
                    "zhushu": "“者”，一本作“而”。又一本“者”“而”字並存。"
                },
                {
                    "paragraph": "有聲潨然。",
                    "zhushu": "潨，徂宗切，又音終，小水入大水也。"
                },
                {
                    "paragraph": "尤與中秋觀月爲宜，於以見天之髙，氣之逈。孰使予樂居夷而忘故土者，非兹潭也歟？",
                    "zhushu": "",
                    "type": 2
                },
                {
                    "paragraph": "鈷鉧潭西小丘記",
                    "zhushu": "",
                    "type": 2
                },
                {
                    "paragraph": "得西山後八日，㝷山口西北道二百歩，又得鈷鉧潭。西二十五歩，當湍而浚者",
                    "zhushu": "“而”，一本作“之”。"
                },
                {
                    "paragraph": "爲魚梁。梁之上有丘焉，生竹樹。其石之突怒偃蹇，負土而出，爭爲竒狀者，",
                    "zhushu": "壯，一本作“狀”。"
                },
                {
                    "paragraph": "殆不可數。其𡼲然相累而下者，",
                    "zhushu": "𡼲，音欽，与“嶔”同，山險也。累，倫追切。"
                },
                {
                    "paragraph": "若牛馬之飲于溪；其衝然角列而上者，若熊羆之登于山。丘之小不能一畒，可以籠而有之。問其主，曰：“唐氏之弃地，貨而不售。”問其價，曰：“止四百。”余憐而售之。李深源、元克己時同遊，皆大喜，岀自意外。即更取器用，剷刈穢草，",
                    "zhushu": "剷，音産。潘云：“剷”，諸韻、玉篇皆無此字，義當作“剗”，平也。"
                },
                {
                    "paragraph": "伐去惡木，烈火而焚之。嘉木立，美竹露，竒石顯。由其中以望，則山之髙，雲之浮，溪之流，鳥獸魚之遨遊，",
                    "zhushu": "一本無“魚”字。"
                },
                {
                    "paragraph": "舉熈熈然廻巧獻技，以効茲丘之下。枕席而卧，則清泠之狀與目謀，瀯瀯之聲與耳謀，",
                    "zhushu": "童云：瀯，音營，水回也。"
                },
                {
                    "paragraph": "悠然而虚者與神謀，",
                    "zhushu": "一本有兩“悠”字。"
                },
                {
                    "paragraph": "淵然而靜者與心謀。不币旬而得異地者二，",
                    "zhushu": "“币”，一本作“匝”，同。"
                },
                {
                    "paragraph": "雖古好事之士，或未能至焉。噫！以茲丘之勝，致之灃鎬鄠杜，",
                    "zhushu": "鎬，户老切。鄠，音户。漢上林苑地。"
                },
                {
                    "paragraph": "則貴游之士",
                    "zhushu": "一本無“之士”字。"
                },
                {
                    "paragraph": "争買者，日増千金而愈不可得。今弃是州也，農夫漁夫過而陋之，賈四百，",
                    "zhushu": "“賈”，即“價”字。"
                },
                {
                    "paragraph": "連歳不能售。而我與深源克己獨喜得之，是其果有遭乎？書於石，所以賀兹丘之遭也。",
                    "zhushu": "",
                    "type": 2
                },
                {
                    "paragraph": "至小丘西小石潭記",
                    "zhushu": "",
                    "type": 2
                },
                {
                    "paragraph": "從小丘西行百二十歩，隔篁竹，聞水聲，如鳴佩環，心樂之。伐竹取道，下見小潭，水尤清洌。泉石以爲底。近岸卷石底以岀，爲坻，爲嶼，爲嵁，爲巖。",
                    "zhushu": "嵁，五男、苦男、五感三切。"
                },
                {
                    "paragraph": "青樹翠蔓，䝉絡搖綴，參差披拂。潭中魚可百許頭，皆若空遊無所依。",
                    "zhushu": "一云“披拂潭中”。下視游魚，𩔖若乗空。"
                },
                {
                    "paragraph": "日光下澈，影布石上，怡然不動。俶爾逺逝，",
                    "zhushu": "俶，昌六切。"
                },
                {
                    "paragraph": "徃來翕忽，似與遊者相樂。潭西南而望，斗折蛇行，明滅可見。其岸勢犬牙差互，不可知其源。坐潭上，四靣竹樹環合，寂寥無人，凄神寒骨，悄愴幽䆳。以其境過清，不可乆居，乃記之而去。同遊者：呉武陵、龔古、",
                    "zhushu": "“龔”，一作“襲”。"
                },
                {
                    "paragraph": "余弟宗玄。隷而從者，崔氏二小生，曰恕己，曰奉壹。",
                    "zhushu": "",
                    "type": 2
                },
                {
                    "paragraph": "𡊮家渴記",
                    "zhushu": "渴，音褐。",
                    "type": 2
                },
                {
                    "paragraph": "由冉溪西南水行十里，山水之可取者五，莫若鈷鉧潭。由溪口而西陸行，可取者八九，莫若西山。由朝陽巖東南水行至蕪江，可取者三，莫若𡊮家渴。皆永中幽麗其處也。",
                    "zhushu": "“永”，一本作“水”，非。"
                },
                {
                    "paragraph": "楚越之間方言，謂水之反流者爲“渴”，音若“衣褐”之“褐”。渴上與南館髙嶂合，下與百家瀬合。其中重洲小溪，澄潭淺渚，間厠曲折，平者深黒，峻者沸白，舟行若窮，忽又無際。有小山出水中，山皆美石，",
                    "zhushu": "一本更有“石”字。"
                },
                {
                    "paragraph": "上生青叢，冬夏常蔚然。其旁多巖洞，其下多白礫。",
                    "zhushu": "音歴，小石也。"
                },
                {
                    "paragraph": "其樹多楓柟石楠楩櫧樟柚，",
                    "zhushu": "柟，如占切。楠，音南。楩，毗連切。樹，音諸。柚，余救切。"
                },
                {
                    "paragraph": "草則蘭芷。又有異卉，𩔖合歡而蔓生，",
                    "zhushu": "合歡，草名。"
                },
                {
                    "paragraph": "轇轕水石。",
                    "zhushu": "轇轕，音交葛，猶交加也。"
                },
                {
                    "paragraph": "每風自四山而下，振動大木，掩苒衆草，紛紅駭緑，蓊葧香氣，",
                    "zhushu": "蓊，烏功、烏孔二切。葧，音勃。"
                },
                {
                    "paragraph": "衝濤旋瀬，退貯谿谷，摇颺葳蕤，",
                    "zhushu": "潘云：上音威，下濡隹切。葳蕤，草木華盛貌。"
                },
                {
                    "paragraph": "與時推移。其大都如此，余無以窮其狀。永之人未甞遊焉，余得之，不敢專也，岀而傳於丗。其地丗主𡊮氏，故以名焉。",
                    "zhushu": "",
                    "type": 2
                },
                {
                    "paragraph": "石渠記",
                    "zhushu": "",
                    "type": 2
                },
                {
                    "paragraph": "自渴西南行，不能百歩，得石渠，民橋其上。有泉幽幽然，其鳴乍大乍細。渠之廣，或咫尺，或倍尺，其長可十許歩。其流抵大石，伏出其下。踰石而徃，有石泓，昌蒲被之，青鮮環周。又折西行，旁䧟巖石下，北墮小潭。潭幅貟減百尺，清深多鯈魚。",
                    "zhushu": "鯈，置由切。"
                },
                {
                    "paragraph": "又北曲行紆餘，睨若無窮，然卒入于渴。",
                    "zhushu": "音褐。"
                },
                {
                    "paragraph": "其側皆詭石怪木，竒卉美箭，可列坐而庥焉。風摇其顚，韻動崖谷，視之旣靜，其聽始逺。",
                    "zhushu": "一本作“逹”字。"
                },
                {
                    "paragraph": "予從州牧得之，攬去翳朽，决䟽土石，旣崇而焚，旣釃而盈。",
                    "zhushu": "釃，山宜切。"
                },
                {
                    "paragraph": "惜其未始有傳焉者，故累記其所屬，遺之其人，書之其陽，俾後好事者求之得以易。元和七年正月八日，蠲渠至大石。十月十九日，踰石得石泓小潭。渠之美於是始窮也。",
                    "zhushu": "",
                    "type": 2
                },
                {
                    "paragraph": "石澗記",
                    "zhushu": "",
                    "type": 2
                },
                {
                    "paragraph": "石渠之事旣窮，上由橋西北，下土山之隂，民又橋焉。其水之大，倍石渠三之。",
                    "zhushu": "一本“之”下更有“一”字。"
                },
                {
                    "paragraph": "亘石爲底，",
                    "zhushu": "一本无“亘”字。"
                },
                {
                    "paragraph": "逹于兩涯，若床若堂，若陳筵席，若限閫奥。水平布其上，流若織文，響若操琴。掲跣而往，",
                    "zhushu": "掲，音憇，又上列切。"
                },
                {
                    "paragraph": "折竹掃陳葉，排腐木，可羅胡床十八九居之。交絡之流，觸激之音，皆在床下。翠羽之木，龍鱗之石，均䕃其上。古之人其有樂乎此耶？後之來者，有能追余之踐履耶？得意之日，與石渠同。由渇而來者，先石渠，後石澗；由百家瀬上而來者，先石澗，後石渠。澗之可窮者，皆出石城村東南，其間可樂者數焉。其上深山幽林，逾峭險，道狹不可窮也。",
                    "zhushu": "",
                    "type": 2
                },
                {
                    "paragraph": "小石城山記",
                    "zhushu": "",
                    "type": 2
                },
                {
                    "paragraph": "自西山道口徑北，踰黄茅嶺而下，有二道：其一西岀，㝷之無所得；其一少北而東，不過四十丈，土断而川分，有積石横當其垠。其上爲睥睨梁欐之形，",
                    "zhushu": "潘云：“睥，普計切；睨，五計切。字疑从“土”。廣韻引慱雅：“埤堄，女墻。”集韻：“城上垣。”杜預注左氏又作“僻倪”，音義同。欐，音䴡。莊子：“梁䴡可以衝城。”釋文：“䴡，一音礼。”司馬云：“小舡也。”列子：“餘音繞欐。”注：“屋棟。”"
                },
                {
                    "paragraph": "其旁出堡塢，",
                    "zhushu": "堡，音寳，小誠也。塢，烏古切，小嶂也。廣韵云：營居曰塢。"
                },
                {
                    "paragraph": "有若門焉。窺之正黒，投以小石，洞然有水聲，其響之激越，良乆乃已。環之可上，望甚逺。無土壤，而生嘉樹美箭，益竒而堅。其䟽數偃仰，𩔖智者所施設也。噫！吾疑造物者之有無乆矣。及是，愈以爲誠有。又怪其不爲之於中州，而列是夷狄，更千百年不得一售其伎，是固勞而無用，神者儻不宜如是，則其果無乎？或曰：“以慰夫賢而辱於此者。”或曰：“其氣之靈，不爲偉人，而獨爲是物。故楚之南少人而多石。”是二者，余未信之。",
                    "zhushu": "",
                    "type": 2
                },
                {
                    "paragraph": "柳州東亭記",
                    "zhushu": "",
                    "type": 2
                },
                {
                    "paragraph": "出州南譙門，左行二十六歩，有棄地在道南。南值江，西際垂楊、傳置，",
                    "zhushu": "傳，音轉，驛也。"
                },
                {
                    "paragraph": "東曰東館。其内草木猥奥，有崖谷傾亞缺圯，",
                    "zhushu": "都鄙切。"
                },
                {
                    "paragraph": "豕得以爲囿，虵得以爲藪，人莫能居。至是，始命披刜蠲䟽，",
                    "zhushu": "刜，扶弗、字弗二切。"
                },
                {
                    "paragraph": "樹以竹箭松檉桂檜栢杉，",
                    "zhushu": "檉，丑貞切。河邊小楊。"
                },
                {
                    "paragraph": "易爲堂亭，峭爲杠梁，下上徊翔，前出兩翼。馮空拒江，",
                    "zhushu": "馮，竒“憑”。"
                },
                {
                    "paragraph": "江化爲湖。衆山横環，嶛闊瀴灣。",
                    "zhushu": "嶛，音聊。一李作崦，淹、掩二音。瀴，音嬰。水絶逺皃。"
                },
                {
                    "paragraph": "當邑居之劇，而忘乎人間，斯亦竒矣！乃取館之北宇，右闢之以爲夕室；取傳置之東宇，左闢之以爲朝室；又北闢之以爲隂室；作屋于北墉下，以爲陽室；作斯亭于中，以爲中室。朝室以夕居之，夕室以朝居之，中室日中而居之。隂室以違温風焉，陽室以違淒風焉。若無寒暑也，則朝夕復其號。旣成，作石于中室，書以告後之人，庶勿壞。元和十二年九有某日，柳宗元記。",
                    "zhushu": "",
                    "type": 2
                },
                {
                    "paragraph": "柳州山水近治可遊者記",
                    "zhushu": "",
                    "type": 2
                },
                {
                    "paragraph": "古之州治，在薄水南山石間，今徙在水北，直平四十里，南北東西皆水匯。",
                    "zhushu": "胡罪切。水回合。"
                },
                {
                    "paragraph": "北有𩀱山，夾道嶄然，",
                    "zhushu": "嶄，徂咸、仕咸二切。髙也。"
                },
                {
                    "paragraph": "曰背石山。有支川，東流入于潯水。潯水因是北而東，盡大壁下。其壁曰龍壁，其下多秀石，可硯。南絶水，有山無麓，廣百㝷，髙五丈，下上若一，曰甑山。山之南皆大山，多竒。又南且西，曰駕鶴山，壯聳環立，古州治負焉。有泉在坎下，常盈而不流。南有山，正方而崇，𩔖屏者，曰屏山。其西曰四姥山，",
                    "zhushu": "姥，莫補切。"
                },
                {
                    "paragraph": "皆獨立不𠋣，北流潯水瀬下。",
                    "zhushu": "“流”，一本作“沉”。"
                },
                {
                    "paragraph": "又西曰仙弈之山。山之西可上，其上有穴，穴有屏，有室，有宇。其宇下有流石成形，如肺肝，如茄房，",
                    "zhushu": "茄，古牙切。藕莖也。一本作“茄房”。"
                },
                {
                    "paragraph": "或積于下，如人，如禽，如器物，甚衆。東西九十尺，南北少半。東登入小穴，常有四尺，",
                    "zhushu": "周礼注：八尺，日㝷，倍㝷日常。"
                },
                {
                    "paragraph": "則廓然甚大。無竅，正黒，燭之，髙僅見其宇，皆流石怪狀。由屏南室中入小穴，倍常而上，始黒，已而大明，爲上室。由上室而上，有穴，北出之，乃臨大野，飛鳥皆視其背。其始登者，得石枰於上，",
                    "zhushu": "枰，薄明切。傳局。"
                },
                {
                    "paragraph": "黒肌而赤脉，十有八道，可弈，故以云。其山多檉，多櫧，",
                    "zhushu": "檉，丑貞切。櫧，音諸。"
                },
                {
                    "paragraph": "多篔簹之竹，",
                    "zhushu": "篔，音雲；簹，音當。竹名。"
                },
                {
                    "paragraph": "多橐吾。其鳥多秭歸。",
                    "zhushu": "潘云：秭，将凡切，即子規。"
                },
                {
                    "paragraph": "石魚之山，全石，無大草木。山小而髙，其形如立魚。在多秭歸西，有穴，𩔖仙弈。入其穴東，出其西北，靈泉在東趾下，有麓環之。泉大𩔖轂雷鳴，西奔二十尺，有洄在石澗，因伏無所見。多緑青之魚及石鯽，多鯈。雷山，兩崖皆東西，雷水出焉。蓄崖中曰雷塘，能出雲氣，作雷雨，變見有光。禱用爼魚、豆彘、脩形、糈𥺌",
                    "zhushu": "糈，音所，又音胥。徐諸韻皆從“禾”，音徒、音土。沛国呼稻曰𥺌。"
                },
                {
                    "paragraph": "酒，隂",
                    "zhushu": "一作“隂酒”。"
                },
                {
                    "paragraph": "䖍則應。在立魚南，其間多美山，無名而深。峨山在野中，無麓，峨水出焉，東流入于潯水。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之三十",
            "paragraphs": [
                {
                    "paragraph": "増廣註釋音辯唐栁先生集卷之三十",
                    "zhushu": "",
                    "type": 1
                },
                {
                    "paragraph": "書",
                    "zhushu": "一本“書”下有“明謗貴躬”字。",
                    "type": 2
                },
                {
                    "paragraph": "寄許京兆孟容書",
                    "zhushu": "",
                    "type": 2
                },
                {
                    "paragraph": "代元再拜五丈座前：伏䝉賜書誨諭，微悉重厚，欣踊恍愡，",
                    "zhushu": "上虚晃切，與“怳”同。下音彷。拂愡，失意也。"
                },
                {
                    "paragraph": "疑若夢𥧌，捧書叩頭，悸不自定。",
                    "zhushu": "悸，其季𥘉心動也。"
                },
                {
                    "paragraph": "伏念得罪來五年，未甞有故舊大臣肯以書見及者。何則？罪謗交積，群疑當道，誠可怪而畏也。是以兀兀忘行，尤負重憂，殘骸餘䰟，百病所集，痞結伏積，",
                    "zhushu": "潘云：痞，音鄙，腸中結病。又音圯，痛也。又音𦈢，病也。"
                },
                {
                    "paragraph": "不食自飽。或時寒𤍠，水火互至，内消肌骨，",
                    "zhushu": "一本作“肉”。"
                },
                {
                    "paragraph": "非獨瘴癘爲也。",
                    "zhushu": "癘，音利，疾疫也。"
                },
                {
                    "paragraph": "忽奉教命，乃知幸爲大君子所宥，欲使膏盲沉没，",
                    "zhushu": "盲，音荒。"
                },
                {
                    "paragraph": "復起爲人。夫何素望，敢以及此？宗元早歳與負罪者親善，始竒其能，謂可以共立仁義，禆教化。過不自料，懃懃勉勵，唯以中正信義爲志，以興堯、舜、孔子之道，利安元元爲務，不知愚陋，不可力疆，其素意如此也。末路",
                    "zhushu": "一本下更有“孤危”字。"
                },
                {
                    "paragraph": "厄塞臲兀，",
                    "zhushu": "上倪結切。下五忽切。"
                },
                {
                    "paragraph": "事旣壅隔，",
                    "zhushu": "一本作“凡事壅隔”。"
                },
                {
                    "paragraph": "狠忤貴近，",
                    "zhushu": "忤，音誤，迷也。"
                },
                {
                    "paragraph": "狂踈繆戾，蹈不測之辜，群言沸騰，鬼神交怒。加以素卑賤，暴起領事，人所不信，射利求進者，填門排户，百不一得，一旦快意，更造怨讟。",
                    "zhushu": "徒谷切。"
                },
                {
                    "paragraph": "以此大罪之外，詆訶萬端，",
                    "zhushu": "“詆”与“詆”同。"
                },
                {
                    "paragraph": "旁午搆扇，便爲敵讎，",
                    "zhushu": "“便”，一本作“盡”。"
                },
                {
                    "paragraph": "恊心同攻，外連疆暴失職者，以致其事。此皆丈人所聞見，不敢爲他人道說，懷不能已，復載簡牘。此人雖萬被誅戮，不足塞責，而豈有賞哉？今其黨與，幸獲寛貸，各得善地，無公事，",
                    "zhushu": "一本作“無分毫事”。"
                },
                {
                    "paragraph": "坐食俸禄，明德至渥也，尚何敢更俟除弃癈痼，",
                    "zhushu": "一本無“更”字。"
                },
                {
                    "paragraph": "以希望外之澤哉？年少氣銳，不識幾微，不知當不，",
                    "zhushu": "一本作“否”。"
                },
                {
                    "paragraph": "但欲一心直遂，果䧟刑法，皆自所求取得之，",
                    "zhushu": "一本无“得之”字。"
                },
                {
                    "paragraph": "又何怪也？宗元於衆黨人中，罪狀最甚，神理降罰，又不能即死，",
                    "zhushu": "元和元年五月，子厚母盧氏卒。"
                },
                {
                    "paragraph": "猶對人言語，求食自活，迷不知耻，日復一日。然亦有大故。自以得姓來二千五百年，代爲冡嗣。今抱非常之罪，居夷獠之郷，",
                    "zhushu": "獠，𤓰、老二音。"
                },
                {
                    "paragraph": "卑濕昏霧，恐一日填委溝壑，曠墜先緒，以是怛然痛恨，心骨沸𤍠。",
                    "zhushu": "“骨”，一本作“腸”。"
                },
                {
                    "paragraph": "煢煢孤立，未有子息，荒陬中少士人女子，",
                    "zhushu": "一本“間”作“隅”，一本无“女子”字。潘云：陬，將侯切。選：“魏都則蛮陬夷落。”注：陬落，蛮夷之各居處也。一名聚居為陬。"
                },
                {
                    "paragraph": "無與爲婚，丗亦不肯與罪人親昵。",
                    "zhushu": "“人”，一本作大“者”字。昵，尼質切，近也。"
                },
                {
                    "paragraph": "以是嗣續之重，不絶如縷。每常春秋時饗，子立捧奠，顧眄無後継者，懔懔然欷歔惴愓，",
                    "zhushu": "“懔”二，一本作“慄慄”，一本作“惸”二。欷，香衣切。歔，朽居切。欷歔，哀泣之聲。"
                },
                {
                    "paragraph": "恐此事便已，摧心傷骨，若受鎽刄，此誠丈人所共憫惜也。先墓",
                    "zhushu": "一有“所”字。"
                },
                {
                    "paragraph": "在城南，無異子弟爲主，獨託村隣。自譴逐來，消息存亡，不一至郷閭，主守者固以益怠，晝夜哀憤，懼便毀傷松栢，芻牧不禁，以成大戾。近丗禮重拜掃，今已闕者四年矣。每遇寒食，則北向長號，以首頓地。想田野道路，士女遍滿，皂𥻊庸丐，皆得上父母丘墓，馬醫夏畦之鬼，無不受子孫追養者。然此已息望，又何以云哉？城西有數頃田，樹果數百株，多先人手自封植，今已荒穢，恐便斬伐，無復愛惜。家有賜書三千卷，尚在善和里舊宅，宅今已三易主，書存亡不可知。皆付受所重，常繫心腑，然無可爲者。立身一敗，萬事瓦裂，身殘家破，爲丗大僇，",
                    "zhushu": "与“戮”同。"
                },
                {
                    "paragraph": "復何敢更望大君子撫慰収䘏，尚置人數中耶？是以當食不知辛醎節適，洗沐盥漱，",
                    "zhushu": "盥，貫、管二音。"
                },
                {
                    "paragraph": "動逾歳時，一搔皮膚，塵垢滿爪，誠憂恐悲傷，無所告愬，以至此也。自古賢人才士，秉志遵分，被謗議",
                    "zhushu": "晏本无“議”字。"
                },
                {
                    "paragraph": "不能自明者，僅以百数。故有無兄盗㛐，",
                    "zhushu": "前漢：直不疑，人或毀之曰：“母奈其善盗㛐何？”不疑曰：“我乃无兄。”"
                },
                {
                    "paragraph": "娶孤女云檛婦翁者。",
                    "zhushu": "過，渉𤓰切，箠也。魏武帝令曰：弟五伯魚三娶孤女，人謂之撾婦翁。"
                },
                {
                    "paragraph": "然頼當丗豪傑分明辨别，卒光史籍。",
                    "zhushu": "一本作“𠕋”。"
                },
                {
                    "paragraph": "管仲遇盗，升爲功臣；",
                    "zhushu": "礼記：管仲遇盗，取二人焉，上以之爲公臣。"
                },
                {
                    "paragraph": "匡章被不孝之名，孟子禮之。",
                    "zhushu": "孟離婁下云。"
                },
                {
                    "paragraph": "今己無古人之實，爲而有詬，",
                    "zhushu": "一本无“爲”字，一本“詬”上有“其”字。詬，許侯切，罵也。"
                },
                {
                    "paragraph": "欲望丗人之明己，不可得也。直不疑買金以償同舎，劉寛下車，歸牛郷人。",
                    "zhushu": "名，見本傳。"
                },
                {
                    "paragraph": "此誠知疑似之不可辯，非口舌所能勝也。鄭詹束縛於晉，終以無死；",
                    "zhushu": "囯語：晉文公伐鄭，得詹而歸，将烹之，詹倨鼎耳而號，公乃命弗殺。"
                },
                {
                    "paragraph": "鍾儀南音，卒獲返國；",
                    "zhushu": "左傳：成公九年：晉侯見鍾儀曰：鄭人所献楚囚也。使予之琴，操南音云云。晉侯重爲之礼，使帰求成。"
                },
                {
                    "paragraph": "叔向囚虜，自期必免；",
                    "zhushu": "左傳㐮公二十一年：晋因叔向，叔向日：必祁大夫。云云。潘云：向，許两切。晋大夫羊舌肹也。字或作“嚮”。"
                },
                {
                    "paragraph": "范痤騎危，以生易死；",
                    "zhushu": "史記魏丗家：趙使人謂魏王：“爲我殺范座，吾献地玉。”使捕之，痤因上屋騎危，謂使者曰：“甫如座死，趙不与王地，則柰何？”潘云：座，才戈切。危，棟上也。"
                },
                {
                    "paragraph": "蒯通據鼎耳，爲齊上客；",
                    "zhushu": "蒯，古怪切。事見前漢史本傳。"
                },
                {
                    "paragraph": "張蒼、韓信伏斧鑕，",
                    "zhushu": "戢日切，鍖也。"
                },
                {
                    "paragraph": "終取將相；鄒陽獄中，以書自活；賈生斥逐，復召宣室；倪寛𢷤死，後至御史大夫；董仲舒、劉向下獄當誅，爲漢儒宗。",
                    "zhushu": "事各見本傳。"
                },
                {
                    "paragraph": "此皆壞偉博辯竒壯之士，能自解脫。今以恇怯淟涊，",
                    "zhushu": "恇，音匡，怯也。淟，他殄切。涊，乃殄切。垢濁也。"
                },
                {
                    "paragraph": "下才末伎，又嬰恐懼痼病，",
                    "zhushu": "一本作“病痼”。"
                },
                {
                    "paragraph": "雖欲慷慨攘臂，自同昔人，愈踈闊矣。賢者不得志於今，必取貴於後，古之著書者皆是也。宗元近欲務此，然力薄才劣，",
                    "zhushu": "“才”，一本作“志”。"
                },
                {
                    "paragraph": "無異能解，雖欲秉筆覼縷，",
                    "zhushu": "潘云：上當作“覶”，力和切。說文：覶縷，委曲也。俗作“覼”，非。"
                },
                {
                    "paragraph": "神志荒耗，前後遺忘，",
                    "zhushu": "無放切。"
                },
                {
                    "paragraph": "終不能成章。往時讀書，自以不至觝滯，",
                    "zhushu": "一本“觝”作“抵”。"
                },
                {
                    "paragraph": "今皆頑然無復省録。每讀古人一傳，數紙已後，則再三伸卷，復觀姓氏，旋又廢失。假令萬一除刑部囚籍，復爲士列，",
                    "zhushu": "“士”，一本作“上”。"
                },
                {
                    "paragraph": "亦不堪當丗用矣。伏惟興哀於無用之地，垂德於不報之所，但以通家宗祀爲念，",
                    "zhushu": "一本“通”字上有“存”字。"
                },
                {
                    "paragraph": "有可動心者，操之勿失。",
                    "zhushu": "一本更有“虽”字。"
                },
                {
                    "paragraph": "不敢望歸掃塋域，退託先人之廬，以盡餘齒。姑遂少北，益輕瘴癘，就婚娶，求胤嗣，有可付託，即㝠然長辭，如得甘寢，",
                    "zhushu": "“甘”，与“酣”同，出莊子。"
                },
                {
                    "paragraph": "無復恨矣。書辭繁委，無以自道，然即文以求其志，君子固得其胏肝焉。無任懇戀之至。",
                    "zhushu": "“懇恋”，一本作“懇懇”。"
                },
                {
                    "paragraph": "不宣。宗元再拜。",
                    "zhushu": "",
                    "type": 2
                },
                {
                    "paragraph": "與楊京兆慿書",
                    "zhushu": "一云名浚，字敬之。",
                    "type": 2
                },
                {
                    "paragraph": "月日，宗元再拜獻書丈人",
                    "zhushu": "座前"
                },
                {
                    "paragraph": "：役人胡要返命，奉教誨，壯厲感發，鋪陳廣大。上言推延賢雋之道，難於今之丗，次及文章。末以愚䝉剥䘮頓悴，無以守宗族、復田畞爲念，",
                    "zhushu": "“畞”，即“畒”字。"
                },
                {
                    "paragraph": "憂憫備極。不惟其親宻故舊是與，復有",
                    "zhushu": "一本作“是乃爲若”。"
                },
                {
                    "paragraph": "公言顯賞，許其素尚而激其忠誠者。",
                    "zhushu": "一本“許”作“取”，一本“忠”作“中”。"
                },
                {
                    "paragraph": "用是踊躍敬懼，𩔖嚮時所被簡牘，萬萬有加焉。故敢悉其愚，以獻左右。大凡薦舉之道，古人之所謂難者，其難非苟一而已矣。知之難，言之難，聽信之難。夫人有有之而耻言之者，有有之而樂言之者，有無之而工言之者，有無之而不言似有之者。有之而耻言之者，上也。雖舜猶難知之。孔子亦曰“失之子羽”。下斯而言知而不失者，妄矣。有之而言之者，次也。德如漢光武，馮衍不用；才如王景略，",
                    "zhushu": "王猛，字景略。"
                },
                {
                    "paragraph": "以尹緯爲令史，是皆終日號鳴大吒，",
                    "zhushu": "陟駕切。歎也。"
                },
                {
                    "paragraph": "而卒莫之省。無之而工言者，賊也。趙括得以代廉頗，",
                    "zhushu": "頗，普何切。"
                },
                {
                    "paragraph": "馬謖得以惑孔明。",
                    "zhushu": "謖，所六切。"
                },
                {
                    "paragraph": "今之若此𩔖者，不乏於丗，將相大臣聞其言而必能辨之者，亦妄矣。無之而不言者，土木𩔖也。周仁以重臣爲二千石，",
                    "zhushu": "前漢本傳。"
                },
                {
                    "paragraph": "許靖以人譽而致位三公。",
                    "zhushu": "三囯蜀志。"
                },
                {
                    "paragraph": "近丗尤好此𩔖，以爲長者，最得薦寵。夫言朴愚無害者，其於田野郷閭爲匹夫，雖稱爲長者可也。自抱𨵿擊柝以往，則必敬其事，愈上則及物者愈大，何事無用之朴哉？今之言曰：“某子長者，可以爲大官。”𩔖非古之所謂長者也，則必土木而己矣。夫捧土揭木而致之巖廊之上，䝉以紱冕，翼以徒隷，",
                    "zhushu": "一本此下有“而”字。"
                },
                {
                    "paragraph": "趨走其左右，豈有𥙷於萬民之勞苦哉？聖人之道不益於丗用，",
                    "zhushu": "一本“不”字下有“盡”字。"
                },
                {
                    "paragraph": "凡以此也。故曰：知之難。孔子曰：“仁者其言也訒。”孟子病未同而言。然則彼未吾信，而吾告之以士，必有三間。是將曰：“彼誠知士歟？知文歟？”疑之而未重，一間也。又曰：“彼無乃私好歟？交以利歟？”二間也。又曰：“彼不足我而惎我哉？”",
                    "zhushu": "惎，渠記切。說文：毒也。"
                },
                {
                    "paragraph": "兹咈吾事，三間也。畏是而不言，故曰言之難。 言而有是患，故曰：聽信之難。唯明者爲能得其所以薦，得其所以聽，一不至則不可冀矣。然而君子不以言聽之難，而不務取士。士，理之本也。苟有司之不吾信，吾知之不捨，其必有信吾者矣。苟知之，雖無有司，而士可以顯，則吾一旦操用人之柄，其必有施矣。故公卿之大任，莫若索士。士不預備而熟講之，卒然君有問焉，幸相有咨焉，有司有求焉，其無所以應之，則大臣之道或闕，故不可憚煩。今之丗言士者，先文章。文章，士之末也。然立言存乎其中，即末而操其本，可十七八，未易忽也。自古文士之多，莫如今，今之後生爲文，希屈、馬者，可得數人；",
                    "zhushu": "屈，其勿切。"
                },
                {
                    "paragraph": "希王褒、劉向之徒者，又可得十人；至陸機、潘岳之比，累累相望。若皆爲之不已，則文章之大盛，古未有也，後代乃可知之。今之俗耳、 庸目，無所取信，傑然特異者，乃見此耳。丈人以文律通流當丗，叔仲鼎列，",
                    "zhushu": "唐登科記：大暦九年，楊慿中進士；十三年，楊凝中進士；十二年，楊凌中進士。皆有名，時號“三埸”。"
                },
                {
                    "paragraph": "天下號爲文章家。今又生敬之。",
                    "zhushu": "凌子，敬之，字茂孝。 甞爲華山賦，韓愈稱之，中元和二年進士。"
                },
                {
                    "paragraph": "敬之、 希屈、馬者之一也。天下方理平，今之文士咸能先理。理不一㫁於古書老生，直趣堯舜大道，",
                    "zhushu": "“大”，一本作“之”。"
                },
                {
                    "paragraph": "孔氏之志，明而出之，又古之所難有也。然則文章未必爲士之末，獨采取何如耳。宗元自小學爲文章，中間幸聮得甲乙科第，至尚書郎，專百官章奏，然未能究知爲文之道。自貶官來無事，讀百家書，上下馳騁，乃少得知文章利病。去年吳武陵來，美其齒少，才氣壯健，可以興西漢之文章，日與之言，因爲之出數十篇書，庻幾鏗鏘陶冶，時時得見古人情狀。然彼古人亦人耳，夫何逺哉？凡人可以言古，不可以言今。亘譚亦云：“親見揚子雲，容貌不能動人，安肯傳其書？”誠使博如莊周，哀如屈原，奥如孟軻，壯如李斯，峻如馬遷，富如相如，明如賈𧨏，專如楊雄，猶爲今之人，",
                    "zhushu": "一本此下有“笑”字。"
                },
                {
                    "paragraph": "則丗之髙者至少矣。由此觀之，古之人未必不薄於當丗，而榮於後丗也。若呉子之直，非丈人無以知之。獨恐丗人之才髙者，不肯乆斈，無以盡訓詁風雅之道，以爲一丗甚盛。若宗元者，才力缺敗，不能逺騁髙厲，與諸生摩九霄，撫四海，夸燿於後之人矣。何也？凡爲文以神志爲主。自遭責逐，繼以大故，荒亂耗竭，又常積憂，恐神志少矣，所讀書隨又遺忘。一二年來，痞氣尤甚，加以衆疾，動作不常，眊眊然騷擾",
                    "zhushu": "眊，音冒。目少精。"
                },
                {
                    "paragraph": "内生，霾霧塡擁慘沮，雖有意窮文章，而病奪其志矣。每聞人大言，則蹶氣震怖，",
                    "zhushu": "普故切。"
                },
                {
                    "paragraph": "撫心按膽，不能自止。又永州多火災，",
                    "zhushu": "晏本無“又”字。"
                },
                {
                    "paragraph": "五年之間，四爲大火所迫，徒跣走出，壞牆穴牖，僅免燔灼。書籍散亂毀裂，不知所徃。一遇火恐，累日茫洋，不能出言，又安能盡意於筆硯，",
                    "zhushu": "一本“意”作“志”。"
                },
                {
                    "paragraph": "矻矻自苦，以傷危敗之魂哉！",
                    "zhushu": "童云：矻，丘八切，堅也。潘云：苦骨切，勞極皃。又健作皃。"
                },
                {
                    "paragraph": "中心之悃愊鬰結，",
                    "zhushu": "悃，口本切，誠也。愊，平力切，緻宻也。"
                },
                {
                    "paragraph": "具載所獻許京兆丈人書，不能重煩於陳列。凡人之黜弃，皆望望思得效用，而宗元獨以無有是念。自以罪大不可解，才質無所入，苟焉以叙憂慄爲幸，敢有他志？伏以先君禀孝德，秉直道，髙於天下，仕再登朝，至六品官。宗元無似，亦甞再登朝，至六品矣，何以堪此？且栁氏號爲大族，五六從以來，",
                    "zhushu": "從，才用切。"
                },
                {
                    "paragraph": "無爲朝士者，豈愚䝉獨出數百人右哉？以是自忖，官已過矣，寵已厚矣。夫知足與知止異，宗元知足矣，若便止不受禄位，亦所未能。今復得好官，猶不辭譲，何也？以人望人，尚足自進；如其不至，則故無憾，進取之志息矣。身丗子然，無可以爲家，雖甚崇寵之，孰與爲榮？獨恨不幸獲託姻好，而早凋落，",
                    "zhushu": "子厚娶楊疑女，正元十五年卒。"
                },
                {
                    "paragraph": "寡居十餘年。甞有壹男子，然無一日之命，",
                    "zhushu": "謂楊氏甞孕而不育也。晏本無上一字。"
                },
                {
                    "paragraph": "至今無以託嗣續，恨痛常在心目。孟子稱：“不孝有三，無後爲大。”今之汲汲於丗者，唯懼此而已矣。天若不弃先君之德，所有丗嗣，",
                    "zhushu": "一本作“把”。"
                },
                {
                    "paragraph": "或者猶望延壽命以及大宥，得歸郷閭，立家室，則子道畢矣。過是而猶競於寵利者，天厭之！天厭之！丈人旦夕歸朝廷，復爲大僚，伏惟以此爲念。流涕頓顙，布之座右，",
                    "zhushu": "一本作“下”。"
                },
                {
                    "paragraph": "不勝感激之至。宗元再拜。",
                    "zhushu": "",
                    "type": 2
                },
                {
                    "paragraph": "與裴塤書",
                    "zhushu": "裴墐之弟。",
                    "type": 2
                },
                {
                    "paragraph": "應叔十四兄足下：比得書示，勤勤不以僕罪過爲大故，有動止相憫者，僕望已矣。丗所共弃，唯應叔輩一二公獨未耳。僕之罪，在年少好亊，進而不能止，儔輩恨怒，以先得官。又不幸早甞與游者，居權衡之地，十薦賢幸乃一售，",
                    "zhushu": "音壽。"
                },
                {
                    "paragraph": "不得者譸張排根，",
                    "zhushu": "根，一本作“恨”。譸，音輈。根，胡根切，輓也。唐裴度傳：為姦檢根枊。"
                },
                {
                    "paragraph": "僕可出而辯之哉？性又倨野，不能摧折，以故名益惡，勢益險。有喙有耳者，相郵傳作醜語，",
                    "zhushu": "一本下有“耳”字。"
                },
                {
                    "paragraph": "不知其卒云何？中心之愆尤，若此而已。旣受禁錮",
                    "zhushu": "古慕切。"
                },
                {
                    "paragraph": "而不能即死者，以為乆當自明。今亦乆矣，而嗔罵者尚不肯已，",
                    "zhushu": "嗔，稱人切。恚也。字本從言。"
                },
                {
                    "paragraph": "堅然相白者無數人。聖上日興太平之理，不貢不王者，悉以誅討，而制度大立，長使僕輩爲匪人耶？其終無以見明，而不得擊壤鼓腹，樂堯舜之道耶？且天下熈熈，而獨呻吟者四五人，何其優𥙿者博，而局束者寡，其爲不一徴也，何哉？大和蒸物，燕谷不被其煦，一鄒子尚能耻之，",
                    "zhushu": "煦，吁句切。鄒衍事。"
                },
                {
                    "paragraph": "今若應叔輩知我，豈下鄒子哉？然而不耻者，何也？河北之師，當已平奚虜，聞吉語矣。",
                    "zhushu": "憲宗時伐鎮兾王承宗，承宗本契丹部落，故曰奚虜。"
                },
                {
                    "paragraph": "然若僕者，承大慶之後，必有殊澤，流言飛文之罪，",
                    "zhushu": "出劉后傳云。"
                },
                {
                    "paragraph": "或者其可以已乎？幸致數百里之北，使天下之人，不謂僕爲明時異物，死不恨矣。金州考績已乆，獨薎然不遷者，何耶？十二兄冝當更轉右職，十四兄甞得數書，無恙。",
                    "zhushu": "一本无“甞得”字。恙，餘亮切，憂也。"
                },
                {
                    "paragraph": "兄顧惟僕之窮途，得無意乎？北當大寒，人愈平和。惟楚南極海，玄㝠所不統，炎昏多疾，氣力益劣，昧昧然人事百不記一，捨憂慄則怠而睡耳。偶書如此，不宣。宗元再拜。",
                    "zhushu": "",
                    "type": 2
                },
                {
                    "paragraph": "與蕭翰林俛書",
                    "zhushu": "",
                    "type": 2
                },
                {
                    "paragraph": "思謙兄足下：昨祁縣王師範過永州，爲僕言得張左司書，道思謙蹇然有當官之心，乃誠助太平者也。僕聞之喜甚。然徴王生之說，僕豈不素知耶？所喜者耳與心叶，果於不謬焉爾。僕不幸，嚮者進當臲𡰈不安之勢，",
                    "zhushu": "臲，倪結切。𡰈，五忽切。"
                },
                {
                    "paragraph": "平居閉門，口舌無數，况又有乆與游者，乃岌岌而操其間。",
                    "zhushu": "“操其間”，一本作“造具門哉”。岌，逆及切，不安貌。"
                },
                {
                    "paragraph": "其求進而退者，皆聚爲𬽦　怨，造作粉飾，蔓延益肆。非的然昭晣，自㫁於内，則孰能了僕於㝠㝠之間哉？然僕當時年三十三，甚少，自御史裏行得禮部貟外郎，超取顯美，欲免丗之求進者怪怒媢嫉，其可得乎？凡人皆欲自逹，僕先得顯處，才不能踰同列，名不能壓當丗，",
                    "zhushu": "“名”，一本作“聲”。"
                },
                {
                    "paragraph": "丗之怒僕，冝也。與罪人交十年，官又以是進，辱在附㑹。聖朝弘大，貶黜甚薄，不能塞衆人之怒，謗語轉移，囂囂嗷嗷，",
                    "zhushu": "囂，虚驕、五髙二切。"
                },
                {
                    "paragraph": "漸成怪民。飾智求仕者，更言僕以恱讎人之心，",
                    "zhushu": "“言”，一本作“詈”。"
                },
                {
                    "paragraph": "日爲新竒，務相喜可，自以速援引之路。而僕輩坐益困辱，萬罪横生，",
                    "zhushu": "横，尸孟切。不順理也。"
                },
                {
                    "paragraph": "不知其端。伏自思念，過大恩甚，乃以致此。悲夫！人生少得六七十者，今已三十七矣。長來覺日月益促，歳歳更甚，大都不過数十寒暑，則無此身矣。是非榮辱，又何足道？云云不已，秪益爲罪。兄知之，勿爲他人言也。居蠻夷中乆，慣習炎毒，昏眊重膇，",
                    "zhushu": "重，直隴切。膇，馳偽切。不輕健也。一日足腫。"
                },
                {
                    "paragraph": "意以爲常。忽遇北風晨起，薄寒中體，則肌革慘懔，",
                    "zhushu": "潘云：慘，七感切。懔，來感切。隂寒貌。慘，一本作“瘮”，所錦切。懔，力錦切。病寒也。"
                },
                {
                    "paragraph": "毛髮蕭條，瞿然注視，",
                    "zhushu": "瞿，九遇切。心驚貌。"
                },
                {
                    "paragraph": "怵愓以爲異候，意緒殆非中國人。楚越間聲音特異，鴂舌啅譟，",
                    "zhushu": "童云：鴂，音决。說文：𩿇，鴂，或從隹。啅，音卓。"
                },
                {
                    "paragraph": "今聽之怡然不怪，已與爲𩔖矣。家生小童，皆自然嘵嘵，",
                    "zhushu": "馨公切。"
                },
                {
                    "paragraph": "晝夜滿耳，聞北人言，則啼呼走匿，雖病夫亦怛然駭之。出門見適州閭市井者，其十有八九，杖而後興。自料居此，尚復幾何，豈可更不知止，言說長短，重爲一丗非𥬇哉？讀周易困卦，至“有言不信，尚口乃窮”也，往復益喜，曰：“嗟乎！余雖家置一喙，以自稱道，詬益甚耳。”用是更樂瘄黙，",
                    "zhushu": "瘖，余金切。不能言也。"
                },
                {
                    "paragraph": "思與木石爲徒，不復致意。今天子興教化，定邪正，海内皆欣欣怡愉，而僕與四五子者，獨淪䧟如此，豈非命歟？命乃天也，非云云者所制，余又何恨？獨喜思謙之徒，遭時言道。道之行，物得其利。僕誠有罪，然豈不在一物之數耶？身被之，目覩之，足矣，何必攘袂用力，而矜自我出耶？果矜之，又非道也。事誠如此，然居理平之丗，終身爲頑人之𩔖，猶有少耻，未能盡忘。儻因賊平慶賞之際，得以見白，使受天澤餘潤，雖朽枿敗腐，",
                    "zhushu": "枿，牙割、牙結二切，伐木餘也。"
                },
                {
                    "paragraph": "不能生植，猶足蒸出芝菌，以爲瑞物。",
                    "zhushu": "菌，九員切。"
                },
                {
                    "paragraph": "一釋廢錮，移数縣之地，則丗必曰罪稍解矣。然後收召魂魄，買土一𨞬爲耕甿，",
                    "zhushu": "“𨞬”，一本作“㕓”。潘本作“𨞬”，云：澄延切。一家之居也。集韻亦作“㕓”“壥”“厘”“𨞬”，无此“𨞬”字。"
                },
                {
                    "paragraph": "朝夕謌謡，使成文章，庶木鐸者采取，獻之法宫，増聖唐大雅之什，雖不得位，亦不虚爲太平之人矣。此在望外，然終欲爲兄一言焉。宗元再拜。",
                    "zhushu": "",
                    "type": 2
                },
                {
                    "paragraph": "與李翰林建書",
                    "zhushu": "李遜之弟。",
                    "type": 2
                },
                {
                    "paragraph": "杓直",
                    "zhushu": "杓，卑遥切。李建，字杓直。"
                },
                {
                    "paragraph": "足下：州傳遽至，",
                    "zhushu": "傳，音篆。"
                },
                {
                    "paragraph": "得足下書，又於夢得處得足下前次一書，意皆勤厚。莊周言：“逃蓬藋者，",
                    "zhushu": "藋，徒弔切。"
                },
                {
                    "paragraph": "聞人足音，則跫然喜。”",
                    "zhushu": "潘云：跫，按莊子音義：巨恭、曲恭、曲勇三切，悚也。又苦江、祛局二切，喜視。又官韻：音胷，又人行声。"
                },
                {
                    "paragraph": "僕在蠻夷中，比得足下二書，及致藥餌，喜復何言！僕自去年八月來，痞疾稍已。徃時間一二日作，今一月乃二三作。用南人㯽榔餘甘，破决壅隔大過，",
                    "zhushu": "“隔”，一本作“塞”字。"
                },
                {
                    "paragraph": "隂邪雖敗，已傷正氣。行則𦡀顫，",
                    "zhushu": "音戰，寒動也。"
                },
                {
                    "paragraph": "坐則髀痺。",
                    "zhushu": "髀，部礼切。股骨也。痺，卑利切。"
                },
                {
                    "paragraph": "所欲者𥙷氣豐血，強筯骨，輔心力。有與此宜者，更致數物，得良方偕至，益善。永州於楚爲最南，狀與越相𩔖。僕悶即出游，游復多恐。渉野則有蝮虺大蜂，",
                    "zhushu": "蝮，芳六切。蛇，出南方。虺，許鬼切。蛇也。"
                },
                {
                    "paragraph": "仰空視地，寸歩勞倦。近水即畏射工沙虱，",
                    "zhushu": "潘云：即蜮也，如鱉，三足，名射工，一名水弩。含沙射人影，則肌瘡如疥，亦名短狐。"
                },
                {
                    "paragraph": "含怒𥨸發，中人形影，動成瘡痏。",
                    "zhushu": "童云：痏，榮美切，瘡也。"
                },
                {
                    "paragraph": "時到幽樹好石，暫得一𥬇，已復不樂。何者？譬如囚拘圜土，一遇和景，負牆搔摩，伸展支體。當此之時，亦以爲適。然顧地窺天，不過㝷丈，終不得出，豈復能乆爲舒暢哉？明時百姓，皆獲歡樂。僕士人，頗識古今理道，獨愴愴如此，",
                    "zhushu": "愴，楚亮切。"
                },
                {
                    "paragraph": "誠不足爲理丗下執事至此，愚夫愚婦又不可得，竊自悼也。僕曩時所犯，足下適在禁中，備觀本末，不復一一言之。今僕癃殘頑鄙，不死幸甚。苟爲堯人，不必立事程功，唯欲爲量移宫，差輕罪累，即便耕田藝麻，取老農女爲妻，生男育孫，以供力役，時時作文，以詠太平。摧傷之餘，氣力可想。假令病盡已，身復壯，悠悠人丗，",
                    "zhushu": "一本下有“越”字。"
                },
                {
                    "paragraph": "不過爲三十年客耳。前過三十七年，與瞬息無異，復所得者，其不足把翫，亦已審矣。杓直以爲誠然乎？僕近求得經史諸子數百卷，甞候戰悸稍定，時即伏讀，頗見聖人用心、賢士君子立志之分。著書亦數十篇，心病言少次第，不足逺寄，但用自釋。貧者士之常，今僕雖羸餒，亦甘如飴矣。足下言已白常州煦僕，",
                    "zhushu": "煦，吁句、昊羽二切。"
                },
                {
                    "paragraph": "僕豈敢衆人待常州耶？若即人，",
                    "zhushu": "一本“即”作“衆”字。"
                },
                {
                    "paragraph": "即不復煦僕矣。然常州未甞有書遺僕，僕安敢先焉？裴應叔、蕭思謙，",
                    "zhushu": "裴塤、蕭俛也。"
                },
                {
                    "paragraph": "僕各有書，足下求取觀之，相戒勿示人。敦詩",
                    "zhushu": "崔羣字。"
                },
                {
                    "paragraph": "在近地，簡人事，今不能致書，足下黙以此書見之，勉盡志慮，輔成一王之法，以宥罪戾。不悉。某白。",
                    "zhushu": "",
                    "type": 2
                },
                {
                    "paragraph": "與顧十郎書",
                    "zhushu": "一本作“顧十一郎”。",
                    "type": 2
                },
                {
                    "paragraph": "四月五日，門生守永州司馬貟外置同正貟柳宗元，謹致書十郎",
                    "zhushu": "執事。"
                },
                {
                    "paragraph": "凡號門生而不知恩之所自者，非人也。纓冠束袵而趨以進者，",
                    "zhushu": "袵，音稔，衣襟也。潘本作“衽”。"
                },
                {
                    "paragraph": "咸曰我知恩。知恩則惡乎辨？然而辨之亦非難也。大底",
                    "zhushu": "一本作“抵”字。"
                },
                {
                    "paragraph": "當隆赫柄用，而蜂附蟻合，喣喣趄趄，",
                    "zhushu": "喣，吁句切。趄，千余切。"
                },
                {
                    "paragraph": "便僻匍匐，",
                    "zhushu": "便，毗連切。"
                },
                {
                    "paragraph": "以非乎人而售乎己。若是者，一旦勢異，則電滅颷逝，不爲門下用矣。其或少知耻懼，恐丗人之非己也，則矯於中以貌於外，其實亦莫能至焉。然則當其時而確固自守，蓄力秉志，不爲嚮者之態，則於勢之異也，固有望焉。大凡以文出門下，由庻士而登司徒者，七十有九人。",
                    "zhushu": "貞元九年、十年，顧少連以礼部待郎知貢㪯，取進上六十人，諸科十九人。此書想與少連之子。"
                },
                {
                    "paragraph": "執事試追狀其態，則果能効用者出矣。然而中間招衆口飛語，譁然譸張者，豈他人耶？夫固岀自門下。頼中山劉禹錫等遑遑惕憂，無日不在信臣之門，以務白大德。順宗時，顯増榮謚，揚于天官，敷于天下，以爲親戚門生光寵。不意璅璅者復以病執事，",
                    "zhushu": "童云：璅，音鎻。今按：文云“不意璅璅”者，即合音𤨏，璅，碎也。晉書習鑿歯傳：璅璅常流，碌碌凡士。柳文用此。"
                },
                {
                    "paragraph": "此誠私心痛之，堙鬰洶湧，不知所發，常以自憾。在朝不能有竒節宏議以立於當丗，卒就廢遂。居窮厄，又不能著書，断往古，明聖法，以致無窮之名。進退無以異於衆人，不克顯明門下得士之大。今抱德厚，蓄憤悱，思有以効於前者，則旣乖謬於時，離散𢷤抑，而無所施用，長爲孤囚，不能自明。恐執事終以不知其始偃蹇退匿者，將以有爲也，猶流於嚮時求進者之言，而下情無以通，盛德無以酬，用爲大恨，固常不欲言之。今懼老死瘴土，",
                    "zhushu": "一本下有“中”字。"
                },
                {
                    "paragraph": "而他人無以辨其志，故爲執事一出之。古之人耻躬之不逮，儻或萬萬有一可冀，",
                    "zhushu": "潘本作“幾”，凡利切，与冀通。"
                },
                {
                    "paragraph": "復得處人間，則斯言幾乎踐矣。因言感激，浪然出涕，",
                    "zhushu": "浪，音郎。"
                },
                {
                    "paragraph": "書不能旣。",
                    "zhushu": "一本作就。"
                },
                {
                    "paragraph": "宗元謹再拜。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之三十一",
            "paragraphs": [
                {
                    "paragraph": "増廣註釋音辯唐栁先生集卷之三十一",
                    "zhushu": "",
                    "type": 1
                },
                {
                    "paragraph": "書",
                    "zhushu": "",
                    "type": 2
                },
                {
                    "paragraph": "與韓愈論史官書",
                    "zhushu": "元和九年作。",
                    "type": 2
                },
                {
                    "paragraph": "正月二十一日，某頓首十八丈退之侍者前：獲書言史事，云具與劉秀才書，及今乃見書藁，私心甚不喜，與退之往年言史事甚大謬。若書中言，退之不冝一日在館下，安有探宰相意，以爲苟以史榮一韓退之耶？若果爾，退之豈冝虚受宰相榮己，而冐居館下，近宻地，食奉養，役使掌固，",
                    "zhushu": "固，一本作“故”字。"
                },
                {
                    "paragraph": "利紙筆爲私書，取以供子弟費？古之志於道者，不若是。",
                    "zhushu": "一本之下有“有”字，一本“不”下有“冝”字。"
                },
                {
                    "paragraph": "且退之以爲紀録者有刑禍，避不肯就，尤非也。史以名爲褒貶，猶且恐懼不敢爲，設使退之爲御史中丞大夫，其褒貶成敗人愈益顯，其冝恐懼尤大也，則又將揚揚入臺府，美食安坐，行呼唱於朝廷而已耶？在御史猶爾，設使退之爲宰相，生殺岀入升黜天下士，其敵益衆，則又將揚揚入政事堂，美食安坐，行呼唱於内庭外衢而已耶？何以異不爲史而榮其號、利其禄者也？又言“不有人禍，則有天刑”。",
                    "zhushu": "則一本作“必”字。"
                },
                {
                    "paragraph": "若以罪夫前古之爲史者，然亦甚惑。凡居其位，思直其道，道苟直，雖死不可回也。如回之，莫若亟去其位。孔子之困于魯、衛、陳、宋、蔡、齊、楚者，其時暗，諸侯不能以也。",
                    "zhushu": "“以”一本作“行”字。"
                },
                {
                    "paragraph": "其不遇而死，不以作春秋故也。當其時，雖不作春秋，孔子猶不遇而死也。若周公、史佚，雖紀言書亊，猶遇且顯也，又不得以春秋爲孔子累。范曄悖亂，雖不爲史，其族亦赤。",
                    "zhushu": "范曄作後漢書，以謀反伏誅。"
                },
                {
                    "paragraph": "司馬遷觸天子喜怒，",
                    "zhushu": "司馬遷作史記，遷言李陵，武帝以遷欲沮貳師，下之蚕室。"
                },
                {
                    "paragraph": "班固不檢下，",
                    "zhushu": "班固作前漢書，固僕，罵洛陽令种競，競怒，以事捕固，死獄中。"
                },
                {
                    "paragraph": "崔浩沽其直以闘暴虜，",
                    "zhushu": "崔浩作魏史，立碑以彰直筆。衆怒，譖於魏太武帝，以爲暴揚囯𢙣。帝怒，遂族誅浩等。"
                },
                {
                    "paragraph": "皆非中道。左丘明以疾肓，出於不幸，子夏不爲史亦盲，不可以是爲戒。其餘皆不出此。是退之冝守中道，不忘其直，無以他亊自恐。退之之恐，唯在不直、不得中道，刑禍非所恐也。凡言二百年文武亊，多有誡如此者。",
                    "zhushu": "一本“誡”作“誠”字。"
                },
                {
                    "paragraph": "今退之曰：我一人也，何能明？則同職者又所云若是，後來継今者又所云若是，人人皆曰我一人，則卒誰能紀傳之耶？如退之但以所聞知孜孜不敢怠，同職者、後來継今者，亦各以所聞知孜",
                    "zhushu": "孜。"
                },
                {
                    "paragraph": "不敢怠，則庻幾不墜，使卒有明也。不然，徒信人口語，每每異辭，日以滋乆，則所云“磊磊軒天地”者，",
                    "zhushu": "磊，魯猥切。潘云：軒作掀，音軒，㪯也。"
                },
                {
                    "paragraph": "决必不沉没，且亂雜無可考，非有志者所忍恣也。果有志，豈當待人督責迫蹙，然後爲官守耶？又凡鬼神事，眇茫荒惑無可準，明者所不道。退之之智而猶懼於此。今學如退之，辭如退之，好言論如退之，慷慨自爲、正直行行焉如退之，",
                    "zhushu": "言，一本作“議”。行，胡浪切。"
                },
                {
                    "paragraph": "猶所云若是，則唐之史述，其卒無可託乎？明天子、賢宰相，得史才如此，而又不果，甚可痛哉！退之冝更思，可爲速爲。果卒以爲恐懼不敢，則一日可引去，又何以云“行且謀”也？今當爲而不爲，人誘館中他人及後生者，此大惑己。不勉己而欲勉人，難矣哉！",
                    "zhushu": "",
                    "type": 2
                },
                {
                    "paragraph": "與史官韓愈致叚秀實太尉𨓜事書",
                    "zhushu": "",
                    "type": 2
                },
                {
                    "paragraph": "退之館下：前者書進退之力史亊，奉荅誠中吾病。若疑不得實未即籍者，諸皆是也。退之平生不以不信見遇。竊自冠，",
                    "zhushu": "古玩切。"
                },
                {
                    "paragraph": "好遊邊上，問故老卒吏，得叚太尉亊最詳。今所趨走州刺史崔公，",
                    "zhushu": "永州刺史崔能。"
                },
                {
                    "paragraph": "時賜言事，又具得太尉實跡，参校備具。太尉大節，古固無有。然人以爲偶一奮，遂名無窮，今大不然。太尉自有難在軍中，其處心未甞虧側，其莅事無一不可紀。㑹在下名未逹，以故不聞，非直以一時取笏爲諒也。史遷死，退之復以史道在職，冝不苟過日時。昔與退之期爲史，志甚壯。今孤囚廢錮，連遭瘴癘羸頓，朝夕就死，無能爲也，第不能竟其業。若太尉者，冝使勿墜。太史遷言荆軻徴夏無且，",
                    "zhushu": "且，即餘切。史記荆軻賛曰：始公孫季功、董生与夏无且游，具知其亊，為余道之如是。"
                },
                {
                    "paragraph": "言大將軍徴蘇建，",
                    "zhushu": "史記衛將軍傳：蘇建語余曰云云。"
                },
                {
                    "paragraph": "言留侯徴𦘕容貌。",
                    "zhushu": "史記張良賛：見其圖，狀貌如婦人好女。"
                },
                {
                    "paragraph": "今孤囚賤辱，雖不及無且、建等，然比𦘕工傳容貌尚差勝。春秋傳所謂傳信傳著，",
                    "zhushu": "谷梁莊公七年：春秋著以傳著，疑以傳疑。"
                },
                {
                    "paragraph": "雖孔子亦猶是也。竊自以爲信且著。其𨓜事有狀。",
                    "zhushu": "",
                    "type": 2
                },
                {
                    "paragraph": "與吕恭書",
                    "zhushu": "一本作“与吕恭論墓中石書”，書在荅呉武陵非國語書後。",
                    "type": 2
                },
                {
                    "paragraph": "宗元白：元生至，得弟書，甚善，諸所稱道具之。元生又持部中廬墓父者所得石書，模其文示余，云若將聞於上，余故恐而疑焉。僕蚤好觀古書，家所蓄晉、魏時尺牘甚具。又二十年來，徧觀長安貴人好事者所蓄，殆無遺焉。以是善知書，雖未甞見名氏，",
                    "zhushu": "一本此下更有亦字。"
                },
                {
                    "paragraph": "望而識其時也。又文章之形狀，古今特異。弟之精敏通逹，夫豈不䆒於此？今視石文，署其年曰“永嘉”，其書則今田野人所作也。雖支離其字，尤不能近古。爲其“永”字等頗效王氏変法，皆永嘉所未有。辭尤鄙近，若今所謂律詩者，晉時蓋未甞爲此聲，大謬妄矣。又言植松烏擢之怪，",
                    "zhushu": "擢，一本作擢。"
                },
                {
                    "paragraph": "而掘其土得石，尤不經難信。戓者得無姦爲之乎？且古之言“葬者，藏也”，“壤樹之”，而君子以爲議，",
                    "zhushu": "礼記擅弓篇囯子髙云。"
                },
                {
                    "paragraph": "况廬而居者，其足尚之哉？聖人有制度，有法令，過則爲辟。",
                    "zhushu": "潘云：“四亦切，邪也。”"
                },
                {
                    "paragraph": "故立大中者不尚異，教人者欲其誠，是故惡夫飾且僞也。過制而不除䘮，冝廬於庭，而矯於墓者，大中之罪人也。况又岀怪物、詭神道，以奸大法，",
                    "zhushu": "奸，音干，犯也。"
                },
                {
                    "paragraph": "而因以爲利乎？夫僞孝以奸利，誠仁者不忍擿過，恐傷於教也。然使僞可爲而利可冒，則教益壞。若然者，勿與知焉可也，伏而不岀之可也。以大夫之政良，而吾子賛焉，",
                    "zhushu": "恭甞以監察御史参江南西道軍事，时韋丹為觀察使。"
                },
                {
                    "paragraph": "固無闕遺矣。作東郛，改市𨞬，去比竹茨草之室，而垍土、大木、",
                    "zhushu": "垍，巨至切，堅土。"
                },
                {
                    "paragraph": "陶甄、梓匠之工備，孽火不得作，化惰窳之俗，",
                    "zhushu": "潘云：惰，徒果切。窳，以主切。窳，惰也，𢙣也。史記“以故啙窳”。注：啙窳，苟且懶惰之謂。"
                },
                {
                    "paragraph": "絶偷浮之源，而條桑、浴種、深耕、易耨之力用，寛傜、嗇貨、均賦之政起，其道美矣。於斯也，慮善善之過而莫之省，誠慤之道少損，故敢私言之。夫以淮濟之清，有玷焉若秋豪，固不爲病，然而萬一離婁子眇然睨之，不若無者之快也。想黙已其亊，毋岀所置書，幸甚。宗元白。",
                    "zhushu": "",
                    "type": 2
                },
                {
                    "paragraph": "答劉禹鍚天論書",
                    "zhushu": "",
                    "type": 2
                },
                {
                    "paragraph": "宗元白：發書得天論三篇，以僕所爲天說爲未䆒，欲畢其言。始得之，大喜，謂有以開明吾志慮。",
                    "zhushu": "一本无“明”字。"
                },
                {
                    "paragraph": "及詳讀五六日，求其所以異吾說，卒不可得。其歸要曰：“非天預乎人也。”凡子之論，乃吾天說傳䟽耳，無異道焉。諄諄佐吾言，而曰有以異，不識何以爲異也？子之所以爲異者，豈不以賛天之能生植也欲？夫天之能生植乆矣，不待賛而顯。且子以天之生植",
                    "zhushu": "一本更有“爲天耶”三字。"
                },
                {
                    "paragraph": "爲人耶？抑自生而植乎？若以爲爲人，則吾愈不識也。若果以爲自生而植，則彼自生而植耳，何以異夫果蓏之自爲果蓏，癕痔之自爲癕痔，草木之自爲草木耶？是非爲蟲謀明矣，猶天之不謀乎人也。",
                    "zhushu": "“乎”，一本作“于”字。"
                },
                {
                    "paragraph": "彼不我謀，而我何爲務勝之耶？子所謂“交勝”者，若天𢘆爲惡，人𢘆爲善，",
                    "zhushu": "一本“若”字下有“知”字。"
                },
                {
                    "paragraph": "人勝天則善者行，是又過德乎人，過罪乎天也。又曰：“天之能者，生植也；人之能者，法制也。”",
                    "zhushu": "禹錫天論云：“天之道在生植，其用在強弱；人之道在法制，其用在是非。”有全篇見附録。"
                },
                {
                    "paragraph": "是判天與人爲四而言之者也。余則曰：生植與災荒，皆天也；法制與悖亂，皆人也，二之而已。其亊各行不相預，而凶豐理亂岀焉，究之矣。凡子之辭，枝葉甚美，而根不直取以遂焉。又子之喻乎旅者，皆人也，",
                    "zhushu": "一本“又”字下有“曰”字。"
                },
                {
                    "paragraph": "而一曰“天勝”焉，一曰“人勝”焉，何哉？莽蒼之先者，力勝也；邑郛之先者，智勝也。虞、芮，力窮也；匡、宋，智窮也。是非存亡，皆未見其可以喻乎天者。若子之說，要以亂爲天理，理爲人理耶？謬矣！若操舟之言人與天者，愚民𢘆說耳。幽、厲之云爲上帝者，爲所歸怨之辭爾，",
                    "zhushu": "一本“爲”作“不”字。"
                },
                {
                    "paragraph": "皆不足喻乎道。",
                    "zhushu": "一本无“皆”字。"
                },
                {
                    "paragraph": "子其熟之，無羡言侈論",
                    "zhushu": "羡，餘靣切，餘也。"
                },
                {
                    "paragraph": "以益其枝葉，姑務本之爲得，不亦𥙿乎？獨所謂“無形爲無常形”者甚善。宗元白。",
                    "zhushu": "",
                    "type": 2
                },
                {
                    "paragraph": "與劉禹鍚論周易九六說書",
                    "zhushu": "",
                    "type": 2
                },
                {
                    "paragraph": "見與董生論周易九六義，取老而変，以爲畢中和承一行僧得此說，",
                    "zhushu": "行，下孟切。"
                },
                {
                    "paragraph": "異孔頴逹䟽，而以爲新竒。彼畢子、董子何膚末於學而遽云云也？都不知一行僧承韓氏、孔氏說，",
                    "zhushu": "韓康伯、孔頴逹。"
                },
                {
                    "paragraph": "而果以爲新竒，不亦可𥬇矣哉！韓氏注乾之䇿二百一十有六，曰“乾一爻三十有六䇿”，則是取其過揲四分而九也。坤之䇿一百四十有四，曰“坤一爻二十四䇿”，則是取其過揲四分而六也。孔頴逹等作正義論云：九、六有二義，其一者曰“陽得兼隂，隂不得兼陽”；其二者曰“老陽数九，老隂数六，二者皆変用，周易以変者占”。鄭玄注易亦稱以変者占，故云九、六也。所以老陽九、老隂六者，九過揲得老陽，六過揲得老隂，此具在正義乾篇中。周簡子之說亦若此，而又詳備，何畢子、董子之不眎其書，而妄以口承之也？君子之學將有以異也，必先究窮其書，究窮而不得焉，乃可以立而正也。今二子尚未能讀韓氏注、孔氏正義，是見其道聽途說者，又何能知所謂易者哉？足下取二家言觀之，則見畢子、董子膚末於學而遽云云也。足下所爲書，非元凱兼三易者則諾，若曰孰與頴逹著，則此說乃頴逹說也，非一行僧、畢子、董子能有異者也，",
                    "zhushu": "一本“異”字下有“說”字。"
                },
                {
                    "paragraph": "無乃即其謬而承之者歟？觀足下出入筮数，考校左氏，今之丗罕有如足下求易之悉者也。然務先窮昔人書，有不可者而後革之，則大善。謹之勿遽。宗元白。",
                    "zhushu": "",
                    "type": 2
                },
                {
                    "paragraph": "答元饒州論春秋書",
                    "zhushu": "未詳其人。",
                    "type": 2
                },
                {
                    "paragraph": "辱復書，教以報張生書及荅衢州書言春秋，此誠丗所希聞，兄之學爲不負孔氏矣。往年曽記裴封叔宅，聞兄與裴太常言晉人及姜戎敗秦師于殽一義，",
                    "zhushu": "事在僖公三十三年。"
                },
                {
                    "paragraph": "甞諷習之。又聞韓宣英及亡友吕和叔輩言他義，",
                    "zhushu": "韓宣英，名曄，吕和取名温。一本“亡友”在“韓宣英”上者，誤。"
                },
                {
                    "paragraph": "知春秋之道乆隱，而近乃出焉。京中於韓安平處",
                    "zhushu": "韓泰，字安平。"
                },
                {
                    "paragraph": "始得微指，和叔處始見集註，𢘆願掃於陸先生之門。",
                    "zhushu": "陸質，一名淳，甞著春秋微指二篇，集註二篇，春秋辨疑七篇。"
                },
                {
                    "paragraph": "及先生爲給亊中，與宗元入尚書同日，居又與先生同巷，始得執弟子礼，未必講討。㑹先生病，時聞要論，甞以易教誨見寵。不幸先生疾彌甚，宗元又出邵州，乃大乖謬，不克卒業。復於亡友凌生處",
                    "zhushu": "，凌準，字宗一。"
                },
                {
                    "paragraph": "盡得宗指、辨疑、集註等一通。伏而讀之，於“紀侯大去其國”，",
                    "zhushu": "事見莊公四年。"
                },
                {
                    "paragraph": "見聖人之道與堯、舜合，不唯文王、周公之志獨取其法耳；於“夫人姜氏㑹齊侯于禚”，",
                    "zhushu": "童云：“禚，諸若切，齊地名也。”事在荘公二年。"
                },
                {
                    "paragraph": "見聖人立孝經之大端，所以明其分也；於“楚人殺陳夏徴”，書“丁亥，楚子八陳納公孫寧、儀行父于陳”，",
                    "zhushu": "事在宣公十一年。"
                },
                {
                    "paragraph": "見聖人褒貶與奪，唯當之所在，所謂瑕瑜不掩也。反覆甚喜。若吾生前距此数十年，則不得是學矣。今適後之，不爲不遇也。兄書中所陳，皆孔氏大趣，無得踰焉。其言書荀息，貶立卓之意也。",
                    "zhushu": "事在僖公十年。"
                },
                {
                    "paragraph": "頃甞怪荀息奉君之邪心以立嬖子，不務正義，弃重耳於外而專其寵，孔子同於仇牧、孔父爲之辭。",
                    "zhushu": "仇牧事見威公二年，孔父事見莊公十二年。"
                },
                {
                    "paragraph": "今兄言貶息，大善。息固當貶也，然則春秋與仇、孔辭不異，仇、孔亦有貶歟？宗元甞著非國語六十餘篇，其一篇爲息發也，今録以往，可如愚之所謂者乎？微指中明“鄭人來渝平”，",
                    "zhushu": "事在隱公六年。"
                },
                {
                    "paragraph": "量力而退，告而後絶，固先同後異者也。今檢此前無與鄭同之文，後無與鄭異之據，獨疑此一義理甚精而事有不合，兄亦當指而教焉。往年又聞和叔言兄論楚商臣一義，",
                    "zhushu": "事在文公元年。"
                },
                {
                    "paragraph": "雖啖趙、陸氏，皆所未及。",
                    "zhushu": "啖，音淡。啖，助。趙，匡；陸，賛也。"
                },
                {
                    "paragraph": "請具録，當䟽微指下，以傳末學。蕭、張前書亦請見及。至之日，勒爲一卷，以垂將來。宗元始至是州，作陸先生墓表，今以奉獻，與宣英讀之。春秋之道如日月，不可賛也。若賛焉，必同於孔、跖優劣之說，故直舉其一二。不宣。宗元再拜。",
                    "zhushu": "",
                    "type": 2
                },
                {
                    "paragraph": "答呉武陵論非國語書",
                    "zhushu": "",
                    "type": 2
                },
                {
                    "paragraph": "濮陽呉君足下：僕之爲文乆矣，然心少之，不務也，以爲是特愽弈之雄耳。故在長安時，不以是取名譽，意欲施之事實，以輔時及物爲道。自爲罪人，捨恐懼則閑無事，故聊復爲之。然而輔時及物之道，不可陳于今，則冝垂於後。言而不文則泥，",
                    "zhushu": "乃計切。"
                },
                {
                    "paragraph": "然則文者固不可少耶？拘囚以來，無所發明，䝉覆幽獨，㑹足下至，然後有助我之道。一觀其文，心朗目舒，炯若深井之下，仰視白日之正中也。足下以超軼如此之才，",
                    "zhushu": "軼，音𨓜。"
                },
                {
                    "paragraph": "每以師道㑹僕，僕滋不敢。僕每爲一書，足下必大光耀以明之，固又非僕之所安處也。若非國語之說，僕病之乆，甞難言於丗俗。今因其閑也而書之，𢘆恐後丗之知言者用是詬病。",
                    "zhushu": "詬，古候切。"
                },
                {
                    "paragraph": "狐疑猶豫，伏而不出累月，方示足下。足下乃以爲當，僕然後敢自是也。吕道州善言道，",
                    "zhushu": "道州刺史吕温。"
                },
                {
                    "paragraph": "亦若吾子之言，意者斯文殆可取乎？夫爲一書，務冨文采，不顧事實，而益之以誣怪，張之以闊誕，以炳然誘後生，而終之以僻，是猶用文錦覆䧟穽也。不明而出之，則顚者衆矣。僕故爲之標表，以告夫遊乎中道者焉。僕無聞而甚陋，又在黜辱，居泥塗若螾蛭然，",
                    "zhushu": "螾，与蚓同。蛭，音質。"
                },
                {
                    "paragraph": "雖鳴其聲音，誰爲聽之？獨頼丗之知言者爲準，",
                    "zhushu": "一本更有“其”字。"
                },
                {
                    "paragraph": "不知言而罪我者，吾不有也。僕又安敢期如漢時列官以立學，故爲天下𥬇耶？是足下之愛我厚，始言之也。前一通如來言以汙篋牘，此在明聖人之道，微足下，僕又何託焉？不悉。宗元白。",
                    "zhushu": "",
                    "type": 2
                },
                {
                    "paragraph": "與吕道州温論非國語書",
                    "zhushu": "温，字化光，一字和叔。",
                    "type": 2
                },
                {
                    "paragraph": "四月三日，宗元白化光足下：近丗之言理道者衆矣，率由大中而出者咸無焉。其言本儒術，則迂廻茫洋而不知其適。其或切於事，則苛峭刻覈，不能從容，卒泥乎大道。",
                    "zhushu": "泥，乃計切。"
                },
                {
                    "paragraph": "甚者好怪而妄言，推天引神，以爲靈竒，恍愡若化而終不可逐。故道不明於天下，而斈者之至少也。吾自得友君子，而後知中庸之門户階室，漸染砥礪，",
                    "zhushu": "漸，將廉切。"
                },
                {
                    "paragraph": "幾乎道眞。然而常欲立言垂文，則恐而不敢。今動作悖謬，以爲僇於丗，身編夷人，名列囚籍。以道之窮也，而施乎事者無日，故乃挽引，強爲小書，以志乎中之所得焉。甞讀國語，病其文勝而言尨，好詭以反倫，其道舛逆。而學者以其文也，咸嗜恱焉，伏膺呻吟者，至比六經，則溺其文必信其實，是聖人之道翳也。余勇不自制，以當後丗之訕怒，輒乃黜其不臧，救丗之謬，",
                    "zhushu": "“救”，一本作“䆒”。"
                },
                {
                    "paragraph": "凡爲六十七篇，命之曰非國語。旣就，累日怏怏然不喜，",
                    "zhushu": "怏，於亮、於两二切。"
                },
                {
                    "paragraph": "以道之難明一，而習俗之不可変也。如其知我者，果誰歟？凡今之及道者，果可知也已。後之來者，則吾未之見，其可忽耶？故思欲盡其瑕纇，",
                    "zhushu": "盧對切。"
                },
                {
                    "paragraph": "以别白中正。度成吾書者，非化光而誰？輒令往一通，惟少留視役慮，以卒相之也。往時致用作孟子評，",
                    "zhushu": "李景儉，字致用。"
                },
                {
                    "paragraph": "有韋詞者告余曰：“吾以致用書示路子，路子曰：善則善矣，然昔之爲書者，豈若是摭前人耶？”",
                    "zhushu": "摭，之石切，拾也。"
                },
                {
                    "paragraph": "韋子賢斯言也。余曰：“致用之志，以明道也，非以摭孟子，蓋求諸中而表乎丗焉尔。”今余爲是書，非左氏尤甚。若二子者，固丗之好言者也，而猶出乎是，况不及是者滋衆，則余之望乎丗者愈狹矣，卒如之何？苟不悖於聖道，而有以啓明者之慮，則用是罪余者，雖累百丗，滋不憾而恧焉，",
                    "zhushu": "恧，女六切，慙也。"
                },
                {
                    "paragraph": "於化光何如哉？激乎中必厲乎外，想不思而得也。宗元白。",
                    "zhushu": "",
                    "type": 2
                },
                {
                    "paragraph": "與友人論文書",
                    "zhushu": "",
                    "type": 2
                },
                {
                    "paragraph": "古今號文章爲難，足下知其所以難乎？非謂比興之不足，恢拓之不逺，鑚礪之不工，頗纇之不除也。",
                    "zhushu": "頗，普禾切，偏也。"
                },
                {
                    "paragraph": "得之爲難，知之愈難耳。苟或得其髙朗，",
                    "zhushu": "一夲作“明”字。"
                },
                {
                    "paragraph": "探其深𦣱，雖有蕪敗，則爲日月之蝕也，大圭之瑕也，曷足傷其明、黜其寶哉？且自孔氏以來，兹道大闡，家脩人勵，刓精竭慮者，幾千年矣。",
                    "zhushu": "刓，五官切。"
                },
                {
                    "paragraph": "其間耗費簡札，役用心神者，其可数乎？登文章之籙，波及後代，越不過数十人耳。其餘誰不欲爭裂綺繡，互攀日月，髙視於萬物之中，雄峙於百代之下乎？率皆縱臾而不克，",
                    "zhushu": "童云：縦，子勇切。臾，音勇。縱臾，奬勵也。出前漢衡山王傳。"
                },
                {
                    "paragraph": "躑躅而不進，力䠞勢窮，",
                    "zhushu": "“䠞”，与“蹙”同。子六切。"
                },
                {
                    "paragraph": "吞志而没。故曰得之爲難。嗟乎！道之顯晦，幸不幸繫焉。談之辯訥，升降繫焉。鑒之頗正，好惡繫焉。交之廣狹，屈伸繋焉。則彼卓然自得以奮其間者，合乎否乎？是未可知也。而又榮古虐今者，比肩疊跡。大底",
                    "zhushu": "一本作“抵”字。"
                },
                {
                    "paragraph": "生則不遇，死而垂声者衆焉。揚雄没而法言大興，馬遷生而史記未振。彼之二才且猶若是，况乎未甚聞著者哉！",
                    "zhushu": "一本无“著”字。"
                },
                {
                    "paragraph": "固有文不傳於後祀，聲遂絶於天下者矣。故曰：“知之愈難。”而爲文之士，亦多漁獵前作，戕賊文史，抉其意，",
                    "zhushu": "抉，二决、古、穴二切。"
                },
                {
                    "paragraph": "抽其華，置齒牙間，遇事蠭起，金声玉耀，誑聾瞽之人，徼一時之声。",
                    "zhushu": "徼，与“僥”同。"
                },
                {
                    "paragraph": "雖終淪棄，而其奪朱亂雅，爲害已甚，是其所以難也。間聞足下欲觀僕文章，退發嚢笥，編其蕪穢，心悸氣動，交於胷中，未知孰勝，故乆滯而不往也。今往僕所着賦、頌、碑碣、文記、議論、書序之文，凡四十八篇，合爲一通，想令治書蒼頭吟諷之也。擊轅拊缶，必有所擇，顧鍳視何如耳，",
                    "zhushu": "一本“視”字下有“其”字。"
                },
                {
                    "paragraph": "還以一字示褒貶焉。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之三十二",
            "paragraphs": [
                {
                    "paragraph": "増廣註釋音辯唐栁先生集卷之三十二",
                    "zhushu": "",
                    "type": 1
                },
                {
                    "paragraph": "書",
                    "zhushu": "",
                    "type": 2
                },
                {
                    "paragraph": "答元饒州論政理書",
                    "zhushu": "",
                    "type": 2
                },
                {
                    "paragraph": "奉書，辱示以政理之說及劉夢得書，往復甚善。𩔖非今之長人者之志，",
                    "zhushu": "長，展兩切。"
                },
                {
                    "paragraph": "不惟充賦稅、養禄秩足已而已，獨以庶冨且教爲大任，甚盛甚盛。孔子曰：“吾與回言終日，不違如愚。”然則䝉者固難曉，必勞申諭，乃得恱服。用是尚有一疑焉。兄所言免貧病者而不益冨者稅，此誠當也。乗理政之後，固非若此不可，不幸乗弊政之後，其可爾耶？夫弊政之大，莫若賄賂行而征賦亂。苟然，則貧者無貲以求於吏，",
                    "zhushu": "貲，即斯切，貨財也。"
                },
                {
                    "paragraph": "所謂有貧之實，而不得貧之名。冨者操其贏以市於吏，",
                    "zhushu": "贏，音盈，有餘利也。"
                },
                {
                    "paragraph": "則無冨之名，而有冨之實。貧者愈困餓死亡而莫之省，冨者愈恣横侈泰而無所忌。兄若所遇如是，則將信其故乎？是不可懼撓人而終不問也，固必問其實。問其實，則貧者固免，而冨者固増賦矣，安得持一定之論哉？若曰止免貧者而冨者不問，則僥倖者衆，皆挾重利以邀，貧者猶若不免焉。若曰檢冨者懼不得實，而不可増焉，則貧者亦不得實，不可免矣。若皆得實，而故縱以爲不均，何哉？孔子曰：“不患寡而患不均，不患貧而患不安。”今冨者稅益少，貧者不免於捃拾以輸縣官，",
                    "zhushu": "捃，俱運切，收也。"
                },
                {
                    "paragraph": "其爲不均大矣。非唯此而已，必將服役而奴使之，多與之田而取其半，或乃取其一而收其二三。主上思人之勞苦，或减除其稅，則冨者以户獨免，而貧者以受役，卒輸其二三與半焉，是澤不下流，而人無所告訴，其爲不安亦大矣。夫如是，不一定經界，覈名實，而姑重改作，其可理乎矣？冨室，貧之母也，誠不可破壞，然使其大倖而役於下，則又不可。兄云懼冨人流爲工商浮窳，",
                    "zhushu": "窳，以主切，惰也。"
                },
                {
                    "paragraph": "盖甚急而不均，則有此耳。若冨者雖益賦，而其實輸當其十一，猶足安其堵，雖驅之不肯易也。檢之逾精，則下逾巧，誠如兄之言。管子亦不欲以民産爲征，故有“殺畜伐木”之說。今若非市井之征，則捨其産而唯丁田之問，推以誠質，示以恩惠，嚴責吏以法，如所陳一社一村之制，逓以信相考，安有不得其實？不得其實，則一社一村之制亦不可行矣。是故乗弊政必須一定制，而後兄之說乃得行焉。蒙之所見，及此而已。永州以僻偶少知人事。兄之所代者誰耶？理歟？弊歟？理，則其說行矣；若其弊也，蒙之說其在可用之數乎？因南人來，重曉之。其他皆善，愚不足以議，願同夢得之云者。兄通春秋，取聖人大中之法以爲理。饒之理小也，不足費其慮。無所論刺，故獨舉均賦之事，以求徃復而除其惑焉。不習吏職而強言之，冝爲長者所𥬇弄。然不如是，則無以來至當之言。盖明而教之，君子所以開後學也。又聞兄之莅政三日，舉韓宣英以代己。",
                    "zhushu": "韓曄，字宣英。"
                },
                {
                    "paragraph": "宣英逹識多聞，而習於事，冝當賢者𩔖舉。今負罪屏棄，凡人不敢稱道其善，又况聞於大君，以二千石薦之哉？是乃希丗拔俗，果於直道，斯古人之所難，而兄行之。宗元與宣英同罪，皆丗所背馳者也，兄一舉而德皆及焉。祁大夫不見叔向，",
                    "zhushu": "事見左傳㐮公二十一年。"
                },
                {
                    "paragraph": "今而預知斯舉，下走之大過矣。",
                    "zhushu": "一本作“過大矣”。"
                },
                {
                    "paragraph": "書雖多，言不足導意，故止於此。不宣。宗元再拜。",
                    "zhushu": "",
                    "type": 2
                },
                {
                    "paragraph": "與崔饒州論石鍾乳書",
                    "zhushu": "當依潘本“饒”作“連”字。",
                    "type": 2
                },
                {
                    "paragraph": "宗元白：前以所致石鍾乳非良，聞子敬所餌與此𩔖。",
                    "zhushu": "崔簡，字子敬，子厚姊夫。"
                },
                {
                    "paragraph": "又聞子敬時憒悶動作，",
                    "zhushu": "憒，古對切，心乱也。"
                },
                {
                    "paragraph": "冝以爲未得其粹美，而爲麄礦燥悍所中，",
                    "zhushu": "礦，古猛切，銅鐵僕石也。慘，七感切。潘本“慘”作“燥”，先到切，乾也。"
                },
                {
                    "paragraph": "懼傷子敬醇懿，仍習謬誤，故勤勤以云也。再獲書辭，辱徴引地理證驗，多過數百言，以爲土之所出乃良，無不可者。是將不然。夫言土之出者，固多良而少不可，不謂其咸無不可也。草木之生也依於土，然即其𩔖也。而有居山之隂陽，或近水，或附石，其性移焉。又况鍾乳直産於石，石之精麄踈密，㝷尺特異，而穴之上下，土之薄厚，石之髙下不可知，則其依而産者，固不一性。然由其精密而出者，則油然而清，炯然而輝，",
                    "zhushu": "炯，戸茗切。光也。"
                },
                {
                    "paragraph": "其竅滑以夷，其肌廉以微。食之使人榮華温柔，其氣宣流，生胃通腸，壽善康寕，心平意舒，其樂愉愉。由其麄踈而下者，則奔突結澁，乍大乍小，色如枯骨，或𩔖死灰，淹顇不發，",
                    "zhushu": "顇，与“悴”同。疾醉切。"
                },
                {
                    "paragraph": "叢齒積纇，重濁頑璞。食之使人偃蹇壅鬱，泄火生風，㦸喉癢肺，",
                    "zhushu": "癢，与“痒”同。"
                },
                {
                    "paragraph": "幽関不聦，心煩喜怒，肝舉氣剛，不能和平，故君子愼焉。取其色之美，而不必唯土之信，以求其至精，凡爲此也。幸子敬餌之，近不至於是，故可止禦也。必若土之出，無不可者，則東南之竹箭，雖旁歧揉曲，皆可以貫犀革。",
                    "zhushu": "犀革，甲也。"
                },
                {
                    "paragraph": "北山之木，雖離竒液暪，",
                    "zhushu": "潘云：離，力尔切。竒，於綺切。一讀皆如字。前漢：輪囷離竒。注：委曲盤戾也。液，音亦。瞞，謨官切。莊子作“液樠”，亡言、莫干、莫半三切。注：液，津液。樠，謂脂出樠㨺。然。"
                },
                {
                    "paragraph": "空中立枯者，皆可以梁百尺之觀，",
                    "zhushu": "古玩切。"
                },
                {
                    "paragraph": "航千仞之淵。冀之北土，馬之所生，凡其大耳短脰，",
                    "zhushu": "音豆。項也。"
                },
                {
                    "paragraph": "拘攣踠跌，",
                    "zhushu": "挛，閭縁切。踠，於院切。屈也，曲脚也。跌，待結切。踼也，仆也。"
                },
                {
                    "paragraph": "薄蹄而曵者，皆可以勝百鈞，馳千里；雍之塊璞，",
                    "zhushu": "雍，於用切。州名。"
                },
                {
                    "paragraph": "皆可以備砥礪；徐之糞壌，皆可以封大社；荆之茅，皆可以縮酒；九江之元龜，皆可以卜；泗濵之石，皆可以擊考。",
                    "zhushu": "並出禹貢。"
                },
                {
                    "paragraph": "若是而不大謬者少矣。其在人也，則魯之晨飲其羊，",
                    "zhushu": "潘云：欺，於禁切。飲之也。魯之販羊，有沈猶氏，常朝飲其羊，以詐市人。"
                },
                {
                    "paragraph": "関轂而輠輪者，",
                    "zhushu": "輠，胡瓦、胡果、胡果三切。礼記：輪人以其杖関轂而輠輪。関，穿也。輠，回轉也。"
                },
                {
                    "paragraph": "皆可以爲師儒；盧之沽名者，皆可以爲大醫；",
                    "zhushu": "扁鵲，盧人也。"
                },
                {
                    "paragraph": "西子之里，惡而矉者，皆可以當侯王；",
                    "zhushu": "矉，頻、賔二音。蹙頻也。"
                },
                {
                    "paragraph": "山西之冐没輕儳，",
                    "zhushu": "音讒。"
                },
                {
                    "paragraph": "沓貪而忍者，皆可以鑿凶門，制閫外；",
                    "zhushu": "淮南子：囯有難，君召将，授之以龯，　鑿凶門而出。"
                },
                {
                    "paragraph": "山東之稚騃樸鄙，力農桑，啖棗栗者，皆可以謀謨於廟堂之上。",
                    "zhushu": "西漢史賛：山東出相，山西出將。"
                },
                {
                    "paragraph": "若是，則反倫悖道甚矣，何以異於是物哉！是故經中言丹砂者，以𩔖芙蓉而有光；言當歸者，以𩔖馬尾蠶首；言人參者以人形，黃芩以腐腸，",
                    "zhushu": "芩，音琴。其内皆爛，故曰腐腸。“以”字或作“似”者，誤。"
                },
                {
                    "paragraph": "附子八角，𠂀遂赤膚，𩔖不可悉數。",
                    "zhushu": "所主切。"
                },
                {
                    "paragraph": "若果土冝乃善，則云生某所，不當又云某者良也。又經註曰：“始興爲上，次乃廣、連。”則不必服，正爲始興也。今再三爲言者，唯欲得其英精，以固子敬之壽，非以知藥石、角技能也。若以服餌不必利己，姑務勝人而夸辯博，素不望此於子敬，其不然明矣。故畢其說。宗元再拜。",
                    "zhushu": "",
                    "type": 2
                },
                {
                    "paragraph": "答周君巢書",
                    "zhushu": "一本“巢”字下有“餌薬乆壽”字。",
                    "type": 2
                },
                {
                    "paragraph": "奉二月九日書，所以撫教甚具，無以加焉。丈人用文雅，從知己，日以惇大府之政，",
                    "zhushu": "君巢盖爲幕府從事。"
                },
                {
                    "paragraph": "甚適。東西來者皆曰：“海上多君子，周爲倡焉。”",
                    "zhushu": "一本“焉”作“首”字。"
                },
                {
                    "paragraph": "敢再拜稱賀。宗元以罪大𢷤廢，居小州，與囚徒爲朋，行則若帶纆索，",
                    "zhushu": "潘本作“徽纆”。纆，宻北切。素三股曰徽，兩股曰纆。"
                },
                {
                    "paragraph": "處則若𨵿桎梏，",
                    "zhushu": "桎，音質。梏，古毒切。"
                },
                {
                    "paragraph": "彳亍而無所趨，",
                    "zhushu": "潘云：彳，丑石切。亍，耻六切。說文：“歩止也。”選：“彳亍中輟。”"
                },
                {
                    "paragraph": "拳拘而不能肆，槁焉若枿，",
                    "zhushu": "童云：枿，音蘖，五結切，伐木餘也。"
                },
                {
                    "paragraph": "隤焉若璞。其形固若是，則其中者可得矣。然由未甞肯道鬼神等事。今丈人乃盛譽山澤之臞者，",
                    "zhushu": "潘云：臞，權俱切，瘠也。前漢：“列仙之儒，居山澤間，形容甚臞。”"
                },
                {
                    "paragraph": "以爲壽且神，其道若與堯、舜、孔子似不相𩔖焉，何哉？又曰餌藥可以久壽，將分以見與，固小人之所不欲得也。",
                    "zhushu": "人，一本作子。"
                },
                {
                    "paragraph": "甞以君子之道，處焉則外愚而内益智，外訥而内益辯，外柔而内益剛；出焉則外内若一，而時動以取其冝當，而生人之性得以安，聖人之道得以光。獲是而中，雖不至耇老，其道壽矣。今夫山澤之臞，於我無有焉。視丗之亂若理，視人之害若利，視道之悖若義，我壽而生，彼夭而死，固無能動其肺肝焉。昧昧而趍，屯屯而居，",
                    "zhushu": "潘云：屯，讀當如忳，徒昆切，悶也。楚辝：“中悶瞀之忳忳。”注：“憂貌，忳忳然无所舒也。”舊之閏切。"
                },
                {
                    "paragraph": "浩然若有餘，掘草烹石，以私其筋骨，而日以益愚。他人莫利，己獨以愉。若是者愈千百年，滋所謂夭也，又何以爲髙明之圖哉？宗元始者講道不篤，以蒙丗顯利，動獲大僇，用是奔竄禁錮，爲丗之所詬病。凡所設施，皆以爲戾，從而吠者成羣，已不能明，而况人乎？然苟守先聖之道，由大中以出，雖萬受𢷤弃，不更乎其内。大都𩔖往時京城西與丈人言者，愚不能改，亦欲丈人固往時所執，推而大之，不爲方士所惑，仕雖未逹，無忘生人之患，則聖人之道幸甚，其必有陳矣。不宣。宗元再拜。",
                    "zhushu": "",
                    "type": 2
                },
                {
                    "paragraph": "與李睦州服氣書",
                    "zhushu": "",
                    "type": 2
                },
                {
                    "paragraph": "二十六日，宗元再拜。前四五日，與邑中可與游者遊愚溪，上池西小丘，坐栁下，酒行甚歡。坐者咸望兄不能俱，以爲兄由服氣以來，貌加老而心少歡愉，不若前去年時。是時旣言，皆沮然眄睞，",
                    "zhushu": "洛代切。"
                },
                {
                    "paragraph": "思有以已兄用斯術，而未得路。間一日，濮陽呉武陵最輕健，先作書，道“天地日月黃帝”等，下及列仙方士皆死狀，出千餘字，頗甚快辯。伏覩兄貌𥬇口順，而神不偕來，及食時，竊睨和糅燥濕，",
                    "zhushu": "糅，忍九、女救二切。雜也。"
                },
                {
                    "paragraph": "與啖飲多寡，猶自若。是兄陽德其言，而隂黜其忠也。若古之強大諸侯然，負固恃力，敵至則諾，去則肆，是不可變之尤者也。攻之不得，則冝濟師。今呉子之師已遭諾而退矣，愚敢厲銳擐堅，",
                    "zhushu": "擐，音患，又音貫。堅，堅甲也。"
                },
                {
                    "paragraph": "鳴鍾鼓以進，决於城下，惟兄明聽之。凡服氣之大不可者，呉子已悉陳矣。悉陳而不變者無他，以服氣書多美言，以爲得𢘆乆大利，則又安得弃吾美言大利，而從他人之苦言哉？今愚甚呐，",
                    "zhushu": "奴骨切。言難也。亦訥字。又儒劣切。言緩也。"
                },
                {
                    "paragraph": "不能多言。大凡服氣之可不死歟，不可歟？壽歟，夭歟，康寧歟？疾病歟？若是者，愚皆不言，但以丗之兩事已所經見者𩔖之，以明兄所信書必無可用。愚㓜時甞嗜音，見有學操琴者，不能得碩師，而偶傳其譜，讀其聲，以布其𤓰指。蚤起則嘐嘐譊譊以逮夜，",
                    "zhushu": "嘐，火苞切。譊，馨公切。"
                },
                {
                    "paragraph": "又増以脂燭，燭不足則諷而鼓諸席，如是十年，以爲極工。出至大都邑，操於衆人之座，則皆得大𥬇曰：“嘻！何清濁之亂，而疾舒之乖歟？”卒大慙而歸。及年少長，則嗜書，又見有學書者，亦不能得碩書，獨得國故書，伏而攻之，其勤若向之爲琴者，而年又倍焉。出曰：“吾書之工，能爲若是。”知書者又大𥬇曰：“是形縱而理逆。”卒爲天下弃，又大慙而歸。是二者，皆極工而反弃者，何哉？無所師而徒狀其文也。其所不可傳者，卒不能得，故雖窮日夜，弊歳紀，愈逺而不近也。今兄之所以爲服氣者，果誰師耶？始者獨見兄傳得氣書於盧遵所，伏讀三兩日，遂用之。其次得氣訣於李計所，又參取而大施行焉。是書是訣，遵與計皆不能知。然則兄之所以學者，無碩師矣。是與向之兩事者，無毫末差矣。宋人有得道契者，密數其齒曰：“吾冨可待矣。”",
                    "zhushu": "事出列子說符篇。"
                },
                {
                    "paragraph": "兄之術，或者其𩔖是歟？兄之不信，今使號於天下曰：“孰爲李睦州友者？今欲已睦州氣術者左𥘵，不欲者右𥘵。”則凡兄之友，皆左𥘵者。則又號曰：“孰爲李睦州客者？”今欲已睦州氣術者左𥘵，不欲者右𥘵。則凡兄之客，皆左𥘵矣。則又以是號於兄之宗族，皆左𥘵矣；號姻婭，則左𥘵矣；",
                    "zhushu": "潘云：“姻，音因，婿家也，女之所因，故曰姻。婭，音亞，爾，婿相謂也。”"
                },
                {
                    "paragraph": "入而號之閨門之内子姓親昵，則子姓親昵皆左𥘵矣；下之號於臧獲僕妾，則臧獲僕妾皆左𥘵矣；",
                    "zhushu": "潘云：臧獲，並如字。罵奴曰臧，罵婢曰獲。又男而婿婢曰臧，女而婦奴曰獲。風俗通云：臧，罪役入爲官奴婢。獲，智逃亡，獲得奴婢也。"
                },
                {
                    "paragraph": "出而號於素爲將率胥吏者，則將率胥吏皆左𥘵矣。則又之天下號曰：“孰爲李睦州讎者？”今欲已睦州氣術者左𥘵，不欲者右𥘵，則凡兄之讎者皆右𥘵矣。然則利害之源，不可知也。",
                    "zhushu": "一本无“不”字。"
                },
                {
                    "paragraph": "友者欲乆存其道，客者欲乆存其利，宗族姻婭欲乆存其戚，閨門之内子姓親昵欲乆存其恩，臧獲僕妾欲乆存其生，將率胥吏欲乆存其勢，讎欲速去其害。兄之爲是術，凡今天下欲兄乆存者皆懼，而欲兄速去者獨喜。兄爲而不已，則是背親而與讎。夫皆親而與讎，不及中人者，皆知其爲大戾，而兄安焉，固小子之所懔懔也。兄其有意乎？卓然自更，",
                    "zhushu": "平声。"
                },
                {
                    "paragraph": "使讎者失望而慄，親者得欲而抃，則愚願椎肥牛、擊大豕、刲羣羊，以爲兄餼；",
                    "zhushu": "刲，傾畦切。餼，許旣切。"
                },
                {
                    "paragraph": "窮隴西之麥，殫江南之稻，以爲兄壽；𥂠東海之水以爲䶢，䤈敖倉之粟以爲酸。",
                    "zhushu": "“䤈”，即“醯”字，呼啼切。"
                },
                {
                    "paragraph": "極五味之適，致五藏之安，",
                    "zhushu": "藏，才浪切。心、肺、肝、脾、腎，謂之五藏。"
                },
                {
                    "paragraph": "心恬而志𨓜，貌美而身胖，",
                    "zhushu": "蒲官切，大也。"
                },
                {
                    "paragraph": "醉飽謳歌，愉懌訴歡，",
                    "zhushu": "“訴”与“欣”同。"
                },
                {
                    "paragraph": "流聲譽於無窮，垂功烈而不刋，不亦旨哉！孰與去味以則淡，去樂以即愁，悴悴焉膚日皺，",
                    "zhushu": "潘云：側救切。字當作“皺”。"
                },
                {
                    "paragraph": "肌日虚，守無所師之術，尊不可傳之書，悲所愛而慶所憎，徒曰我能堅壁拒境，以爲強大，是豈所謂強而大也哉！無任疑懼之甚，謹再拜。",
                    "zhushu": ""
                }
            ]
        },
        {
            "name": "增廣註釋音辯唐栁先生集卷之三十三",
            "paragraphs": [
                {
                    "paragraph": "增廣註釋音辯唐栁先生集卷之三十三",
                    "zhushu": "",
                    "type": 1
                },
                {
                    "paragraph": "書",
                    "zhushu": "",
                    "type": 2
                },
                {
                    "paragraph": "與楊誨之再說車敦勉用和書",
                    "zhushu": "一本作“與楊誨之書”。",
                    "type": 2
                },
                {
                    "paragraph": "足下㓜時，未有以異於衆童，僕未始知足下。及至潭州，乃見足下氣益和，業益專，端重而少言，私心乃喜，知舜之陶器不苦窳",
                    "zhushu": "音痩，病也。又器中空。史記舜紀：陶河濵，器不苦窳。"
                },
                {
                    "paragraph": "爲信然。而舜之德可以及土泥，而不化其子，何哉？是又不可信也。則足下本有異質，而開發之不早耳。然開發之要在陶煦，",
                    "zhushu": "吁句切，温也。"
                },
                {
                    "paragraph": "然後不失其道，則足下亦教諭之至，固其進如此也。自今者再見足下，文益竒，藝益工，而氣質不更於潭州時，乃信知其良也。中之正不惑於外，君子之道也。然則顯然翹然，秉其正以抗於丗，丗必爲敵讎，何也？善人少，不善人多，故愛足下者少，而害足下者多。吾固欲其方其中，圎其外，今爲足下作說車，可詳觀之。車之說，其有益乎行於丗也。足下所持韓生毛頴傳來，僕甚竒其書，恐丗人非之，今作數百言，知前聖不必罪俳也。",
                    "zhushu": "俳，音　戯也。"
                },
                {
                    "paragraph": "及賀州所未有者文又三篇，此言皆不欲出於丗者，足下黙觀之藏焉，無或傳焉，吾望之至也。今日有北人來，示將籍田敕。是舉数十年之墜典，必有大恩澤。丈人之𡨚聞於朝，今是舉也，必復大任，醜正者莫敢肆其吻矣。甚賀甚賀。僕罪大，不得與於恩澤，然其喜不减之足下者，何也？喜聖朝舉数十年墜典，太平之路果辟，",
                    "zhushu": "音闢。"
                },
                {
                    "paragraph": "則吾之眛眛之罪，亦將有時而明也。方築愚溪東南爲室，耕野田，圃堂下，以詠至理，吾有足樂也。足下過今年，當侍從北下，僕得歸溪上，設肴酒以俟趨拜。足下發南州，當先示僕，得與獵夫漁老上下水陸，擇味以給膳羞，雖不得乆，亦一時之大願也。過是無可道。福來辭行急，",
                    "zhushu": "福來，誨之之𨽻。"
                },
                {
                    "paragraph": "不可留。言不盡所發，不具。某頓首。",
                    "zhushu": "",
                    "type": 2
                },
                {
                    "paragraph": "與楊誨之䟽解車義第二書",
                    "zhushu": "一本作“與楊誨之第二書”。",
                    "type": 2
                },
                {
                    "paragraph": "張操來，致足下四月十八日書，始復去年十一月書，言說車之說，及親戚相知之道。是二者，吾於足下固具焉不疑，又何逾歳時而乃克也？徒親戚，不過欲其勤讀書，决科求仕，不爲大過，如斯已矣。告之而不更則憂，憂則思復之；復之而又不更，則悲，悲則怜之。何也？戚也。安有以堯、舜、孔子所傳者而往責焉者哉？徒相知，則思責以堯、舜、孔子所傳者，就其道，施於物，斯已矣。告之而不更則疑，疑則思復之；復之而又不更，則去之。何也？外也。安有以憂悲且怜之之志而強役焉者哉？吾於足下固具是二道，雖百復之，亦將不已，况一二敢怠於言乎？僕之言車也，以“内可以守，外可以行其道”。今子之說曰“柔外剛中”，子何取於車之䟽耶？果爲車柔外剛中，則未必不爲弊車；果爲人柔外剛中，則未必不爲𢘆人。夫剛柔無常位，皆冝存乎中，有召焉者在外，則出應之，應之咸冝，謂之時中，然後得名爲君子。必曰外𢘆柔，則遭夾谷武子之臺。",
                    "zhushu": "家語相魯篇：定公与斉侯㑹于夾谷，孔子攝相事，斬侏儒。又使仲由隳三都。公山弗擾率費人以襲魯。孔子以公登武子之臺，命申句滇、楽傾勒中衆下伐之。"
                },
                {
                    "paragraph": "及爲蹇蹇匪躬，以革君心之非。莊以莅乎人，君子其不克歟？中𢘆剛，則當下氣怡色，濟濟切切。",
                    "zhushu": "済，子礼切。"
                },
                {
                    "paragraph": "哀矜、淑問之事，君子其卒病歟？吾以爲剛柔同體，應變若化，然後能志乎道也。今子之意近是也，其號非也。内可以守，外可以行其道，吾以爲至矣，而子不欲焉，是吾所以愓愓然憂且疑也。今將申告子以古聖人之道：書之言堯曰“允恭克譲”，言舜曰“温恭允塞”；禹聞善言則拜；湯乃改過不恡；",
                    "zhushu": "与“吝”同。"
                },
                {
                    "paragraph": "髙宗曰“啓乃心，沃朕心”；惟此文王，小心翼翼，日昊不睱食，坐以待旦；武王引而下誅紂而代之位，其意冝肆，而曰“予小子，不敢荒寧”；周公踐天子之位，捉髮吐哺；孔子曰：“言忠信，行篤敬”；其弟子言曰：“夫子温良恭儉譲以得之。”今吾子曰：“自度不可能也。”然則自堯、舜以下，與子果異𩔖耶？樂放弛而愁檢局，雖聖人與子同。聖人能求諸中，以厲乎己，乆則安樂之矣，子則肆之。其所以異乎聖者，在是决也。若果以聖與我異𩔖，則自堯、舜以下，皆冝縱目卬𤾁，",
                    "zhushu": "卬，即“仰”字，或音昂。"
                },
                {
                    "paragraph": "四手八足，鱗毛羽鬛，飛走變化，然後乃可。苟不爲是，則亦人耳，而子舉將外之耶？若然者，聖自聖，賢自賢，衆人自衆人，咸任其意，又何以作言語立道理，千百年天下傳道之？是皆無益於丗，獨遺好事者藻繢文字，以矜丗取譽，聖人不足重也。",
                    "zhushu": "重，一本作道。"
                },
                {
                    "paragraph": "故曰：“中人以上，可以語上，唯上智與下愚不移。”吾以子近上智，今其言曰“自度不可能也”，則子果不能爲中人以上耶？吾之憂且疑者以此。凡儒者之所取，大莫尚孔子。孔子七十而縱心。彼其縱之也，度不踰距而後縱之。今子年有幾？自度果能不踰矩乎？而遽樂於縱也。傳說曰：“唯狂克念作聖。”",
                    "zhushu": "尚書多方篇句。"
                },
                {
                    "paragraph": "今夫狙猴之處山，呌呼跳梁，其輕躁狠戾異甚，然得而縶之，未半日則定坐求食，唯人之爲制。其或優人得之，加鞭箠，狎而擾焉，跪起趨走，咸能爲人所爲者。未有一焉，狂奔掣頓，踣弊自絶，",
                    "zhushu": "童云：踣，蒲北切，仆也。"
                },
                {
                    "paragraph": "故吾信夫狂之爲聖也。今子有賢人之資，反不肯爲狂之克念者，而曰“我不能，",
                    "zhushu": "一本更有“我不能”三字。"
                },
                {
                    "paragraph": "捨子其孰能乎？是孟子之所謂不爲也，非不能也。凡吾之致書、爲說車，皆聖道也。今子曰：“我不能爲車之說，但當則法聖道而内無愧，乃可長乆。”嗚呼！吾車之說，果不爲聖道耶？吾以内可以守，外可以行其道告子。今子曰：“我不能翦翦拘拘，以同丗取榮。”吾豈教子爲翦翦拘拘者哉？子何考吾說車之不詳也？吾之所云者，其道自堯、舜、禹、湯、髙宗、文王、武王、周公、孔子皆由之，而子不謂聖道，抑以吾爲與丗同波，工爲翦翦拘拘者？以是教己，固迷吾文，而懸定吾意，甚不然也。聖人不以人廢言，吾雖少時與丗同波，然未甞翦翦拘拘也。又子自言“處衆中，偪則擾攘，欲弃去不敢，猶勉強與之居”。苟能是，何以不克爲車之說耶？忍汚雜囂譁，尚可恭其體貌，遜其言辭，何故不可吾之說？吾未甞爲佞且僞，其旨在於恭寛退讓，以售聖人之道，及乎人，",
                    "zhushu": "一本“人”上更有“生”字。"
                },
                {
                    "paragraph": "如斯而已矣。堯舜之譲，禹湯、髙宗之戒，文王之小心，武王之不敢荒寧，周公之吐握，孔子之六十九未甞縱心，彼七八聖人者，所爲若是，豈𢘆媿於心乎？慢其貌，肆其志，",
                    "zhushu": "一本作“支”。"
                },
                {
                    "paragraph": "茫洋而後言，偃蹇而後行，道人是非，不顧齒𩔖，人皆心非之，曰：“是禮不足者”，甚且見罵，如是而心反不媿耶？聖人之禮譲，其且爲僞乎？爲佞乎？今子又以行險爲車之罪，夫車之爲道，豈樂行於險耶？度不得已而至乎險，期勿敗而已耳。",
                    "zhushu": "一本作“矣”。"
                },
                {
                    "paragraph": "夫君子亦然，不求險而利也。故曰：“危邦不入，亂邦不居。”國無道，其黙足以容，不幸而及於危亂，期勿禍而已耳。且子以及物行道爲是耶？非耶？伊尹以生人爲己任，管仲舋浴以伯濟天下，孔子仁之。",
                    "zhushu": "潘云：舋，許覲切。囯語：魯莊公束縛管仲以與齊使，北至，三舋三浴之。注：以香塗身曰舋，亦或爲薰，謂以香薰草薬沐浴。“伯”与“霸”同。"
                },
                {
                    "paragraph": "凡君子爲道，捨是冝無以爲大者也。今子書數千言，皆未及此，則學古道，爲古辭，尨然而措於丗，其卒果何爲乎？是之不爲，而甘羅、終軍以爲慕，棄大而録小，賤本而貴末，夸丗而釣竒，苟求知於後丗，以聖人之道爲不若二子，僕以爲過矣。被𠂀羅者，左右反覆，得利棄信，使秦背燕之親己而反與趙合，以致危於燕。天下是以益知秦無禮不信，視函谷𨵿若虎豹之窟，羅之徒實使然也。子而慕之，非夸丗歟？彼終軍者，誕譎險薄，",
                    "zhushu": "譎，古穴切。"
                },
                {
                    "paragraph": "不能以道匡漢主好戰之志，視天下之勞，若觀蟻之移穴，翫而不戚。人之死於胡越者，赫然千里，不能諌而又縱踴之。",
                    "zhushu": "奬，勸也。一本作“縱踊之”，潘本作“縱臾之”。上子勇切。下音勇。"
                },
                {
                    "paragraph": "已則决起奮怒，棹強越，挾滛夫以媒老婦，欲蠱奪人之國，智不能㫁而俱死焉。",
                    "zhushu": "武帝時，南越太后樛氏，㓜与安囯少季通。无鼎四年，少季住諭令入朝，与太后私通。囯人不附太后，吕嘉遂攻殺太后及終軍等。"
                },
                {
                    "paragraph": "是無異盧狗之遇嗾，",
                    "zhushu": "童云：嗾，音叟。兾、隴間謂使犬曰嗾。左氏宣三年：公嗾夫獒。"
                },
                {
                    "paragraph": "呀呀而走，",
                    "zhushu": "呀，虚加切。"
                },
                {
                    "paragraph": "不顧險阻，唯嗾者之從，何無己之心也？子而慕之，非釣竒歟？二小子之道，吾不欲吾子言之。孔子曰：“是聞也，非逹也。”使二小子及孔子氏，曽不得與於琴張、叔皮狂者之列，是固不冝以爲的也。且吾子之要於丗者，處耶？出耶？主上以聖明進有道，興大化，枯槁伏匿縲錮之士，皆思踴躍洗沐，期輔堯舜。萬一有所不及，丈人方用德藝逹於邦家，爲大官以立於天下。吾子雖欲爲處，何可得也？則固出而已矣。將岀於丗而仕，未二十而任其心，吾爲子不取也。馮婦好搏虎，卒爲善士；周處狂横，一旦改節，",
                    "zhushu": "處，上声。横，去声。"
                },
                {
                    "paragraph": "皆老而自克。今子素善士，年又甚少，血氣未定，而忽欲爲阮咸、嵇康之所爲，守而不化，不肯入堯舜之道，此甚未可也。吾意足下所以云云者，惡佞之尤而不恱於恭耳。觀過而知仁，彌見吾子之方其中也，其乏者獨外之圎耳。屈子曰：“懲於羮者而吹虀。”",
                    "zhushu": "屈，其勿切。楚辭九章云。"
                },
                {
                    "paragraph": "吾子其𩔖是歟？佞之惡而恭反得罪。聖人所貴乎中者，能時其時也。苟不適其道，則肆與佞同。山雖髙，水雖下，其爲險而害也，要之不異。足下當取吾說車申而復之，非爲佞而利於險也明矣。吾子惡乎佞而恭且不欲，今吾又以圎告子，則圎之爲號，固子之所冝甚惡方於恭也，又將千百焉。然吾所謂圎者，不如丗之突梯苟冐，",
                    "zhushu": "突，吐忽切，又音脫。楚辭：將突榜滑稽。注：轉隨俗也。"
                },
                {
                    "paragraph": "以矜利乎己者也。固若輪焉，非特於可進也，銳而不滯；亦將於可退也，安而不挫。欲如循環之無窮，不欲如轉丸之走下也。乾健而運，離麗而行，夫豈不以圎克乎？而惡之也？吾年十七求進士，四年乃得舉。二十四求博學宏詞科，二年乃得仕。其間與𢘆人爲羣輩数十百人。當時志氣𩔖足下，時遭訕罵詬辱，不爲之靣，則爲之背。積八九年，日思摧其形，鋤其氣，雖甚自折挫，然已得號爲狂踈人矣。及爲藍田尉，留府庭，旦暮走謁於太官堂下，與卒伍無别。居曹則俗吏滿前，更說買賣，啇筭贏縮。又二年爲此，度不能去，益學老子，和其光，同其塵，雖自以爲得，然已得號爲輕薄人矣。及爲御史郎官，自以登朝廷，利害益大，愈恐懼，思欲不失色於人。雖戒礪加切，然卒不免爲連累廢逐。猶以前時遭狂踈輕薄之號旣聞於人，爲恭譲未洽，故罪至而無所明之。到永州七年矣，蚤夜惶惶，追思咎過，往來甚熟，講堯、舜、孔子之道亦熟，益知出於丗者之難自任也。今足下未爲僕嚮所陳者，冝乎欲任己之志，此與僕少時何異？然循吾嚮所陳者而由之，然後知難耳。今吾先盡陳者，不欲足下如吾更訕辱，被稱號，已不信於丗，而後知慕中道，費力而多害，故勤勤焉云爾而不已也。子其詳之熟之，無徒爲煩言徃復，幸甚！又所言“書意有不可者，令僕專專爲掩匿覆盖之，愼勿與不知者道”，此又非也。凡吾與子往復，皆爲言道。道固公物，非可私而有。假令子之言非是，則子當自求暴揚之，使人皆得刺列，卒采其可者以正乎己，然後道可顯逹也。",
                    "zhushu": "一本无“可”字。"
                },
                {
                    "paragraph": "今乃專欲覆盖掩匿，是固自任其志，而不求益者之爲也。士傳言，庻人謗於道，子産之郷校不毀，",
                    "zhushu": "事見左傳㐮公三十一年。"
                },
                {
                    "paragraph": "獨何如哉？君子之過，如日月之蝕，又何盖乎？是事吾不能奉子之教矣，幸悉之。足下所爲書，言文章極正，其辭奥雅，後來之馳於是道者，吾子且爲蒲捎、駃騠，何可當也？",
                    "zhushu": "捎，所交切。駃，音决。騠，音題。史記：武帝伐大宛，得千里馬，號蒲捎。又前鄒陽傳注：駃騠，駿馬，生七日而超其母。"
                },
                {
                    "paragraph": "其說韓愈處甚好。其他但用莊子、國語文字太多，反累正氣。果能遺是，則大善矣。憂閔廢錮，悼籍田之罷，意思懇懇，誠愛我厚者。吾自度罪大，敢以是爲欣且戚耶？但當把鋤荷臿，",
                    "zhushu": "潘云：臿，側洽切，舂也。此當作“鍤”，二鍫也。音同史字多通用。"
                },
                {
                    "paragraph": "决溪泉爲圃以給茹，其隟",
                    "zhushu": "與“𨻶”同。"
                },
                {
                    "paragraph": "則浚溝池，藝樹木，行歌坐釣，望青天白雲，以此爲適，亦足老死無戚戚者。時時讀書，不忘聖人之道。已不能用，有我信者，則以告之。朝廷更宰相來，政事益修。丈人日夕還北闕，吾待子郭南亭上，期口言不乆矣。至是，當盡吾說。今因道人行，粗道大㫖如此。",
                    "zhushu": "粗，坐五切，䟽也。"
                },
                {
                    "paragraph": "宗元白。",
                    "zhushu": "",
                    "type": 2
                },
                {
                    "paragraph": "答貢士沈起書",
                    "zhushu": "",
                    "type": 2
                },
                {
                    "paragraph": "九月，某白：沈侯足下無恙。蒼頭至，得所來問，志氣盈牘，傅我以風賦比興之㫖。僕之樸騃專魯，",
                    "zhushu": "騃，語駭切。"
                },
                {
                    "paragraph": "而當惠施、鍾期之位，",
                    "zhushu": "恵施與莊子，鍾子期與伯牙。"
                },
                {
                    "paragraph": "深自恧也。又覧所著文，宏博中正，冨我以琳琅珪璧之寶甚厚。僕之狹陋𧈪　鄙，而膺東阿、昭明之任，",
                    "zhushu": "曹植，字子建，封東阿王。䔥統，謚昭明太子，皆善論文。"
                },
                {
                    "paragraph": "又自懼也。烏可取識者歡𥬇，以爲知己羞？進越髙視，僕所不敢。然特枉將命，猥承厚貺，豈得固拒雅志黙黙而已哉？謹以所示，布露于聞人，羅列乎坐隅，",
                    "zhushu": "“乎”，一本作“牙”。"
                },
                {
                    "paragraph": "使識者動目，聞者傾耳，幾於萬一，用以爲報也。嗟乎！僕甞病興寄之作，堙鬰於丗，辭有枝葉，蕩而成風，益用慨然。間歳興化里蕭氏之廬，覩足下詠懷五篇，僕乃拊掌愜心，吟玩爲娯。告之能者，誠亦響應。今乃有五十篇之贈，其数相什，其功相百，覧者歎息，謂余知文，此又足下之賜也。幸甚幸甚！勉懋厥志，以取榮盛時。若夫古今相変之道，質文相生之本，髙下豐約之所自，長短大小之所出，子之言云，又何訊焉？來使告遽，不獲申盡，輙奉草具，以備還答。不悉。宗元白。",
                    "zhushu": "",
                    "type": 2
                },
                {
                    "paragraph": "賀進士王參元失火書",
                    "zhushu": "",
                    "type": 2
                },
                {
                    "paragraph": "得楊八書，知足下遇火尖，家無餘儲。僕始聞而駭，中而疑，終乃大喜，盖將吊而更以賀也。道逺言略，猶未能究知其狀。昔果蕩焉泯焉而悉無有，乃吾所以尤賀者也。足下勤奉養，樂朝夕，惟恬安無事是望也。今乃有焚煬赫烈之虞，",
                    "zhushu": "煬，音𣻌，炙也，热也。"
                },
                {
                    "paragraph": "以震駭左右，而脂膏滫𣿂之具，或以不給，",
                    "zhushu": "滫，息有切。𣿂，息委切。秦人溲日滫。齊人滑曰𣿂。礼記：滫𣿂以滑之。謂調和飲食。"
                },
                {
                    "paragraph": "吾是以始而駭也。凡人之言，皆曰“盈虚𠋣伏、去來之不可常”。或將大有爲也，乃始厄困震悸，",
                    "zhushu": "其季切。"
                },
                {
                    "paragraph": "於是有水火之孽，有羣小之愠，勞苦変動而後能光明，古之人皆然。斯道遼闊誕漫，雖聖人不能以是必信，是故中而疑也。以足下讀古人書，爲文章，善小學，其爲多能若是，而進不能出群士之上以取顯貴者，蓋無他焉。",
                    "zhushu": "一本作“無他故焉”。"
                },
                {
                    "paragraph": "京城人多言足下家有積貨，士之好廉名者，皆畏忌不敢道足下之善，獨自得之，心蓄之，衘忍而不出諸口，以公道之難明，而丗之多嫌也。一出口，則嗤嗤者以爲得重賂。僕自貞元十五年見足下之文章，蓄之者蓋六七年未甞言，是僕私一身",
                    "zhushu": "一本作“己”。"
                },
                {
                    "paragraph": "而負公道乆矣，非特負足下也。及爲御史尚書郎，自以幸爲天子近臣，得奮其舌，思以發明足下之鬱塞。然時称道於行列，猶有顧視而竊𥬇者。僕良恨脩己之不亮，素譽之不立，而爲丗嫌之所加，常與孟幾道言而痛之。",
                    "zhushu": "孟簡，字幾道。"
                },
                {
                    "paragraph": "乃今幸爲天火之所滌盪，",
                    "zhushu": "“天”，一本作“太”字。"
                },
                {
                    "paragraph": "凡衆之疑慮，",
                    "zhushu": "“疑”，一本作“所”字。"
                },
                {
                    "paragraph": "舉爲灰埃，黔其廬，赭其垣，",
                    "zhushu": "黔，巨淹切。赭，音者。"
                },
                {
                    "paragraph": "以示其無有，而足下之才能，乃可以顯白而不汚，其實出矣，是祝融、回禄之相吾子也。",
                    "zhushu": "祝融，火正。回禄，火神。"
                },
                {
                    "paragraph": "則僕與幾道十年之相知，不若兹火一夕之爲足下譽也。宥而彰之，使夫蓄於心者，咸得開其喙，",
                    "zhushu": "許穢切。"
                },
                {
                    "paragraph": "發䇿决科者，授子而不慄，雖欲如嚮之蓄縮受侮，其可得乎？於兹吾有望於子，",
                    "zhushu": "一本作“乎尔”。"
                },
                {
                    "paragraph": "是以終乃大喜也。古者列國有災，同位者皆相吊。許不吊災，君子惡之。",
                    "zhushu": "事見左傳昭公十八年。"
                },
                {
                    "paragraph": "今吾之所陳若是，有以異乎古，故將吊而更以賀也。",
                    "zhushu": "元和二年，參元中進士第。"
                },
                {
                    "paragraph": "顔、曽之養，其爲樂也大矣，又何闕焉？足下前要僕文章古書，極不忘，候得数十幅，乃併往耳。呉二十一武陵來，言足不爲醉賦及對問，大善，可寄一本。僕近亦好作文，與在京城時頗異。思與足下輩言之，桎梏甚固，未可得也。因人南來，致書訪死生。不悉。宗元白。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之三十四",
            "paragraphs": [
                {
                    "paragraph": "増廣註釋音辯唐栁先生集卷之三十四",
                    "zhushu": "",
                    "type": 1
                },
                {
                    "paragraph": "書",
                    "zhushu": "",
                    "type": 2
                },
                {
                    "paragraph": "與太學諸生喜詣闕留陽城司業書",
                    "zhushu": "貞元十四年九月。",
                    "type": 2
                },
                {
                    "paragraph": "二十六日，集賢殿正字栁宗元敬致尺牘大學諸生足下：始朝廷用諌議大夫陽公爲司業，諸生陶煦醇懿，熈然大洽，于兹四祀而已。詔書出爲道州。僕時通籍光範門，",
                    "zhushu": "按漢書志：通籍者，為二尺竹牒，記其年紀、名字、物色，懸之宫門，按省相應，乃得入。"
                },
                {
                    "paragraph": "就職書府，聞之悒然不喜，",
                    "zhushu": "悒，乙及切，不楽也。"
                },
                {
                    "paragraph": "非特爲諸生戚戚也，乃僕亦失其師表，而莫有所矜式焉。旣而署吏有傳致詔草者，僕得觀之。蓋主上知陽公甚熟，嘉美顯寵，勤至備厚，乃知欲煩陽公宣風裔土，覃布美化于𥠖獻也。遂寛然少喜，如獲慰薦于天子休命。然而退自感悼，幸生明聖不諱之代，不能布露所蓄，論列大體，聞于下執事，冀少見採取，而還陽公之南也。翌日，退自書府，就車于司馬門外，聞之於抱𨵿掌管者，道諸生愛慕陽公之德教，不忍其去，頓首西闕下，懇悃至願乞留如故者百數十人。輒用撫手喜甚，震抃不寧，不意古道復形于今。僕甞讀李元禮、嵇叔夜傳，",
                    "zhushu": "李膺、嵇康。"
                },
                {
                    "paragraph": "觀其言太學生徒仰闕赴訴者，僕謂訖千百年不可覩聞，乃今日聞而覩之，誠諸生見賜甚盛。於戯！",
                    "zhushu": "音烏希。潘云：与嗚呼同義。"
                },
                {
                    "paragraph": "始僕少時，甞有意遊太學，受師說，以植志持身焉。當時說者咸曰：“太學生聚爲朋曹，侮老慢賢，有堕窳敗業而利口食者，",
                    "zhushu": "堕，徒果切。窳，以主切。"
                },
                {
                    "paragraph": "有崇飾惡言而肆闘訟者，有凌傲長上而誶罵有司者，",
                    "zhushu": "誶，蘇内、息醉二切，罵也。"
                },
                {
                    "paragraph": "其退然自克，特殊於衆人者無幾耳。”僕聞之，恟駭怛悸，",
                    "zhushu": "陶，虚勇、虚容二切。怛，當割切。悸，其季切。"
                },
                {
                    "paragraph": "良痛其遊聖人之門而衆爲是𠴲𠴲也。",
                    "zhushu": "潘云：𠴲，徒合切。詩：噂沓背僧。釋文：沓，作𠴲。注：噂噂𠴲𠴲，相對談語，背則相憎。"
                },
                {
                    "paragraph": "遂退託郷閭家塾，考厲志業，過太學之門而不敢跼顧，",
                    "zhushu": "跼，音局。"
                },
                {
                    "paragraph": "尚何能仰視其學徒者哉！今乃奮志厲義，出乎千百年之表，何聞見之乖刺歟？",
                    "zhushu": "刺，盧逹切，戾也。"
                },
                {
                    "paragraph": "豈說者過也？將亦時異人異，無嚮時之桀害者耶？其無乃陽公之漸漬導訓明效所致乎？夫如是，服聖人遺教，居天子太學，可無愧矣。於戯！陽公有博厚恢弘之德，能容善僞，",
                    "zhushu": "一本“能”字下有“并”字。"
                },
                {
                    "paragraph": "來者不拒。曩聞有狂惑小生，依託門下，",
                    "zhushu": "貞元十四年，大斈生薛約言事得罪，謫連州，陽城送之郊外。帝惡城黨有罪，出為道州刺史。"
                },
                {
                    "paragraph": "或乃飛文陳愚，醜行無頼，而論者以爲言，謂陽公過於納汙，無人師之道。是大不然。仲尼吾黨狂狷，南郭獻譏；",
                    "zhushu": "荀子法行篇：南郭惠子問於子貢曰：“夫子之門，何其雜也？”"
                },
                {
                    "paragraph": "曽參徒七十二人，致禍負芻；孟軻館齊，從者竊屨。",
                    "zhushu": "並出孟子。"
                },
                {
                    "paragraph": "彼一聖兩賢人，継爲大儒，然猶不免，如之何其拒人也？俞、扁之門，不拒病夫；",
                    "zhushu": "扁，婢典切。俞附、扁鵲，古之良醫。"
                },
                {
                    "paragraph": "繩墨之側，不拒枉材；師儒之席，不拒曲士，理固然也。且陽公之在于朝，四方聞風，仰而尊之，貪冒苟進邪薄之夫，庻得少沮其志，不遂其惡。雖微師尹之位，而人實具瞻焉。與其宣風一方，覃化一州，其功之逺近，又可量哉？諸生之言，非獨爲己也，於國體實甚冝，願諸生勿得私之。想復再上，故少佐筆端耳。勗此良志，俾爲史者有以紀述也。努力多賀。",
                    "zhushu": "努，奴古切，勉也。"
                },
                {
                    "paragraph": "栁宗元白。",
                    "zhushu": "",
                    "type": 2
                },
                {
                    "paragraph": "答韋中立論師道書",
                    "zhushu": "",
                    "type": 2
                },
                {
                    "paragraph": "二十一日，宗元白：辱書云欲相師，僕道不篤，業甚淺近，環顧其中，未見可師者。雖甞好言論，爲文章，甚不自是也。不意吾子自京師來蠻夷間，乃幸見取。僕自卜固無取，假令有取，亦不敢爲人師。爲衆人師且不敢，况敢爲吾子師乎？孟子稱“人之患在好爲人師。”由魏、晉氏以下，人益不事師。今之丗，不聞有師，有輒譁𥬇之，以爲狂人。獨韓愈奮不顧流俗，犯𥬇侮，收召後學，作師說，因抗顔而爲師。丗果群怪聚罵，指目牽引，而増與爲言詞。",
                    "zhushu": "一本作“辭”，字同。"
                },
                {
                    "paragraph": "愈以是得狂名，居長安，炊不暇熟，又挈挈而東，如是者數矣。",
                    "zhushu": "数，色角切，頻也。"
                },
                {
                    "paragraph": "屈子賦曰：“邑犬羣吠，吠所怪也。”",
                    "zhushu": "屈原楚詞懷沙篇云：屈，其勿切。"
                },
                {
                    "paragraph": "僕往聞庸蜀之南，𢘆雨少日，日出則犬吠，于以爲過言。前六七年，僕來南，二年冬，幸大雪，踰嶺，被南越中數州，數州之犬，皆蒼黄吠噬狂走者累日，至無雪乃已，然後始信前所聞者。今韓愈旣自以爲蜀之日，而吾子又欲使吾爲越之雪，不以病乎？非獨見病，亦以病吾子。然雪與日豈有過哉？顧吠者犬耳。度今天下不吠者幾人，而誰敢衒怪於羣目，以召閙取怒乎？僕自謫過以來，益少志慮。居南中九年，增脚氣病，漸不喜閙，豈可使呶呶者",
                    "zhushu": "呶，尼交切。"
                },
                {
                    "paragraph": "早暮咈吾耳，騷吾心？則固僵仆煩憒，",
                    "zhushu": "僵，音姜。仆，冨、赴、匐三音。憒，古對切。"
                },
                {
                    "paragraph": "愈不可過矣。平居望外，遭齒舌不少，獨欠爲人師耳。抑又聞之，古者重冠禮，將以責成人之道，是聖人所尤用心者也。數百年來，人不復行。近有孫昌㣧者，獨發憤行之。旣成禮，明日造朝，至外廷，薦笏言於卿士曰：“某子冠畢。”應之者咸憮然。",
                    "zhushu": "撫，音武，改容也。"
                },
                {
                    "paragraph": "京兆尹鄭叔則怫然",
                    "zhushu": "佛，符弗切。"
                },
                {
                    "paragraph": "曵笏却立曰：“何預我耶？”廷中皆大𥬇。天下不以非鄭尹而快孫子，何哉？獨爲所不爲也。今之命師者大𩔖此。吾子行厚而辭深，凡所作皆恢恢然有古人形貌，雖僕敢爲師，亦何所増加也？假而以僕年先吾子，聞道著書之日不後，誠欲往來言所聞，則僕固願悉陳中所得者。吾子茍自擇之，取某事，去某事，則可矣。若定是非以教吾子，僕材不足，而又畏前所陳者，其爲不敢也決矣。吾子前所欲見吾文，旣悉以陳之，非以耀明于子，聊欲以觀子氣色誠好惡何如也。今書來，言者皆大過。吾子誠非佞譽誣䛕之徒，直見愛甚故然耳。始吾㓜且少，爲文章，以辭爲工。及長，乃知文者以明道，是固不苟爲炳炳烺烺，",
                    "zhushu": "一作燁。童云：烺，音朗。燁烺，火明貌。"
                },
                {
                    "paragraph": "務采色、夸聲音而以爲能也。凡吾所陳，皆自謂近道，而不知道之果近乎？逺乎？吾子好道而可吾文，或者其於道不逺矣。故吾每爲文章，未甞敢以輕心掉之，",
                    "zhushu": "掉，徒弔切。"
                },
                {
                    "paragraph": "懼其剽而不留也；",
                    "zhushu": "剽，匹妙切。"
                },
                {
                    "paragraph": "未甞敢以怠心易之，懼其弛而不嚴也；未甞敢以昏氣出之，懼其昧没而雜也；未甞敢以矜氣作之，懼其偃蹇而驕也。抑之欲其奥，揚之欲其明，踈之欲其通，廉之欲其節，激而發之欲其清，固而存之欲其重，此吾所以羽翼夫道也。本之書以求其質，本之詩以求其𢘆，本之禮以求其冝，本之春秋以求其斷，本之易以求其動，此吾所以取道之原也。叅之榖梁氏以厲其氣，參之孟、荀以暢其支，參之莊、老以肆其端，參之國語以博其𧼈，參之離騷以致其幽，參之太史以著其㓗，此吾所以旁推交通而以爲之文也。凡若此者，果是耶？非耶？有取乎，抑其無取乎？吾子幸觀焉擇焉，有餘以告焉。茍亟來以廣是道，子不有得焉，則我得矣，又何以師云爾哉？取其實而去其名，無招越、蜀吠怪，而爲外廷所𥬇，則幸矣。宗元復白。",
                    "zhushu": "二本无“復”字。",
                    "type": 2
                },
                {
                    "paragraph": "答貢士元公瑾論仕進書",
                    "zhushu": "",
                    "type": 2
                },
                {
                    "paragraph": "二十八日，宗元白：前時所枉文章，諷讀累日，辱致來簡，受賜無量。然𥨸觀足下所以殷勤其文㫖者，豈非深寡和之憤，",
                    "zhushu": "和，胡卧切。宋玉云：其曲彌髙，其和彌寡。"
                },
                {
                    "paragraph": "積無徒之歎，懷不能已，赴訴於僕乎？如僕尚何爲者哉？且士之求售於有司，或以文進，或以行逹者，稱之不患無成。足下之文，左馮翊崔公先唱之矣，秉筆之徒由是増敬。足下之行，汝南周頴客又先唱之矣，逢掖之列亦以加慕。",
                    "zhushu": "“逢”，潘本作“摓”，音逢，以鍼鉄衣也。掖，音亦，与“腋”同。礼記：衣逢掖之衣。逢，猶大也。大袂，禅衣也。"
                },
                {
                    "paragraph": "夫如是，致隆隆之譽不乆矣，又何戚焉？古之道，上延乎下，下倍乎上，上下洽通，而薦能之功行焉。故天子得冝爲天子者，薦之於天；諸侯得冝爲諸侯者，薦之於王；大夫得冝爲大夫者，薦之於君；士得冝爲士者，薦之於有司。薦於天，堯舜是也；薦於王，周公之徒是也；薦於君，鮑叔牙、子罕、子皮是也。薦於有司而專其美者，則僕未之聞也。是誠難矣。古猶難之，而况今乎？獨不得與足下偕生中古之間，進相援也，退相拯也，已乃出乎今丗，雖王林國、韓長孺復生，",
                    "zhushu": "說苑：衛靈公有士曰王林國，有賢人，必進而任之，無不逹也。不能逹，退而與分其禄。前漢：韓安國，字長儒，所推舉皆廉士賢於己者。"
                },
                {
                    "paragraph": "不能爲足下抗手而進，以取僇𥬇，矧僕之齷齪者哉？",
                    "zhushu": "潘云：齷，乙角切。齪，測角切，小節也。史記作握□，注：急促之貌。前漢作握𪘏，注：局陿也。"
                },
                {
                    "paragraph": "若將致僕於奔走先後之地而役使之，",
                    "zhushu": "先，蘇薦切。後，胡豆切。"
                },
                {
                    "paragraph": "則勉充雅素，不敢告憊。",
                    "zhushu": "蒲拜切。"
                },
                {
                    "paragraph": "嗚呼！始僕之志學也，甚自尊大，頗慕古之大有爲者。汨没至今，自視鈌然，知其不盈素望乆矣。上之不能交誠明，逹德行，延孔子之光燭于後來；次之未能勵材能，興功力，致大康于民，垂不㓕之聲。退乃倀倀於下列，",
                    "zhushu": "倀，音棖，又丑良切，無見貌。"
                },
                {
                    "paragraph": "呫呫於末位，",
                    "zhushu": "呫，能協、日渉二切。"
                },
                {
                    "paragraph": "偃仰驕矜，道人短長，不亦冐先聖之誅乎？固吾不得已耳，樹勢使然也。榖梁子曰：“心志旣通，而名譽不聞，友之過也。”",
                    "zhushu": "出榖梁傳昭公九年。"
                },
                {
                    "paragraph": "蓋舉知揚善，聖人不非。况足下有文行，唱之者有其人矣。繼其聲者，吾敢闕焉？其餘去就之說，則足下觀時而已。不悉。宗元白。",
                    "zhushu": "",
                    "type": 2
                },
                {
                    "paragraph": "答嚴厚輿論師道書",
                    "zhushu": "",
                    "type": 2
                },
                {
                    "paragraph": "二十五日，某白馮翊嚴生足下：得生書，言爲師之說，怪僕所作師友箴與答韋中立書，欲變僕不爲師之志，而屈己爲弟子。凡僕所爲二文，其卒果不異。僕之所避者名也，所憂者其實也。實不可一日忘，僕聊歌以爲箴，行且求中以益己，慄慄不敢暇，又不敢自謂有可師乎人者耳。若乃名者，方爲薄丗𥬇罵，僕脆怯，尤不足當也。内不足爲，外不足當，衆口雖懇懇見迫，其若吾子何？實之要，二文中皆是也。吾子其詳讀之，僕見解不出此。吾子所云仲尼之說，豈易耶？仲尼可學，不可爲也。學之至，斯則仲尼矣。未至而欲行仲尼之事，若宋襄公好霸而敗國，卒中矢而死。",
                    "zhushu": "事出左傳僖公二十三年。"
                },
                {
                    "paragraph": "仲尼豈易言耶？馬融、鄭玄者，二子獨章句師耳。今丗固不少章句師，僕幸非其人。吾子欲之，其有樂而望吾子者矣。言道、講古、窮文辭以爲師，則固吾屬事。僕才能勇敢不如韓退之，故又不爲人師。人之所見有同異，吾子無以韓責我。若曰“僕拒千百人”，又非也。僕之所拒，拒爲師弟子名，而不取當其禮者也。若言道、講古、窮文辭，有來問我者，吾豈甞瞋目閉口邪？",
                    "zhushu": "瞋，称人切，怒目也。"
                },
                {
                    "paragraph": "敬叔，吾所信愛，",
                    "zhushu": "吕恭，字敬叔。"
                },
                {
                    "paragraph": "今不得見其人，又不敢廢其言。",
                    "zhushu": "一本無“不”字，𨚫“言”字下有“哉”字。"
                },
                {
                    "paragraph": "吾子文甚暢逺，恢恢乎其闢大路將疾馳也。攻其車，肥其馬，長其筴，",
                    "zhushu": "即“䇿”字。"
                },
                {
                    "paragraph": "調其六轡，中道之行大都，捨是又奚師歟？亟謀於知道者而考諸古，師不乏矣。幸而亟來，",
                    "zhushu": "亟，去吏切。"
                },
                {
                    "paragraph": "終日與吾子言，不敢倦，不敢愛，不敢肆。苟去其名，全其實，以其餘易其不足，亦可交以爲師矣。如此，無丗俗累而有益乎己。古今未有好道而避是者。宗元白。",
                    "zhushu": "",
                    "type": 2
                },
                {
                    "paragraph": "報𡊮君陳秀才避師名",
                    "zhushu": "",
                    "type": 2
                },
                {
                    "paragraph": "秀才足下：僕避師名乆矣。往在京師，後學之士到僕門，日或數十人，僕不敢虚其來意，有長必出之，有不至必惎之。",
                    "zhushu": "惎，渠記切，教也。"
                },
                {
                    "paragraph": "其教也，雖若是，當時無師弟子之說。其所不樂爲者，非以師爲非，弟子爲罪也。有兩事，故不能：自視以爲不足爲，一也；丗乆無師弟子，决爲之，且見非，且見罪，懼而不爲，二也。其大說具答韋中立書，今以往，可觀之。秀才貌甚堅，辭甚強，僕自始覿，固竒秀才，及見兩文，愈益竒。雖在京都，日數十人到門者，誰出秀才右耶？前已畢。秀才可爲成人，僕之心固虚矣，又何鯤鵬互郷於尺牘哉？",
                    "zhushu": "一本“何”下更有“辱”字。"
                },
                {
                    "paragraph": "秋風益髙，暑氣益衰，可偶居卒談。秀才時見咨，僕有諸内者，不敢愛惜，大都文以行爲本，在先誠其中。其外者，當先讀六經，次論語、孟軻書，皆經言，左氏、國語、莊周、屈原之辭，稍采取之。榖梁子、太史公甚峻㓗，可以出入。餘書俟文成異日討也。其歸在不出孔子，此其古人賢士所懔懔者。求孔子之道，不於異書。秀才志於道，愼勿怪、勿雜、勿務速顯。道苟成，則勃然爾，",
                    "zhushu": "“勃”，潘本作“𧯸”，曰角切，与“慤”同。一本作“慤”字。"
                },
                {
                    "paragraph": "乆則蔚然爾。",
                    "zhushu": "蔚，音尉，又紆勿切。"
                },
                {
                    "paragraph": "源而流者，歳旱不涸，蓄榖者不病凶年，蓄珠玉者不虞殍死矣。然則成而乆者，其術可見。雖孔子在，爲秀才計，未必過此。不具。宗元白。",
                    "zhushu": "",
                    "type": 2
                },
                {
                    "paragraph": "答韋珩示韓愈相推以文墨事書",
                    "zhushu": "珩，音行。",
                    "type": 2
                },
                {
                    "paragraph": "足下所封示退之書，云欲推避僕以文墨事，且以勵足下。若退之之才，過僕數人，尚不冝推避於僕，非其實可知，",
                    "zhushu": "一本無“可知”字。"
                },
                {
                    "paragraph": "固相假借爲之詞耳。退之所敬者，司馬遷、揚雄。遷於退之，固相上下。若雄者，如太玄、法言及四愁賦，",
                    "zhushu": "揚雄以爲詞莫䴡於相如，作四賦，謂𠂀泉、河東、羽獵、長楊賦，後人妄加愁字也。"
                },
                {
                    "paragraph": "退之獨未作耳，決作之，加恢竒，至他文過揚雄逺甚。雄文遣言措意，",
                    "zhushu": "“文”，一本作“之”字。"
                },
                {
                    "paragraph": "頗短局滯澁，不若退之猖狂恣睢，肆意有所作。",
                    "zhushu": "睢肆，一本作“肆寓”。潘云：恣，七咨切，又如字。睢，許維、許𤾁二切。自得貌。"
                },
                {
                    "paragraph": "若然者，使雄來尚不冝推避，而况僕耶？彼好奬人善，以爲不屈己，善不可奬，故慊慊云爾也，",
                    "zhushu": "一本無“也”字。"
                },
                {
                    "paragraph": "足下幸勿信之。且足下志氣髙，好讀南、北史書，通國朝事，穿穴古今，後來無能和。",
                    "zhushu": "胡卧切。一本作“加”字。"
                },
                {
                    "paragraph": "而僕稚騃，卒無所爲，但赼趄文墨筆硯淺事。",
                    "zhushu": "赼，千咨切。趄，千余切。"
                },
                {
                    "paragraph": "今退之不以吾子勵僕，而反以僕勵吾子，愈非所冝。然卒篇欲足下自挫抑，合當丗事以固當，雖僕亦知無出此。吾子年甚少，知己者如麻，不患不顯，患道不立耳。此僕以自勵，亦以佐退之勵足下。不宣。宗元頓首再拜。",
                    "zhushu": "",
                    "type": 2
                },
                {
                    "paragraph": "答貢士廖有方論文書",
                    "zhushu": "",
                    "type": 2
                },
                {
                    "paragraph": "三日，宗元白：得秀才書，知欲僕爲序。然吾爲文，非苟然易也，於秀才，則吾不敢愛。吾在京都時，好以文寵後輩，由吾文知名者，亦爲不少焉。自遭　逐禁錮，益爲輕薄小兒譁囂，群朋増飾無狀，當途人率謂僕垢汚重厚，舉將去而逺之。今不自料而序秀才，秀才無乃未得嚮時之益，而受後事之累，",
                    "zhushu": "去聲。"
                },
                {
                    "paragraph": "吾是以懼，㓗然盛服而與負塗者處，而又何頼焉？然觀秀才勤懇，意甚乆逺，不爲湏刻私利，欲以就文雅，則吾曷敢以讓？當爲秀才言之。然而無顯出於仐之丗，視不爲流俗所扇動者，乃以示之，旣無以累秀才，亦不増僕之詬罵也，計無冝於此。若果能是，則吾之荒言出矣。宗元白。",
                    "zhushu": "",
                    "type": 2
                },
                {
                    "paragraph": "答貢士䔥纂求爲師書",
                    "zhushu": "“求爲”，一本作“欲相”字。",
                    "type": 2
                },
                {
                    "paragraph": "十二日，宗元白：始者負戴經籍，退跡草廬，塊守䝉陋，坐自擁塞。不意足下曲見記憶，逺辱書訊，貺以髙文，開其知思，",
                    "zhushu": "並去聲。"
                },
                {
                    "paragraph": "而又超僕以宗師之位，貸僕以丘山之號，流汗伏地，不知逃匿，幸過厚也。前時獲足下灌鍾城銘，竊用唱導於聞人，僕常赧然，羞其僣踰。今覧足下尺牘，殷勤備厚，似欲僕賛譽者，此固所願也。詳視所貺，曠然以喜，是何㫖趣之博大，詞采之蔚然乎？鼓行於秀造之列，此其戈矛矣。舉以見投，爲賜甚大。俯用討度，不自謂冝，顧視何德而克堪哉？且又教以耘其蕪穢”，甚非所冝，僕不敢聞也。其他唯命。宗元白。",
                    "zhushu": "",
                    "type": 2
                },
                {
                    "paragraph": "報崔黯秀才書",
                    "zhushu": "“黯”，潘本作“翦”。",
                    "type": 2
                },
                {
                    "paragraph": "崔生足下：辱書及文章，辭意良髙，所嚮慕不凡近，誠有意乎聖人之言。然聖人之言，期以明道，學者務求諸道而遺其辭。辭之傳於丗者，必由於書。道假辭而明，辭假書而傳，要之，之道而已耳。道之及，及乎物而已耳，斯取道之内者也。今丗因貴辭而矜書，粉澤以爲工，遒蜜以爲能，不亦外乎？吾子之所言道，匪辭而書，其所望於僕，亦匪辭而書，是不亦去及物之道愈以逺乎？僕甞學聖人之道，身雖窮，志求之不已，庻幾可以語於古。恨與吾子不同州部，閉口無所發明。觀吾子文章，自秀士可通聖人之說。今吾子求於道也外，而望於予也愈外，是其可惜歟！吾且不言，是負吾子数千里不弃朽廢者之意，故復云爾也。凡人好辭工書者，皆病癖也。",
                    "zhushu": "癖，音辟，腹病也。"
                },
                {
                    "paragraph": "吾不幸蚤得二病，學道以來，日思砭鍼攻熨，",
                    "zhushu": "泛悲廉、彼驗二切，以石刺病也。鍼，諸深切，与“針”同。熨，紆勿切，火熨也。"
                },
                {
                    "paragraph": "卒不能去，纒結心腑牢甚，願斯須忘之而不克，竊甞自毒。今吾子乃始欽欽思易吾病，不亦惑乎？斯固有潜塊積瘕，中子之内藏，",
                    "zhushu": "瘕，音遐，女病也。玉篇又攻遐、攻許二切，乆病也，腹中病也。中，丁仲切。藏，才浪切。"
                },
                {
                    "paragraph": "恬而不悟，可憐哉！其卒與我何異？均之二病，書字益下，而子之意又益下，則子之病又益篤甚矣，子癖於伎也。吾甞見病心腹人，有思㗖土炭、",
                    "zhushu": "㗖，徒濫切，與“敢”同。"
                },
                {
                    "paragraph": "嗜酸鹹者，不得則大戚。其親愛之者，不忍其戚，因探而與之。觀吾子之意，亦已戚矣。吾雖未得親愛吾子，然亦重來意之勤，有不忍矣。誠欲分吾土炭、酸鹹，吾不敢愛，但逺言其證，不可也。俟靣乃悉陳吾狀。未相見，且試求良醫爲方已之。苟能已，大善，則及物之道，專而易通。若積結旣定，醫無所能已。幸期相見時，吾決分子其㗖嗜者。不具。宗元白。",
                    "zhushu": "",
                    "type": 2
                },
                {
                    "paragraph": "答吳秀才謝示新文書",
                    "zhushu": "",
                    "type": 2
                },
                {
                    "paragraph": "某白：向得秀才書及文章，𩔖前時所辱逺甚，多賀多賀。秀才志爲文章，又在族父處",
                    "zhushu": "族父，想謂呉武陵。或曰子厚自謂其族父柳公綽耳。"
                },
                {
                    "paragraph": "蚤夜孜孜，何畏不日日新又日新也。雖間不奉對，苟文益日新，則若亟見矣。夫觀文章，冝若懸衡然，増之銖兩則俯，反是則仰，無可私者。秀才誠欲令吾俯乎？則莫若増重其文。今觀秀才所増益者，不啻銖兩，吾固㐲膺而俯矣。愈重，則吾俯茲甚，秀才其懋焉！苟増而不已，則吾首懼至地耳，又何聞疎之患乎？還荅不悉。宗元白。",
                    "zhushu": "",
                    "type": 2
                },
                {
                    "paragraph": "復杜温夫書",
                    "zhushu": "",
                    "type": 2
                },
                {
                    "paragraph": "二十五日，宗元白：兩月來，三辱生書，書皆逾千言，意者相望僕以不對答引譽者，然僕誠過也。而生與吾文又十卷，噫！亦多矣。文多而書頻，吾不對答而引譽，冝可自反，而來徴不肯相見，",
                    "zhushu": "一本“肯”作“曰”。"
                },
                {
                    "paragraph": "亟拜亟問，其得終無辭乎？凡生十卷之文，吾已略觀之矣。吾性騃滯，多所去甚諭，安敢懸斷是且非耶？書𢪔吾，必曰：“周、孔",
                    "zhushu": "𢪔，與“抵”同，一本下疊“周、孔子”。"
                },
                {
                    "paragraph": "安可當也？”語人必於其倫，生以直躬見𢪔，冝無所䛕道，",
                    "zhushu": "一本無“道”字。"
                },
                {
                    "paragraph": "而不幸乃曰周、孔，吾豈得無駭怪？且疑生悖亂浮誕，無所取幅尺，以故愈不對答。來栁州，見一刺史，即周、孔之。今而去我，道連而謁於潮之二邦，又得二周、孔。去之京師，京師顯人爲文詞、立聲名以千数，又冝得周、孔千百。何吾生胷中擾擾焉多周、孔哉？吾雖少爲文，不能自雕斵，引筆行墨，快意累累，",
                    "zhushu": "倫追切。"
                },
                {
                    "paragraph": "意盡便止，亦何所師法？立言狀物，未甞求過人，亦不能明辨生之才致。但見生周助字不當律令，唯以此奉荅。所謂乎、歟、耶、哉、夫者，疑辭也；矣、耳、焉、也者，決辭也。今生則一之。宜考前聞人所使用，與吾言𩔖且異，愼思之，則一益也。庚桑子言：藿蠋鵠𡖉者，吾取焉。",
                    "zhushu": "潘云：蠋，音蜀，豆藿中大青蟲也。鵠，胡沃切。莊子曰：“奔蜂不能化藿蠋，越雞不能伏鵠𡖉。”"
                },
                {
                    "paragraph": "道連而謁於潮，其卒可化乎？然丗之求知音者，一遇其人，或爲十数文，即務徃京師，急日月，犯風雨，走謁門户，以冀苟得。今生年非甚少，而自荆來栁，自栁將道連而謁於潮，途逺而深矣，則其志果有異乎？又狀貌嶷然𩔖丈夫，",
                    "zhushu": "嶷，魚力切。"
                },
                {
                    "paragraph": "視端形直，心無岐徑，其質氣誠可也，獨要謹充之爾。謹充之，則非吾獨能，生勿怨。",
                    "zhushu": "一本“生”字下有“宜”字。"
                },
                {
                    "paragraph": "亟之二邦以取法，時思吾言，非固拒生者。孟子曰：“余不屑之敎誨也者，是亦教誨而已矣。”宗元白。",
                    "zhushu": "",
                    "type": 2
                },
                {
                    "paragraph": "上門下李夷簡相公書",
                    "zhushu": "",
                    "type": 2
                },
                {
                    "paragraph": "日月，使持節栁州諸軍事、守栁州刺史栁宗元，謹獻書于相公閤下：",
                    "zhushu": "“謹”字下，一本有“再拜”字。"
                },
                {
                    "paragraph": "宗元聞有行三塗之艱而墜千仞之下者，",
                    "zhushu": "左傳昭公四年注：三塗，在河南陸渾縣南。"
                },
                {
                    "paragraph": "仰望於道，號以求出，過之者日千百人，皆去而不顧。就令哀而顧之者，不過攀木俯首，深矉太息，",
                    "zhushu": "矉，頻、賔二音。"
                },
                {
                    "paragraph": "良乆而去耳，其卒無可奈何，然其人猶望而不止也。俄而有若烏獲者，持長綆千㝷，",
                    "zhushu": "綆，古杏切，汲井繩也。"
                },
                {
                    "paragraph": "徐而過焉，其力足爲也，其器足施也，號之而不顧，顧而曰不能力，則其人知必死於大壑矣。何也？是時不可遇而幸遇焉，而又不逮乎已，然後知命之窮，勢之極，其卒呼憤自斃，",
                    "zhushu": "音弊。"
                },
                {
                    "paragraph": "不復望於上矣。宗元曩者齒少心銳，徑行髙歩，不知道之艱，以䧟乎大阨，窮躓殞墜，廢爲孤囚，日號而望者十四年矣。其不顧而去，與顧而深矉者，俱不乏焉。然猶仰首伸吭，張目而視",
                    "zhushu": "吭，抗、剛二音，咽也。"
                },
                {
                    "paragraph": "曰：庶幾乎其有異俗之心，非常之力，當路而垂仁者耶？今閤下以仁義正直，入居相位，宗元實竊拊心自慶，以爲獲其所望，故敢致其詞以聲其哀。若又捨而不顧，則知沉埋踣斃，無復振矣，",
                    "zhushu": "踣，滿墨切。"
                },
                {
                    "paragraph": "伏惟動心焉。宗元得罪之由，致謗之自，以閤下之明，其知之乆矣。繁言蔓詞，秪益爲黷。伏惟念墜者之至窮，錫烏獲之餘力，舒干㝷之綆，垂千仞之艱，致其不可遇之遇，以卒成其幸。庶號而望者，得畢其誠，無使呼憤自斃，没有餘恨，則士之死於門下者，宜無先焉。生之通塞，决在此舉。無任戰汙隕越之至。不宣。宗元惶恐再拜。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之三十五",
            "paragraphs": [
                {
                    "paragraph": "増廣註釋音辯唐柳先生集卷之三十五",
                    "zhushu": "",
                    "type": 1
                },
                {
                    "paragraph": "啓",
                    "zhushu": "",
                    "type": 2
                },
                {
                    "paragraph": "上廣州趙宗儒尚書啓",
                    "zhushu": "一本“啓”上更有“陳情”字。",
                    "type": 2
                },
                {
                    "paragraph": "某啓：某天罰深重，餘息苟存，",
                    "zhushu": "元和元年，子厚母盧氏卒于永州。"
                },
                {
                    "paragraph": "沉竄竢罪，朝不圖夕，伏謁無路，不任荒恋之誠。伏念宗元𥘉授御史之日，尚書與杜司空",
                    "zhushu": "杜黄裳。"
                },
                {
                    "paragraph": "先賜臨顧，光耀里閭，下情至今尚増惶愓。頃以黨與進退，投竄零陵，囚繫所迫，不得歸奉松檟，哀荒窮毒，人理所極，親故遺忘，",
                    "zhushu": "音望。"
                },
                {
                    "paragraph": "况於他人。朝夕之急，饘粥難継，",
                    "zhushu": "饘，諸延切。亦作“𩜾”。"
                },
                {
                    "paragraph": "宗祀所重，不敢死亡，偷視累息，已逾数月。伏以尚書德量弘納，義風逺揚，收撫之恩，始於枯朽，敢以餘喘，上累深仁。伏惟側然見哀，使得存濟，慺慺荒懇，",
                    "zhushu": "慺，音娄。恭謹貌。一曰勤也。"
                },
                {
                    "paragraph": "叩顙南望。竊以動心於無情之地，施恵於不報之人，古烈尚難，况在今日？而率然干冐，决不自疑者，蓋以聞風之日乆，嚮德之誠至，振髙義於流俗之外，合大度於古人之中，獨有望於閤下而已。非敢以㝷常祈向之禮，當大賢匍匐之仁。",
                    "zhushu": "匍，音扶，又音蒲。匐，音伏，又蒲墨切。詩云：凡民有䘮，匍匐救之。"
                },
                {
                    "paragraph": "夙夜忖度，果於自卜。方在困辱，不敢多言。伏𥿄惶恐，不勝戰𧻗。謹啓。",
                    "zhushu": "",
                    "type": 2
                },
                {
                    "paragraph": "上西川武元衡相公謝撫問啓",
                    "zhushu": "",
                    "type": 2
                },
                {
                    "paragraph": "某啓：某愚陋狂簡，不知周防，失於夷途，䧟在大罪，伏匿嶺下，于今七年。追念往愆，寒心飛魄。幸䝉在宥，得自循省，豈敢徹聞於廊廟之上，見志於樽爼之際，以求心於萬一者哉。相公以含弘光大之德，廣愽淵泉之量，不遺垢汚，先賜榮示。奉讀流涕，以懼以悲，屏營舞躍，不敢寧處。",
                    "zhushu": "屏，歩丁切。屏營，恐懼皃。"
                },
                {
                    "paragraph": "是將收孟明於三敗，",
                    "zhushu": "左傳：秦孟明伐鄭，晋敗孟明于殽。乃三年，孟明伐晉，晉敗于彭衙。次年，孟明伐晋，淸河焚舟，晉師不出。"
                },
                {
                    "paragraph": "責曹沬於一舉，",
                    "zhushu": "沬，莫貝、莫佩二切。史記：曹沬為魯將，与齊戰，三敗北。莊公十三年，与齊相公盟于柯，沫執七首刼桓公，公乃許盡歸魯之侵地。"
                },
                {
                    "paragraph": "俾折脅臏脚之倫，",
                    "zhushu": "臏，音牝。刑名。前漢鄒陽上書“司馬喜臏脚於宋，卒相中山；范雎拉脅折歯於魏，卒為應侯”。"
                },
                {
                    "paragraph": "得自拂飾，以期效命於鞭䇿之下。此誠大君子并容廣覧，棄瑕録用之道也。自顧孱鈍，無以克堪，祗受大賜，豈任負戴，精誠之至，烔然如日。拜伏無路，不勝惶愓。輕冐威重，戰汗交深。",
                    "zhushu": "",
                    "type": 2
                },
                {
                    "paragraph": "謝襄陽李夷簡尚書撫問啓",
                    "zhushu": "",
                    "type": 2
                },
                {
                    "paragraph": "某啓：當州貟外司馬李㓜清傳示尚書委曲，特賜記憶，過䝉存問，捧讀喜懼，浪然涕流，",
                    "zhushu": "浪，音郎。"
                },
                {
                    "paragraph": "慶幸之深，出自望外。伏惟尚書鶚立朝端，風行天下，入統邦憲，出分主憂。控此上游，式是南服。凡海内奔走之士，思欲修容於轅門之外，躡履於油幢之前。",
                    "zhushu": "憧，傳江切。"
                },
                {
                    "paragraph": "譬之渉蓬瀛，登崑䦘，",
                    "zhushu": "䦘，音浪。海中三神山，曰蓬萊、方丈、瀛州。又崑崙山有三角：一角正比，名閬風巔；一角正西北，名玄圃堂；一角正東，名崑崙宫。"
                },
                {
                    "paragraph": "不可得而進也。某負罪淪伏，聲銷跡滅，固丗俗之所棄，親友之所遺。敢希大賢，曲見存念。是以展轉欷歔，晝詠宵興，願爲厮役，以報恩遇。瞻仰仰霄漢，邈焉無由。網羅未解，縱羽翼而何施？囊檻方堅，雖虎豹其焉往。不任踊躍懇戀之至。謹奉啓起居。輕黷威嚴，倍増戰越。",
                    "zhushu": "",
                    "type": 2
                },
                {
                    "paragraph": "賀趙江陵宗儒辟符載啓",
                    "zhushu": "",
                    "type": 2
                },
                {
                    "paragraph": "某啓：伏聞以武都符載爲記室，天下立志之士，雜然相顧，継以歎息。知爲善者得其歸嚮，流言者有所間執。直道之所行，義風之所揚，堂堂焉實在荆山之南矣。幸甚，幸甚！夫以符君之藝術志氣，爲時聞人，才位未㑹，盤桓固乆。中間因縁，䧟在危邦，與時偃仰，不廢其道，",
                    "zhushu": "符載為韋臯支使時，為刘闢直賛云：“行義則固，輔仁則通。它年良覿，麟閣之中。”及闢敗，載素服請罪，髙崇文以其賛有“行義”“輔仁”之語，礼而釋之。"
                },
                {
                    "paragraph": "而爲見忌嫉者横致唇吻。房給事以髙節特立，明之於朝；王吏部以清議自任，辨之於外。然猶小人浮議，困在交㦸。",
                    "zhushu": "前漢刘向傳註：交㦸，謂守衛者。"
                },
                {
                    "paragraph": "凡諸侯之欲得符君者，城聮壤接，而惑於騰沸，環視相讓，莫敢先舉。及受署之日，則皆開口垂臂，帳望悼悔。譬之求珠於海，而徑寸先得，則衆皆快然罷去，知竒寳之有所歸也。嗚呼！巧言難明，下流多謗，",
                    "zhushu": "一本作“訕”字。"
                },
                {
                    "paragraph": "自非大君子出丗之氣，則何望焉？瞻望清風，若在天外，無任感激欣躍之至。輕瀆陳賀，不勝戰越。不宣。",
                    "zhushu": "",
                    "type": 2
                },
                {
                    "paragraph": "與邕州李域中丞論陸卓啓",
                    "zhushu": "",
                    "type": 2
                },
                {
                    "paragraph": "某啓：伏以至公之道，施恩而不求報，奬善而不爲功，所以振宣幽光，激勵頽俗，誠大君子所蓄積也。竊見故招討判官、試右衛胄曹參軍陸卓，生禀清操，長於吏理，累仕所至，必有休聲，",
                    "zhushu": "“至”一本作“日”。“有”一本作“獲”。"
                },
                {
                    "paragraph": "再舉府曹，績用茂著。湏以狂賊李元慶刼取留後，擅樹兇徒，搆災扇禍，期在旦夕，一夫見刃，莫爲己用。而卓以此時，特立不懼，終前強暴，以寧師人。旣而不幸，嬰疾物故，不獲一日趨事，以受其職，有功未報，有善未録。伏承閤下言論之餘，每所嗟異，優給家屬，恩禮特殊，行道之人，皆所欽伏。儻録其事跡，奏一贈官，使懷憤之魂，知感恩於地下，秉志之士，思受命於門庭。足以勸奬三軍，豈止光榮一族。伏惟不棄狂𥌒，特賜裁量，幸甚幸甚。某與卓未甞相識，敢率愚直，以期至公。輕黷威嚴，伏増戰悚。謹啓。",
                    "zhushu": "",
                    "type": 2
                },
                {
                    "paragraph": "謝李中丞啓安撫崔簡",
                    "zhushu": "一本作“謝李中丞安德崔簡戚屬啓”。",
                    "type": 2
                },
                {
                    "paragraph": "某啓：伏見四月六日敕，刺史崔簡以前任𧷢罪決一百，長流驩州。伏奉去月二十三日牒，崔簡家口，牒州安存，并借官宅什器，差人與驅使。伏惟中丞以直清去敗政，以惻隱撫窮人。罪跡暴著，則按之以至公；家屬流離，則施之以大恵。各由其道，咸適于中。威懷並行，仁義齊立。繩愆紏繆，列郡肅澄清之風；匡困資無，闔境知噢咻之德。",
                    "zhushu": "潘云：噢，乞六切，又夾遇切。休，音休，又許主切。左氏作“燠休”。注：慰念之声。"
                },
                {
                    "paragraph": "凡在廵屬，慶懼交深。伏見崔簡兒女十人，皆栁氏之出，簡之所犯，首末知之。蓋以風毐所加，漸成狂易，",
                    "zhushu": "音亦。"
                },
                {
                    "paragraph": "不知畏法，坐自抵刑。各爲贓賄，卒無儲蓄。得罪之日，百口熬然，呌號羸頓，不知所赴。儻非至仁厚徳，深加憫恤，則流散轉死，期在須臾。某幸被縲囚，乆沐恩造，至於骨肉，又荷哀矜。循念始終，感懼無地。謹勒祗承人沉澹奉啓陳謝，下情輕瀆。",
                    "zhushu": "",
                    "type": 2
                },
                {
                    "paragraph": "上湖南李中丞啓",
                    "zhushu": "一本“啓”字上有“不廪食”字。",
                    "type": 2
                },
                {
                    "paragraph": "某啓：某甞讀列子書，有言於鄭子陽者曰：“列禦寇，蓋有道之士也，居君之地而窮，若不好士使之然乎？”子陽於是以君命輸粟於列子，列子不受，",
                    "zhushu": "出列子說符篇。"
                },
                {
                    "paragraph": "固常髙其志。又讀孟子書，言諸侯之於士曰：“使之窮於吾地，則賙之，賙之亦可受也。”又怪孟子以希聖之才，命代而出，不卓然自異，以㓗白其德，取食於諸侯，不以爲非。断而言之，則列子獨任之士，唯己一毛之爲憂，故遁以自免；孟子兼濟之士，唯利萬物之爲謀，故當而不辭。今宗元處則無列子之道，出則無孟子之謀，窮則去讓而自求，至則捧受而無慙，斯固爲貪凌苟冐人矣。董生曰：“明明求財利，唯恐困乏者，庻人之事也。”",
                    "zhushu": "董仲舒䇿云。"
                },
                {
                    "paragraph": "是皆詬耻之大者，而無所避之，何也？以爲士則黜辱，爲農則斥逺，無伎不可以爲工，無貲不可以爲商。抱大罪，處窮徼，",
                    "zhushu": "音呌。"
                },
                {
                    "paragraph": "以當惡歳而無廪食，又不自列於閤下，則非所以待君子之意也。伏惟覧子陽、孟子之說，以垂德惠，無使惶惶然控于他邦，重爲董生所𥬇，則縲囚之幸大矣。",
                    "zhushu": "",
                    "type": 2
                },
                {
                    "paragraph": "上桂州李中丞薦盧遵啓",
                    "zhushu": "",
                    "type": 2
                },
                {
                    "paragraph": "凡士之當顯寵貴劇，則其受賜於人也，無德心焉。何也？彼將曰：“吾勢能得之。”是其所出者大，而其報也必細。居窮厄困辱，則感槩捧戴，萬萬有加焉，是其所出者小，而其報也必巨，審矣。故凡明智之君子，務其巨以遺其細，則功業光乎當時，聲名流乎無窮，其所以激之於中者異也。若宗元者，可謂窮厄困辱者矣。丗皆背去，顦顇矌野，獨頼大君子以明智垂仁，問訊如平生，光燿囚錮，若被文繡。嗚呼！丗之知止足者鮮矣。旣受厚遇，則又有不已之求，以黷閤下之嚴威，然而亦欲出其感槩，捧戴而效其巨者。伏惟閤下留意裁擇，幸甚幸甚！伏以外族積德儒厚，以爲家風，周、齊之間，兄弟三人咸爲帝者師，",
                    "zhushu": "解見前送盧遵序。"
                },
                {
                    "paragraph": "孝仁之譽，髙於他門。伯舅叔仲，咸以孝德通于鬼神，爲文士所紀述。相國彭城公甞號于天下，名其孝以求其𩔖，則其後咸宜碩大光寵，以充神明之心。今乃彫䘮淪落，莫有逹者，豈與善之道無可取耶？",
                    "zhushu": "老子云：“天道無親，常與善人。”。"
                },
                {
                    "paragraph": "獨内弟盧遵，其行𩔖諸父，靜專温雅，好禮而信，飾以文墨，逹于政事。今所以聞於閤下者，無怍於心，無愧於色焉。以宗元棄逐枯槁，故不求逺仕，務𩔰名，而又難乎其進也。竊髙閤下之舉賢容衆，故願委心焉。則施澤於遵，過於厚賜小人也逺矣。以今日之形勢，而不廢其言，使遵也有籍名於天官，獲禄食以奉養，用成其志，一舉而有知恩之士二焉，可不謂務其巨者乎？伏惟試詳擇焉。言而無實，罪其敢逃？",
                    "zhushu": "一本“罪”字下有“也”字，“逃”字下有“大譴”字。"
                },
                {
                    "paragraph": "進退恐懼，不知所裁。不宣。謹啓。",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之三十六",
            "paragraphs": [
                {
                    "paragraph": "増廣註釋音辯唐柳先生集卷之三十六",
                    "zhushu": "",
                    "type": 1
                },
                {
                    "paragraph": "啓",
                    "zhushu": "",
                    "type": 2
                },
                {
                    "paragraph": "上權德輿𥙷闕温卷啓",
                    "zhushu": "時年十八。一本啓字上有“決進退”字。",
                    "type": 2
                },
                {
                    "paragraph": "𥙷闕執事：宗元聞之，重逺輕邇，賤視貴聽，所由古矣。切以宗元㓜不知耻，少又躁進，拜揖長者，自干㓜年。是以簉俊造之末跡，",
                    "zhushu": "簉，𥘉敕切。"
                },
                {
                    "paragraph": "厠牒計之下列，賈藝求售，",
                    "zhushu": "賈，音古。"
                },
                {
                    "paragraph": "𨵙無善價。",
                    "zhushu": "𨵙，苦必、苦覔二切。"
                },
                {
                    "paragraph": "載文筆而都儒林者，匪親乃舊，率皆携撫相示，談𥬇見眤，喔咿逡廵，爲逹者𠷣。",
                    "zhushu": "喔，一角切。咿，於祈切。逡，七倫切。𠷣，音𧈪。"
                },
                {
                    "paragraph": "無乃覩其樸者鄙其成，狎其㓜者薄其長耶？將行不拔異，操不砥礪，學不該廣，文不炳燿，實可鄙而薄耶？今鴛鷺充朝，而獨干執事者，特以顧下念舊，收接儒素，異乎他人耳。敢問厥由，庻幾告之，俾識去就，幸甚幸甚！仐將慷慨激昂，奮攘布衣，縱談作者之筵，曳𥚑名卿之門，抵掌峩弁，厚自潤澤，進越無恧，汙逹者之視聽，狂狷愚妄，固不可爲也。復欲俛黙愓息，疊足榻翼，拜祈公侯之閽，跪邀賢逹之車，竦魂慄股，兢恪危懼，榮者倦之，彌忿厥心，又不可爲也。若愼守其常，確執厥中，固其所矣。則又色平氣柔，言訥性魯，無特逹之節，無推擇之行，𤨏𤨏碌碌，一孺子耳。孰謂其可進？孰謂其可退？抑又聞之，不鼓踴無以超泥塗，不曲促無以由險艱，不守常無以處明分，不執中無以趍夷軌。今則鼓踴乎？曲促乎？守其常而執厥中乎？浩不知其冝矣。進退無𠋣，宵不遑寐，乃訪于故人而咨度之。其人曰：“𥙷闕權君，著名踰紀，行爲人髙，言爲人信，力學掞文，",
                    "zhushu": "掞，以冉切。"
                },
                {
                    "paragraph": "時儕稱雄。",
                    "zhushu": "“時”，一本作“朋”。"
                },
                {
                    "paragraph": "子亟拜之，足以發揚。”對曰：“𠂻燕石而履玄圃，",
                    "zhushu": "宋人得燕石以爲宝，周客觀之，𥬇曰：“此燕石也，与瓦甓不殊。”又崑崙山有玄圃。晋書云：若玄圃之積玉。"
                },
                {
                    "paragraph": "帶魚目而游漲海，",
                    "zhushu": "文選盧諶詩序：夜光投於魚目。注：夜光，宝珠也。魚目，乱真珠也。"
                },
                {
                    "paragraph": "秪取誚耳，曷予𥙷乎？”其人曰：“跡之勤者，情必生焉；心之恭者，情必報焉。况子之文不甚鄙薄者乎？茍或勤以奉之，恭以下之，則必勗勵爾行，煇燿爾能。言爲建瓴，",
                    "zhushu": "建，音謇。瓴，音零。出前髙祖紀。"
                },
                {
                    "paragraph": "晨發夕被，聲馳而響溢，風振而草靡，可使尺澤之鯢，",
                    "zhushu": "研奚切。"
                },
                {
                    "paragraph": "奮鱗而縱海；密網之鳥，舉羽而翔霄。子之一名，何足就矣，庶爲終身之遇乎？曷不舉馳聲之資，挈成名之基，授之權君，然後退行守常執中之道，斯可也。”愚不敏，以爲信然，是以有前日之拜。又以爲色取象恭，大賢所飫；朝造夕謁，大賢所倦。性頗踈野，竊又不能，是以有今兹之問。仰惟覧其鄙心而去就之。㓗誠齋慮，不勝至願。謹再拜。",
                    "zhushu": "",
                    "type": 2
                },
                {
                    "paragraph": "上大理崔大卿應制舉啓",
                    "zhushu": "一本“啓”字上有“不敏”字。",
                    "type": 2
                },
                {
                    "paragraph": "古之知己者，不待來求而後施德，舉能而已。其受德者，不待成身而後拜賜，感知而已。故不叩而享，不介而合，則其舉必至，而其感亦甚。斯道遁去，遼闊千祀，何爲乎今之丗哉。若宗元者，智不能經大務、断大事，非有恢傑之才；學不能探奥義、窮章句，爲腐爛之儒。雖或寘力於文學，勤勤懇懇于歳時，然而未能極聖人之規矩，恢作者之聞見。勞費翰墨，徒爾拖逢掖，曵大帶，游於朋齒，且有愧色，豈有能乎哉？閤下何見待之厚也。始者自謂抱無用之文，戴不肖之容，雖振身泥塵，仰晞雲霄，何由而能哉？遂用収視内顧，頫首絶望，",
                    "zhushu": "“頫”與“俯”同。"
                },
                {
                    "paragraph": "𠂀以没没也。今者果不自意，他日𤨏𤨏之著述，幸得流於袵席，接在視聽，閤下乃謂可以蹈逺大之途，及制作之門，决然而不疑，介然而獨德，是何収採之特逹，而顧念之勤備乎？且閤下知其爲人何如哉？其皃之美陋，質之細大，心之賢不肖，閤下固未知也。而一遇文字，志在濟拔，斯盖古之知己者已。故曰：“古之知己者，不待來求而後施德者也”。然則亟來而求者，誠下科也。宗元向以應博斈宏詞之舉，㑹閤下辱臨考第，司其升降。當此之時，意謂運合事并，適丁厥時，其私心日以自負也。無何，閤下以鯤鱗之勢，不容尺澤，悠爾而自放，廓然而髙邁，其不我知者，遂排逐而委之。委之誠當也。使古之知己猶在，豈若是求多乎哉？夫仕進之路，昔者竊聞于師矣。太上有專逹之能，乗時得君，不由乎表著之列而取將相、行其政焉；其次有文行之美，積能累榮，不由乎舉甲乙、歴科第，登乎表著之列，顯其名焉；又其次，則曰：“吾未甞舉甲乙也，未甞歴科第也，彼朝廷之位，吾何修而可以登之乎？必求舉是科也，然後得而登之。”其下不能知其利，又不能務其往，則曰：“舉天下而好之，吾何爲獨不然？由是觀之，有愛錐刀者，以舉是科爲恱者也；有爭㝷常者，以登乎朝廷爲恱者也；有慕權貴之位者，以將相爲恱者也；有樂行其政者，以理天下爲恱者也。然則舉甲乙、歴科第，固爲末而已矣。得之不加榮，䘮之不加憂，苟成其名，於逺大者何𥙷焉？”然而至於感知之道，則細大一矣，成敗亦一矣。故曰：其受德者，不待成身而後拜賜。然則幸成其身者，固末節也。蓋不知來求之下者，不足以収特逹之士；而不知成身之末者，不足以承賢逹之遇，審矣。伏以閤下徳足以儀丗，才足以輔聖，文足以當宗師之位，學足以冠儒術之首，誠爲賢逹之表也。顧視下輩，豈容易而収哉？而宗元樸野昧劣，進不知退，不可以言乎德；不能植志於義，而必以文字求逹，不可以言乎才；秉翰執簡，敗北而歸，不可以言乎文；登場應對，剌繆經𣅀，",
                    "zhushu": "刺，力葛切，乖也。"
                },
                {
                    "paragraph": "不可以言乎學。固非特逹之器也。忖省陋質，豈容易而承之哉？叨冐大遇，穢累髙鍳，喜懼交争，不克寕居。竊感荀罃如實出己之德，",
                    "zhushu": "罃，音甖。左傳成公三年：荀罃之在楚也，鄭賈人有將寘禇中以出。旣謀之，未行，而楚人歸之。賈人如晋，荀罃善視之，如实出已。"
                },
                {
                    "paragraph": "敢希豫譲國士遇我之報。",
                    "zhushu": "史記云。"
                },
                {
                    "paragraph": "伏候門屏，敢俟招納。謹奉啓以代投刺之禮，伏惟以知己之道，終撫薦焉。不宣。宗元謹啓。",
                    "zhushu": "",
                    "type": 2
                },
                {
                    "paragraph": "上裴晉公度獻唐雅詩啓",
                    "zhushu": "",
                    "type": 2
                },
                {
                    "paragraph": "宗元啓：伏以周漢二宣中興之業，歌於大雅，載在史官。然而申、甫作輔，方、召專淮夷之功；",
                    "zhushu": "申伯、甫侯、方叔、召虎。"
                },
                {
                    "paragraph": "魏、邴謀謩，辛、趙致罕羌之績。",
                    "zhushu": "魏相、邴吉、辛武賢、趙充國。潘云：罕，許旱切。字當作䍐，开，口堅切，羗之别種。"
                },
                {
                    "paragraph": "文武所注，中外莫同。伏惟相公天授皇家，聖賢克合，謀叶德一，以致太平。入有申、甫、魏、邴之勤，出兼方、召、辛、趙之事，東取淮右，",
                    "zhushu": "平呉元濟也。"
                },
                {
                    "paragraph": "北服𢘆陽，",
                    "zhushu": "𢘆陽，𢘆州也。謂成德莭度使王承宗献德、棣二州。遣子入侍。"
                },
                {
                    "paragraph": "略不代出，功無與譲。故天下文士，皆願秉筆牘，勤思慮，以賛述洪烈，闡揚大勲。宗元雖敗辱斥逐，守在蠻裔，猶欲振發枯槁，决䟽潢汙，罄效𧈪鄙，少佐豪髪。謹撰平淮夷雅二篇，恐懼不敢進献，私願徹聲聞于下執事，庻宥罪戾，以明其心。出位僣言，惶戰交積，無任踊躍屏營之至。不宣。宗元謹啓。",
                    "zhushu": "",
                    "type": 2
                },
                {
                    "paragraph": "上襄陽李僕射愬獻唐雅詩啓",
                    "zhushu": "",
                    "type": 2
                },
                {
                    "paragraph": "宗元啓：昔周宣中興，得賢臣召虎，師出江漢，以平淮夷，故其詩曰：“江漢之滸，王命召虎。”",
                    "zhushu": "滸，音虎。召，与邵同。"
                },
                {
                    "paragraph": "其卒章曰：“于周受命，自召祖命。”以明虎者，召公之孫，克承其先也。今天子中興，而得閤下，亦出江、漢，以平淮夷，克承于先西平王，",
                    "zhushu": "李晟封西平王，愬之父也。"
                },
                {
                    "paragraph": "其事正𩔖。然而未有嗣大雅之說，以布天下，以施後代，豈聖唐之文雅，獨後於周室哉？宗元身雖䧟敗，而其論著往往不爲丗屈，意者殆不可自薄自匿，以墜斯時。苟有輔萬分之一，雖死無憾。謹撰平淮夷雅二篇，齋沐上獻。誠醜言淫聲不足以當金石，庻継代洪烈，稗官里人，得採而歌之，",
                    "zhushu": "稗，蒲懈切。前漢志：小說家者流，盖出於稗官。注：細米為稗。街談巷說，其細碎之言也。王者欲知閭巷風俗，故立稗官，使称說之。又國語云：為里人所命次。注：里，宰也。"
                },
                {
                    "paragraph": "不勝憤踊之至。輕瀆威重，戰越交深。謹啓。",
                    "zhushu": "",
                    "type": 2
                },
                {
                    "paragraph": "上楊州李吉甫相公獻所著文啓",
                    "zhushu": "",
                    "type": 2
                },
                {
                    "paragraph": "宗元啓：始閤下爲尚書郎，薦寵下輩，士之顯於門闥者以十数，而某尚㓜，不得與於斯役。及閤下遭䜛妬，在外十餘年，又不得效薄伎於前，以希一字之襃貶。公道之行也，閤下乃始爲賛書訓辭，擅文雅於朝，以宗天下。",
                    "zhushu": "永貞元年，李吉甫爲考功郎中、知制誥，十二月爲中書舎人、翰林斈士。"
                },
                {
                    "paragraph": "而某又以此時去表著之位，受放逐之罰，荐仍囚錮，視日請命，進退違背，思欲一日伏在門下而不可得，常恐抱斯志以没，卒無以知於門下，𡨋𡨋長懷，魂魄幽憤。故敢及其能言，貢書編文，冒昧嚴威，以畢其志，伏惟觀覧焉。幸甚幸甚。閤下相天子，致太平，用之郊報，則天神降、地祗出；用之經邦，則百貨殖、萬物成；用之文教，則經術興行；用之武事，則暴亂翦滅。依𠋣而冒榮者盡去，幽隱而懷道者畢出，然後中分主憂，以臨東諸侯，而天下無患。",
                    "zhushu": "元和三年九月，李吉甫罷爲淮南莭度使。"
                },
                {
                    "paragraph": "盛德大業，光明如此，而又有周公接下之道，斯宗元所以廢錮濵死，而猶欲致其志焉。閤下倘以一言而揚舉之，則畢命荒裔，固不恨矣。謹以雜文十首上獻。縲囚而干丞相，大罪也。寕爲有聞而死，不爲無聞而生。去就乖野，不勝大懼。謹啓。",
                    "zhushu": "",
                    "type": 2
                },
                {
                    "paragraph": "謝李吉甫相公示手札啓",
                    "zhushu": "",
                    "type": 2
                },
                {
                    "paragraph": "宗元啓：六月二十九日，衡州刺史吕温道過永州，辱示相公手札，省録狂瞽，收撫羈縲，沐以含弘之仁，忘其進越之罪，感深益懼，喜極増悲，五情交戰，不知所措。宗元質性庸塞，行能無取，著書每成於廢疾，進德且乏其馨香。常願操篲醫門，",
                    "zhushu": "操，蒼刀切。篲，旋芮、以醉二切。"
                },
                {
                    "paragraph": "掬溜蘭室，良辰不與，夙志多違。昨者踊躍殘魂，奮揚蓄念，激以死灰之氣，陳其弊箒之詞，",
                    "zhushu": "“詞”，本作“辭”，同。箒，正酉切。曹子建書云：家有弊箒，享之千金。"
                },
                {
                    "paragraph": "致之煙霄，分絶流眄。今則垂露在手，清風入懷，華衮濫襃於赭衣，",
                    "zhushu": "赭，音者。前漢注：犯罪則衣赭衣。"
                },
                {
                    "paragraph": "龍門俯收於塪井。",
                    "zhushu": "潘云：塪，坎、䧟二音。莊子：子独不聞夫䧟井之蛙。"
                },
                {
                    "paragraph": "藻鏡洞開，而秋毫在照；文津傍暢，而寒谷生輝。化幽鬱之志，若覿清明；換兢危之心，如承撫薦。非常之幸，豈獨此生？伏以淮海劇九天之遥，瀟湘叅百越之俗。傾心積念，長懸星漢之上；流形委骨，永淪魑魅之群。",
                    "zhushu": "魑，抽知切。魅，莫覬切。韓文云：居蛮夷之地，與魑魅為羣。"
                },
                {
                    "paragraph": "何以報恩？唯當結草。",
                    "zhushu": "左傳魏顆事。"
                },
                {
                    "paragraph": "無任喜懼感戀之至。",
                    "zhushu": "",
                    "type": 2
                },
                {
                    "paragraph": "上江陵趙相公寄所著文啓",
                    "zhushu": "趙宗需。",
                    "type": 2
                },
                {
                    "paragraph": "宗元啓：宗元往者甞侍坐於崔比部，",
                    "zhushu": "崔鵬，字元翰。"
                },
                {
                    "paragraph": "聞其言曰：“今之爲文，莫有居趙司勲右者。”",
                    "zhushu": "貞元年，趙宗儒自翰林斈士再迁司勲貟外郎。"
                },
                {
                    "paragraph": "自是𢘆欲飾其所論著，薦之閤下，病其未就，將進且退者，殆十数焉。幸以廢逐伏匿，獲伸其業，𩔖於向者，若有可觀。然又以罪惡顯大，甘死荒野，不能出其固陋，以求知於閤下，則固昧昧徒生於世矣。謹獻𮦀　文十首，倘還以数字定其是非，使得存於丗，則雖生與蠻夷居，魂與魑魅游，所不辭也。輕瀆威重，伏増惶灼。",
                    "zhushu": "一本作“戰惶”。"
                },
                {
                    "paragraph": "謹啓。",
                    "zhushu": "",
                    "type": 2
                },
                {
                    "paragraph": "上嚴東川寄劒門銘啓",
                    "zhushu": "嚴礪。",
                    "type": 2
                },
                {
                    "paragraph": "宗元伏惟僕射以仁厚蓄生人，以勇義平國難，而劒門用兵之事，最爲天下唱首。取其險固，爲我要衝，",
                    "zhushu": "元和元年，礪以山南西道節度討刘闢，拔劒州，斬其刺史文昭德，因分守險阻，潰其腹心。"
                },
                {
                    "paragraph": "王師得以由其門而入，仿佯布濩，",
                    "zhushu": "仿，旁旁二音。佯，音羊。濩，胡故切。布濩，散也。"
                },
                {
                    "paragraph": "遂無留滯。是閤下之勲力，冝著於萬祀而不已也。宗元負罪俟命，晷刻觀望，道里深逺，不得悉聞當時之威聲。然而竊以累受顧念，踊躍盛德，恐没身炎瘴，卒無以少報於閤下，是以晝夜恟恟，",
                    "zhushu": "平、上二音，恐也。"
                },
                {
                    "paragraph": "不克自寕。今身雖敗弃，庻幾其文猶或傳於丗，又焉知非因閤下之功烈，所以爲不朽之一端也，敢黙黙而已乎？謹撰劒門銘一首，惶恐献上，誠無以稱宏大之略，亦足以發平生之心，不勝慚懼戰越之至。",
                    "zhushu": "",
                    "type": 2
                },
                {
                    "paragraph": "上江陵嚴司空獻所著文啓",
                    "zhushu": "嚴綬。",
                    "type": 2
                },
                {
                    "paragraph": "宗元啓：伏念往歳司空由尚書郎出貳太原，宗元獲於天長",
                    "zhushu": "驛名也。"
                },
                {
                    "paragraph": "専用候謁，伏䝉叙以丗舊，許造門䦨。自後司空累膺寵榮，位極公輔。宗元得罪朝列，竄身湘南，霄漢益髙，泥塵永弃，瞻仰遼絶，陳露無由。司空統臨舊荆，控制南服，道路非逺，德化所覃，是敢奮起幽淪，仰希光耀。伏惟憫怜孤賤，特肆撫存，則縲紲之辱，有望蠲除，鳴吠之能，猶希效用。謹献雜文七首，伏惟以一字定其褒貶，終身之幸，無以加焉。上瀆威嚴，伏増戰越。",
                    "zhushu": "",
                    "type": 2
                },
                {
                    "paragraph": "上嶺南鄭相公所著文啓",
                    "zhushu": "鄭絪。",
                    "type": 2
                },
                {
                    "paragraph": "宗元啓：伏見與當州韋使君書，猥賜存問，驚忤悼懼，交動於中，循念竟日，若無容措，幸甚幸甚。宗元素乏智能，復闕周慎，一自得罪，八年于今。兢愧弔影，追咎旣往，自以終身沈廢，無跡自明。不意相國垂𢚓，特記名姓。守穾奥者，忽仰晞於白日；",
                    "zhushu": "潘云：奥，於到切。穾，一呌切。尔雅：西南隅謂之奥，東南隅謂之突。郭璞云：奥，謂室中𨼆奥之処。礼曰：婦室聚穾。穾，亦𨼆奥。"
                },
                {
                    "paragraph": "負泥塗者，遂自濯於清源。快心暢目，不知所喻。伏以聖人之道，與其進也，不保其往，故敢藻飾文字，洗滌心神，致之門下，祗俟嚴命。伏惟收撫奬勵，以成其終。謹献雜文三十六首。冒昧上瀆，無任踊躍惶恐之至。",
                    "zhushu": "",
                    "type": 2
                },
                {
                    "paragraph": "上李中丞所著文啓",
                    "zhushu": "即湖南李中丞。",
                    "type": 2
                },
                {
                    "paragraph": "宗元啓：宗元無異能，獨好爲文章，始用此以進，終用此以退。今者畏罪悔咎，伏匿惴慄，猶未能去之。時時舉首，長吟哀歌，舒泄幽鬱，因取筆以書，紉韋而編，",
                    "zhushu": "紉，女巾切。"
                },
                {
                    "paragraph": "略成数卷。伏念閤下以文章昇大僚，統方隅，而宗元幸縁罪辜，得與編人齒於部内，不以此時露其所爲，以希大君子顧視，則爲陋劣而自弃也。敢飾近文及在京師官命所草者凡三卷，合四十三卷，不敢繁故也。倘或以爲有可采者，當繕録其餘，以増凡席之汚。去就鄙野，伏用兢惶。謹啓。",
                    "zhushu": "",
                    "type": 2
                },
                {
                    "paragraph": "上裴行立中丞撰訾家洲記啓",
                    "zhushu": "訾，即移切，又音紫。",
                    "type": 2
                },
                {
                    "paragraph": "右，伏奉處分，令撰訾家洲亭記。伏以境之殊尤者，必待才之絶妙以極其詞。今是亭之勝，甲於天下，而猥顧鄙陋，使爲之記。伏受嚴命，不敢固讓。退自揣度，愓然汙流。累奉游宴，切觀物象，渉旬摸擬，不得萬一。竊伏詳忖，進退若墜。乆稽篆刻，則有違慢之辜；速課空薄，又見踈蕪之累。𠎝期廢事，尤所戰慄。",
                    "zhushu": "𠎝，与“愆”同。"
                },
                {
                    "paragraph": "謹修撰訖上献。退自跼蹐，",
                    "zhushu": "音局脊。"
                },
                {
                    "paragraph": "不知所裁，無任隕越惶恐之至。",
                    "zhushu": "",
                    "type": 2
                },
                {
                    "paragraph": "上河陽烏尚書重胤欲献文啓",
                    "zhushu": "一本作上河陽烏尚書啓。",
                    "type": 2
                },
                {
                    "paragraph": "宗元啓：伏以尚書以碩德偉才，代著勲烈，兩河定亂，三城建功，",
                    "zhushu": "烏重胤少為路州牙將，盧從史奉詔討王承宗，隂与賊通。元和五年，重胤縳從史以献。憲宗嘉重胤力，擢帥河陽。週陽有三城，故曰河陽三城節度使。"
                },
                {
                    "paragraph": "鼎彛竹帛，未足云紀。進臨汝上，",
                    "zhushu": "元和九年，以重㣧為汝州刺吏，充河陽淮汝節度使，徙治汝州。"
                },
                {
                    "paragraph": "控制東方，隱然長城，朝野𠋣頼。宗元雖屏弃遐壤，而飽聞德聲，所恨不獲親執鞭弭，以備戎伍，",
                    "zhushu": "潘云：弭，音救。左氏：其左执鞭弭。注：弭，弓。未無縁者。"
                },
                {
                    "paragraph": "夙夜踊躍，不克寕居。伏以威稜所加，狂狡已震，",
                    "zhushu": "謂吳元済。"
                },
                {
                    "paragraph": "莫大之績，重復増崇。小子乆以文字進身，甞好古人事業，專當具筆札，拂縑緗，",
                    "zhushu": "音兼“㐮”。"
                },
                {
                    "paragraph": "賛揚大功，垂之不朽。贍望霄漢，恋慕交深。冐瀆威嚴，伏増戰越。",
                    "zhushu": ""
                }
            ]
        },
        {
            "name": "増廣註釋音辯唐栁先生集卷之三十七",
            "paragraphs": [
                {
                    "paragraph": "増廣註釋音辯唐栁先生集卷之三十七",
                    "zhushu": "",
                    "type": 1
                },
                {
                    "paragraph": "表",
                    "zhushu": "",
                    "type": 2
                },
                {
                    "paragraph": "禮部爲百官上尊號表",
                    "zhushu": "憲宗即位，宗元尚為礼部貟外郎，豫作此表。後元和三年，憲宗方上尊号。",
                    "type": 2
                },
                {
                    "paragraph": "臣某言：伏以聖王之纂承天位也，臣子必竭懇誠，献尊號，安敢爲佞？礼在其中。一則以告天地神祗，二則以奉宗廟社稷，三則以安華夏蛮貊，巍巍大称，其可廢乎？臣等誠懽誠望，頓首頓首。㐲惟皇帝陛下，叶周文之孝德，齊大禹之約身，弘帝堯之法天，過殷湯之解網。未逾周月，四海將致於時雍；俯及元正，率土更欣於再造。然神人之願，億兆之情，有所不安，率謂未尽善者，以爲帝徳廣運，而尊號猶闕，郊廟備禮，而祝嘏无辭。",
                    "zhushu": "嘏，古雅切。"
                },
                {
                    "paragraph": "凡百兢懷，華夷属望。臣謹按：昔皐陶之頌舜，尹尹之頌湯，皆臣子至公，靣揚君父，以敷於當代，以播於無窮。夫豈飾哉？率由亊实，帝王尊號，蓋漸於此。皇家光被四表，祖宗列文，時當太和，尊號表徳，耳目所接，簡牘斯存。稽之於前典則如彼，考之於聖朝又如此。今龜筮習吉，元正戒期，當品物惟新之時，乃皇王大礼之日。陛下郊天地，饗宗祧，",
                    "zhushu": "他凋切逺祖廟。"
                },
                {
                    "paragraph": "隂陽恊和，動植交暢，不建至尊之称，",
                    "zhushu": "尺証切。"
                },
                {
                    "paragraph": "恐違列聖之心。所以臣等冐死陳聞，請上徽號。㐲惟陛下小謙讓之節，安延企之情，特詔名儒礼官，百寮庻尹，詳明故實，議崇聖德，則人望允厭，神心獲安，山川效靈，光賛无疆之壽，祝史陳言，",
                    "zhushu": "一本作“信”字。"
                },
                {
                    "paragraph": "永彰不朽之功。臣等䝉囯寵榮，備位班列，無任懇望之至。",
                    "zhushu": "",
                    "type": 2
                },
                {
                    "paragraph": "第二表",
                    "zhushu": "",
                    "type": 2
                },
                {
                    "paragraph": "臣某等言：臣等再陳丹懇，請献鴻名，天心未從，隕越無措。臣某誠惶誠恐，頓首頓首。謹按堯曰“咨爾舜”，舜曰“格爾禹”，湯曰“吾自甚武”，自號曰“武王”，",
                    "zhushu": "出史記啇紀。"
                },
                {
                    "paragraph": "則堯、舜、禹、湯，皆當時王者之號也。考皇帝之故实，徴往聖之憲章，允恊礼經，煥乎圖牒。伏惟皇帝陛下，允恭克譲，約己謙尊，參天兩地之功，爲而不有；安上理人之徳，置而不論，至心王言，非群下所仰望也。然臣等伏以爲尊號者，所以𩔖上帝，饗祖宗，万人所称，百蛮所仰，表聖徳於率土，播天聲於无疆。臣下請之之謂礼，帝王承之之謂孝，孝大於譲，礼先於謙，百王不刋之典，安可得而廢也。臣等又以春秋本於五始：元者一歳之首，春者四時之首，王者受命之首，正月者政教之首，郊天大礼者立極之首。今天地交㤗，俯臨元辰，正始之美，正當其運。陛下確違群願，固守謙冲，此臣等所以兢愓失圖，恛惶无措，上冐嚴憲，敢逃厚責。㐲乞俯垂天聽，察納微誠，詔礼官議臣所請，揆日推礼，虔奉鴻休，尽敬於此，猶恐天光未照，三献无徴，彷徨闕庭，伏待斧鑕，",
                    "zhushu": "職日切。"
                },
                {
                    "paragraph": "无任聳望之至。",
                    "zhushu": "",
                    "type": 2
                },
                {
                    "paragraph": "礼部賀𠕋尊號表",
                    "zhushu": "元和十四年作。宗元时爲栁州刺史，當題云栁州賀𠕋尊号表。",
                    "type": 2
                },
                {
                    "paragraph": "臣某伏奉月日制，陛下膺受尊號，率土臣子，慶抃无窮。臣聞立極之大，四海无以报神功；配天之尊，万物不能崇聖德，唯有徽號，是彰中㒷，所以上探天心，下極人欲。",
                    "zhushu": "中謝。"
                },
                {
                    "paragraph": "伏惟元和聖文神武法天應道皇帝陛下，統承千載，光被六幽，蟊賊尽除，福應皆集，有首有趾，咸識太平。勲臣増爵禄之榮，戎士加賞延之寵。片善必録，微功尽㫒。獨惟聖謩，事絶酬荅，万囯觖望，",
                    "zhushu": "童云：觖，古穴切，又窺睡切。"
                },
                {
                    "paragraph": "百工怨思。是以啓元和之盛典，延昊穹之景祚。理歷凝命，寔曰聖文；和衆定功，時惟神武。運行有法天之用，変化乃應道之方。鬼神恊謀，夷夏同志。大礼旣建，鴻恩遂行。歡呼逺帀於九圍，",
                    "zhushu": "“帀”，即“匝”字。"
                },
                {
                    "paragraph": "滲漉普周於八裔。",
                    "zhushu": "滲，所禁切，又所錦切。漉，音鹿，謂潤澤下究。"
                },
                {
                    "paragraph": "慶超遂古，美冠將來。臣獲守蛮荒，逺承大典。潢汚比陋，河清幸遂於千年；塵壤均微，山呼願同於萬歳。无任慶賀屏營之至。",
                    "zhushu": "屏，歩丁切。",
                    "type": 2
                },
                {
                    "paragraph": "爲京兆府請復尊號表三首",
                    "zhushu": "德宗時，宗元爲藍田尉作。",
                    "type": 2
                },
                {
                    "paragraph": "臣某言：某月日，諸縣𦒿老某等若干人詣臣陳狀，辭意迫切，以“陛下尊號未復，請詣闕上表”者。人心已鬰，安可乆違？天意實勤，諒難固拒。抚狀感恱，深契微誠。臣某誠懇誠迫，頓首頓首。伏惟皇帝陛下，聖神之功，貫於天地；文武之道，超乎古今。",
                    "zhushu": "德宗建中元年，羣臣上尊號曰“聖文神武皇帝”。興元元年，詔中外書奏不得言“聖文神武”之號。"
                },
                {
                    "paragraph": "盛德愈大，而謙光益深；玄化已成，而徽號未復。遂使神祗觖望，人庻怨思。沐浴鴻澤者，敢懷晷刻之安；捧戴皇恩者，不知寢食之適。負愧懷憤，万方一心，日日以冀，遂淹星歳。况今地不愛宝，致百榖之豐穣；天惟降𠂻，呈衆瑞而繁委。汚萊瘠鹵之地，混成大田；",
                    "zhushu": "潘本“萊”作“來”。瘠，秦亦切，薄也。鹵，郎古切，鹹瀉也。"
                },
                {
                    "paragraph": "草木蟲獸之微，化爲神貺。万靈垂鍳，昭然甚明，此而不從，臣所大惑。矧又兵戎永戢，夷狄咸懷，昭然長春，",
                    "zhushu": "“昭”，一本作“煦”。"
                },
                {
                    "paragraph": "樂以終日。是以𦒿老等深感聖育，踊躍不寕，上奉天恩，跼蹐知懼，",
                    "zhushu": "跼蹐，音局脊。"
                },
                {
                    "paragraph": "頓顙闕下，願復鴻名，不謀而同，無期而至。此皆上玄幽賛，以誘其𠂻；列聖垂靈，以悟其意。臣以爲陛下當敬于斯㫖，不可忽也。臣又伏以陛下賞功與能，㪯賢出滯，小言不廢，片善是褒。豈可使臣子之効，雖微而必旌；君父之德，盡美而無稱。凡在覆載，",
                    "zhushu": "一本此下更有“孰不驚惶”四字。"
                },
                {
                    "paragraph": "不勝懇倒恐懼之至。",
                    "zhushu": "一本“恐懼”作“恐陳”。"
                },
                {
                    "paragraph": "謹封𦒿老等狀，奉表昧死陳請以聞。謹言。",
                    "zhushu": "",
                    "type": 2
                },
                {
                    "paragraph": "第二表",
                    "zhushu": "闕。",
                    "type": 2
                },
                {
                    "paragraph": "第三表",
                    "zhushu": "",
                    "type": 2
                },
                {
                    "paragraph": "臣某言：臣伏以𦒿老等並發丹誠，將貫白日，請復徽號，以光聖謩。臣以其懇欵自中，不可禁止，遂抗表陳請，備述微誠。伏奉墨詔批荅，未䝉允許者，衆心尚阻，天意未從，懇迫逾深，兢惶無措。臣某伏惟皇帝陛下，道大益謙，化成彌損，雖江海善下，每應朝宗之心；",
                    "zhushu": "老子云：江海所以能爲百谷王者，以其善下之。"
                },
                {
                    "paragraph": "而日月居髙，乆稱照臨之位。况復上承天命，下覩人誠，若然辭之，理有不可。伏以陛下功參造化，政體乾坤，萬邦宅心，百靈效職，此聖之至也。明並兩曜，信如四時，先天不違，窮神知化，此神之極也。道德純被，禮樂興行，宸翰動於三光，睿藻窮於六義，此文之備也。五兵不試，",
                    "zhushu": "周礼“五兵”注：戈、殳、㦸、酋矛、夷矛。"
                },
                {
                    "paragraph": "七德咸宣，",
                    "zhushu": "左傳㐮公十二年：夫武，禁暴、戢兵、保大、定功、安民、和衆、豊財也，武有七德。"
                },
                {
                    "paragraph": "殊方者知歸，負固者率服，此武之成也。黃龍皓兎，𠂀露慶雲，神禾嘉𤓰，祥蓮瑞木，萬物暢遂，百糓茂滋，此天之至靈也。𥠖老班白，伏守闕庭，鰥𡠉童㓜，",
                    "zhushu": "嫠，陵之切。"
                },
                {
                    "paragraph": "謡歌道路，此人之至誠也。有其德而無其號，拒乎天而違乎人，雖陛下謙讓之至美，抑非臣心之所安也。伏以賤志難明，微誠莫逹，戴天弥懼，履地益慚，不任懇迫屏營之至！伏願早建大號，以称天人之心。謹再奉表，昧死陳請以聞。",
                    "zhushu": "",
                    "type": 2
                },
                {
                    "paragraph": "爲𦒿老等請復尊號表二首",
                    "zhushu": "一本无“二首”字。",
                    "type": 2
                },
                {
                    "paragraph": "京兆府長安縣𦒿老臣某等言：",
                    "zhushu": "一本作“石靈等”，一本作“石霮等”。潘云：霮，徒惑切。"
                },
                {
                    "paragraph": "臣伏以陛下尊號未復，一十九年，盛德彌光，大化益被。",
                    "zhushu": "“光大”，一本作“大玄”字。"
                },
                {
                    "paragraph": "加以休徴咸集，福應具臻，至於今歳，紛綸尤盛，風雨必順，生長以時，五稼盡登，萬方皆稔。神意人事，正在於斯。天不可違，時不可棄。臣等誠懇誠迫，頓首頓首。臣聞恩深必報，德盛必崇。以陛下九重之尊，推崇无上；以陛下四海之大，報效何施？唯有尊名，用光聖理，闕然未復，誰所敢安？臣心則微，天意甚重。伏惟皇帝陛下體昊穹以施化，䖍上帝以致誠。今即千祥應期，百神奉職，飛走之物，皆已效靈，草木之𩔖，咸能應聖。天命降於上，人誠發於中，此而可辭，孰云有奉？况復野多滯穂，畒有餘粮；足食之慶，充溢於京坘；",
                    "zhushu": "坘与坻同，直飢切。水中可居曰坻。詩：曽孫之庾，如坁如京。"
                },
                {
                    "paragraph": "阜財之謡，歡呼於道路。盡非人力，皆是天成。神祇之望旣勤，遐迩之心又迫。况臣等得生邦甸，幸遇盛明。身躰髮膚，尽歸於聖育；衣服飲食，悉自於皇恩。被玄化而益深，望鴻名而未覩，墾倒之至，夙夜不寕。謹詣光順門，昧死請復“聖神文武”之號，以副天地宗社之心，使海内赤子，得安其所。臣等不勝懇倒迫切之至。",
                    "zhushu": "",
                    "type": 2
                },
                {
                    "paragraph": "第二表",
                    "zhushu": "一本以此表𥙷京兆府請復尊号第二表之闕。",
                    "type": 2
                },
                {
                    "paragraph": "京兆府長安縣𦒿老臣石靈等言：伏奉墨詔，批臣“所請復尊號，未䝉允許”者。捧對惶遽，不知所裁。天實命之，於臣何有？臣等誠懇誠懼，頓首頓首。臣聞聖君以奉天爲心，不以執謙爲德；以順人爲大，不以崇譲爲優。今陛下深拒天人之誠，猶懷謙譲之道，臣等愚惑，未知所歸。且百祥荐臻，特表昊穹之睠；",
                    "zhushu": "旨倦切。"
                },
                {
                    "paragraph": "五榖蕃熟，用彰后土之勤。億兆嗷嗷，𥸤天請命，上下交應，幽明同心。舉而違之，臣所未識。况臣等共被仁育，同臻大和。陛下德逹上玄，以豐人之衣食；道躋壽域，以延臣之歳年。沐浴皇風，二十餘載，兒童感化，鰥寡知恩。故臣等出郷之時，歡呼遍野，閭里勉臣以不進不止，妻孥誓臣以不遂不歸。唯竭血誠，退無面目，便當殞首闕下，終不徒還。伏惟陛下照臣懇迫之情，",
                    "zhushu": "一本作“誠”字。"
                },
                {
                    "paragraph": "哀臣羸老之命。臣等不勝嗚咽慙恨之至，謹奉表陳謝以聞。",
                    "zhushu": "",
                    "type": 2
                },
                {
                    "paragraph": "禮部爲文武百寮請聽政表三首",
                    "zhushu": "順宗時。本作“四首”。",
                    "type": 2
                },
                {
                    "paragraph": "臣某等言：臣聞大道必體於至公，大孝莫髙於善継。上觀列聖，旁考前王，罔不俯就禮文，仰承大事，嚴奉宗廟，慰安元元，然後德教惟新，邦家永固。伏惟皇帝陛下寢苫泣血，",
                    "zhushu": "苦，詩廉切，草也。居䘮，以爲覆席。"
                },
                {
                    "paragraph": "號慕无時，貫于神明，動于天地。未臨庶政，猶狥至誠，凡在人臣，孰不哀懼。伏惟先聖遺㫖，俾陛下抑哀而聽政，本朝乏人，使臣等竭忠以奉上。非敢懼死，輒布懇詞，期於必從，以慰寰宇。且王業至重，軍國方殷，一日萬機，不可暫闕。伏願追遵顧命，蹈履成規，恢王者華夷之望，順上帝乃眷之懷。臣等不勝哀迫誠懇之至。”",
                    "zhushu": "",
                    "type": 2
                },
                {
                    "paragraph": "第二表",
                    "zhushu": "晏元献本據文苑英華，此表乃是林逄請听政第三表。",
                    "type": 2
                },
                {
                    "paragraph": "伏奉大行皇帝，知陛下至性自天，恐陛下執哀過毀，上惟九廟之重，下念萬務之殷，故遺詔丁寧，俾遵舊典。今百辟卿士，顒然在庭，瞻望清光，已七日矣。固陳誠請，猶未𠃔從，内外憂惶，莫知所出。臣聞大孝之本，継志爲難，酌禮之情，得中爲貴。是以哀迷期數，哭泣有常。俯而就之，聖人所重，",
                    "zhushu": "礼記檀弓上：子思曰：“先王之制礼也，過之者俯而就之，不至焉者跂而及之。"
                },
                {
                    "paragraph": "知難継也，君子不爲。",
                    "zhushu": "同上。季子皐曰：“買道而葬，後難継也。”"
                },
                {
                    "paragraph": "伏願少抑哀懷，仰遵理命，",
                    "zhushu": "理，即治也。"
                },
                {
                    "paragraph": "以副神祇之望，以安億兆之心。光祖業於無窮，流德化於天下，凡在臣子，孰不悲戴。”",
                    "zhushu": "",
                    "type": 2
                },
                {
                    "paragraph": "又第二表",
                    "zhushu": "晏元献本按文苑英華，此乃宗元所作。",
                    "type": 2
                },
                {
                    "paragraph": "臣某等言：臣聞聖凡殊塗，邦家異禮，故王者捨己從物，用身許天，雖居逹䘮，",
                    "zhushu": "逹，即通也。"
                },
                {
                    "paragraph": "猶以事奪。伏以大行皇帝",
                    "zhushu": "謂德宗。"
                },
                {
                    "paragraph": "道成鑄鼎，仙等御龍，",
                    "zhushu": "黄帝採首山銅，鑄鼎荆山下。鼎旣成，有龍垂胡𩓾下迎黄帝。黄帝上騎，後宫从上龍者七十餘人，因名其処曰“鼎湖”。"
                },
                {
                    "paragraph": "萬姓長號，",
                    "zhushu": "平声。"
                },
                {
                    "paragraph": "九有顒望。陛下以聦明睿聖，嗣守寳圗，爰及宅憂，迨兹累日。而孝思罔極，尚輟乃雍之言；",
                    "zhushu": "髙宗諒隂，三年不言，言乃雍。"
                },
                {
                    "paragraph": "庶政未釐，頗闕如絲之命。臣等甞覧載籍，粗知䘮紀，若成周顧命，歷代猶遵；西漢詔音，前王所奉。",
                    "zhushu": "詔音，一本作遺詔，謂漢文帝遺詔，令天下以日易月。"
                },
                {
                    "paragraph": "我國家以孝理天下，文明應期，上用此法，胥以傅授。蓋事歸至當，則不可不遵，禮貴從冝，則不得不守，理固然也。臣等是以上陳愚懇，輕瀆宸嚴，冀遂血誠，俯親國政。而陛下執䘮逾切，聽理未聞，億兆嗷嗷，不知所訴。臣以爲天子之孝，在於保安社稷，司牧烝𥠖，功超百王，慶流萬代。亦何必守臣下之小節，蔑皇王之大猷，固阻羣情，務成謙德。伏願以遺詔爲念，奪在疚之懷，就臨軒之制，天下幸甚。",
                    "zhushu": "",
                    "type": 2
                },
                {
                    "paragraph": "第三表",
                    "zhushu": "",
                    "type": 2
                },
                {
                    "paragraph": "伏以萬機至重，遺㫖難違，再獻表章，上塵旒扆。精誠徒竭，天意未廻，内外遑遑，人神企望。臣聞王者之孝，異於匹夫，禮不相㳂，",
                    "zhushu": "余專切。"
                },
                {
                    "paragraph": "道資適變。當承平之代，故殷帝宅憂而不言；",
                    "zhushu": "商髙宗。"
                },
                {
                    "paragraph": "遇有事之時，則周王未葬而誓衆。",
                    "zhushu": "武王伐紂。"
                },
                {
                    "paragraph": "况令戎車猶駕，邊候多虞，兩河之㓂盗難除，百姓之瘡痍未合。亂者思理，危者求安，天下嗷嗷，正在今日。誠宜抑其至性，以副羣心，成先帝之大功，継中興之盛業。豈可寢苫啜泣，",
                    "zhushu": "苦，詩廉切。啜，株恱切。"
                },
                {
                    "paragraph": "庶政闕然？九廟之靈何報，萬方之望何塞？臣等職參樞近，誠切邦家，若陛下未忍臨軒，尚持前志，臣等有死而已，不敢奉詔。不勝哀迫懇切之至。",
                    "zhushu": "",
                    "type": 2
                },
                {
                    "paragraph": "賀踐祚表",
                    "zhushu": "順宗即位，宗元代節鎮作此。",
                    "type": 2
                },
                {
                    "paragraph": "臣某言：太子中舎嚴公弼至，",
                    "zhushu": "公弼，乃山南西道節度嚴震之子。"
                },
                {
                    "paragraph": "奉某月日勑書慰諭。伏承陛下以某月日䖍奉典𠕋，𠃔昇寳位，凡在羣生，孰不慶幸。臣某誠懽誠抃，頓首頓首。臣聞天地泰而聖人出，雷雨解而品物榮。",
                    "zhushu": "解，下隘切。"
                },
                {
                    "paragraph": "是以五行迭用，木火更其位；十葉重光，宗廟輔其德。殷宗龔黙，再開成湯之業；漢文聦明，克承髙祖之緒。陛下重離出曜，躰乾継統，主鬯彰孝恭之美，撫軍著神武之功。欽承遺訓，",
                    "zhushu": "“承”，一本作“奉”字。"
                },
                {
                    "paragraph": "永保鴻業。遏密之中，施雨露以被物；遐邇之地，覩日月之繼明。則四維之外，八極之表，人神胥恱，草木皆春，煦嫗生成，不失覆載。",
                    "zhushu": "潘云：煦，吁句切。嫗，於湡切。天以氣煦，地以形嫗。"
                },
                {
                    "paragraph": "况臣謬膺藩守，累受國恩，爰自出身，洎乎領鎭，沐浴聖澤，優游昌時，不獲覩闕庭之禮，展臣庶之分，戴天賀聖，倍萬𢘆情。",
                    "zhushu": "",
                    "type": 2
                },
                {
                    "paragraph": "禮部賀改永貞元年表",
                    "zhushu": "宗元爲礼部郎中，賀憲宗。",
                    "type": 2
                },
                {
                    "paragraph": "臣某等言：伏奉今日誥，今月九日𠕋皇帝，改貞元二十一年爲求貞元年。自貞元二十一年八月五日昧爽以前，應犯死罪，特降從流，流已下遞降一等者。寳命方始，聖曆周彰，載宣臨照之明，遂施渙汗之澤。臣某等誠慶誠賀，頓首頓首。伏以重光下濟，積慶旁行，漢祖推奉教之尊，",
                    "zhushu": "前漢髙祖紀：詔曰：子有天下，尊歸於父。朕被堅執銳，平暴亂，立諸侯，皆太公教誨也。今尊太公曰太上皇。"
                },
                {
                    "paragraph": "文王遂無憂之志。",
                    "zhushu": "中庸：无憂者，其唯文王乎？以王季爲父，以武王爲子。"
                },
                {
                    "paragraph": "正名紀曆，",
                    "zhushu": "“名”，一本作“明”。"
                },
                {
                    "paragraph": "表運行於萬方；宥過輕刑，流汪濊於四海。",
                    "zhushu": "濊，於廢、烏外二切。汪濊，深廣也。又言饒多。"
                },
                {
                    "paragraph": "歡呼抃蹈，遐邇攸同。臣某等親奉聖謩，仰承大化，踊躍之至，倍萬𢘆情，無任蹈舞欣慶之至。",
                    "zhushu": "",
                    "type": 2
                },
                {
                    "paragraph": "禮部太上皇誥宜令皇帝即位賀表",
                    "zhushu": "順宗傳位憲宗。",
                    "type": 2
                },
                {
                    "paragraph": "臣某等言，伏奉今日太上皇制命陛下即皇帝位。光奉寳圖，丕承鴻業，溥天率土，慶躍難勝。臣某等誠喜誠抃，頓首頓首。臣聞皇建其極，存諸大訓；帝出于震，著在易經。繼明以照于四方，重熈以臨於萬國。動植品彚，永頼昭蘇，山川鬼神，咸用欣戴。臣某等獲備班列，親仰聖明，踊躍之誠，倍萬𢘆品，無任抃躍喜慶之至。",
                    "zhushu": "",
                    "type": 2
                },
                {
                    "paragraph": "禮部賀立皇太子表",
                    "zhushu": "廣陵王即憲宗。",
                    "type": 2
                },
                {
                    "paragraph": "臣某等言。伏奉今月二十四日制，廣陵郡王宜𠕋爲皇太子，改名某，仍令所司擇日備禮𠕋命者。天序有奉，皇圖載寜。臣某等誠慶誠賀，頓首頓首。臣聞商書載“以貞”之文，漢史傳“早建”之議，",
                    "zhushu": "前漢文帝紀。"
                },
                {
                    "paragraph": "不惟立愛，其在繼明。",
                    "zhushu": "一本“其”作“期”字。"
                },
                {
                    "paragraph": "陛下奉率前規，敷揚盛典，顧兹守器之重，爰正承華之位。尊義方之教，載錫嘉名；崇建樹之禮，式光典命。以長而立，自符於愼擇；必子之選，遂合于至公。邦本不摇，王業弥固，此皆宗社垂祉，啓佑皇心，乾坤合謀，保安聖運，足以播休氣於四海，洽大和於萬靈，食毛含齒，所同歡慶。臣等奉承制命，蹈舞周行，踊躍之誠，倍百𢘆品，無任慶抃感恱之至。",
                    "zhushu": "",
                    "type": 2
                },
                {
                    "paragraph": "禮部賀皇太子𠕋禮畢德音表",
                    "zhushu": "貞元二十一年。",
                    "type": 2
                },
                {
                    "paragraph": "臣某等言：伏奉今日制，皇太子𠕋禮云畢，思與萬方同其惠澤者，盛典斯與，鴻恩遂行，凡在率土，不勝抃躍。臣某等誠喜誠賀，頓首頓首。伏惟皇帝陛下，克奉神休，以正邦統，建天下之本，宗廟以安，致萬國之貞，兆人攸頼。典𠕋旣備，慶澤載流，旣廣愛而推恩，亦好生而布德，緩刑而囹圄知感，進勲而嗣續増榮。崇教諭之方，忠良是舉；嚴賛襄之禮，賜與有加。",
                    "zhushu": "“㐮”一本作“相”字。"
                },
                {
                    "paragraph": "旌孝悌以厚於人倫，敬鬼神而修其祀事。况行禮之日，則屏翳収蹟，太陽宣精，用彰出震之休，更表重離之曜。神化旁暢，皇風逺揚，自華及夷，異俗同慶。臣某等謬參著定，倍百𢘆情，無任懽慶踊躍之至。",
                    "zhushu": "",
                    "type": 2
                },
                {
                    "paragraph": "爲王京兆皇帝即位禮畢賀表",
                    "zhushu": "代王權賀憲完。",
                    "type": 2
                },
                {
                    "paragraph": "臣某等言：臣聞大人継明，百神所以受職；天子有道，萬國由是承風。㐲以皇帝陛下，纉聖垂休，順時御極，負扆而㑹朝夷夏，",
                    "zhushu": "扆𨼆豈切。"
                },
                {
                    "paragraph": "踐祚而統和天人，幽明感通，遐邇昭泰，遂使祥光下燭，嘉氣旁通。周王謝流火之符，魯史愧書雲之典。食毛含齒，懽抃無窮。臣某等幸覩昌時，獲奉大慶，踊躍之至，倍萬常情。無任蹈舞欣躍之至。",
                    "zhushu": "",
                    "type": 2
                },
                {
                    "paragraph": "代韋中丞賀元和大赦表",
                    "zhushu": "代永州刺史。",
                    "type": 2
                },
                {
                    "paragraph": "臣某言：伏奉正月二日制，大赦天下，永貞二年冝改元和元年。太陽旣昇，煦育資始，霈澤斯降，膏潤無遺。臣某誠慶誠賀，頓首頓首。伏惟皇帝陛下，仁化旁流，孝理弘闡，紀元示布和之令，肆眚見恤人之心。曠然滌瑕，得以遷善，渙發大號，申明舊章，農有薄征，市無彊價，勲勤是録，爵秩以班。寵寕間於幽明，澤必周於夷夏，近甸輕榷酤之入，逺人忘水旱之災。旣行慶於官寮，亦推恩於天屬。諸生喜黌塾之廣，庶老加絮帛之優，量入所以備凶，興廉期於變俗。爰褒有客，尊賢之典惟新；",
                    "zhushu": "詩周頌有客，謂二王之後爲客。"
                },
                {
                    "paragraph": "載奉素王，宗予之道斯在。",
                    "zhushu": "記檀弓：孔子曰：“天下孰能宗予？”"
                },
                {
                    "paragraph": "綸言一降，庶政畢行，懷生之倫，感恱無量。臣某等守在遐逺，親奉詔條，踊躍之誠，㥉百𢘆品，無任感恩抃舞屏營之至。",
                    "zhushu": "",
                    "type": 2
                },
                {
                    "paragraph": "禮部賀𠕋太上皇后賀表",
                    "zhushu": "憲宗即位，太上皇誥㫖𠕋之。",
                    "type": 2
                },
                {
                    "paragraph": "臣某等言：伏奉今月日誥，良娣王氏𠕋太上皇后，",
                    "zhushu": "潘云：娣，音弟。太子有妃有良娣。"
                },
                {
                    "paragraph": "良媛董氏𠕋太上皇德妃，",
                    "zhushu": "媛，干眷切。"
                },
                {
                    "paragraph": "宜令所司備禮𠕋命者。母儀有光，坤道克順，隂教方行於萬國，内理克和於六宫。臣某等誠慶誠賀，頓首頓首。伏惟皇帝陛下，對若天休，奉揚睿㫖，長秋旣登其正位，",
                    "zhushu": "長秋，皇后所居。此謂王后。"
                },
                {
                    "paragraph": "䄖狄亦被於恩光。",
                    "zhushu": "䄖，音摇，刻雉飾服也。礼記：“夫人褕狄。”此謂皇德妃。"
                },
                {
                    "paragraph": "奉養見三朝之安，",
                    "zhushu": "礼記：文王朝王季，日三。"
                },
                {
                    "paragraph": "周旋有四星之輔。",
                    "zhushu": "史記天官書：後宫四星，末火星，正妃，餘三星，後宫。"
                },
                {
                    "paragraph": "豈獨配乾稱大，助日爲明，所以表王化之源，知孝悌之本，冠映千古，儀刑四方。臣某等捧戴施行，踊躍無地，無任蹈舞欣喜之至。",
                    "zhushu": "",
                    "type": 2
                },
                {
                    "paragraph": "禮部賀太上皇后𠕋畢賀表",
                    "zhushu": "永貞元年。",
                    "type": 2
                },
                {
                    "paragraph": "臣某等言：今月日太上皇后𠕋禮云畢，率土臣妾，慶抃無窮。臣某等誠慶誠賀，頓首頓首。伏以太上皇后著虞𡣕之至德，嗣周母之徽音，表率六宫，明彰萬國。陛下克修理本，以暢化源，神道知事地之方，人倫識尊親之大。豈惟婦順斯備，隂禮用修，其以播正始於王風，",
                    "zhushu": "“王”，一本作“國”。"
                },
                {
                    "paragraph": "致時雍於帝典。臣某等謬塵榮位，獲覩盛儀，踊躍之誠，倍百𢘆品。",
                    "zhushu": "“百”，一本作“萬”。",
                    "type": 2
                },
                {
                    "paragraph": "賀皇太子牋",
                    "zhushu": "代藩鎮賀廣陵王爲太子。",
                    "type": 2
                },
                {
                    "paragraph": "某言：伏奉月日制書，殿下祗膺茂典，位副青宫，",
                    "zhushu": "青宫，東宫也。神異經曰：東方有宮，青石爲牆，髙三仞，門有銀搒，以青石碧𨩐，題曰“天地長男之宫”。"
                },
                {
                    "paragraph": "温文光三善之名，",
                    "zhushu": "礼記文王丗子篇：行一物而三善皆得者，唯丗子而己。又云：㳟敬而温文。"
                },
                {
                    "paragraph": "繼照恊重离之慶，萬葉固本，羣方宅心，含生之徒，孰不欣戴。况某夙䝉期奬，職在藩方，懽抃之誠，倍萬𢘆品。",
                    "zhushu": "",
                    "type": 2
                },
                {
                    "paragraph": "御史臺賀嘉禾表",
                    "zhushu": "貞元中，劉済所進。",
                    "type": 2
                },
                {
                    "paragraph": "臣某言：今月日，宰臣以幽州所進嘉禾圖各一軸示百寮者。伏以嘉榖順成，靈貺昭格，天人合應，遐邇同風。臣某誠懽誠慶，頓首頓首。伏惟皇帝陛下，睿謀廣運，神化旁行，植物知仁，祥圖應聖，靈嶽不愆於賛祐，燕谷用遂於生成。",
                    "zhushu": "鄒衍黍谷事。"
                },
                {
                    "paragraph": "豐稔旣均，知朔南之被澤；休嘉克叶，見天地之同和。六穗慙稱於漢臣，",
                    "zhushu": "司馬相如封禅書：嘉榖六穗。"
                },
                {
                    "paragraph": "異畒耻書於周典，自中形外，均慶同歡。臣某謬職憲司，獲覩休瑞，無任抃躍之至。",
                    "zhushu": "",
                    "type": 2
                },
                {
                    "paragraph": "禮部賀嘉禾及芝草表",
                    "zhushu": "貞元中，韋臯、崔宗所進。",
                    "type": 2
                },
                {
                    "paragraph": "臣某等言：伏見今月某日，内出劒南所進嘉禾圖及陜州所進紫芝草示百寮者。珍圖煥開，瑞彩交映，遐迩偕至，福應攸同。臣某等誠慶誠賀，頓首頓首。伏惟皇帝陛下，緝熈至道，保合大和，天惟發祥，地不愛寳，嘉禾擢質，靈草抽英。獻于王庭，唐叔慙同頴之異；",
                    "zhushu": "尚書云。"
                },
                {
                    "paragraph": "薦諸郊廟，班史謝連葉之竒。",
                    "zhushu": "前漢武帝紀：𠂀泉宫生芝草，九莖連葉。"
                },
                {
                    "paragraph": "旣呈薿薿之祥，",
                    "zhushu": "潘云：薿，魚紀切，草盛貌。又魚力切。"
                },
                {
                    "paragraph": "更覩煌煌之秀。豐年斯著，聖壽用彰，飲和之人，懽抃無極。臣某等優游至化，披翫殊姿，慶抃之誠，倍百𢘆品。",
                    "zhushu": "",
                    "type": 2
                },
                {
                    "paragraph": "京兆府賀嘉𤓰白兎連理棠樹等表",
                    "zhushu": "貞元中。",
                    "type": 2
                },
                {
                    "paragraph": "臣某言：今月日，中使王自寧岀徐州刺史張愔",
                    "zhushu": "湆挹淫切，張建封之子。"
                },
                {
                    "paragraph": "所進嘉𤓰圖及白兎兒一，并出陳許等州觀察使上官說所進許州連理棠樹圖示百寮者。惟天眷命，是降百祥，惟聖欽承，用膺多福。臣某誠慶誠賀，頓首頓首。臣伏以大和所蒸，至德斯應，圖物獻瑞，周於逺方。神𤓰合形，式綿表表之慶；異棠連質，用彰燁燁之榮。",
                    "zhushu": "一本作“休”。"
                },
                {
                    "paragraph": "况金風發祥，白兎來擾，告有秋之嘉應，著成𡻕於神功。雜遝紛綸，",
                    "zhushu": "遝，大合切。雜遝，聚積之貌。"
                },
                {
                    "paragraph": "如山斯委，人盡登於壽域，物咸暢於薫風。况臣特感深恩，欣逢衆瑞，踊躍之之至，倍萬𢘆情。",
                    "zhushu": "",
                    "type": 2
                },
                {
                    "paragraph": "禮部賀𠂀露表",
                    "zhushu": "貞元二十一年，宗元迁礼部貟外郎，掌尚書牋表。",
                    "type": 2
                },
                {
                    "paragraph": "臣某言：中使王自寧至，伏奉宣聖㫖，出延和殿前丁香樹𠂀露一大合示宰臣。未時，又出一大合，令明日示百寮，𠂀露見降未止者。玄化升聞，靈貺昭荅，必呈尤異之應，以告天地之和。臣某誠歡誠慶，頓首頓首。伏惟皇帝陛下，均煦育之功，敷滲漉之澤，大和潜逹，閟瑞克彰，發於天霄，特降宫樹。朝光𥘉燭，方湛湛而不晞；畏景轉炎，更瀼瀼而未已。綴葉而珠璣積耀，盈器而冰玉呈姿，芳襲椒蘭，味兼飴醴。",
                    "zhushu": "飴，音怡，餳也。"
                },
                {
                    "paragraph": "然則零於庭而著異，紀於年以標竒，",
                    "zhushu": "漢宣帝。"
                },
                {
                    "paragraph": "徒矜往辰，孰並兹日。况樹有丁香之珍，殿即延和之號，所以著芳風之逺播，期聖壽於無疆，事絶古今，慶傳遐迩。臣謬承渥澤，獲覩殊祥，抃躍之誠，倍萬𢘆品。",
                    "zhushu": "",
                    "type": 2
                },
                {
                    "paragraph": "禮部賀白龍并青蓮花合𭞹蓮子黄𤓰等表",
                    "zhushu": "一本此下注云，京兆恐非。",
                    "type": 2
                },
                {
                    "paragraph": "臣某言：伏見今月日，内出滄洲所進白龍見圖，又岀西内定禮池中青蓮花并神龍寺前合歡蓮子示百寮。二十三日，又出塩州所進合歡黄𤓰圖者。二氣交泰，萬國同和，動植思恊於殊祥，遐迩畢陳其嘉應。披圖按牒，聖理彰明，臣誠歡誠慶，頓首頓首。伏以天地非逺，睿感必通，疊瑞重祥，累集宫禁，池蓮表異，靈化非常，敷彼清光，徴佛書而尤絶，成其嘉實，驗祥經而甚稀。積慶旁流，自中徂外，遂使龍騰白質，乗秋果應於金行；𤓰合黄中，表聖更彰於土德。逺通邊徼，近岀苑園，合慶同歡，周於億兆。況復邦畿之内，雨霽必時，𪧐　麥大穣，嘉榖滋茂，和風孕育，",
                    "zhushu": "一本作“秀”字。"
                },
                {
                    "paragraph": "靈氣陶蒸。是皆發自帝心，逹於天意，周流升降，成此歳功，惠彼羣生，自爲嘉瑞。臣某深惟多幸，獲遇斯時，觀靈貺之備臻，知人和之溥洽，無任慶抃躍蹈之至。",
                    "zhushu": "",
                    "type": 2
                },
                {
                    "paragraph": "禮部賀白鵲表",
                    "zhushu": "",
                    "type": 2
                },
                {
                    "paragraph": "臣某言：伏奉進㫖，宣示前件白鵲者。霜毛皎㓗，玉羽鮮明，色實殊常，性惟馴狎。臣聞聖王之德，無所不至，有感則應，無幽不通。伏惟陛下恩霑動植，仁洽飛翔，故得兹禽，呈休效質。伏以白者正色，式表金方，鵲以知來，",
                    "zhushu": "淮南子云。"
                },
                {
                    "paragraph": "式彰㓂服，用符歸化之兆，克耀太平之階。臣職參禁垣，獲覩嘉瑞，無任慶抃之至。",
                    "zhushu": "",
                    "type": 2
                },
                {
                    "paragraph": "禮部賀嘉𤓰表",
                    "zhushu": "",
                    "type": 2
                },
                {
                    "paragraph": "臣某等，今日内出浙東觀察使賈全所進越州山隂縣移風郷百姓王獻朝園内産嘉𤓰二實同蔕圖示百寮者。寳祚惟新，嘉瑞來應，式彰聖德，更表天心。臣某等誠慶誠賀，頓首頓首。伏惟皇帝陛下保合大和，緝熈庶𩔖，德馨上逹，神化旁行，嘉𤓰發祥，來自侯服。質惟同蔕，見車書之永均；地則移風，知化育之方始。雖七月而食，豳土歌王業之難；五色稱珍，東陵詠佳賔之㑹，",
                    "zhushu": "阮嗣宗詩：“昔聞東陵𤓰，近在青門外。五色耀朝日，嘉賔四面㑹。”"
                },
                {
                    "paragraph": "未聞感通，若斯昭著者也。臣某等遭逢聖運，親仰珍圖，抃躍之誠，倍百𢘆品，無任慶恱之至。",
                    "zhushu": "",
                    "type": 2
                },
                {
                    "paragraph": "爲王京兆賀嘉蓮表",
                    "zhushu": "王權。",
                    "type": 2
                },
                {
                    "paragraph": "臣某言，今日某時，中使某奉宣聖㫖，岀西内神龍寺前水渠内合歡蓮花圖一軸，示百寮者。祥圖煥開，異彩交映，賛天地之合德，表神人以同歡。臣某誠歡誠慶，頓首頓首。伏惟皇帝陛下道恊重華，慶傳種德，陶隂陽之粹美，孕造化之精英。吉慶每見於天心，發祥必自於禁掖。是使雙華擢秀，連𦷾垂芳，香激大王之風，影耀天泉之水。",
                    "zhushu": "沈約宋書：文帝永嘉二十二年，天泉池二蓮同幹。"
                },
                {
                    "paragraph": "煥開宫沼，旁暎給園，",
                    "zhushu": "謂給孤獨園，指言神龍寺也。"
                },
                {
                    "paragraph": "靈貺應期，天龍護聖。寳曆敻超於小刼，神功𠃔洽於大千。臣某獲覩昇平，濫居榮寵，聞瑞應而稱慶，仰績事而増歡。無任抃蹈喜躍之至。",
                    "zhushu": "",
                    "type": 2
                },
                {
                    "paragraph": "爲王京兆賀雨表",
                    "zhushu": "一本“表”下有“一”字。",
                    "type": 2
                },
                {
                    "paragraph": "臣某言：臣昨日面奉進㫖，以近日少雨，今月内無雨，即須祈禱，今日便降𠂀雨者。天且不違，神必有據，密雲與綸言継發，時雨將天澤並流。臣某誠歡誠慶，頓首頓首。伏惟皇帝陛下，憂切蒸黎，慮深稼穡，思彼未兆，防於無形，滲漉每出於湛恩，變化必隨於廣運。宸𠂻暫惕，已矯御天之龍；聖謩旣宣，遂洽漏泉之澤。霮䨴周布，",
                    "zhushu": "霮，徒感切。䨴，徒對切。霮䨴，雲貌。"
                },
                {
                    "paragraph": "霏微四施，黍稷盡成，公私皆及。野夫鼓舞，知帝力之玄通；官吏歡呼，見天心之黙喻。臣某牧人京邑，動仰皇靈，渥澤徒加，㳙滴無助。無任感涗屏營之至。",
                    "zhushu": "",
                    "type": 2
                },
                {
                    "paragraph": "王京兆賀雨表二",
                    "zhushu": "",
                    "type": 2
                },
                {
                    "paragraph": "臣某言：臣伏見今月二十四日時雨溥降。伏以聖心積念，天意遽廻，移造化之玄功，革隂陽之常數。臣某誠慶誠抃，頓首頓首。皇帝陛下，仁育蒼生，恩同赤子。自頃天雨未降，時稼或愆，貶食齋戒，至誠幽逹。又慮𪧐　麥無備，播種失時，出於宸𠂻，特令賑貸。",
                    "zhushu": "“時”，一本作“將”字。"
                },
                {
                    "paragraph": "睿謨潜運，𠂀雨遂周。布濩垂隂，隨聖澤而俱逺；滂沲積潤，與恩波而共深。臣某才術無聞，謬司邦甸，生成必資於帝力，進退何𥙷於天工。沐浴大和，慙荷無極。無任慶躍屏營之至。",
                    "zhushu": "",
                    "type": 2
                },
                {
                    "paragraph": "王京兆賀雨表三",
                    "zhushu": "",
                    "type": 2
                },
                {
                    "paragraph": "臣某言：今月十三日面奉進㫖，縁自春來少雨，宜即差官精誠祈禱者。十四日，臣便差官分赴靈跡，其日雲隂四合，至十五日，𠂀雨遂降。伏惟皇帝陛下，言爲神化，動合天心，未成旱漢之虞，已積幽勤之慮。衆靈受職，薈蔚且躋於南山；",
                    "zhushu": "薈，烏外切。"
                },
                {
                    "paragraph": "百榖仰榮，滂霈遂霑於東作。",
                    "zhushu": "仰，去声。左傳：“百榖之仰膏雨。”"
                },
                {
                    "paragraph": "睿謩朝降，膏澤夕周，知天人之已交，識隂陽之不測。然則周王徒勤於方社，殷帝虚美於桑林。豈若無災而早圖，未禱而先應。化超前聖，道貫重玄，徧野同歡，傾都相慶。臣之欣躍，倍萬𢘆情。",
                    "zhushu": "",
                    "type": 2
                },
                {
                    "paragraph": "王京兆賀雨表四",
                    "zhushu": "",
                    "type": 2
                },
                {
                    "paragraph": "臣某言：臣於三月二十九日奉進㫖“於諸靈跡處祈雨，至三十日𠂀雨遂降者。臣聞惟聖有作，先天不違，發令而祥風已興，致誠而玄液旋被。臣某誠欣誠賀，頓首頓首。伏惟皇帝陛下，側身防患，道邁周王；盡力勤人，功超夏后。聖謨廣運，驅百靈以從風；神化旁行，滋五稼而流澤。油雲四合，膏雨溥周，農壤遂一於肥磽，",
                    "zhushu": "丘交切，与“墝”同。"
                },
                {
                    "paragraph": "滲漉盡霑於遐迩。蒸黎詠德，知必自於聖心；草木欣榮，如有感於皇化。有年之慶，實在於斯。臣以無能，謬領京邑，上勞宸慮，運此歳功。無任喜懼屏營之至。",
                    "zhushu": "",
                    "type": 2
                },
                {
                    "paragraph": "賀親自祈雨有應表五",
                    "zhushu": "想是爲外州刺史作。",
                    "type": 2
                },
                {
                    "paragraph": "臣某言：臣得上都院官金部貟外郎韓述狀報，以“時雨未降，親自於龍堂祈禱，有靈禽羣翔，自成行列，如隨威鳯，以翼龍舟，其日降雨”者。",
                    "zhushu": "中謝。"
                },
                {
                    "paragraph": "伏以時或𠎝陽，歳之常候，式當聖日，無害豐年。陛下敦本務農，憂人閔雨，宸慮所至，天心自通。故得瑞馬迎舟，掩商羊之舞；",
                    "zhushu": "家語：斉有一足之鳥，舒翼而跣。孔子曰：“天將大雨，商羊鼓舞。”"
                },
                {
                    "paragraph": "仙雲覆水，協從龍之徴。𥘉泛洒於上宫，遂滂霈於率土。自中徂外，皆荷生成；雨公及私，靡不碩茂。殷后徒勤於自翦，",
                    "zhushu": "左氏春秋：湯克夏，不雨，乃以身禱於桑林，翦其髮，割其爪，以爲犧。"
                },
                {
                    "paragraph": "周公空媿於舞雩。",
                    "zhushu": "周礼春官：女巫歳早則舞雩。"
                },
                {
                    "paragraph": "臣以庸虚，謬司垣翰，有年之慶，惟聖之功。臣某不任。",
                    "zhushu": "云云。"
                }
            ]
        },
        {
            "name": "増廣註釋音辯唐栁先生集卷之三十八",
            "paragraphs": [
                {
                    "paragraph": "増廣註釋音辯唐栁先生集卷之三十八",
                    "zhushu": "",
                    "type": 1
                },
                {
                    "paragraph": "表",
                    "zhushu": "",
                    "type": 2
                },
                {
                    "paragraph": "爲裴中丞賀克東平赦表",
                    "zhushu": "桂管觀察使裴行立。",
                    "type": 2
                },
                {
                    "paragraph": "臣某言：伏奉月日德音，以淄青蕩平，褒功宥罪，布告遐邇者。",
                    "zhushu": "元和十四年，淄、青都知兵馬使劉悟斬其節度使李師道以降，師道所管淄、青、登、萊、沂、密、鄆、曹、濮、斉、兖、海十二州皆平，詔赦天下。"
                },
                {
                    "paragraph": "臣聞肅殺之後，每致陽和；雷霆旣施，必聞膏澤。",
                    "zhushu": "中謝。"
                },
                {
                    "paragraph": "伏惟陛下，體乾剛以運行，叶坤示之翕闢，百靈受職，六合從風。阻兵怙亂者，必就梟擒；懷忠抱義者，無不甄録。",
                    "zhushu": "甄，稽廷切。"
                },
                {
                    "paragraph": "激其效順，特加旄節之榮；",
                    "zhushu": "謂以劉悟爲義成節度使。"
                },
                {
                    "paragraph": "寵以元功，遂兼鼎鉉之任。",
                    "zhushu": "謂田弘正加檢校司徒、同中書門下平章事。"
                },
                {
                    "paragraph": "戎行窮賞賚之重，",
                    "zhushu": "行，户即切。"
                },
                {
                    "paragraph": "死事極褒䘏之憂，劫脅之役盡除，聚歛之名皆去。傷痍受煦，",
                    "zhushu": "吁句切。"
                },
                {
                    "paragraph": "老疾加恩，豐財已復其征傜，賜種更盈於穜稑。",
                    "zhushu": "音童、陸。"
                },
                {
                    "paragraph": "嚴山川之祀，神必有依；申義烈之家，物無不感。周三推忠厚之化，漢帝慙愷悌之風，太平之德，斯爲至盛。",
                    "zhushu": "一本作“太平之業旣崇，中興之德斯至”。"
                },
                {
                    "paragraph": "然則虞廵可復，告成將慶於岱宗；漢典方行，講禮再榮於闕里。",
                    "zhushu": "後漢：章帝過魯，幸闕里，以太牢祠孔子。"
                },
                {
                    "paragraph": "臣謬膺重寄，獲覩大和，抃蹈之誠，倍萬𢘆品。謹已施行郡邑，宣示軍戎，莫不動地歡呼，若醉千鍾之酒；騰天鼓舞，如聞九奏之音。",
                    "zhushu": "趙簡子夢遊鈞天，廣楽九奏。"
                },
                {
                    "paragraph": "無任慶賀踊躍之至。",
                    "zhushu": "",
                    "type": 2
                },
                {
                    "paragraph": "桞州賀破東平表",
                    "zhushu": "元和十四年。誅李師道。",
                    "type": 2
                },
                {
                    "paragraph": "臣某言：即日被觀察使牒，李師道以月日克就梟戮者。",
                    "zhushu": "梟，堅堯切。斬首到懸也。"
                },
                {
                    "paragraph": "帝德廣運，唐命惟新，霾曀廓清，",
                    "zhushu": "潘云：霾，莫皆切。曀，一計切。霾，雨士也。隂而風曰曀。"
                },
                {
                    "paragraph": "天地貞觀，率土臣庶，慶抃無涯。",
                    "zhushu": "中謝。"
                },
                {
                    "paragraph": "伏惟睿文聖武皇帝陛下，威使百神，德消六沴，",
                    "zhushu": "潘云：作　，同徒。典，郎計二切。五行氣之相蕩曰沴。音戾。"
                },
                {
                    "paragraph": "天降寳運，時歸太平。自克夏擒吳，翦蜀平蔡，",
                    "zhushu": "夏，謂楊惠琳。具，謂李錡。蜀，謂劉闢。蔡，謂吳元濟。"
                },
                {
                    "paragraph": "殊𩔖稽顙，群疑革心。唯此兇妖，尚聞悖慢，庭議旣得，廟謀必臧。",
                    "zhushu": "“謀”，一本作“謨”字。"
                },
                {
                    "paragraph": "旌旗燭耀於洪河，金鼓震驚於靈岳。",
                    "zhushu": "東岳，泰山。"
                },
                {
                    "paragraph": "鄆城自潰，寕同莒、魯之爭；",
                    "zhushu": "鄆，王問切。唐鄆州，東乎郡。左傳昭公元年，莒、魯爭鄆，爲日乆矣。"
                },
                {
                    "paragraph": "齊地悉平，無俟耿、陳之戰。",
                    "zhushu": "耿，古幸切。也。武詔耿弇討張歩，弇率陳俊等擊祝阿，斉地悉平。"
                },
                {
                    "paragraph": "五兵永戢，七德無虧。",
                    "zhushu": "左傳：武有七德。"
                },
                {
                    "paragraph": "含生比堯、舜之仁，率土陋成、康之俗。介丘霧息，已望“翠華”之來；",
                    "zhushu": "文選南都賦：翠華，車盖也。"
                },
                {
                    "paragraph": "沂水風生，更起“舞雩”之詠。千歳之統，實在於斯。臣守在蠻荒，獲承大慶，抃躍之至，倍萬常情。",
                    "zhushu": "晏本更有“伏以舜念克勤，禹思受益。無疆惟䘏，旣聞政理之方；靡不有𥘉，願献待盈之戒。介丘霧息。”云云。",
                    "type": 2
                },
                {
                    "paragraph": "代裴中丞賀分淄青爲三道節度表",
                    "zhushu": "裴行立。",
                    "type": 2
                },
                {
                    "paragraph": "臣某言：伏見某月日制，分淄、青諸州爲三道節度、都圑練、觀察等使者。",
                    "zhushu": "元和十四年，分李師道所管十二州爲三道，以鄆、曹、濮爲一道，淄、青、斉、登、萊爲一道，兖、海、沂、密爲一道。"
                },
                {
                    "paragraph": "虵豕之穴，忽爲樂郊；氛沴之餘，盡成和氣。伏惟皇帝陛下，天付昌期，神開寳暦，復昇平之土宇，拔祅孽之根源。自西自東，不違於指顧；我疆我理，咸得其區分。山川備臨制之形，道𡍼滳征傜之便，俾侯旣定，賜履以寜。",
                    "zhushu": "左傳僖公十四年，斉管仲曰：“賜我先君履。”注：履，所踐履之界。"
                },
                {
                    "paragraph": "異青、兖之封，爰從古制；解曹、衛之地，實契雅謀。",
                    "zhushu": "左傳僖公二十八年，分曹、衛之田。"
                },
                {
                    "paragraph": "車甲永藏，馬牛勿用，俗被雍熈之化，代知仁壽之期。農事載盛於耨芟，",
                    "zhushu": "耨，九豆切。潘本作“耞”，音加。連耞，治谷具也。又作枷。"
                },
                {
                    "paragraph": "儒風重興於爼豆。足使季札觀魯，更陳南籥之儀；",
                    "zhushu": "左傳襄公二十九年：吳季札請觀周楽，見武𧰼箾、南籥者。"
                },
                {
                    "paragraph": "山甫徂齊，復正東方之賦。",
                    "zhushu": "烝民詩。"
                },
                {
                    "paragraph": "臣㧾戎逺地，不獲陪賀闕庭。",
                    "zhushu": "云云。",
                    "type": 2
                },
                {
                    "paragraph": "爲韋侍郎賀布衣竇羣除右拾遺表",
                    "zhushu": "韋夏卿所薦。",
                    "type": 2
                },
                {
                    "paragraph": "臣某伏見今月日制，除布衣竇羣石拾遺者。臣聞直道之行，四方嚮德；𨓜人是舉，天下歸心。",
                    "zhushu": "中謝。"
                },
                {
                    "paragraph": "臣伏以竇群肥遯居貞，苞䝉養正，學術精果，操行堅明，讃詠道眞，以求其志。頃守藩服，特所委知，及歸朝廷，輒有聞薦。庻逃竊位之責，以塞曠官之尤。豈謂天聽曲從，瞽言無廢。况諌諍之職，政化是參，擢於布衣，乆無其比。周行慶抃，林薮震驚，晦跡寕慮於遺賢，懷才盡思於展效。臣以性本庸踈，動無禆益，唯思進拔，以報恩榮。區區𢡆誠，實貫金石。言而不廢，微臣敢竊於薦雄；",
                    "zhushu": "王音薦揚雄待詔。"
                },
                {
                    "paragraph": "徳必有鄰，聖代式光於尊隗。",
                    "zhushu": "燕昭王尊郭隗。"
                },
                {
                    "paragraph": "自羣受命，兾復靣陳，迫以疾病，接於休假，注心蓄念，寤寐兢惶。無任喜躍屏營之至。",
                    "zhushu": "",
                    "type": 2
                },
                {
                    "paragraph": "爲樊左丞譲官表",
                    "zhushu": "一本作韋左丞。",
                    "type": 2
                },
                {
                    "paragraph": "臣某言：伏奉今月二十八日制，除臣尚書左丞。寵命俯臨，慙顔自失。泛大鯨之海，但覺魂摇；戴巨鼇之山，未如恩重。",
                    "zhushu": "中謝。"
                },
                {
                    "paragraph": "臣聞尚書百揆，翊亮萬機，故天上尊“北斗中樞”，陛下有“南宫左轄”。晋昇孔坦，諒直當時；漢拜楊喬，閑練故事。庻得百寮有惮於㑹府，諸侯取法於京師。臣實謏才，",
                    "zhushu": "謏，先鳥切，小也。"
                },
                {
                    "paragraph": "謬登清貫。握蘭起草，昔紊朝經；剖竹頒條，近貽人瘼。備歴中外，無聞聲彩。版圖載緝，貢賦未均於九州；銅印更操，威儀不檢於三署。次郎𥙷缺，豈易其人？聖主求才，宜難此受。切謂旁求俊又，側訪瓌竒，",
                    "zhushu": "瓌，古回切。"
                },
                {
                    "paragraph": "必使德合準繩，言成綱紀，興化致理，時無間言。况安上必在於薦賢，危身莫踰於曠職。倘䝉垂収紫渙，",
                    "zhushu": "謂詔書也。今本作“紫綏”，非。"
                },
                {
                    "paragraph": "俯矜丹誠，愚臣保陳力之言，聖鑒有責成之地。無任靦冐惶悚之極。謹詣朝堂，奉表陳譲以聞。臣所譲人，别狀封進。",
                    "zhushu": "",
                    "type": 2
                },
                {
                    "paragraph": "爲王户部薦李諒表",
                    "zhushu": "王叔文。",
                    "type": 2
                },
                {
                    "paragraph": "臣某言：臣聞“知賢必進”，忠臣之大方；擇善而居，明主之要道。况臣特受恩遇，超絶古今，報國之誠，寤寐深切。是敢竭愚臣之微分，助陛下之至明，恢張羽儀，弘輔治化。臣某誠惶誠恐，頓首頓首。切見新授某官李諒，清明直方，柔恵端信，強以有禮，幹而甚文，",
                    "zhushu": "“幹”，一本作“敏”。"
                },
                {
                    "paragraph": "求之後來，略無其比。臣自任度支等副使，以諒爲廵官，未及薦聞。至某月日，荆南奏官勑下赴本道。諒實國器，合在朝行，臣之所知，尤惜其去。伏望天恩，授以諌官，使備献納，兾他日公卿之任，斯焉取斯，則聖朝無乏士之名，微臣緩蔽賢之罰。無任誠懇屏營之至。",
                    "zhushu": "",
                    "type": 2
                },
                {
                    "paragraph": "爲户部王叔文陳情表",
                    "zhushu": "貞元二十一年，王叔文母死，匿䘮不發，置酒翰林，自称母疾病，今當請急。左右竊語曰：“母死已腐，方𭻍此將何為？”。",
                    "type": 2
                },
                {
                    "paragraph": "臣某言：臣母劉氏，今月十三日忽患暗風發動，",
                    "zhushu": "“暗”，一本作“瘖”。"
                },
                {
                    "paragraph": "狀候非常，今雖似退，猶甚虚惙，",
                    "zhushu": "都活、陟雪二切。"
                },
                {
                    "paragraph": "驚惶憂苦，不知所圖。臣唯一身，更無兄弟，侍疾甞薬，難闕須臾。伏乞聖恩，停臣所職。今臣見在家扶侍，其官吏等並已發遣訖。臣以庸微，特乆顧遇，㧞自卑品，委以劇司。夙夜兢惶，唯思荅效，至誠至懇，天睠所知。豈慮未效㳙塵，遽迫方寸，",
                    "zhushu": "蜀徐庶指心曰：“今失老母，方寸乱矣。”。"
                },
                {
                    "paragraph": "以開塞重輕之務，加焦勞憂灼之懷，雖欲徇公，無由枉志。况忠孝同道，臣子之心，許國誠切於死生，報親忍忘於顧復。進退窮蹙，昧死上陳。無任惶懼懇倒嗚咽之至。",
                    "zhushu": "一本作“昧死上陳，候母刘氏疾疢小瘳，兾微臣駑蹇𠕅效，無任云云。",
                    "type": 2
                },
                {
                    "paragraph": "代裴中丞謝討黄少卿賊表",
                    "zhushu": "元和十四年，詔桂菅觀察使裴行立討黄同蛮。",
                    "type": 2
                },
                {
                    "paragraph": "臣某",
                    "zhushu": "云云。"
                },
                {
                    "paragraph": "即日奉事官米蘭廻，伏奉手詔",
                    "zhushu": "云云。"
                },
                {
                    "paragraph": "者。臣聞膚革旣平，雖疥癬而必去；",
                    "zhushu": "囯語申胥曰：“夫斉魯譬諸侯，疥癬也。”。"
                },
                {
                    "paragraph": "𧲣狼已斃，在狐䑕而冝除。臣某",
                    "zhushu": "中謝。"
                },
                {
                    "paragraph": "伏惟元和聖文神武法天應道皇帝陛下，受命上玄，底寕下土，兇渠盡殄，威武載揚。蠢爾腥膻，尚聞凌暴，靈旗斜指，",
                    "zhushu": "漢武帝代粤，以牡荆畫幡，日月比斗，登龍爲㤗。一靈旗為兵禱，則太史奉以指所伐囯。"
                },
                {
                    "paragraph": "銅獸俯臨，",
                    "zhushu": "即銅虎符，所以發兵。"
                },
                {
                    "paragraph": "三軍知必勝之方，萬姓喜永清之路。微臣忝司戎律，親列顔行，",
                    "zhushu": "行，户郎切。前漢嚴助傳注：顔行，猶鴈行，在前行，故曰顔也。"
                },
                {
                    "paragraph": "躡伏波之舊規，",
                    "zhushu": "光武時，伏波將軍馬援擊交趾。"
                },
                {
                    "paragraph": "乗下瀬之故事。",
                    "zhushu": "漢武帝元鼎五年，遣伏波将軍路博德出桂陽，下湟水；甲爲下瀬將軍，下蒼梧。注：甲，故越人帰漢者也。瀬，灘也，吴越謂之瀬。"
                },
                {
                    "paragraph": "盡瘁事國，期畢命於戈矛；不𪧐　于家，思奮身于原野。即以今日某時，出師就道，便披榛蹶石，摩壘䧟堅，",
                    "zhushu": "左傳宣公十二年：“靡旌摩壘而還。”。"
                },
                {
                    "paragraph": "蕩清海隅，永息邊徼。切以才非充國，敢自賛於無踰；",
                    "zhushu": "前趙充囯，日无踰於老臣。"
                },
                {
                    "paragraph": "志慕孟公，庶追蹤於不伐。",
                    "zhushu": "論語：“孟之反不伐。”。"
                },
                {
                    "paragraph": "謬承重委，寤寐兢惶，無任感恩隕越之至。",
                    "zhushu": "",
                    "type": 2
                },
                {
                    "paragraph": "爲裴中丞㪯人自代伐黄賊表",
                    "zhushu": "",
                    "type": 2
                },
                {
                    "paragraph": "伏以某官器宇端方，風姿詳雅，謙虚内敏，籌略共推。前佐湖南，悉心匡佐；後歴郡掾，深負政聲。恵愛在人，姦邪屏息，勤勞已著，幹蠱無倫。今黃賊尚據荒陬，犬巢未覆，倘以某代某之任，必能掃蕩氛祲，",
                    "zhushu": "氛，音分。祲，子鴆、咨林二切。妖氣。"
                },
                {
                    "paragraph": "廓清海濵。竊惟斯人，雅堪厥職。",
                    "zhushu": "云云。",
                    "type": 2
                },
                {
                    "paragraph": "爲崔中丞請朝覲表",
                    "zhushu": "",
                    "type": 2
                },
                {
                    "paragraph": "",
                    "zhushu": "桂管觀察崔詠，或謂崔能者，非。"
                },
                {
                    "paragraph": "臣歴刺三州，連揔二府，外任逾紀，入覲無階，就日望雲，魂飛心注。伏惟睿聖文武皇帝陛下，覆載無私，遐邇同致，復昇平之故事，繼前聖之髙蹤，中外踐更，出入迭用。臣以虚薄，叨受恩榮，徒竭夙夜之心，未申朝夕之敬。天威咫尺，誠寤寐而無違；雲漢昭回，固瞻仰而何及。是以前在朗寧，",
                    "zhushu": "邕州也。"
                },
                {
                    "paragraph": "封章累上，及移臨桂，",
                    "zhushu": "桂州，今静江府。"
                },
                {
                    "paragraph": "星紀屢周，微𠂻尚隔於戴盆，積望徒懸於窺管。葵藿之誠弥切，犬馬之戀逾深。人欲天從，於兹未驗，下情上逹，終冀不誣。敢瀆宸嚴，罄陳丹懇。伏乞賜臣除替，許至闕庭，厠蹈舞於羣寮，備班行於散地。足趍中禁，目覩大明，俾成九族之榮，以盡百生之幸。非敢竊國賔五獻之禮，",
                    "zhushu": "周礼秋官。"
                },
                {
                    "paragraph": "希康侯三接之恩，",
                    "zhushu": "周易晋卦。"
                },
                {
                    "paragraph": "一覿龍顔，萬死爲足。無任懇迫激切之至。",
                    "zhushu": "",
                    "type": 2
                },
                {
                    "paragraph": "代桞公綽謝上任表",
                    "zhushu": "元和六年爲潭州刺史、湖南觀察使。",
                    "type": 2
                },
                {
                    "paragraph": "肅恭休命，晨夜趍程，祗荷寵私，不遑寝食，以月日到所部上訖。",
                    "zhushu": "云云。"
                },
                {
                    "paragraph": "臣聞古之制爵禄者，“爵”以居有德，“禄”以養有功。臣本書生，宦不期逹，值某皇帝",
                    "zhushu": "睿聖文武皇帝。"
                },
                {
                    "paragraph": "文明撫運，大闡玄猶，捜采衆才，幸忝甄録。歴踐中外，星霜屡移，曽無㳙塵，上荅鴻造，忘其薄陋，委之雄藩。顧無綏馭之能，謬忝澄清之寄，将何以敷宣皇澤，普諭天慈？唯當察慝以爲防，視俗而爲教，獨除細故，務安𥠖献，庶幾清静無擾，以慰逺人。臣不勝忝冐荷恩之至。",
                    "zhushu": "",
                    "type": 2
                },
                {
                    "paragraph": "代李愬㐮州謝上任表",
                    "zhushu": "元和十二年。",
                    "type": 2
                },
                {
                    "paragraph": "捧對絲綸，慙悸無地，拜命兢悚，不知所裁。臣凡賤𤨏才，智略無取，幸頼先臣緒業，",
                    "zhushu": "愬父李晟。"
                },
                {
                    "paragraph": "累忝國恩，天澤曲流，遂司莭制，寄深分閫，任重專征，顧無將領之才，謬處衆人之上。豈謂宸私軫念，仁育爲心，霈澤無涯，德音屡降，士衆感恱，咸思竭忠。遂得潜師暗入賊境，不意兇渠就戮。",
                    "zhushu": "吴元済。"
                },
                {
                    "paragraph": "此皆聖謨，豈敢叨天以爲己力，仰荷殊造，重於丘山。臣以日月上訖。謹當敷宣皇化，普諭聖慈，綏撫三軍，又安百姓，兾以塵露，上荅鴻私。臣",
                    "zhushu": "云云。",
                    "type": 2
                },
                {
                    "paragraph": "代莭使謝遷鎮表",
                    "zhushu": "",
                    "type": 2
                },
                {
                    "paragraph": "鴻私曲臨，獨越夷等，祗荷明命，寤寐不遑。臣才非器能，謬膺仕進，雖竭盡駑劣，力效忠勤，兾寡𠎝尤，敢望宦逹。某宗皇帝",
                    "zhushu": "德宗也。"
                },
                {
                    "paragraph": "不以臣儒術淺薄，超授禮官，㝷迁正即，遂忝符郡。某皇帝",
                    "zhushu": "順宗也。"
                },
                {
                    "paragraph": "不遺臣小善，擢處諌曹，叨承厚恩，備職藩翰，顧惟𤨏劣，多慙負㤙。伏遇陛下",
                    "zhushu": "憲宗也。"
                },
                {
                    "paragraph": "德紹唐虞，無私庶政，臣尸素歳乆，譴謪宜加，豈兾褒昇，更遷重鎮。再忝澄清之寄，仍同献替之榮，將何以上荅天慈，下安氓庶？臣當務修農稼，率勵逺人，鋤其姦慝，以副勤䘏。無任。",
                    "zhushu": "云云。",
                    "type": 2
                },
                {
                    "paragraph": "爲劉同州謝上表",
                    "zhushu": "或云刘公済。",
                    "type": 2
                },
                {
                    "paragraph": "臣某言：伏奉某月日制，除臣同州刺史，兼本州防禦、營田長春宫使，某月日到州上任訖。臣𥘉奉綸言，震抃無極，及臨所部，驚懼逾深。役軀莫報於乾坤，陳力無禆於造化。臣某誠惶誠恐，頓首頓首。臣出自諸生，不習爲吏，有恇懦之質，",
                    "zhushu": "童云：恇，音匡，奴卧切，弱也。"
                },
                {
                    "paragraph": "無區處之能。託跡儒門，乏仲弓南靣之德；委身郎署，闕馮唐論將之對。常懼叨冒清列，蕪穢聖朝。豈意天聽忽臨，鴻恩荐及，八命作牧，一麾出守。㧞自下位，寄之雄藩，非臣庸𤨏，所冝膺據。况馮翊",
                    "zhushu": "即同州。"
                },
                {
                    "paragraph": "宻邇王都，古称三輔，爰自近代，命秩逾崇，有兵食之虞，有宫室之制，皆公卿出相，出入由之。仰徴甲令，俯窺圖記，跼蹐無地，",
                    "zhushu": "張云：跼，渠足切，踡跼不伸也。"
                },
                {
                    "paragraph": "以兢以惶，恩重命輕，不知所効。庻當刻精運力，",
                    "zhushu": "一本作“刓精畢力”。"
                },
                {
                    "paragraph": "夙夜祗勤，上奉雍熈，旁流愷悌，以日繫月，儻或有成，庻幾之心，懔懔増愓。徒望雲而就日，喜近帝郷；將擊壌以成風，共歌堯代。天威咫尺，敢布丹誠，無任悃懇屏營之至。",
                    "zhushu": "",
                    "type": 2
                },
                {
                    "paragraph": "代裴行立謝移鎮表",
                    "zhushu": "穆宗時，恐非宗元所作。",
                    "type": 2
                },
                {
                    "paragraph": "星言即駕，便道之藩，祗荷寵榮，不敢寜息。臣某爰自弱齡，即𠫵推擇，階縁試吏，累忝清資。先聖",
                    "zhushu": "憲宗。"
                },
                {
                    "paragraph": "以臣粗知兵要，俾統師徒。交蛮俶擾，黄賊不馴，奉詔俾臣，撲滅氛祲，士衆賈勇，",
                    "zhushu": "賈，音古。左傳成公二年：欲勇者賈余餘勇。"
                },
                {
                    "paragraph": "思酬渥恩，冀因此時，得立微效。豈謂時多疫癘，不副憂勤，知臣特深，復洗瑕責。夙夜感戴，捐軀有期，徒増憤勇，力未從願。微臣不幸，釁故重重，泣血摧肝，載崩載咽。陛下",
                    "zhushu": "穆宗也。"
                },
                {
                    "paragraph": "龍興御極，寰海永清，道暢八埏，",
                    "zhushu": "延羶二音，八方也。"
                },
                {
                    "paragraph": "威加九域，鴻和普洽，靡不周泰。伏䝉累垂休命，遂越等夷，循省何人，過膺抽擢。况臣比臨此鎭，備更夷險，故材舊壌，宛在目前。",
                    "zhushu": "裴行立前為安甫經略，今復為都護。"
                },
                {
                    "paragraph": "雖則殊郷，還同衣錦。量巨鼇之力，未足負恩；猶蚊蚋之微，焉能報德？將何以宣揚聖造，撫慰疲羸？唯當遵守詔條，貶棄奸慝，平匀傜賦，示以義方。持清淨以臨人，守無私以奉國。重修前志，𠕅礪戈矛，展駑駘之効，申鷹犬之用。庻荒陬夷獠，",
                    "zhushu": "𤓰、老二音。西南夷名。"
                },
                {
                    "paragraph": "盡沐皇風，率土生靈，備聞斯度。微臣之志也。限以",
                    "zhushu": "云云。",
                    "type": 2
                },
                {
                    "paragraph": "代韋永州謝上表",
                    "zhushu": "",
                    "type": 2
                },
                {
                    "paragraph": "臣某言：伏奉月日制書，除臣永州刺史，以月日到州上訖。受命若驚，臨職弥懼。臣以無能，累更事任，神州赤縣，實所備甞，過量逾涯，每深兢愓。不謂聖恩推擇，濫駕朱輪。禄秩徒増，詎施“乳哺”之惠；服命虚受，寜興“襦袴”之謡？况此州地極三湘，俗参百越；左袵居椎髻之半，",
                    "zhushu": "椎，傳追切。䯻，音計。椎䯻者，一撮之髻，其形如椎。"
                },
                {
                    "paragraph": "可墾乃石田之餘。",
                    "zhushu": "左傳哀公十一年：猶石田，无所用之。"
                },
                {
                    "paragraph": "矌牧守於再秋，弥驕獷俗；",
                    "zhushu": "獷，古猛切。說文：犬不可附也。"
                },
                {
                    "paragraph": "代征賦於三郡，重困疲人。分災本岀於一時，積弊遂餘於十稔。撫安未易，知法出而姦生；子育誠難，懼力勞而功寡。夙夜憂切，不敢遑寜。庻當宣布天慈，奉揚神化，以日繫月，儻或有成，少禆愷悌之風，用荅生成之造。無任感恩殞越之至！",
                    "zhushu": "",
                    "type": 2
                },
                {
                    "paragraph": "謝除栁州刺史表",
                    "zhushu": "元和十年。諸本此表首皆云：“伏奉三月十三日制，除臣使持莭栁州諸軍亊、守栁州刺史。六月二十七日到任上訖。”",
                    "type": 2
                },
                {
                    "paragraph": "早以文律，参於士林，德宗選於衆流，擢列御史。陛下嗣登寳位，微臣官在禮司，百寮稱賀，皆臣草奏。臣以不愼交友，旋及禍訩，",
                    "zhushu": "張云：訩，許容切。一本作“誣”字。"
                },
                {
                    "paragraph": "聖恩弘貸，謫在善地。累更大赦，獲奉詔追，違離十年，一見宫闕。親受朝命，牧人逺方。漸輕不宥之辜，特奉分憂之寄。銘心𨩐骨，無報上天。謹當宣布詔條，竭盡駑蹇。皇風不異於遐邇，聖澤無間於華夷；庻荅鴻私，以塞餘罪。",
                    "zhushu": "云云。",
                    "type": 2
                },
                {
                    "paragraph": "栁州謝上表",
                    "zhushu": "貞元中代人作。",
                    "type": 2
                },
                {
                    "paragraph": "臣某言：伏奉詔書，授臣栁州刺史，以今月二日至部上訖。",
                    "zhushu": "中謝。"
                },
                {
                    "paragraph": "臣前歳以乆停官秩，去年䝉聖恩除替，便欲裂裳裏足，趨赴京師；以舊疾所嬰，弥年未愈，逮及今夏，始就歸途。㐮陽莭度使于頔，",
                    "zhushu": "徒歴切。"
                },
                {
                    "paragraph": "與臣早歳同官，見臣當暑在道，懇留在館，㝷假職名，意欲厚臣，非臣所願。㐲惟陛下光被之德，道以洽於區中；憂濟之勤，心每徧於天下。常以萬邦共理，必藉於循良；一物不遺，尚延於愚藐。",
                    "zhushu": "墨角、弭沼二切。"
                },
                {
                    "paragraph": "假臣寵渥，重領方州；駑駘復效於奔馳，枯朽更同於華秀。",
                    "zhushu": "中謝。"
                },
                {
                    "paragraph": "臣聞潢汚易竭，抑有朝宗之願；犬馬無識，猶知恋主之誠。揣分則然，惟天知鍳。况臣昔因左官，",
                    "zhushu": "漢書：仕諸侯為左官。"
                },
                {
                    "paragraph": "一紀于外；子牟馳心於魏闕，",
                    "zhushu": "莊子：中山公子牟。"
                },
                {
                    "paragraph": "汲黯積思於漢庭，豈非夫人，獨無斯恋？去就者，榮辱之主；朝廷者，仕進之源；臣子之宜，忠貞所志。臣雖心同犬馬，而分比潢汚。幸懾康衢，意非徃蹇。臣之此誠，口不能喻。意欲悉逹，文非尽言。此臣所以自咎自恨，復乖志願。猶冀苦心勵節，上奉詔條，惠寡卹貧，下除人瘼。恭宣皇化，少荅鴻私。不勝慌欣之至。",
                    "zhushu": "童云：慌，音荒。慱雅曰：忘也。",
                    "type": 2
                },
                {
                    "paragraph": "代廣南節度使㪯裴中丞自代表",
                    "zhushu": "或云當作“桂中丞”，恐非子厚所作。",
                    "type": 2
                },
                {
                    "paragraph": "前件官器宇深沉，天才間出。爰從撫字，逮於察廉。所職洛勤，庶務皆勸。日者安南夷獠反叛，害其連帥，",
                    "zhushu": "元和十四年，安南賊陽清䧟都護府，殺都護李象古及妻子、官属、部曲千餘。"
                },
                {
                    "paragraph": "毒痡𥠖人。",
                    "zhushu": "痡，普呉切。"
                },
                {
                    "paragraph": "某皇帝以某威惠茂著，自某州刺史俾之撫臨。",
                    "zhushu": "是月，憲宗以唐州刺史桂仲武爲安南都護。"
                },
                {
                    "paragraph": "夙夜經行，盡除兵器。賊徒識恩，黨種歸義。",
                    "zhushu": "仲武至安南，遣人說其首豪，数月間，降者相継。"
                },
                {
                    "paragraph": "炎荒之俗，靡不底寜。後改鎭容州，",
                    "zhushu": "穆宗長慶二年，以仲武為容管經畧使。"
                },
                {
                    "paragraph": "勲效弥𩔰。澄清庶𩔖，邁德前修。深負能名，合遷重鎭。臣自惟凡懦，不逮前人。伏乞天恩廽授。某非惟旌德，是亦飾能。庶微臣免尸禄之憂，某獲無私之舉。",
                    "zhushu": "",
                    "type": 2
                },
                {
                    "paragraph": "奏薦從事表",
                    "zhushu": "",
                    "type": 2
                },
                {
                    "paragraph": "某績茂戎軒，才優管記。操刀必割，豈謝剸犀；",
                    "zhushu": "剸，旨兖、之轉二切。截也，断也一。"
                },
                {
                    "paragraph": "落筆不休，寜慙𠋣馬。",
                    "zhushu": "丗說：相宣武北征，𡊮虎從行。時被責免，㑹草露布，喚𡊮𠋣馬前令作。手不輟筆，俄得七𥿄，殊可觀。"
                },
                {
                    "paragraph": "况早登科選，夙洽時譚。匪惟詞藝𩀱美，抑亦器能多適。比於流輩，頗爲滯淹。輒敢薦陳，伏希獎録。",
                    "zhushu": "",
                    "type": 2
                },
                {
                    "paragraph": "代廣南節使謝岀鎭表",
                    "zhushu": "元和四年，鄭絪罷相。五年，出鎭。",
                    "type": 2
                },
                {
                    "paragraph": "鴻霈曲臨，惶駭交集。捧對綸綍，不知所圖。臣",
                    "zhushu": "中謝。"
                },
                {
                    "paragraph": "臣聞“蕭、曹佐漢，六合爲家”；奭、望匡周，萬方同軌。”臣幸以芻賤，累忝殊榮。天德荐臨，遂加台政。不能翊宣明聖，増日月之光，俾兇渠勦絶，",
                    "zhushu": "勦，子小切。"
                },
                {
                    "paragraph": "人用康寜，寔由臣不稱職，使此艱患。伐檀興議，負乗招譏。常懷覆餗之虞，",
                    "zhushu": "餗，音速。"
                },
                {
                    "paragraph": "敢望專征之寄？獻俘未逺，展効有期。希此微功，上荅殊造。無任。",
                    "zhushu": "云云。",
                    "type": 2
                },
                {
                    "paragraph": "爲楊湖南謝設表",
                    "zhushu": "貞元十八年楊慿。",
                    "type": 2
                },
                {
                    "paragraph": "臣某言：中使某乙至，奉宣聖㫖，賜臣長樂驛設者。恩榮特殊，宴飲斯及。顧兹厚禮，猥集微躬。臣某誠歡誠慶，頓首頓首。臣以多幸，屬此昌時。任重方隅，職忝文武。𠂀受素湌之刺，知無肉食之謀。",
                    "zhushu": "左傳莊公十年：曹劌曰：“肉食者鄙，未能逺謀。”"
                },
                {
                    "paragraph": "以憂以惶，寢寐無措。豈謂鴻恩継至，豐膳爰來，陸海兼陳，餄醴皆設。",
                    "zhushu": "飴，一本作“酒”。"
                },
                {
                    "paragraph": "庶當奉揚聖澤，覃布逺人。流愷樂於皇風，均乳哺於赤子。少陳微效，上荅殊私。無任感恩欣躍之至。",
                    "zhushu": "",
                    "type": 2
                },
                {
                    "paragraph": "爲武中丞謝賜櫻桃表",
                    "zhushu": "武元衡。",
                    "type": 2
                },
                {
                    "paragraph": "臣某言：中使某乙至，奉宣聖旨，賜臣櫻桃若干者。天睠特深，時珍洊降。寵驚里巷，恩溢圎方。臣某誠喜誠懼，頓首頓首。伏以含桃之羞，時令攸貴。",
                    "zhushu": "月令：仲夏羞以含桃。"
                },
                {
                    "paragraph": "況今採因御苑，分自天厨。使發九霄，集繁星而積耀；味調六氣，承湛露而不晞。盈眥而外被恩光，",
                    "zhushu": "眥，疾智、才詣二切，目睢也。"
                },
                {
                    "paragraph": "適口而中含渥澤。顧慙素食，弥切自公。豈圖君子所先，遂猒小人之腹。",
                    "zhushu": "左傳昭公二十八年：願以小人之腹，爲君子之心，属猒而已。猒，息廉切。"
                },
                {
                    "paragraph": "無任！",
                    "zhushu": "云云。",
                    "type": 2
                },
                {
                    "paragraph": "謝賜時服表",
                    "zhushu": "代人作。",
                    "type": 2
                },
                {
                    "paragraph": "祗荷寵私，啓處無地。臣",
                    "zhushu": "中謝。"
                },
                {
                    "paragraph": "臣乆忝朝行，歴職無效。荏苒星紀，偷榮歳時。不能少益聖猷，以副深寄。致使賊遺君父，",
                    "zhushu": "後漢耿弇云。"
                },
                {
                    "paragraph": "艱難未息。合處嚴憲，以正國章。伏以陛下恢天覆之恩，廣地載之厚，不循彛典，俾同冕紱，重劇丘山。捧戴以入閨門，空知夕愓；裁縫而爲衣服，固可晝行。内省疲駑，將何荅效？",
                    "zhushu": "",
                    "type": 2
                },
                {
                    "paragraph": "謝賜端午綾帛衣服表",
                    "zhushu": "",
                    "type": 2
                },
                {
                    "paragraph": "綸言曲臨，寵服荐至。跪奉殊錫，慶躍交并。臣",
                    "zhushu": "中謝。"
                },
                {
                    "paragraph": "臣謬典方州，效微㳙滴，叨承大貺，榮重丘山。非才忝恩，俯伏慙荷。朱明啓節，御府賜衣，沐聖澤而溟海方深，被仙衣而鶴龜齊壽。馳心向闕，跼影望天，慙分五嶺之憂，莫副九重之詔。臣無任。",
                    "zhushu": "云云。"
                }
            ]
        },
        {
            "name": "增廣註釋音辯唐柳先生集卷之三十九",
            "paragraphs": [
                {
                    "paragraph": "增廣註釋音辯唐柳先生集卷之三十九",
                    "zhushu": "",
                    "type": 1
                },
                {
                    "paragraph": "奏狀",
                    "zhushu": "",
                    "type": 2
                },
                {
                    "paragraph": "爲廣南鄭相公奏百姓産三男狀",
                    "zhushu": "鄭絪。",
                    "type": 2
                },
                {
                    "paragraph": "右，臣所部貞節坊百姓某妻産三男者。臣詳究徃例，實謂休徴，已量事給絹三十疋，充其乳養者。伏以陛下勤䘏𥠖元，感通天地，靈心昭荅，景福已興。方使億兆繁滋，區夏充牣，",
                    "zhushu": "音仭，滿也。"
                },
                {
                    "paragraph": "故表祥於字育，是啓運於升平。事杳化源，慶延邦本，鱗羽之瑞，曽何足云。臣幸列藩維，甞叨樞近，私賀之至。",
                    "zhushu": "",
                    "type": 2
                },
                {
                    "paragraph": "爲薛中丞浙東奏五色雲狀",
                    "zhushu": "元和中薛苹，或云薛戎。",
                    "type": 2
                },
                {
                    "paragraph": "右，臣得管内台州奏，月日五色雲見者，一州官吏、僧道、耆老，悉皆瞻覩，已具奏聞，并冩圖奉進者。伏以景雲上瑞，王者祉符，煥彩彰之在天，知聖德之昭感。伏惟陛下化孚有截，道洽無垠，承天地之貞明，導隂陽之和氣。遂使紛紛郁郁，自東而徂西；若煙非煙，一旬而再至。徴諸古諜，事罕前聞。伏乞宣付史官，以昭簡𠕋。",
                    "zhushu": "",
                    "type": 2
                },
                {
                    "paragraph": "爲裴中丞奏邕管黃家賊事冝狀",
                    "zhushu": "裴行立。",
                    "type": 2
                },
                {
                    "paragraph": "右，今月四日，邕管奏事官嚴訓過，稱：“押衙譚叔向等與黃家賊五千餘人謀爲翻動，雖已誅斬，猶未清寜。當時差本道同十將某至邕管界首賔州以來，迎探事宜，兼爲聲援。昨得十四日狀并嚴訓狀報同。其黃家賊並已退散，各歸洞穴訖。”伏以䑕竊狗偷，非足爲患。陛下威靈逺被，神化旁行，遂使姦狡之謀，先期而自露；",
                    "zhushu": "“狡”，一本作“猾”字。"
                },
                {
                    "paragraph": "回邪之黨，不戮而盡夷。伏恐飛章已逹，吉語未聞，尚軫天心，猶煩廟筭。臣謬居方鎭，忝接壃界，所得事宜，不敢不奏。",
                    "zhushu": "",
                    "type": 2
                },
                {
                    "paragraph": "讓監察御史狀",
                    "zhushu": "宗元爲監察御史裏行。",
                    "type": 2
                },
                {
                    "paragraph": "右，臣伏準名例律，諸官與父祖諱同者，不合冐榮居之。臣祖名察躬，今臣䝉恩授前件官，以㓜年逮事王父，",
                    "zhushu": "祖也。"
                },
                {
                    "paragraph": "禮律之制，所不敢踰。臣不勝進退惶恐之至。謹詣光順門奉狀以聞，伏聽勑㫖。貞元十九年閏十月日，具官臣某奏。奉勑：新除監察御史柳宗元祖名察躬，準禮，二名不偏諱，不合辭讓。年月日，檢校司空同中書門下平章事杜佑宣。",
                    "zhushu": "",
                    "type": 2
                },
                {
                    "paragraph": "爲京兆府昭應等九縣訴夏苗旱損狀",
                    "zhushu": "",
                    "type": 2
                },
                {
                    "paragraph": "右臣謬領京畿，已逾兩月，政術無取，誠懇莫申，遂使雨澤𠎝時，田苗微損，夙夜兢懼，寢食靡遑。今長安一十四縣，並準常年例全徴，其昭應等九縣，臣各得狀，並令詳審，各絶隱欺，謹具别狀封進。臣當府夏稅，通計約二十九萬石以上，據所損矜免，秪當三萬石有餘。恤人則深，減數非廣。㐲以聖慈弘貸，憫念蒸黎，臣忝職司，不敢不奏。無任慙懼之至。謹録奏聞，伏聽勑㫖。",
                    "zhushu": "",
                    "type": 2
                },
                {
                    "paragraph": "爲南承嗣請從軍狀",
                    "zhushu": "父南霽雲。",
                    "type": 2
                },
                {
                    "paragraph": "故某官贈某官某乙、男某官某乙。",
                    "zhushu": "",
                    "type": 2
                },
                {
                    "paragraph": "右，臣亡父至德之歲，死節睢陽，",
                    "zhushu": "睢，宣隹切。"
                },
                {
                    "paragraph": "陛下每降鴻恩，必加褒寵。臣自七歳，即忝班榮，",
                    "zhushu": "承嗣七歳爲婺州别駕。"
                },
                {
                    "paragraph": "垂五十年，常居禄秩。再守遐郡，",
                    "zhushu": "爲施、涪二州刺史。"
                },
                {
                    "paragraph": "績用無成，終貽官謗，甘就嚴譴，",
                    "zhushu": "刘闢反，承嗣以无備謫永州。"
                },
                {
                    "paragraph": "無以負荷先志，報効殊私。以慙以懼，隕越無地。伏見某月日勑，",
                    "zhushu": "元和十四年十月。"
                },
                {
                    "paragraph": "以王承宗負恩干紀，命將徂征，雷霆所加，殄滅在近。臣竊不自揆，思竭忠誠，願預一卒之任，以荅百生之幸。庶得推鋒觸刄，摩壘搴旗，",
                    "zhushu": "潘云：左氏傳：靡旌摩壘。摩，近也。搴，愆、蹇二音，取敵之旗也。"
                },
                {
                    "paragraph": "冀獲盡於微試，儻不墜於遺烈。踊躍之至，夙夜不寕。敢希皇明，俯鍳丹懇。臣聞周官考藝，國子置車甲之司；",
                    "zhushu": "周礼夏官：□子掌囯子之倅，若有兵甲之事，則授之車甲。"
                },
                {
                    "paragraph": "漢道推思，孤兒備羽林之用。",
                    "zhushu": "武帝養死事之子，號羽林孤兒。"
                },
                {
                    "paragraph": "千秋思奮於事越，",
                    "zhushu": "漢武帝時，南越吕嘉反韓，千秋奮日：“願得勇士三百人，必斬嘉以報。”"
                },
                {
                    "paragraph": "仲孺期死於奔呉。",
                    "zhushu": "前漢：灌夫，字仲孺。父死呉軍中，夫奮日：願取呉王若將軍頭，以報父仇。遂馳入呉軍。"
                },
                {
                    "paragraph": "義激君親，名髙竹帛。臣雖無似，有慕昔人，雖身塗草野，死而不朽。披肝𤁋血，昧死上陳，無任懇迫忠憤之至。謹録奏聞，伏候勑㫖。",
                    "zhushu": "",
                    "type": 2
                },
                {
                    "paragraph": "進農書狀",
                    "zhushu": "濃書三卷。",
                    "type": 2
                },
                {
                    "paragraph": "右，伏奉某月日勑，宜以二月一日爲中和節，所司進農書，永以爲𢘆式者。",
                    "zhushu": "貞元五年詔。"
                },
                {
                    "paragraph": "臣伏以“平秩東作”，虞書立制；“俶載南畒”，周雅垂文。此皆奉天時以授人，盡地力而豐食。自陛下",
                    "zhushu": "德宗也。"
                },
                {
                    "paragraph": "惟新令節，益厲農功，旣立典於可傳，每陳書而作則。耕鑿之利，敷帝力於嘉謨；稼穡之難，動天心於睿覧。勤勞率下，超邁古先。凡在率土，不勝幸甚。前件農書，謹函封進。謹奏。",
                    "zhushu": "",
                    "type": 2
                },
                {
                    "paragraph": "代人進瓷器狀",
                    "zhushu": "瓷，才資切，陶器之𠊷堅者。",
                    "type": 2
                },
                {
                    "paragraph": "瓷，器若于事",
                    "zhushu": "。一本无此一句。"
                },
                {
                    "paragraph": "右件瓷器等，並藝精埏埴，",
                    "zhushu": "埏，音檀，和土也。埴，氶聀切，黏上也。"
                },
                {
                    "paragraph": "制合規模。禀至德之陶蒸，自無苦窳；",
                    "zhushu": "窳，遊甫切，空也，病也。史記：舜陶河濵，器不苦窳。"
                },
                {
                    "paragraph": "合大和以融結，克保堅貞。且無瓦釡之鳴，",
                    "zhushu": "賈𧨏賦：黃鍾毀棄，瓦釜雷鳴。"
                },
                {
                    "paragraph": "是稱土鉶之德。",
                    "zhushu": "鉶，音刑，當作“型”，瓦器也。以盛菜。韓非子日：堯、舜啜土鉶。"
                },
                {
                    "paragraph": "器慙瑚璉，",
                    "zhushu": "力展切。𥙊宗廟玉器。"
                },
                {
                    "paragraph": "貢異砮丹。",
                    "zhushu": "砮，音奴。石中矢鏃。禹貢：荆州所貢。"
                },
                {
                    "paragraph": "旣尚質而爲先，",
                    "zhushu": "礼記：“郊𥙊，器用陶匏。”尚，皆也。"
                },
                {
                    "paragraph": "亦當無而有用。",
                    "zhushu": "老子：埏埴以爲器，當其无，有器之用。"
                },
                {
                    "paragraph": "謹遣某官某乙隨狀封進。謹奏。",
                    "zhushu": "",
                    "type": 2
                },
                {
                    "paragraph": "柳州舉監察御史柳漢自代狀",
                    "zhushu": "元和十年。",
                    "type": 2
                },
                {
                    "paragraph": "右，某凖從前赦文，常參官上後，舉一人自代者。",
                    "zhushu": "元和六年勑。"
                },
                {
                    "paragraph": "伏見前件官，頗有才行，長於政術，乆歷嶺南使職，臣之所知，敢舉自代，無任懇迫之至。",
                    "zhushu": "",
                    "type": 2
                },
                {
                    "paragraph": "上戸部狀",
                    "zhushu": "左降官貟外置同正貟俸判舊用戸部省貟闕官錢充，今請改授正宫，占闕不用上件力，每年約計數万貫。",
                    "type": 2
                },
                {
                    "paragraph": "右，伏以左降官是受其之人，都不𨤲務。户部錢是凖勑收貯，不合别支。又所授貟外官，亦非舊制。宗元在永州日，見百姓庄宅公驗，有司户李邕判給處，足明皆是正官。今請悉依故事爲凖，並廢貟外所置。凡在貶黜，授以正貟，責其成功，俾無虚授。貯錢旣免，支用加數，足應軍須，實冀貨不濫分，官無曠職。謹狀。",
                    "zhushu": "",
                    "type": 2
                },
                {
                    "paragraph": "柳州上本府狀",
                    "zhushu": "上桂管觀察府。菒誠救兄莫蕩，以竹刺莫果右臂，經十二日身死。其莫誠禁在龍城縣，凖律，以他物歐傷十二日辜，辜内死者，各依殺人論。",
                    "type": 2
                },
                {
                    "paragraph": "右奉牒凖律文處分者，",
                    "zhushu": "分，去声。"
                },
                {
                    "paragraph": "已帖縣，凖牒待秋分後舉處分訖。伏以中丞",
                    "zhushu": "裴行立。"
                },
                {
                    "paragraph": "慈惠化人，孝悌成俗，属吏所見，皆許申明，至公之下，敢竭愚慮。竊以莫誠赴急而動，事出一時，解難爲心，豈思他物。救兄有急難之戚，中臂非必死之瘡，不幸致殂，揣非夲意。按文固當恭守，撫事似可哀矝。斷手方迫於深裏，周身不遑於逺慮。律宜無赦，使司明至當之心；情或未安，守吏切惟輕之願。況俟期尚逺，禀命不遥，伏乞俯賜興哀，特從屈法，幸全徴命，以慰逺黎，則必闔境荷慈育之恩，豈惟一夫受生成之賜。儻以律文難變，使牒已行，則伏望此狀，便令廢格，",
                    "zhushu": "音閤。"
                },
                {
                    "paragraph": "輕賜塵黷，惶戰交深。謹録狀上，奉聽處分。",
                    "zhushu": "",
                    "type": 2
                },
                {
                    "paragraph": "爲裴中丞伐黃賊轉牒",
                    "zhushu": "裴行立。",
                    "type": 2
                },
                {
                    "paragraph": "當管奉詔與諸管齊進，",
                    "zhushu": "當管，桂管也。諸管，謂容管、邕管、廣南等路。"
                },
                {
                    "paragraph": "誅討邕管草賊黃少卿。漢軍馬歩等若干人，各具兵馬數及軍將若干，前牒奉處分。竊以天啓昌期，大功畢集，神開興運，徴惡盡除。黃少卿等歴稔逋誅，舉宗肆暴，",
                    "zhushu": "黄洞首領黃少卿、少度，少卿子昌沔、昌灌　等，自貞元以來，数爲邊害，前後䧟十餘州。"
                },
                {
                    "paragraph": "恃狡兎之穴，跧伏偷安；",
                    "zhushu": "跧，徂頭、莊縁二切，縮足屈伏也。"
                },
                {
                    "paragraph": "慿孽狐之丘，跳踉見恠。",
                    "zhushu": "孽，魚列切。妖也。跳，徒彫切。踉，良、郎二音。見，賢遍切。"
                },
                {
                    "paragraph": "以爲威弧不射，天綱可逃，侵逼使臣，隳犯王略，恣其毒虐，速我誅鋤。敵國盡在於舟中，",
                    "zhushu": "呉起云。"
                },
                {
                    "paragraph": "還師已期於席上。",
                    "zhushu": "家語云。"
                },
                {
                    "paragraph": "謂宜投戈頓顙，面縳乞身，歸郡邑於王官，效黎獻於天吏。而乃繕兵𥙷卒，増壘閉途，正當天討之辰，更積鬼誅之罪。",
                    "zhushu": "莊子：爲不善於幽闇之中者，鬼得而誅之。"
                },
                {
                    "paragraph": "衆輕闘蟻，勇劣怒蛙，",
                    "zhushu": "韓非子：越王伐呉，欲人之輕死也，出見怒蛙，乃爲之軾。從者日：“奚敬於此。”王曰：“爲其有氣故也。”"
                },
                {
                    "paragraph": "纎縞當強弩之初，",
                    "zhushu": "縞，古老切。前漢韓安囯傳：強弩之未，不能入魯縞。"
                },
                {
                    "paragraph": "孤豚僨肥牛之下。",
                    "zhushu": "僨，方問切。仆也。左傳昭公十三年：牛雖瘠，僨于豚上，其畏不死。"
                },
                {
                    "paragraph": "事同拾芥，力易摧枯。杪忽蜂腰，虚見辱於齊斧；",
                    "zhushu": "齊，如字，义側皆切。張軌云：黃鉞斧也。張晏云：整斉也。"
                },
                {
                    "paragraph": "突梯䑕首，濫欲寄於旄頭。",
                    "zhushu": "突，吐忽切。梯，音脫。旄頭，胡星也。天子前驅。"
                },
                {
                    "paragraph": "勦絶有時，",
                    "zhushu": "勦，子小切。"
                },
                {
                    "paragraph": "不索何獲。",
                    "zhushu": "索，色窄切。左傳呉光云。"
                },
                {
                    "paragraph": "某拱稽致命，",
                    "zhushu": "囯語、呉語：擁鐸拱稽。注：“拱，持也；稽，棨㦸云。或云稽，計兵名籍。”"
                },
                {
                    "paragraph": "執銳忘生，車甲旣備於小戎，鯨鯢豈逃於誅戮。",
                    "zhushu": "左傳宣公十二年：“取其鯨鯢而封之，以爲大戮。”注：“鯨鯢，大魚名，以喻不義之人吞食小囯。”潘云：“鯨，巨京切，其雌曰鯢，大者長千里，小者数千丈。”"
                },
                {
                    "paragraph": "切觀上略，緫帥中權，",
                    "zhushu": "左傳宣公十二年：“中權後勁。”注：權，謀也，謂軍中制謀。"
                },
                {
                    "paragraph": "戰士義激於身心，列校勢成於臂指。蹶張之技，盡出於山林；",
                    "zhushu": "潘云：“蹶，音厥。”前漢：“以材官蹶張。”注：材官之多力，能脚踏強弩張之，故日蹶張。律有蹶張士。師古日：“今之弩，以手張之日擘張，以足蹋者日蹶張。”"
                },
                {
                    "paragraph": "拔距之林，徧徴於川洞。",
                    "zhushu": "前漢甘延壽傳：“投石拔距。”注：顔師古日：“拔距者，有人連坐相把據地，距以爲堅，而能拔取之。”"
                },
                {
                    "paragraph": "賞懸香餌，令布疾雷，莫不鼔舞戎行，䖍恭師律，投軀不𠎝於羽檄，",
                    "zhushu": "𠎝，與愆同。漢髙祖紀注：“檄，木簡，長二尺，懲召急則挿以鳥羽，示急也。”"
                },
                {
                    "paragraph": "跂足唯俟於牙璋。",
                    "zhushu": "跂，遣尔切，㪯踵也。周礼典瑞注：“牙璋，𤥨以爲牙。牙齒，兵象，故以發兵。”"
                },
                {
                    "paragraph": "今月某日，奏事官米蘭廻捧受詔命，神飛首勇，足蹈心馳，懽聲洽於萬夫，勝氣橫於千里。國容不入，屨且及於寢門；",
                    "zhushu": "司馬法：“古者囯容不入軍，軍容不入囯也。”左傳宣公十四年：“楚子投袂而起，屦及於窒皇，劎及於寢門之外。”注：窒皇，寢門闕也。"
                },
                {
                    "paragraph": "家事勿関，土己填於左闔。",
                    "zhushu": "囯語：勾踐伐呉，入命夫人：“自今日以後，内政无出，外政无入。内有辱，是子也；外有辱，是我也。”王出，夫人送王不出屏，乃闔左闔，填之以土。"
                },
                {
                    "paragraph": "即以月日，全軍出次，分道並進，所期勠力，敢告同心。孔大夫",
                    "zhushu": "御史大夫嶺南節度使孔戣。"
                },
                {
                    "paragraph": "貞直冠時，清明格物，全體許國，一心在公，兵精食浮，爲日固乆。容府揚中丞",
                    "zhushu": "揚，當作“陽”。御史中丞、容管經畧使陽旻。"
                },
                {
                    "paragraph": "以義烈爲己任，勲襲太常；安南李中丞，",
                    "zhushu": "御史中丞、安南都護李象，古，曹王李臯之子。"
                },
                {
                    "paragraph": "以英武爲家風，業傳彛器。並膺邦寄，克逹皇威。南則浮海濟師，共集堂堂之陣；東則橫江誓衆，用成善善之功。以此鼓行，坐觀盡敵，刑惟勿喜，誅有可哀。徴側之勇冠一方，竟就伏波之戮；",
                    "zhushu": "後漢：“髙趾女子徵側反，伏波將軍馬援斬之。”"
                },
                {
                    "paragraph": "吕嘉之威行五嶺，終摧下瀬之師。",
                    "zhushu": "潘云：“瀬，音頼。前漢武帝紀：“甲爲下瀬將軍，下蒼梧，得吕嘉首，遂定越地。”"
                },
                {
                    "paragraph": "嗟此陋微，自貽擒滅，勉成良畫，速致殊勲。雖荒徼之地，固不勞於有征；",
                    "zhushu": "徼，吉弔切，邊隅。"
                },
                {
                    "paragraph": "而昇平之年，將自此而何事。書之竹帛，實謂揚名。事須移牒隣管，以成掎角。舉牒者。",
                    "zhushu": "掎，居綺反，徧引也。左氏：譬諸捕鹿，晋人角之，諸戎掎之。注：掎其足也。",
                    "type": 2
                },
                {
                    "paragraph": "賀誅淄青逆賊李師道狀",
                    "zhushu": "賀中書門下。",
                    "type": 2
                },
                {
                    "paragraph": "右，今月三日，得知進奏官某報，前件賊以前月九日克就梟戮者。伏以天啓聖期，神資良弼，必有懲討，以致昇平。蠢尔兇渠，敢行悖亂，締交於雷霆之下，",
                    "zhushu": "締，丁計切。憲宗討呉元済，李師道、王承宗隂黨援，乃伏盗京師，刺用事大臣。"
                },
                {
                    "paragraph": "效逆於化育之辰，逞犲聲以欺天，恣狼心而犯上。嘉謨克恊，威命旁行，破竹寧比其發機，走丸未喻於乗勝。濁河清濟，曾無溝洫之虞；",
                    "zhushu": "済，子礼切。清済，貫濁河。"
                },
                {
                    "paragraph": "大峴琅邪，不聞涯岸之阻。",
                    "zhushu": "峴，胡典切。"
                },
                {
                    "paragraph": "天兵四合，賊衆屢摧。然後赦劫脅之辜，許其歸復；寛詿誤之典，期以撫循。",
                    "zhushu": "詿，音封。前文帝紀：済北王反，詿誤吏民。"
                },
                {
                    "paragraph": "外怛皇威，中感聖德，雖在梟鏡，",
                    "zhushu": "梟，堅尭切。“鏡”，當作“獍”。前漢志注：梟，鳥名，食母。破獍，獸名，食父，如貙而虎眼。"
                },
                {
                    "paragraph": "豈不知歸。是以未極誅鋤，遽聞内潰。鯨鯢已戮，見東海之無波；氛沴盡銷，仰太陽之普照。功格于天地，化合于隂陽，一德方繼於商書，降神自同於周雅。遂使垂白遺老，再逢天寳之安；搢紳諸生，逺期貞觀之理。某特承朝奨，謬列藩臣，常以突刃觸鋒，未爲効節，膏原潤草，豈足酬恩，寤寐撫心，不遑寕處。今則削平之際，慙無尺寸之功；開泰方初，徒受丘山之寵。無任憤激屏營之至，抃舞歡慶，倍百𢘆情。",
                    "zhushu": "",
                    "type": 2
                },
                {
                    "paragraph": "賀平淄青後肆赦狀",
                    "zhushu": "賀中書門下云。",
                    "type": 2
                },
                {
                    "paragraph": "某官某乙。右某伏奉二月二十二日德音，以淄青削平，慶賜大洽，率土之内，抃躍無窮。伏惟周滅三監，但明誅放之罰；漢平七國，更嚴斬殺之科。未有翦覆兇渠，撫存疑𩔖，威暫行而德洽，誅纔及而恩加，操兵者悉獲歸休，秉耒者更聞優復。與之種食，",
                    "zhushu": "種，章勇切。"
                },
                {
                    "paragraph": "豐以貨財，疾苦盡除，鰥孤咸育。葬戰死之骨，増以賞延；憐刄傷之肌，存其廪給。滌山川之舊汚，申節義之餘𡨚，功多受三事之榮，",
                    "zhushu": "詩：三事大夫。注：三事，三公也。元和十四年，斬李師道，田弘正奏捷，加弘正檢校司徒、同平章事。"
                },
                {
                    "paragraph": "節者有十連之寵，",
                    "zhushu": "礼記：十囯以為連，連有帥。刘悟斬師道，詔以刘悟為義成軍節度使。"
                },
                {
                    "paragraph": "較然逆順，益以彰明。和氣逺周，罷七旬之干羽；仁風溥暢，収六月之車徒。寰海永康，夷夏均慶。某忝司戎旅，獲奉昇平，當伊尹無耻之辰，見咎繇惟輕之德，",
                    "zhushu": "咎繇，即臯陶字。"
                },
                {
                    "paragraph": "抃躍之至，倍萬𢘆情。無任慶賀之至。",
                    "zhushu": "",
                    "type": 2
                },
                {
                    "paragraph": "賀分淄青諸州爲三道節度狀",
                    "zhushu": "賀中書門下。",
                    "type": 2
                },
                {
                    "paragraph": "右，某伏見某月日制，分淄、青諸州爲三道節度、都團練、觀察等使者。害氣盡除，和風溥暢。裂壌旣分其形勝，經野必正其提封。河、濟異宜，海、岱殊服。八命作牧，無聞威福之源；十國爲連，已肅澄清之政。䑕無夜動，",
                    "zhushu": "左傳衮公二十三年：臧孫曰：“夫䑕晝伏而夜動。”"
                },
                {
                    "paragraph": "鴞變好音。",
                    "zhushu": "詩泮水。"
                },
                {
                    "paragraph": "惠澤豈俟於崇朝，仁化寕期於必代。",
                    "zhushu": "論語：必丗而後仁。"
                },
                {
                    "paragraph": "遂使琅邪、即墨，田生無慮其異謀；",
                    "zhushu": "前漢髙祖紀：田肯曰：“斉有琅邪、即墨之饒，南有泰山之固，北有蜀河之限，非親子弟，莫可王斉者。”"
                },
                {
                    "paragraph": "聊攝、姑尤，晏子但聞其善祝。",
                    "zhushu": "左傳昭公二十年：晏子日：“祝有益也，詛亦有損。聊、攝以東，姑、尤以西，為人也多矣。”注：聊、攝二城，斉西界；姑、尤三水，斉東界。"
                },
                {
                    "paragraph": "恭以相公謩參禹績，制出蕭規，",
                    "zhushu": "楊子：䔥也規，曹也隨。"
                },
                {
                    "paragraph": "光輔聖神，永康𥠖獻。某獲逢開泰，忝守方隅，抃躍之誠，倍百𢘆品。",
                    "zhushu": "",
                    "type": 2
                },
                {
                    "paragraph": "代裴中丞上裴相賀破東平狀",
                    "zhushu": "裴行立賀裴度。",
                    "type": 2
                },
                {
                    "paragraph": "右，伏以逆賊李師道克就梟擒，已具中書門下狀賀訖。某忝居末屬，",
                    "zhushu": "同族属。"
                },
                {
                    "paragraph": "特受深恩，踊躍不寕，輒復披露。竊以自古中興之主，必有命代之臣，一德同功，以叶休運。故申、甫、方、邵，成宣王復古之勲；",
                    "zhushu": "申伯、尹吉甫。力叔、召虎。"
                },
                {
                    "paragraph": "呉、鄧、㓂、耿，致光武配天之業。",
                    "zhushu": "呉、漢、鄧禹、㓂恂、耿弇。"
                },
                {
                    "paragraph": "此皆上下齊志，中外悉心，雖成功則多，而陳力甚易。豈若閣下挺拔英氣，邁越常流，獨契聖謩，以昌鴻業。廟略初定，異議紛然，詆訕盈朝，萋斐成市。",
                    "zhushu": "萋，音妻。斐，音匪。詩云：姜𠔃斐𠔃，成是貝錦。"
                },
                {
                    "paragraph": "閤下秉心不惑，定命彌堅。討淮有之兇，則下車而授首；",
                    "zhushu": "㓕呉元濟。"
                },
                {
                    "paragraph": "服𢘆陽之虜，則馳使而革心。",
                    "zhushu": "裴度遣柏𦒿說王承宗，承宗遂献德、棣二州。"
                },
                {
                    "paragraph": "況師道惡稔禍盈，鬼怨神怒，恣行悖慢，敢肆欺誣。天兵四臨，所至皆捷。次又捨其將校，許以歸還，罪止一夫，恩加百姓，犲狼感化，梟鏡懷仁。",
                    "zhushu": "梟，堅尭切。“鏡”，當作“獍”。"
                },
                {
                    "paragraph": "自致誅夷，以成開泰，萬方有慶，四海無虞。遂令率土之人，盡識太平之理，盛德大業，振古莫儔。然則布政明堂，勒功東嶽，光垂後祀，輝暎前王，神化允屬於聖君，崇勲實歸於宗衮。慶賀之至，倍萬𢘆情。",
                    "zhushu": "",
                    "type": 2
                },
                {
                    "paragraph": "爲裴中丞乞討黃賊狀",
                    "zhushu": "一本“丞”字下有上裴相”字。",
                    "type": 2
                },
                {
                    "paragraph": "某材質無堪，授任非次。當有事之日，忠懇莫施；遇成功之辰，慙憤空積。陳力之志，誓死不渝。伏惟仁恩，終賜展効。今者中華寕謐，",
                    "zhushu": "覔畢切，靜也。"
                },
                {
                    "paragraph": "異𩔖服從，唯此南方，尚餘㓂孽。伏以黄少卿等慿培塿以自固，",
                    "zhushu": "童云：培，薄口切。塿，力狗切。自関而東，小冡謂之培塿。又云：小阜也。"
                },
                {
                    "paragraph": "合莝脆以爲強，",
                    "zhushu": "潘云：莝，寸卧切，斬芻也。脆，此芮切，少耎易断也。“莝”，當作“𨖑”，七戈切。選：禀質遳脆。廣雅日：𨖑，亦脆也。"
                },
                {
                    "paragraph": "劫脅使臣，侵暴列郡。雖狐䑕之陋，無足示威，而蜂蠆之㣲，猶能害物。",
                    "zhushu": "蠆，丑邁切。"
                },
                {
                    "paragraph": "必資翦伐，方致和平，庶盡駑蹇之勞，以荅恩榮之重。撫心踊躍，夙夜不寕，私布丹誠，敢期明鍳。無任感激屏營之至。",
                    "zhushu": "",
                    "type": 2
                },
                {
                    "paragraph": "爲桂州崔中丞上中書門下乞朝覲狀",
                    "zhushu": "崔詠。",
                    "type": 2
                },
                {
                    "paragraph": "右，某幸遇文明，叨承委寄，理戎典郡，十有四年，贍戀闕庭，神魂飛越。頃在邕州，",
                    "zhushu": "元和五年，鄧州刺史崔詠除爲邕管經略使。"
                },
                {
                    "paragraph": "累陳誠懇，謬尸進律之寵，",
                    "zhushu": "礼記：有功德於民者，加地進律。"
                },
                {
                    "paragraph": "未遂執珪之願。",
                    "zhushu": "左傳：朝聘有圭。"
                },
                {
                    "paragraph": "相公膺賢輔聖，大叙彛倫，中外之臣，出入更踐。某自領桂管，又逾再周。",
                    "zhushu": "元和八年十二月，崔詠迁桂管，至此元和十年，凡两周歲。"
                },
                {
                    "paragraph": "企鸞鷺於紫霄，獨無羽翼；仰星辰於黃道，徒竭丹誠。況正月㑹朝，逺夷皆至，六歲來見，要服有期。",
                    "zhushu": "要，一遥切。囯語注：要服，六歳一見。"
                },
                {
                    "paragraph": "豈使班超之望長懸，",
                    "zhushu": "東漢班超上䟽日：逺處絶域，小臣能无首丘依風之思哉？"
                },
                {
                    "paragraph": "子牟之戀空積。",
                    "zhushu": "莊子魏公子牟日：身居江湖之上，心馳魏闕之下。"
                },
                {
                    "paragraph": "伏乞特申微願，録受冗貟，徴故事而不遺，揆夙志而斯畢。入天子之國，願附禮於小侯；拜宰相之車，敢希榮於上客。",
                    "zhushu": "一本“上”作“下”。"
                },
                {
                    "paragraph": "無任懇禱屏營之至。輕瀆威重，戰汗伏深。謹狀。",
                    "zhushu": "",
                    "type": 2
                },
                {
                    "paragraph": "爲南承嗣上中書門下乞兩河効用狀",
                    "zhushu": "",
                    "type": 2
                },
                {
                    "paragraph": "右，伏以越敗夫差，多㑹稽納官之子；",
                    "zhushu": "囯語越語：孤子、寡婦、疾疹、貧病者，納官其子。注：仕其子而教之。"
                },
                {
                    "paragraph": "趙摧栗腹，即長平死事之孤。",
                    "zhushu": "史記：趙武成王十五年，栗臨報燕王日：“趙壯者皆死長平，其孤未壯，可伐也。”燕師至趙，廉頗擊殺栗腹。"
                },
                {
                    "paragraph": "何者？義烈之餘，色氣猛厲，上將効於國用，下欲濟其家聲，所以憤激悽愴，常思致命者也。某先父死難睢陽，",
                    "zhushu": "睢，宣隹切。至德二載，尹子碕䧟睢陽，害南霽雲等。"
                },
                {
                    "paragraph": "事存簡𠕋，累降優詔，榮及子孫。爰自繦緥，超昇品秩，",
                    "zhushu": "南承嗣以父死事，七歲爲婺州别駕，賜緋魚袋。"
                },
                {
                    "paragraph": "肉食廪給，未甞暫停。頃守涪州，屬西蜀遘逆，",
                    "zhushu": "承嗣爲涪州刺史。㑹刘闢反。"
                },
                {
                    "paragraph": "將致死命，以盡夙心，寢戈嘗膽，志願未究。",
                    "zhushu": "晋刘琨枕戈待旦。又：越王勾踐甞膽。"
                },
                {
                    "paragraph": "㑹刀筆之吏，寘以深文，首級之差，今復誰辯？",
                    "zhushu": "前漢馮唐曰：“雲中守魏尚，坐上功首虜差六級，陛下之吏削其爵。”"
                },
                {
                    "paragraph": "薏苡之謗，不能自明，",
                    "zhushu": "馬援征髙趾，餌薏苡，軍還，載之一車。後有上書譛之者，以爲前所載還，皆明珠文犀。"
                },
                {
                    "paragraph": "猶頼舊勲，謫居樂土。",
                    "zhushu": "刘闢反，承嗣以无備謫永州。"
                },
                {
                    "paragraph": "食人力之栗，守無事之官，拳拳血誠，無所陳露。伏見明制興師，討伐𢘆兾，",
                    "zhushu": "元和十四年制削奪成德軍節度使王承宗官爵，以吐突氶璀爲招討處置使，往征之。"
                },
                {
                    "paragraph": "薎",
                    "zhushu": "一本作“蔑”字。同。"
                },
                {
                    "paragraph": "爾小醜，尚欲逋誅。某才非古人，志慕前烈，願得身當一隊，効死戎行，",
                    "zhushu": "胡剛切。"
                },
                {
                    "paragraph": "竭平生之忠懇，申幽明之𡨚痛，撫劒心往，發言涕零。甞聞漢法有奮擊匈奴者，諸侯不得擁遏。又况丞相揔軍國之重，定廊廟之謀，固當弘獎，無所弃捐。伏乞哀憫收撫，以成其心。無任懇迫惶恐之至。",
                    "zhushu": "",
                    "type": 2
                },
                {
                    "paragraph": "柳州上中書門下舉柳漢自代狀",
                    "zhushu": "元和十年。",
                    "type": 2
                },
                {
                    "paragraph": "右，伏準元和六年十月十七日勑，常參官授上後，三日内舉一人以自代，便具所舉人兼狀上中書門下者。今奏請前件官自代，謹連狀。",
                    "zhushu": "",
                    "type": 2
                },
                {
                    "paragraph": "爲長安縣𦒿壽詣相府乞奏復尊號狀",
                    "zhushu": "德宗時。",
                    "type": 2
                },
                {
                    "paragraph": "長安等縣𦒿壽某乙若干人。右某等伏以生長明時，游泳皇澤，鼓腹且知於帝力，食毛敢忘於君恩。",
                    "zhushu": "左傳昭公七年：“食上之毛，誰非君臣。”注：毛，草也。"
                },
                {
                    "paragraph": "竊見近者祥瑞所呈，周於百郡，豐稔之報，均于四方。有以知上玄降靈，誕告嘉應，彰我君文明之化，仁育之恩。大道旣行，鴻名未舉。是以殷勤昭著，如斯而不已者也。某皆陶煦純仁，成此耇老，生旣無𥙷，死而何求。唯願上聞帝閽，復建尊號，用彰聖德，以報皇慈。披露血誠，伏守天闕，糜軀碎骨，猶生之年。謹以今日詣光順門，輒進表訖。伏惟相公，賛翊明主，共致太平，而使名號尚欎，天人失望，草野愚鄙，切有惑焉。伏望敷奏之際，開陳其要，俾下情允逹，大願克從，退就泉壌，樂而無恨。輕黷國相，伏待典刑。謹狀。",
                    "zhushu": "",
                    "type": 2
                },
                {
                    "paragraph": "爲京畿父老上府尹乞奏復尊號狀",
                    "zhushu": "京兆尹韋夏卿。",
                    "type": 2
                },
                {
                    "paragraph": "長安縣耆老某乙等若干人。右某等幸以羸老，獲覩昇平，蹈舞薰風，謳謌壽域。譬之草木，何以報天？寤寐焦勞，不知所措。伏見聖君臨御，玄化升聞，瑞應匝於萬方，",
                    "zhushu": "張云：“匝，作苔切，与帀同。”"
                },
                {
                    "paragraph": "豐報窮於四海。神祇注意，天地傾心，覺悟生人，必有爲者。",
                    "zhushu": "一本作“必蔣有爲”。"
                },
                {
                    "paragraph": "蓋以挹損徽號，近二十年，盛德益光，大名未復，致逺邇積慮，幽明憤懷。故自古以來，嘉瑞之至，未有如今歳之盛也。斯乃上玄深旨，下人懇誠，勤勤相符，正在於此。某等眷戀明時，朝夕是切，唯願早復大號，以契天心，庶得聖政益光，鴻化弥逺，少遂踊躍之甚。今請詣光順門進表，昧死上陳。伏以侍郎道合君臣，惠敷黎庶，儻遂収採愚慮，致貢天庭，俾草萊微誠，得逹萬乗，非所敢望，惶懼伏深。謹狀。",
                    "zhushu": ""
                }
            ]
        },
        {
            "name": "增廣註釋音辯唐柳先生集卷之四十",
            "paragraphs": [
                {
                    "paragraph": "增廣註釋音辯唐柳先生集卷之四十",
                    "zhushu": "",
                    "type": 1
                },
                {
                    "paragraph": "𥙊文哭辭",
                    "zhushu": "一本无“哭辭”字。",
                    "type": 2
                },
                {
                    "paragraph": "𥙊楊慿詹事文",
                    "zhushu": "元和十二年。",
                    "type": 2
                },
                {
                    "paragraph": "年月，子婿謹以清酌庶羞之奠，昭𥙊于丈人之靈。",
                    "zhushu": "宗元娶慿弟楊凝女，爲慿之從子婿。或云即慿之婿也。一本“子婿”字下有“使持節柳州諸軍事、守柳州刺史柳某”字。"
                },
                {
                    "paragraph": "卿雲輪囷，",
                    "zhushu": "“卿”即“慶”字。囷，區倫切。"
                },
                {
                    "paragraph": "天漢昭回。自然物外，寕𮦀　塵埃。公禀間氣，",
                    "zhushu": "間，居見切。"
                },
                {
                    "paragraph": "心靈洞開。翶翔自得，誰屑羣猜。孝友忠信，聞于九垓。",
                    "zhushu": "音該。"
                },
                {
                    "paragraph": "摛華發藻，其動如雷。丗榮甲科，",
                    "zhushu": "大暦九年，慿㪯進士甲科。"
                },
                {
                    "paragraph": "亦矜顯處，",
                    "zhushu": "“矝”一本作“務”。"
                },
                {
                    "paragraph": "公之俊德，有而不顧。御史之選，朝之所注，公勤于養，投劾引去。",
                    "zhushu": "慿絜事節度府，召為監察御史，不楽檢局，輒自免去。"
                },
                {
                    "paragraph": "時任方隅，威刑是務，公施其惠，亦莫有遻。",
                    "zhushu": "童云：遻，五故切，与“迕”同。"
                },
                {
                    "paragraph": "京兆之難，下多怨怒，或由以黜，瓦石盈路。",
                    "zhushu": "貞元中，京兆尹李实貶通州長史，市里歡呼，皆䄂瓦䃯，遮道伺之，实由間道獲免。"
                },
                {
                    "paragraph": "公捍其強，仁及童孺。",
                    "zhushu": "元和四年，慿自江西入為京兆尹。"
                },
                {
                    "paragraph": "左迁而出，擁道牽慕。道峻多謗，德優見憎。煩言旣詆，𠋣法斯繩。",
                    "zhushu": "慿与御史中丞李夷簡素有𨻶，夷簡劾慿江西奸贓及他不法，詔即䑓參訊，夷蕳痛謫發，欲詆以死。憲宗以慿洽京兆有績，但貶賀州臨賀尉。"
                },
                {
                    "paragraph": "南過九疑，",
                    "zhushu": "山名。謂謫臨賀時。"
                },
                {
                    "paragraph": "東逾秣陵。",
                    "zhushu": "秣陵，江寕，今建康也。謂自臨賀徙杭州長史。"
                },
                {
                    "paragraph": "顛沛三載，天書乃徴。入傅王國，嘉聲聿興。",
                    "zhushu": "自杭州召入爲王傅。"
                },
                {
                    "paragraph": "詹事東宫，致政是膺。",
                    "zhushu": "自王傅徙太子詹事。"
                },
                {
                    "paragraph": "年唯始至，道則弥勵。頡頏今古，",
                    "zhushu": "童云：頡，奚結切。頏，音杭，又音剛，与“亢”同。飛而上曰頡，飛而下日頏。"
                },
                {
                    "paragraph": "優游徳藝。實期濬發，再光文陛。誰謂昊天，遽茲降厲。嗚呼哀哉！某以通家承德，夙奉良姻，莫成子姓，早䘮淑人。",
                    "zhushu": "貞元十五年，子厚妻楊氏卒，年二十二。元子。"
                },
                {
                    "paragraph": "恩禮斯重，眷撫惟新，綢繆其志，實敬實勤。迨今挈然，十有八祀，家缺主婦，身迁萬里，謗言未明，黜伏逾紀，德輝間絶，音塵莫俟。歳首發函，視逺如迩，雖當沉痼，心術猶治，撫膺頓首，流泣瞪視。",
                    "zhushu": "童云：瞪，丈證切。直視，潘云：真耕切。"
                },
                {
                    "paragraph": "旣歛而還，莫傳音旨，嚮風長慟，於茲已矣。嗚呼哀哉！承訃之始，卜兆旣逾，載馳斯文，岀拜路隅。哀從海澨，",
                    "zhushu": "視裔切。"
                },
                {
                    "paragraph": "禮致皇都，寸誠相續，終歳不渝。天道悠逺，人丗多虞，寄心双表，",
                    "zhushu": "謂墓関。"
                },
                {
                    "paragraph": "長恨囚拘。嗚呼哀哉！",
                    "zhushu": "",
                    "type": 2
                },
                {
                    "paragraph": "𥙊穆質給事文",
                    "zhushu": "一夲作“𥙊穆抚州文”。",
                    "type": 2
                },
                {
                    "paragraph": "昭𥙊于給事五丈之靈。自古直道，鮮不顛危，禍之重輕，則繫盛衰。矯矯明靈，克丁聖時，形軀獲宥，三黜无𧇊。賢良發䇿，始振其儀。天子動容，敬我直辭，",
                    "zhushu": "貞元元年，德宗策賢良，問以天旱，穆質對言：两漢故事，三公當免，卜式著議，弘羊可烹。德宗喜之。"
                },
                {
                    "paragraph": "載之𠕋府，命以諌司，",
                    "zhushu": "穆質以制策自畿尉迁左補闕。"
                },
                {
                    "paragraph": "抗奸替否，與正爲期。奏書百上，知无不爲，誰謂劉、賈，",
                    "zhushu": "刘向、賈𧨏。"
                },
                {
                    "paragraph": "英風莫追。給事黃門，奉職樞機，封還付外，動獲其冝，",
                    "zhushu": "質累迁給事中。政事得失，未甞不尽言。"
                },
                {
                    "paragraph": "無曠尔位，惟公在斯。逹道之行，實惟交友，“患難相死，其廢目乆”。公實毅然，誓均悔咎，挺身立氣，不改其守。黜刺南荒，義言盈口，",
                    "zhushu": "元和四年，京兆尹楊慿貶臨賀尉，質坐与慿善，貶開州刺史。"
                },
                {
                    "paragraph": "封章致命，志期殞首。邈矣髙標，誰嗣于後？王命南下，郡符東剖，流滯湮淪，殱此遐壽。",
                    "zhushu": "或云自開州移抚州，未及行而卒耳。"
                },
                {
                    "paragraph": "嗚呼哀哉！公之伯仲，信惟先執，",
                    "zhushu": "記曲礼云：“見父之執”。執，友也。穆質、穆貟、穆賞，並秘書監穆寕之子。見子厚先友碑隂記。"
                },
                {
                    "paragraph": "感激之風，道同義立。中司守直，奸權是襲，致之徽纆，誣以賄入。瑣瑣其徒，榜訊愈急，",
                    "zhushu": "榜，薄庚切，箠也。穆賛，擢侍御史，鞠盧岳妻分財事，持平不阿。中丞盧紹与宰相竇參誣替受金，捕送嶽。侍御史杜倫希其意，鍜鍊甚急。"
                },
                {
                    "paragraph": "詔下三司，議于洛邑。噫我先君，邦憲是輯，",
                    "zhushu": "同上。賛弟賞詣闕，撾登聞鼓訟𡨚。詔三司使柳鎮、李覿、楊瑀覆治，无之，猶岀為邢州刺史，鎮亦坐貶夔州司馬。"
                },
                {
                    "paragraph": "平反羣枉，",
                    "zhushu": "反，字𡊮切。漢書“平反”注：“憣罪人辝，使從輕也。”"
                },
                {
                    "paragraph": "大忤三揖。",
                    "zhushu": "忤，五故切。左傳哀公二年：“三揖在下。”注：“三搑，卿大夫士。”"
                },
                {
                    "paragraph": "危法旋加，譛言俄及，左宦夔國，",
                    "zhushu": "謂子厚之父，坐貶夔州司馬。前漢：設左官之律。注：仕於諸侯曰左官。"
                },
                {
                    "paragraph": "義夫掩泣。邪臣旣黜，乃進其級，",
                    "zhushu": "貞元八年，竇参貶，乃召質爲刑部郎中。"
                },
                {
                    "paragraph": "端于庶僚，直聲允集。䖍䖍小子，夙奉遺則，公在郎位，再罹𢷤抑。時忝憲司，竊分枉直，抗辭犯長，有志無力。惟韓洎劉，",
                    "zhushu": "監察御史韓泰、刘禹錫。"
                },
                {
                    "paragraph": "同憤霑臆，道之不行，銜媿罔極。公在左掖，議登秋官，先定于志，將發其難，決白無狀，以申禍端，秉心撰詞，義不可于。㑹逢友累，",
                    "zhushu": "累，力僞切。謂坐与楊慿善而坐貶謫。"
                },
                {
                    "paragraph": "曾莫自安，感于禇中，",
                    "zhushu": "禇，中吕切。左傳成公三年：“荀罃之在楚也，鄭賈人有將寘諸禇中以出。既謀之未行，而楚人帰之。賈人如晋，荀罃善視之，如实出已。”"
                },
                {
                    "paragraph": "有涕汍瀾。",
                    "zhushu": "潘云：汍，胡官切。瀾，落官切。選：涕垂睫而汍瀾。注：涕泣䦨干。"
                },
                {
                    "paragraph": "嗚呼哀哉！壽宫乆翳，狼荒萬里，禮不可違，誠不可弭。抽哀洩憤，舒文致美，願遡海風，以窮洛涘，清明如在，神鍳何已！嗚呼格思，以慰勤止。",
                    "zhushu": "",
                    "type": 2
                },
                {
                    "paragraph": "𥙊李中丞文",
                    "zhushu": "御史官属其𥙊。",
                    "type": 2
                },
                {
                    "paragraph": "維貞元二十年，嵗次甲申，五月某朔二十二日，故吏儒林郎守侍御史王播，將仕郎守殿中侍御史穆贄，",
                    "zhushu": "當作“質”字。"
                },
                {
                    "paragraph": "奉議郎行殿中侍御史馮邈，承奉郎守監察御史韓泰，宣德郎行監察御史范傳正，文林郎守監察御史劉禹錫，承務郎監察御史裏行柳宗元，承務郎監察御史裏行李程等，謹以清酌之奠，敬𥙊于故中丞贈刑部侍郎李公之𤫊。惟公堅貞守道，㓗廉成德；當官秉彛，卓爾孤直。髙節外峻，純誠内植；臨事不回，執心無惑。矯矯勁質，",
                    "zhushu": "一本“質”作“節”字。"
                },
                {
                    "paragraph": "擢於天枝；式是邦族，粲其羽儀。發跡内史，參其軍事，",
                    "zhushu": "古内史地，今鳯翔府。"
                },
                {
                    "paragraph": "自下劘上，直詞屢至。",
                    "zhushu": "潘云：劘，眉波切。前漢：賈山自下劘上。注：厲也。"
                },
                {
                    "paragraph": "于後受邑，歷撫疲人，公去逾乆，人滋咏呻。復從京邑，辟署司録，振其綱條，端我甸服，黠吏屏氣，",
                    "zhushu": "屏，必郢切。"
                },
                {
                    "paragraph": "貪官窒慾。赫赫有命，登于王庭，邦賦以修，國用是經。實抗其長，以奉凖程，校其簿書，無失竒贏。",
                    "zhushu": "竒，音羇。贏，音盈。謂殘餘物也。"
                },
                {
                    "paragraph": "進爲正郎，句㑹是專。",
                    "zhushu": "句，古侯、古𠋫二切。㑹，古外切，計也。"
                },
                {
                    "paragraph": "乃刺于商，虎節登山，",
                    "zhushu": "岀爲商州刺史。"
                },
                {
                    "paragraph": "化塉爲沃，",
                    "zhushu": "童云：塉，音籍，薄土也。磽确爲塉。"
                },
                {
                    "paragraph": "致夷於艱，道途謳歌，有詔徴還。丞我御史，執其憲矩，紏逖之志，直清是舉。慎擇寮吏，必薪之楚。",
                    "zhushu": "毛詩：翹二錯薪，言刈其楚。注：楚，𮦀薪之中，尤翹二者。"
                },
                {
                    "paragraph": "終始七載，不忘祗勤。事無觀瞻，道有屈伸，皁囊密啓，忠懇屢陳。令望逾重，名卿是屬，拖紳遽聞，",
                    "zhushu": "拖，徒可切，引也。論語云：疾，君視之，東首，加朝服拖紳。"
                },
                {
                    "paragraph": "卷衣已復。",
                    "zhushu": "“卷”，与“捲”同。復，始死之招魂也。礼記䘮大記曰：復者皆升自東榮，中屋復危，比面三号，捲衣投于前。"
                },
                {
                    "paragraph": "禮備賵贈，",
                    "zhushu": "潘本“贈”作“賻”。賵，芳鳯切。賻，符遇切。公羊：日車馬，日賵。貨財曰賻。注：皆助生送死之礼。"
                },
                {
                    "paragraph": "恩加命服，窀穸有時，",
                    "zhushu": "窀，之倫切，厚也。穸，音夕，夜也。左傳：窀穸之事。注：猶長夜也。"
                },
                {
                    "paragraph": "歳月逾蹙。播等猥備官屬，况當廌延，承其規模，奉以周旋。近或逾月，逺則累年，咸承至公，官守獲全，故事盡在，遺風藹然。俯仰庭除，顧慕潺湲，致誠一觴，拜訣堂筵。嗚呼哀哉！",
                    "zhushu": "",
                    "type": 2
                },
                {
                    "paragraph": "爲韋京兆𥙊杜河中文",
                    "zhushu": "韋夏卿𥙊杜確。",
                    "type": 2
                },
                {
                    "paragraph": "維年月日甲子，京兆尹韋夏卿，謹以清酌之奠，敬𥙊于故河中節度、贈禮部尚書杜公之靈。自古謀帥，𢘆在諸儒，晉登郄縠，亦以詩、書。",
                    "zhushu": "郄，乞逆切。左氏作“郤”，俗從“𠫤”。縠，胡谷切。左傳僖公二十七年：晋作三軍，謀元帥。趙㐮日：“郤縠可說礼楽而敦詩書。”"
                },
                {
                    "paragraph": "爰及近代，二柄殊途，授鉞之臣，率由武夫。時惟明靈，道冠學徒，天子有命，揔其戎車。何以邦之？維絳及蒲，",
                    "zhushu": "州名，並属河中。"
                },
                {
                    "paragraph": "有山有河，殿此大都。",
                    "zhushu": "殿，下練切，鎭也。"
                },
                {
                    "paragraph": "焜燿昌時，振宣後學，命服之盛，光于列岳。謂保豐福，永縻王爵，壽如何期，神不可度。",
                    "zhushu": "待洛切。"
                },
                {
                    "paragraph": "嗚呼哀哉！大歷之歳，詔徴茂才，時忝同道，",
                    "zhushu": "一作“科”。"
                },
                {
                    "paragraph": "俱起草萊。懷䇿旣陳，綸言煥開，考第居甲，",
                    "zhushu": "大曆二年，夏卿与弟正卿及確，同㪯賢良方正髙第。"
                },
                {
                    "paragraph": "自天昭回。分命邦畿，",
                    "zhushu": "夏卿𥘉爲髙陵主簿。"
                },
                {
                    "paragraph": "歩武獲陪，同志爲友，星霜屢廻。長我十年，禮宜兄事，",
                    "zhushu": "記曲礼：十年以長，則兄事之。"
                },
                {
                    "paragraph": "周游歡洽，莫不如志。于後多幸，謬列周行，",
                    "zhushu": "潘云：行，户剛切。詩：寘彼周行。注：行，列也。置周之列位。箋：謂朝廷臣也。左傳㐮公十五年注：周，徧也，言徧于列位。"
                },
                {
                    "paragraph": "又同制書，並命文昌。及余稍遷，吏部爲郎，公属中兵，此焉分行。",
                    "zhushu": "夏卿爲吏部貟外郎，確爲兵部貟外郎。"
                },
                {
                    "paragraph": "再獲聮事，東西相望，",
                    "zhushu": "望，音忘。"
                },
                {
                    "paragraph": "岀處同道，樂惟其常。後余岀刺，九載南服，",
                    "zhushu": "夏卿自給事中出爲常、蘇二州刺史。"
                },
                {
                    "paragraph": "公自左輔，遂膺推轂。",
                    "zhushu": "推，通回切。史記：王者之遣將也，跪而推轂。貞元十五年，以同州刺史杜確爲河中尹、河中晋絳觀察使。"
                },
                {
                    "paragraph": "我勤魏闕，爰揔九流，",
                    "zhushu": "貞元十五年，夏卿爲吏部侍郎。九流，九品也。"
                },
                {
                    "paragraph": "誰謂河廣，願言莫由。烹魚之問，往復相醻，惠好斯厚，惟以綢繆。",
                    "zhushu": "綢，直由切。繆，莫彪切。"
                },
                {
                    "paragraph": "余弟宗卿，獲庇仁宇，",
                    "zhushu": "韋宗卿爲河中從事。"
                },
                {
                    "paragraph": "命佐廉問，忘其愚魯，假以羽翼，俾之騫翥。",
                    "zhushu": "騫，音軒。翥，章恕切。飛㪯也。"
                },
                {
                    "paragraph": "惠文峩峩，",
                    "zhushu": "惠文，冠也。秦時法吏冠柱後惠文。"
                },
                {
                    "paragraph": "赤紱在股，",
                    "zhushu": "𥿈，音弗。詩作芾。諸侯以赤韋爲之，古蔽膝之象。此謂韋宗卿。"
                },
                {
                    "paragraph": "榮映斯極，從容何𥙷，承慶惟深，報恩無所。嗚呼哀哉！天子震悼，哀我良臣，密印追贈，尚書禮殷。四方興嗟，况此故人，循念平昔，徘徊悲辛。卜葬斯及，禮儀畢陳，敬薦行潦，洩哀兹辰。嗚呼哀哉！",
                    "zhushu": "",
                    "type": 2
                },
                {
                    "paragraph": "爲韋京兆𥙊太常崔少卿文",
                    "zhushu": "韋夏卿。",
                    "type": 2
                },
                {
                    "paragraph": "維年月日甲子，京兆尹韋夏卿，謹以清酌庶羞之奠，敬𥙊于亡友故大常少卿崔公之靈。惟靈率是良志，蹈其吉德，炳蔚文彩，周流斈殖。",
                    "zhushu": "氶聀切。左氏：夫斈，殖也。注：殖，猶生長也。"
                },
                {
                    "paragraph": "孔氏之訓，專其傳釋；黃老之言，探乎幽𦣱。",
                    "zhushu": "士革切。"
                },
                {
                    "paragraph": "六書奥祕，是究是索，",
                    "zhushu": "六書：一日象形，二日指事，三日㑹意，四日假借，五曰形声，六日轉注。並字斈。"
                },
                {
                    "paragraph": "叩爾玄関，保其眞宅。藝成行備，披雲騁跡，康莊未窮，",
                    "zhushu": "尔雅：道五逹謂之康，六逹謂之莊。"
                },
                {
                    "paragraph": "濛汜已極。",
                    "zhushu": "潘云：汜，音似。楚辝注：汜，水涯也。言日出東方腸谷之中，暮入西極濛水之涯。"
                },
                {
                    "paragraph": "嗚呼哀哉！夙歳同道，從容洛師，",
                    "zhushu": "書：洛誥：朝至于洛師。唐東都。"
                },
                {
                    "paragraph": "接袂交襟，以遨以嬉。策駕嵩少，",
                    "zhushu": "嵩，失弓切。少，失照切。嵩髙、少室，二山名，在河南府。"
                },
                {
                    "paragraph": "泝舟𤄊伊，",
                    "zhushu": "泝，音素。𤄊、伊，二水。"
                },
                {
                    "paragraph": "𥬇咏周星，",
                    "zhushu": "左傳：一星終矣。謂十二年。"
                },
                {
                    "paragraph": "其樂熈熈。丹霄可望，青雲可期，洛中十友，談者榮之。惟鄭洎齊，各登鼎司，",
                    "zhushu": "鄭餘慶、斉映。"
                },
                {
                    "paragraph": "或䘮或存，山川是違。繄我夫子，",
                    "zhushu": "繄，烏𠔃、烏帝二切。"
                },
                {
                    "paragraph": "宜相清時，命之不遐，孰不悽悲。嗚呼哀哉！往佐居守，及爾同寮，𥬇遨交歡，匪夕則朝。入同其室，出聮其鑣，",
                    "zhushu": "卑驕切，馬衘也。"
                },
                {
                    "paragraph": "投文報章，旣歌且謡。及我爲郎，優游吏部，公爲御史，持憲天路。文陛徐趍，眷戀相顧，歡愛之分，有加于素。自我于邁，歴刺東呉，離憂十年，復㑹名都。余爲侍郎，銓揔攸居，實得茂彦，奉其規模，聮事合情，又倍其初。我尹京兆，公亞奉常，歩武相望，佩玉以鏘。謂保崳樂，長此翶翔，抱疾幾何，忽焉其亡。嗚呼痛哉！原念往昔，愛均骨肉，我有書笥，盈君尺牘。寤言在耳，今古何速。失涕興哀，匍匐往哭，撫筵一呼，心焉摧剥。",
                    "zhushu": "普木切。"
                },
                {
                    "paragraph": "日月逾邁，佳城遽卜，素車千里，逶迤山谷，",
                    "zhushu": "逶，於危切。迤，余支切。"
                },
                {
                    "paragraph": "晦爾精靈，藏之斧屋。",
                    "zhushu": "礼記檀弓：孔子日：“吾見若覆夏屋者矣，見若斧者矣。”馬鬛封之謂也。"
                },
                {
                    "paragraph": "嗚呼哀哉！丹旌即路，祖奠在廷，去此昭昭，就爾㝠㝠。敬陳泂酌，以告明靈，",
                    "zhushu": "詩大雅：泂酌彼行潦。注：水乏薄者，逺酌取之。"
                },
                {
                    "paragraph": "臨觴永慟，庶冩哀誠。嗚呼哀哉！伏惟尚饗。",
                    "zhushu": "",
                    "type": 2
                },
                {
                    "paragraph": "爲李京兆𥙊楊凝郎中文",
                    "zhushu": "李實。",
                    "type": 2
                },
                {
                    "paragraph": "維貞元十九年，歳次癸未，四月辛未朔，某日，檢校工部尚書、京兆尹、司農卿李實，謹以清酌庶羞之奠，敬𥙊于故兵部郎中楊公之靈。惟靈清標霜㓗，馨德蘭薫，冲和茂著，孝友彰聞。濬發洪緒，激揚清芬，思侔德祖，",
                    "zhushu": "“思”，蘇恣切。後漢：楊脩，字德祖。"
                },
                {
                    "paragraph": "學紹子雲，",
                    "zhushu": "楊雄。二事並楊姓。"
                },
                {
                    "paragraph": "瑩彼靈府，彬其英文，吐論冠時，舒華軼羣，",
                    "zhushu": "軼，音𨓜。"
                },
                {
                    "paragraph": "百氏之奥，一言可分，旁貫釋老，豈伊典墳。謂躡公相，",
                    "zhushu": "“躡”，泥輒切。"
                },
                {
                    "paragraph": "賛揚聖君，髙山安仰，逝水沄沄。嗚呼哀哉！惟是伯仲，並爲士則，",
                    "zhushu": "疑兄憑、弟凌，皆有名於時。"
                },
                {
                    "paragraph": "連擢首科，",
                    "zhushu": "大暦九年，慿中進士弟。十三年，凝中進士弟。"
                },
                {
                    "paragraph": "迭居顯職。公之懿美，發自朋僚，播于四方，令問克昭。炯然獨識，卓爾孤標，翼翼其容，羽儀清朝。載筆東掖，動無不紀，",
                    "zhushu": "“掖”，夷益切。凝爲右史，書事不回。"
                },
                {
                    "paragraph": "起草南宫，時論増美。",
                    "zhushu": "凝迁司封貟外郎，革正封邑，申明嫡媵，正声彰聞。"
                },
                {
                    "paragraph": "大梁有艱，天子是使，",
                    "zhushu": "貞元十二年，凝爲宣武軍節度判官。是時，宣武帥李乃榮卒，其子擅領軍務。"
                },
                {
                    "paragraph": "密勿之謀，唯道是履。復歸郎署，職兹中兵，",
                    "zhushu": "貞元十八年，凝起家爲兵部郎中。"
                },
                {
                    "paragraph": "簡稽無撓，以考其成。",
                    "zhushu": "周礼遂人注：簡稽，士卒、兵器簿書。簡，猶閱也。稽，猶計也。"
                },
                {
                    "paragraph": "英風未攄，沉痾遽嬰，",
                    "zhushu": "痾，於何切，病也。"
                },
                {
                    "paragraph": "孰云積善，降以促齡。昔歳江表，獲同宴語，謬爲好仁，不我遐阻。公之元兄，",
                    "zhushu": "謂楊慿。"
                },
                {
                    "paragraph": "復惠德音，優游多暇，眷眄逾深。清言盈耳，尺素相㝷。冀兹競爽，",
                    "zhushu": "左傳昭公三年：晏子曰：“二惠競爽猶可，又弱一个焉，姜其危哉！”"
                },
                {
                    "paragraph": "焜燿儒林。及此彫落，秪摧我心。嗚呼哀哉！遣車就引，",
                    "zhushu": "潘云：遣，語戰切。礼記雜記注：遣車，載所包遣奠而蔵之者。大夫以上，乃有遣車。"
                },
                {
                    "paragraph": "哀挽先路。",
                    "zhushu": "挽，无反切，引也。挽歌者，䘮家之楽，執紼者，相和之声。"
                },
                {
                    "paragraph": "迅風悽悲，頽景幽暮。傾都殄瘁，揮涕相顧。矧兹故人，誰任痛慕。潢汙一觴，詎冩平素。尚饗。",
                    "zhushu": "",
                    "type": 2
                },
                {
                    "paragraph": "爲安南楊侍御𥙊張都護文",
                    "zhushu": "𥙊張舟。",
                    "type": 2
                },
                {
                    "paragraph": "維年月日，故吏某、職官某，敬𥙊于故都護御史中丞張公之靈。交州之大，南極天際。禹績無施，秦強莫制。或賔或叛，越自漢丗。聖唐宣風，初鮮寕歲。稍臣卉服，漸化椎䯻。",
                    "zhushu": "椎，傳追切。髻，音計。"
                },
                {
                    "paragraph": "卒爲華人，流我愷悌。士燮之理，惟公克繼。",
                    "zhushu": "三囯呉志：士夑，字彦威，漢末爲交趾太守，在郡二十年，疆埸无事。"
                },
                {
                    "paragraph": "勤勞逺圖，敷賛嘉惠。銅柱南表，前功載修。",
                    "zhushu": "元和元年，張舟自安南經略副使迁都護本管經略使，乃復銅柱，以正封略。"
                },
                {
                    "paragraph": "空道北出，",
                    "zhushu": "“空”，与“孔”同。張騫傳：楼蘭、姑師小囯，當佐道。"
                },
                {
                    "paragraph": "式遏蠻陬。",
                    "zhushu": "將侯切。聚居也。一曰隅也。"
                },
                {
                    "paragraph": "梯航連連，旌斾悠悠。輻湊都㑹，皇威以流。方荷天寵，冝公冝侯。聲馳帝郷，魄降炎州。",
                    "zhushu": "礼記：躰魏則降。謂死也。"
                },
                {
                    "paragraph": "嗚呼哀哉！公昔試吏，時推清能。公昔乗軺，",
                    "zhushu": "軺，音遥，使者車。謂爲安南經略廵官。"
                },
                {
                    "paragraph": "人知凖繩。鰥嫠以安，征賦用登。柱史稍遷，郎曹繼昇。程功佐理，海裔斯澄。",
                    "zhushu": "張舟三歴御史、檢校尚書礼部貟外郎，轉礼部郎中，爲安南副都護，充經畧副使。"
                },
                {
                    "paragraph": "乃紀南方，專任是慿。",
                    "zhushu": "謂迁檢校太子右庶子，兼安南都護、兼御史中丞、充本管經略、安无處置等使。"
                },
                {
                    "paragraph": "禮分五玉，恩錫百朋，",
                    "zhushu": "尚書：修五礼五玉。毛詩：菁菁者莪，錫我百朋。注：古者貨具五具爲朋。百朋，言得䘵之多。"
                },
                {
                    "paragraph": "開府辟掾，羣英攸屬，顧兹陋微，敢厠甄録",
                    "zhushu": "。甄，稽延切。"
                },
                {
                    "paragraph": "旣受筐篚，載加命服，賜有楚冠，用慙豸角。",
                    "zhushu": "豸，澤買切。續漢志云：獬豸神羊，能别曲直，楚王甞獲之，故以爲冠。"
                },
                {
                    "paragraph": "星言赴命，注望幃幄，",
                    "zhushu": "愇，一本作“惟”字。"
                },
                {
                    "paragraph": "視險如夷，瞻程非邈。伯氏左宦，",
                    "zhushu": "謂侍御之兄。"
                },
                {
                    "paragraph": "爰滯中途，流連隱憂，言念涕濡。子姓莫在，使命頓殊，",
                    "zhushu": "一本“命”作“令”。"
                },
                {
                    "paragraph": "兢魂吊影，敢廢斯須。情留江徼，",
                    "zhushu": "音呌。"
                },
                {
                    "paragraph": "夣結天隅，恩切有𥙿，",
                    "zhushu": "詩：“此令兄弟，綽綽有𥙿。”"
                },
                {
                    "paragraph": "義乖從役，顧慕長慟，展轉増惕，膐力猶在，",
                    "zhushu": "潘云：“膐，音吕，脊骨也。或从肉。此宜作‘旅’”。詩：“旅力方剛。”注：“旅，衆也。”"
                },
                {
                    "paragraph": "中腸屢激，方俟銷憂，永期投跡。謙德不福，法星降災，廷懸遽徹，",
                    "zhushu": "礼記：“大夫无故不徹懸。”注：懸，楽器，鍾磬之属，䘮則徹之。”"
                },
                {
                    "paragraph": "馹訃爰來。",
                    "zhushu": "馹，音日，驛傳也。"
                },
                {
                    "paragraph": "撫躬益恨，循顧増哀，瞻容莫及，報德何階。輤車北轅，",
                    "zhushu": "童云：“輤，音茜，䘮車也。”"
                },
                {
                    "paragraph": "申奠克諧，望拜徒至，音塵水乖，南州斗酒，",
                    "zhushu": "後漢曹操𥙊橋玄墓曰：“𨾏雞斗酒，過相沃酹。”"
                },
                {
                    "paragraph": "庶寫幽懷。",
                    "zhushu": "",
                    "type": 2
                },
                {
                    "paragraph": "𥙊萬年裴令文",
                    "zhushu": "裴謹，字封叔。",
                    "type": 2
                },
                {
                    "paragraph": "惟靈孝友之性，寔惟天與，飾以儒書，洽其譽處。枵然其量，",
                    "zhushu": "潘云：“枵，虚驕切。疑當作“呺”，虚大皃。莊子：“非不呺然大也。”"
                },
                {
                    "paragraph": "廓爾其宇，人以義來，我以身許，褰裳赴急，不避寒暑，交半域中，多容鮮拒，賢於博弈，媚兹讌語，或泛或沉，兩得其所。考禮成文，墜章克舉，",
                    "zhushu": "唐自開元制礼，云“囯恤一章”。累聖陵寢，皆因事擥綴。裴墐佐杜黄裳聮奉崇陵、豐陵礼儀，乃撰二陵集礼，藏之南閣。"
                },
                {
                    "paragraph": "展樂承職，音官式序。",
                    "zhushu": "裴墐為太常主薄，作坐立二部伎圖。"
                },
                {
                    "paragraph": "旣聮奏復，",
                    "zhushu": "謂二陵集礼。"
                },
                {
                    "paragraph": "亦圖筍虡，",
                    "zhushu": "音笋，巨懸鍾磬者。橫日筍，植日簴。"
                },
                {
                    "paragraph": "播在奉常，永傳儀矩。脫略細謹，慠忽煩言。坦然自居，無顧仇怨。",
                    "zhushu": "潘云：叶韵，音𡨚，讎也，恚也。文選：“空負百年怨。”"
                },
                {
                    "paragraph": "卒成官謗，莫究禍源。坐黜中徙，再期騰鶱",
                    "zhushu": "。音軒，飛皃。下从“鳥”。裴墐為金川猾吏所譛，御史按章具獄，再謫道州、䙉州為佐掾。"
                },
                {
                    "paragraph": "孰云蓄憤，遽此歸魂。嗚呼哀哉！丗稱姻黨，鮮克終吉。唯我與君，乆而逾密。追惟淑德，𡣕于君室",
                    "zhushu": "。墐娶子厚之姊。"
                },
                {
                    "paragraph": "上順尊卑，下歡儔匹。致其孝敬，式是仁恤。爰及童孩，處心勿失。君之仲季，",
                    "zhushu": "墐兄堅，弟埴、塤，皆有文。"
                },
                {
                    "paragraph": "茂於文術。游藝相從，操觚散帙。",
                    "zhushu": "潘云：操，倉刀切。觚，音孤。選文賦：“或操觚而率爾。”注：“觚，木之方者，古人用之以書，猶今之蕳也。”五臣注：“觚，木也，古人用以為筆，誤矣。”"
                },
                {
                    "paragraph": "顧余蹇劣，厠迹奔𨓜",
                    "zhushu": "。莊子：顔回日：“夫子奔𨓜絶塵，而回瞠乎在後。”"
                },
                {
                    "paragraph": "二紀于今，交情若一。屢聞彫缺，互見遷黜。契闊伶俜，",
                    "zhushu": "潘云：契，詰結切。詩：死生契闊。注：勤苦也。伶，音零。俜，普丁切。行不正皃。一云：猶零丁也，流落皃。"
                },
                {
                    "paragraph": "分形間質。",
                    "zhushu": "間，音“閒厠”之間。"
                },
                {
                    "paragraph": "方期末路，稍追曩日。時不我謀，於焉斯畢。營營衛尉，",
                    "zhushu": "墐之兄弟。"
                },
                {
                    "paragraph": "獨守邦秩。想其永哀，淮海蕭瑟。嗚呼哀哉！聞疾馳簡，其命未返。翩其訃書，來自番禺。",
                    "zhushu": "童云：番，音潘。禺，音愚。番、禺，二山名，在南海，今廣州。"
                },
                {
                    "paragraph": "塊守窮荒，山䕫與居",
                    "zhushu": "。潘云：夔，渠追切。囯語：木石之怪，日𧃍蝄蜽。越人謂之山𤢖。人面猴身，能言獨足。"
                },
                {
                    "paragraph": "有眉不申，有志不舒。况逢零悴，當此囚拘。拊膺長慟，長慟何如？",
                    "zhushu": "一本作“天道何如”。"
                },
                {
                    "paragraph": "非禮無取，沉哀有餘。嗚呼哀哉！",
                    "zhushu": "",
                    "type": 2
                },
                {
                    "paragraph": "𥙊吕敬叔文",
                    "zhushu": "吕恭，字敬叔，吕温之弟。",
                    "type": 2
                },
                {
                    "paragraph": "維年月日朔，友人從内兄守永州司馬貟外置同正貟柳宗元，謹以酒肉之奠，致𥙊于亡友吕敬叔之魂。嗚呼！鞠躬歷聘，或以不答。",
                    "zhushu": "孔子也。"
                },
                {
                    "paragraph": "屠漁乖離，夫何克合。",
                    "zhushu": "太公望屠於朝歌，鈞於渭濵。"
                },
                {
                    "paragraph": "大或不容，小或見遺。往來逢迎，今古參差。",
                    "zhushu": "參，𥘉金切。差，𥘉宜切。"
                },
                {
                    "paragraph": "惟子之中，忠勇充之。以誠與物，退受其疵。智謀宏長，辯論恢竒。巖峩愽大，",
                    "zhushu": "“岩”，一本作“巍”。"
                },
                {
                    "paragraph": "與丗異姿。何付之器，而躓於時。",
                    "zhushu": "躓，音致。"
                },
                {
                    "paragraph": "常曰余武，王功是期。誓𦒿其力，以逹皇威。",
                    "zhushu": "𦒿，渠伊切，又音旨。詩頌：𦒿定尔功。"
                },
                {
                    "paragraph": "邊鄙不靖，俾供輿師。",
                    "zhushu": "左傳成公二年：母令輿師䧟入君地。輿，衆也。吕恭為山南西道掌書記、江西圑練使參軍、桂管防禦使、嶺南節度判官。"
                },
                {
                    "paragraph": "諸侯順道，戎貊咸宜。今其没矣，哀志之違。知之無補，丗又罕知。嗚呼哀哉！昔與子游，尚疑其志。及觀其長，誠任其事。日異其能，𡻕増其智。進如川行，浩浩而遂。天乎有亡，中道是棄。余愼取友，惟心之䖍。周遊人間，餘二十年。𢷤辱非聇，升揚非賢。一貫于道，無四五焉。子之我知，不以亊遷。言而見信，貌阻心傳。我黜終丗，子夭於前。徒称子志，誰信我言？與子俱已，孰云後先。惟子之兄，",
                    "zhushu": "謂吕温。"
                },
                {
                    "paragraph": "志同義比。官刺一州，四十而死。子仕方初，百年有幾。如何黙黙，去我遄已。",
                    "zhushu": "遄，市專切，疾速也。"
                },
                {
                    "paragraph": "有穉之妻，有弱之子，海壖東周，號哭萬里。",
                    "zhushu": "壖，而宣切。海壖，循州，敬叔死處。東周，洛陽，敬叔葬處。"
                },
                {
                    "paragraph": "葬紖之行，獲出於此。",
                    "zhushu": "童云：紖，直忍切。說文：牛系也。与絼通。周礼封人：置其絼。此謂永州。"
                },
                {
                    "paragraph": "爰陳酒肉，式嘉且㫖。讀兹哀辭，以奠而誄。",
                    "zhushu": "魯水切。"
                },
                {
                    "paragraph": "嗚呼敬叔，吾道已矣。尚饗。",
                    "zhushu": "",
                    "type": 2
                },
                {
                    "paragraph": "𥙊崔君敏文",
                    "zhushu": "永州刺史。",
                    "type": 2
                },
                {
                    "paragraph": "天産崑崙者難爲玉，植鄧林者難爲木。公以令望，顯于華族。藝遂六書，",
                    "zhushu": "字書也。"
                },
                {
                    "paragraph": "學該七録。",
                    "zhushu": "阮孝緒所集。"
                },
                {
                    "paragraph": "耽此黃老，",
                    "zhushu": "耽，丁含切。"
                },
                {
                    "paragraph": "恬於寵辱。入補黒衣，",
                    "zhushu": "戰囯策：左師蜀龍曰：“願得𥙷黒衣之数，以衛王宫。”謂崔敏以千牛備身佐環衛也。"
                },
                {
                    "paragraph": "岀參甸服。",
                    "zhushu": "敏為盭厔、三源、藍田尉，三邑皆属京兆。"
                },
                {
                    "paragraph": "紀綱淮海，政令惟肅。",
                    "zhushu": "書禹貢：淮、海惟揚州。謂敏迁揚州録事參軍。"
                },
                {
                    "paragraph": "宰制岳濵，周於仁育。",
                    "zhushu": "謂為許州臨頴、女州龍興令。"
                },
                {
                    "paragraph": "儲闈典議，直清攸屬。",
                    "zhushu": "之欲切。謂自揚州入為太子司議郎。"
                },
                {
                    "paragraph": "乆次推能，二州繼牧。",
                    "zhushu": "謂為歸州刺史，迁永州。"
                },
                {
                    "paragraph": "至于是邦，率由舊俗。和易勿亟，優游自足。旣有少吏，勤于庶獄。妖誣殄除，淫祠翦覆。出令三歳，人無怨讟。",
                    "zhushu": "徒谷切。"
                },
                {
                    "paragraph": "進律未行，歸神何速。某咸以罪戾，謫兹炎方。公垂惠和，枯槁以光。鳴銮適野，泛鷁㳂湘。",
                    "zhushu": "童云：鷁，倪歴切。亦作鶂，舡首益鷁。"
                },
                {
                    "paragraph": "廣筵命樂，華燭飛觴。髙歌屢舞，終以無荒。紛慮斯併，憂懷暫忘。良時不𠕅，斯樂難常。今其柰何，顧慕感傷。嗚呼！室有迭去，川無息流。追懷曩　辰，怳若夢遊。奠徹中寢，魂遷乗舟。邦人永思，匍匐隱憂。況我懷德，心焉若抽。㓗誠可鍳，蘋藻非羞。",
                    "zhushu": "",
                    "type": 2
                },
                {
                    "paragraph": "𥙊叚弘古文",
                    "zhushu": "",
                    "type": 2
                },
                {
                    "paragraph": "丗病乎直，人恱其和。行而不容，雖聖柰何？提其信義，誰與同波？硜硜以終，",
                    "zhushu": "“硜”，丘耕切。堅勁皃。"
                },
                {
                    "paragraph": "堅不可磨。游得其人，友擇其益。",
                    "zhushu": "弘古見李景儉、吕温，留門下，夜与言，不知日出。温卒，景儉逐，乃南見刘禹錫、柳宗元，三人言於崔公。公時洽永州，知其賢。"
                },
                {
                    "paragraph": "始如可進，終㑹于厄。精誠介然，將貫金石。追恩懷舊，興詞憤激。君昔來辱，備聞嘉言。宵㑹北堂，晝宴南軒。去適于越，",
                    "zhushu": "弘古。南扺容州，竇羣過桂，桂守拒不爲礼，憤怒發病，死逆旅中。"
                },
                {
                    "paragraph": "不日其旋。載除我居，望爾北轅。今者之來，丹旐有翩。閟茲英志，限此中年。嗚呼哀哉！居實斯貧，有子而㓜。孰云履信，惟天所佑。道途之資，敢廢于舊。志君之行，銘石斯授。有㓗其觴，有楚其豆。庶鑒于誠，臨兹饗侑。",
                    "zhushu": "",
                    "type": 2
                },
                {
                    "paragraph": "𥙊李中明文",
                    "zhushu": "李行敏，字中明。",
                    "type": 2
                },
                {
                    "paragraph": "致𥙊于亡友中明之靈。夫子之道，邈以𢘆𠔃。夫子之志，勵以兢𠔃。求中慊末，若履氷𠔃。敦仁以孝，實烝烝𠔃。唯毁死虧禮，其他莫懲𠔃。",
                    "zhushu": "一本作“誰毀无𧇊，礼莫徵𠔃”。"
                },
                {
                    "paragraph": "秉端守一，信厥明𠔃。月踰歲長，行若登𠔃。外温其顔，内𩔖繩直𠔃。謾言來加，不遽陵𠔃。舉丗羣非，自視弘𠔃。庶優游于道，大賚是承𠔃。掩𡨚舒抑，與𩔖升𠔃。胡茫茫其不信，卒以禍仍𠔃。豈韜忠裒信，",
                    "zhushu": "一作“履誼”，一作“履信”。“裒”，一作“裏”。"
                },
                {
                    "paragraph": "鬼所憎𠔃，將敎言吾欺，終不可徴𠔃。吾方期子于暮，冀有興𠔃。今而弃余，志若崩𠔃。若將援而上，䘮厥肱𠔃。怛其殞心，交背膺𠔃。水之綿綿，山萬層𠔃。又淫以雨雪，紆委硱磳𠔃。",
                    "zhushu": "張云：硱，綺兢切。磳，字登切。並石皃。"
                },
                {
                    "paragraph": "殦鵂夜啼，群瞑凝𠔃。",
                    "zhushu": "殦，与“鴟”同，充脂切，鳶属。鵂，音休。鵂鶹，惡鳥名。或音鴞者，誤。"
                },
                {
                    "paragraph": "魂鬼以行，中道㱥殑𠔃。",
                    "zhushu": "一本“鬼”作“思”。童云：㱥，力井切。殑，集韻：巨興切。唐韵：其矜切。㱥殑，鬼出貌。殑，又其極切。殑殑，欲死皃。"
                },
                {
                    "paragraph": "魑魅撝呵，曷可慿𠔃？",
                    "zhushu": "魑，丑知切，鬼属。魅，莫覬切，老精物。撝，音麾，指撝也。呵，虎何切，責也，怒也，与“訶”同。"
                },
                {
                    "paragraph": "聊致吾慎，斯言孰稱𠔃？",
                    "zhushu": "“愼”，一本作“憤”。",
                    "type": 2
                },
                {
                    "paragraph": "哭張後餘辭",
                    "zhushu": "并序。",
                    "type": 2
                },
                {
                    "paragraph": "後餘，常山張氏，孝其家，忠其友，爲經術甚䆳而文。少余七年，頗弟畜之。與之居，終日冲然忘其有。人與之言，鏗爾而厲，辯而歸乎中。凡人有道而不顯於丗，則曰“非其丗也”。",
                    "zhushu": "一本无“則日”二字。"
                },
                {
                    "paragraph": "道而得乎丗，然猶不顯，則曰“命”。",
                    "zhushu": "“猶”一本作“而”字。"
                },
                {
                    "paragraph": "命之微不可知，知而索乎外者，曰“性”與“貌”。後餘之性可謂良矣，其貌可謂肅矣，",
                    "zhushu": "一本无“可謂粛矣”字。"
                },
                {
                    "paragraph": "愽實弘𥙿，宜爲大官。耇老，求其所以夭賤，無可得焉。旣得進士，明年，疽發髀卒。後餘之死，人咸痛之，曰：“天之佑善人而殺是子，何也？”激者曰：“天之殺𢘆在善人，而佑不肖。莊周之說，以爲人之君子，天之小人。張君豈天所謂小人者耶？”是二者又非論之適也。吾謂善與惡，夭與壽，貴舉賤，異道而岀者也，無取喜怒於其中。道之出者多，其合焉者固少，是以君子之難貴且壽也。後餘母老而䘮良子，東西者助之哭焉，况其知者耶？然後餘不與謟冒者同貴，不與悖亂者同壽，歸㓗乎身，聞道而死，雖勿哭焉可也。嗚呼！",
                    "zhushu": "一本此下有“向”字。"
                },
                {
                    "paragraph": "更使旣聞道而且貴且壽，則其顯庸也逺矣，又烏能勿痛乎？遂哭之以辭。嗟嗟張君，善不必壽。惟道之聞，一日爲老。人皆反是，百稔猶㓜。子之優游，是亦黃耇。嗟嗟張君，寵不必貴。尊嚴爲仁，早服髙位。淫䛕肆慾，銀艾淪弃。",
                    "zhushu": "銀，印。艾，綬也。"
                },
                {
                    "paragraph": "子之崇髙，無媿三事。吾見皤皤而童，",
                    "zhushu": "皤，博何切。"
                },
                {
                    "paragraph": "赫赫而辱，進襦袴於几杖，負泥塗於冕服，已雖有餘，人視不足。子之跡不混乎其間者，幸也。冝賀而弔，宜歌而哭，吾其過乎！與其寵而加貴，善而加壽，道施于人，慶及于母，從容邦家，樂我朋友，豈不光裕顯大歟？而不克也，則弔而哭者，其無過乎！嗚呼！",
                    "zhushu": "",
                    "type": 2
                },
                {
                    "paragraph": "楊氏子承之哀辭",
                    "zhushu": "井序楊慿之姪。",
                    "type": 2
                },
                {
                    "paragraph": "楊氏子承之，旣冠，有成人之道。其明年四月，不幸而夭。其外姻解人柳宗元，爲之慟且出涕。噫！是子也，氣淳以愿，志專以勤，確然而直方，吾未知其止也。作辭賦書論，其言甚偉。余方愛之，謂“可以爲器”者，故不知慟且岀涕，况其親戚者乎？凡天之生物也不𩔖，精麄紛痝，",
                    "zhushu": "一本作“痝亂”。"
                },
                {
                    "paragraph": "賢愚混同，或逺而合，或親而殊。然則雖人親戚，亦將有不克知其美者。若楊氏子者，其親戚皆賢，咸得知之者也。使知之，徒以増其悲愁怨號之聲，無爲也。用是爲之辭，以相其哀焉。",
                    "zhushu": "相，息亮切。",
                    "type": 2
                },
                {
                    "paragraph": "葆醇熈𠔃承貞則，懿文章𠔃好循直。誠耿介𠔃又綽寛，學之勤𠔃行弥專。質圭璋𠔃文虎豹。超凌厲𠔃馳聖道。力未具𠔃志求通，道之遠𠔃足先窮。有母噭噭𠔃，有弟哀號，",
                    "zhushu": "噭，音呌。"
                },
                {
                    "paragraph": "丗父孔悲𠔃，湘水滔滔。去昭曠𠔃沉幽寞，魂冥冥𠔃竟難託。",
                    "zhushu": "難，一本作“誰”。"
                },
                {
                    "paragraph": "死者靜𠔃生者愁，子之淑𠔃徒増憂。志甚良𠔃命甚蹙，子之生𠔃又何欲。悲吾耳𠔃動吾神，誰使子𠔃淑且仁。嗚呼已乎不可追，終怨苦𠔃徒何爲！",
                    "zhushu": "徒，一本作“獨”。"
                }
            ]
        },
        {
            "name": "增廣註釋音辯唐柳先生集卷之四十一",
            "paragraphs": [
                {
                    "paragraph": "增廣註釋音辯唐柳先生集卷之四十一",
                    "zhushu": "",
                    "type": 1
                },
                {
                    "paragraph": "𥙊文",
                    "zhushu": "",
                    "type": 2
                },
                {
                    "paragraph": "舜廟祈晴文",
                    "zhushu": "代永州刺史作。",
                    "type": 2
                },
                {
                    "paragraph": "年月日，某官某敢用牲牢之奠，昭𥙊于虞帝之神：帝入大麓，雷雨不迷。帝在璿璣，七政以齊。九澤旣陂，錫禹玄圭。至德神化，後王與稽。勤事南巡，祀典以躋。此焉告終，",
                    "zhushu": "此謂零陵郡。"
                },
                {
                    "paragraph": "宜福遺黎。廟貌如在，精誠不睽。今陽德𠎝候，",
                    "zhushu": "𠎝，与“愆”同。"
                },
                {
                    "paragraph": "有渰淒淒。降是水潦，混爲塗泥。岸有善崩，",
                    "zhushu": "史記：岸善崩，謂喜崩也。"
                },
                {
                    "paragraph": "流或断隄。泛濫疇壠，坡陁圃畦。𢘆雨獲戾，循咎増悽。忍茲嘉生，均彼蓬藜。敢望誅黒蜧，",
                    "zhushu": "童云：蜧，音戾。本作“蜦”，或從“戾”，神蛇也。"
                },
                {
                    "paragraph": "抶隂蜺，",
                    "zhushu": "抶，音秩。擊也。蜺，与霓同，虹也。"
                },
                {
                    "paragraph": "式乾后土，以廓天倪。粢盛不害，餘糧可棲。或簸或溲，",
                    "zhushu": "音捜。浙米声。"
                },
                {
                    "paragraph": "爲酒爲䤈。",
                    "zhushu": "“䤈”，即“醯”字。"
                },
                {
                    "paragraph": "鎗鎗笙鏞，坎坎鼓鼙。百代祀德，甿心不𢹂。豈獨蘋藻，徴諸澗溪。帝其聽之，無作神羞。",
                    "zhushu": "",
                    "type": 2
                },
                {
                    "paragraph": "雷塘禱雨文",
                    "zhushu": "柳州作。一本載於韓文者，誤。",
                    "type": 2
                },
                {
                    "paragraph": "惟神之居，爲坎爲雷。專此二象，宅于巖隈。風馬雲車，",
                    "zhushu": "馬，一本作軿。"
                },
                {
                    "paragraph": "粛焉徘徊。",
                    "zhushu": "焉，一本作然。"
                },
                {
                    "paragraph": "能澤地産，以祛人災。欽玆有靈，爰以廟饗。神惟智知，我以誠往。苟失其應，人將安仰？𡻕旣旱暵，害兹生長。",
                    "zhushu": "暵，音漢。热氣也。長，丁丈切。"
                },
                {
                    "paragraph": "敢用昭告，期于𦙝蠁。",
                    "zhushu": "𦙝，黒乙、許訖二切。蠁，音享，猶𡨋漠也。一云“𣺯生虫”。"
                },
                {
                    "paragraph": "某自朝受命，臨玆裔壌，莅政方𥘉，庶無淫枉。㓗廉自持，忠信是仗。苟有獲戾，神其可罔？",
                    "zhushu": "潘本作“誷”。"
                },
                {
                    "paragraph": "擢擢嘉生，惟天之養，豈使粢盛，夷於草莽？",
                    "zhushu": "粢，音咨。盛，平声。"
                },
                {
                    "paragraph": "騰波通氣，出地奮響，欽若成功，惟神是獎。",
                    "zhushu": "",
                    "type": 2
                },
                {
                    "paragraph": "𥙊纛文",
                    "zhushu": "元和十四年。裴行立詩黄賊，因作此。本注云：為裴中丞。",
                    "type": 2
                },
                {
                    "paragraph": "維年月日，某官以牲牢之奠，𥙊于纛神。",
                    "zhushu": "以旄牛尾為之，在左騑馬首。音道，又音毒。"
                },
                {
                    "paragraph": "惟昔灃有大特，化爲巨梓。秦人慿神，乃建茸頭，",
                    "zhushu": "“灃”，潘本作“澧”，恐非。案史記：秦㐮公二十七年，伐南山大梓，豐大持。注：徐廣曰：今武都故道有怒特祠，圖大牛，上生樹本，有牛從木中岀，後見於灃水之中。列異傳日：秦文公時，梓樹化為牛，以騎撃之，不勝，或堕地髪觧，被髪，牛畏之，入水。故秦因是致旄頭騎以先驅。茸，謂厖茸，乱也。"
                },
                {
                    "paragraph": "是爲兵主，用以行師。漢宗𧈪尤，",
                    "zhushu": "前漢髙祖紀：𥙊𧈪尤於庭。"
                },
                {
                    "paragraph": "亦作靈旗，旣𩔖旣禡，指于有罪。",
                    "zhushu": "禡，音罵，師𥙊也。史記：漢武帝為伐南越，以牡荆昼幡為太一鋒，名日“灵旗”。為兵禱，則太史奉以指所伐囯。"
                },
                {
                    "paragraph": "北面詔盟，",
                    "zhushu": "周礼秋官司盟云"
                },
                {
                    "paragraph": "：抗侯以射。",
                    "zhushu": "抗，苦浪切。詩：賔之𥘉筵，大侯旣抗。注：抗，㪯也，㪯鵠而棲之於侯也。"
                },
                {
                    "paragraph": "雖有古典，今棄不用。惟兹之制，神實守祀。有蠢黃孽，",
                    "zhushu": "孽，妖也。謂黃少卿。"
                },
                {
                    "paragraph": "保固虐人，俾玆太平，猶用戎律。天子有命，施威于下。惟守臣某，董衆撫師，秉羽先刄，出用兹日。敢脩外事，",
                    "zhushu": "礼記：外事以剛日。"
                },
                {
                    "paragraph": "爰薦求牛，",
                    "zhushu": "周礼：牛人：𥙊祀共其享牛、求牛。求牛者，禱祀求福之牛。"
                },
                {
                    "paragraph": "庶無留行，以殄有罪。國有祀典，屬于神明，傷夷大命，無敢私顧。惟克勝敵，以全天兵。去茲蟊蠈，",
                    "zhushu": "張云：上音矛，下音賊。並食苗虫。"
                },
                {
                    "paragraph": "逹我涵育。収厥𥛬圉，役于校人。",
                    "zhushu": "𥛬，郎計切，役也。圉，養馬者。校，音效。周礼：蛮𥛬掌役，校人掌馬。"
                },
                {
                    "paragraph": "海隅𥠖獻，永底于理。無或頓刄，",
                    "zhushu": "潘云：頓，徒困切，通作“鈍”。左傳㐮公五年：“甲兵不頓。”注：頓，壞也。"
                },
                {
                    "paragraph": "以爲神耻。𢚩急如律令。",
                    "zhushu": "",
                    "type": 2
                },
                {
                    "paragraph": "禡牙文",
                    "zhushu": "事同上篇。",
                    "type": 2
                },
                {
                    "paragraph": "維年月日，某官某以清酌少牢之奠，禡于軍牙之神",
                    "zhushu": "：禡，音罵，師𥙊也。兵書：日牙旗者，将軍之精。凡始竪牙，必以綱日。綱日者，謂上剋也。兵牙之日，吉氣來應，大勝之徵。"
                },
                {
                    "paragraph": "秦定百越，",
                    "zhushu": "秦始皇三十二年，取百越之地，以爲南海、桂林、象郡。"
                },
                {
                    "paragraph": "漢開九郡，",
                    "zhushu": "漢武帝元鼎六年，定越地，以為南海、蒼梧、欝林、合浦、交趾、九真、日南、朱崖、儋耳郡。"
                },
                {
                    "paragraph": "自兹編列，同于諸華。天寳兆亂，北方荐役。惟是南方，乆稽討伐。藩蛮怙險，乳字生聚，悖傲威命，虐夷齊人。黄姓陋㜸，",
                    "zhushu": "童云，㜸，魚列切。𧕏，通用。"
                },
                {
                    "paragraph": "實恣暴盗。僮壯殺老，掠敓使臣，",
                    "zhushu": "敓，与“奪”同。使，去声。"
                },
                {
                    "paragraph": "梟視洞窟，",
                    "zhushu": "梟，堅堯切。"
                },
                {
                    "paragraph": "以逃大戮。今皇帝",
                    "zhushu": "憲宗也。"
                },
                {
                    "paragraph": "受天景命，敷于有仁，凡百凶毒，罔不震伐。齊、魯𧨏殄，",
                    "zhushu": "魯，一本作“青”。謂誅東平李師道。"
                },
                {
                    "paragraph": "趙、魏𩔰化，",
                    "zhushu": "趙，謂氶德軍節度使王承宗，以德、棣二州帰于有司。魏，謂魏博節度使田弘正，以所管六州請吏于朝。"
                },
                {
                    "paragraph": "溥天之下，咸順帝理。唯是𤨏眇，尚恣昏頑，致天震怒，命底于罰。官臣某",
                    "zhushu": "裴行立也。左傳㐮公十八年，其官臣偃实先後之。注：官臣，守官之臣。"
                },
                {
                    "paragraph": "欽率邦典，統戎于征。惟尓有神，懋揚廼職。敢告無縱詭𩔖，無劉我徒。",
                    "zhushu": "左傳成公十三年注：䖍、刘，皆殺也。"
                },
                {
                    "paragraph": "鏃刄鋒鍔，畢集于兇躬，",
                    "zhushu": "鏃，子木切，矢末也。鍔，五各切，劒端也。"
                },
                {
                    "paragraph": "鎧甲干盾，咸完于義軀。",
                    "zhushu": "鎧，苦盖切，甲也。盾，堅允切，干也。"
                },
                {
                    "paragraph": "焚煬蕩沃，",
                    "zhushu": "煬，餘亮切。"
                },
                {
                    "paragraph": "往如行虚。俾人懷于安，以靖离之隅，",
                    "zhushu": "南方也。"
                },
                {
                    "paragraph": "在是㪯也。往欽哉！無作神羞。急急如律令！",
                    "zhushu": "",
                    "type": 2
                },
                {
                    "paragraph": "𥙊井文",
                    "zhushu": "元和十一年，刺柳州作。",
                    "type": 2
                },
                {
                    "paragraph": "致𥙊于水土之神：惟神蓄是玄德，演爲人用，",
                    "zhushu": "囯語：夫水土演而民用也。注：水土氣通，爲演。"
                },
                {
                    "paragraph": "不窮之養，功齊乳湩。",
                    "zhushu": "湩，多貢、觀勇二切，乳汁也。"
                },
                {
                    "paragraph": "惟古有制，八家所共，",
                    "zhushu": "黄帝制井田，鑿井其中，八家其之。"
                },
                {
                    "paragraph": "是邦闕焉，官守斯恐。藴利兹乆，閟靈則深。爰告有神，惟惻我心。",
                    "zhushu": "易井卦：井渫不食，為我心惻。"
                },
                {
                    "paragraph": "卜兹利兆，于彼城隂，神斯有仁，是鑒是臨。惟昔善崩，",
                    "zhushu": "前漢：溝血志：岸善崩。善，猶喜也。"
                },
                {
                    "paragraph": "今則堅好，惟昔逓石，",
                    "zhushu": "“逓”，一本作“匝”。"
                },
                {
                    "paragraph": "今則順道。終古所無，聿從心禱，非神是與，人力焉保？發自玄冥，成干冨媪，",
                    "zhushu": "媪，烏皓切，女老称。前漢郊祀歌：后土冨媪。注：坤為母，故称媪也。"
                },
                {
                    "paragraph": "克長厥靈，不愛其寳。敬修報禮，式薦蘋藻。",
                    "zhushu": "",
                    "type": 2
                },
                {
                    "paragraph": "禜門文",
                    "zhushu": "祈晴也。禜，音泳。𥙊名。",
                    "type": 2
                },
                {
                    "paragraph": "禜于城門之神。惟神配隂含德，司其翕闢，能収水沴，以佑成績。",
                    "zhushu": "沴，音戾。妖也。又徒典切。"
                },
                {
                    "paragraph": "淫雨斯降，害于麰麥，野夫興憂，官守増惕。諸隂旣閉，",
                    "zhushu": "“隂”，一本作“陽”，誤。前漢：董仲舒治囯，以春秋灾異之変，推隂陽所以錯行，故求雨閉諸陽，縱諸隂，其止雨反是。"
                },
                {
                    "paragraph": "休徴未獲，敬用瓢齊，",
                    "zhushu": "童云：上婢遥切。下在𠔃切。周礼鬯人：禜門用瓢。斉，杜子春：音資。"
                },
                {
                    "paragraph": "以展周索，",
                    "zhushu": "索，悉各切。左傳定公四年：周索。注：索，法也。潘云：索，色格切。周礼：囯索鬼神而𥙊祀。乃蜡𥙊也。"
                },
                {
                    "paragraph": "納其雲氣，復我川澤，惟神是依，式佇來格。",
                    "zhushu": "",
                    "type": 2
                },
                {
                    "paragraph": "𥙊六伯母文",
                    "zhushu": "臨卭令之妻李氏也。子厚代叔父作。",
                    "type": 2
                },
                {
                    "paragraph": "維貞元十七年，歳次辛巳，二月癸巳朔，二十五日丁巳，姪男華州華隂縣主簿纁，",
                    "zhushu": "許云切。"
                },
                {
                    "paragraph": "謹以清酌庶羞之奠，敬𥙊于六伯母之靈。伏惟天錫考壽，神資淑德，髙明而和，柔惠且直。敬長慈㓜，宗姻仰則，不偕貴位，孰不悽惻？嗚呼哀哉！移天夙䘮，",
                    "zhushu": "文選二十移所天。注：女子在家則天父，嫁則天夫。移所天”，謂嫁夫也。"
                },
                {
                    "paragraph": "丁此閔凶，主器継夭，",
                    "zhushu": "易：長子主器。"
                },
                {
                    "paragraph": "莫承于宗。懿彼賢女，孝誠自中，温温良人，竟揚德風。承順必敬，滑甘則豐，致飬有榮，其道克終。天禍弊族，逺承哀訃，",
                    "zhushu": "芳遇切。"
                },
                {
                    "paragraph": "纒牽官事，",
                    "zhushu": "一本作“仕”。"
                },
                {
                    "paragraph": "奔哭無路。亦旣請告，聿來京師，以號以呼，祗拜堂帷。子姓彫落，宗門日衰，託于外姻，陳此靈儀。",
                    "zhushu": "李氏三女壻李伯和、王紓、陳萇，皆賢。貞元十六年，楊氏女扶侍至京師，遇疾卒于陳氏。自小㰸至于大㰸，一壻实參主之。有孫二人，長日曹，即奉之以縗，而正于位。"
                },
                {
                    "paragraph": "㓜女號恋，誓言固之，",
                    "zhushu": "謂陳萇之妻。"
                },
                {
                    "paragraph": "仁賢見容，曲遂其私。",
                    "zhushu": "謂陳萇。"
                },
                {
                    "paragraph": "内顧孱眇，祗益摧悲，",
                    "zhushu": "孱，鉏山切。柳纁自謂。"
                },
                {
                    "paragraph": "誠愧于人，豈曰“得宜”？今歲調選，",
                    "zhushu": "並去声。"
                },
                {
                    "paragraph": "獲參士林，主其簿書，于華之隂。受禄雖㣲，莫遂曩心，夙駕東征，祖軷將臨，",
                    "zhushu": "童云：“軷，蒲發切。道𥙊。"
                },
                {
                    "paragraph": "朔望是違，哀懷豈任？嗚呼哀哉！",
                    "zhushu": "",
                    "type": 2
                },
                {
                    "paragraph": "𥙊獨孤氏丈母文",
                    "zhushu": "獨孤申叔之母。",
                    "type": 2
                },
                {
                    "paragraph": "維年月日，某以清酌之奠，𥙊于獨孤氏丈母之靈。惟靈育德涵仁，克生賢子，",
                    "zhushu": "独孤申叔，字子重，卒年二十七。"
                },
                {
                    "paragraph": "生而不淑，未壯而死。名播九圍，望髙羣士，雖㣲禄位，人羡其美。在抱無孫，承家乏祀，孝女良壻，適遵燕喜。某曩　與子重，道契義均，知心爲貴，實在斯人。奉養宜継，將致其勤，竟罹禍謫，逾紀漂淪。夙志斯阻，㣲𠂻莫申，冀榮末路，私願獲陳，遽此承訃，天乎不仁！嗚呼哀哉！昔也髙堂，丗悲其獨，今兹玄室，孝道當復。神感昭融，不疾而速，靈識逾濬，承歡載穆。式致其安，寕寘其毒，願言有知，以慰幽躅。",
                    "zhushu": "躅，除玉切。",
                    "type": 2
                },
                {
                    "paragraph": "𥙊從兄文",
                    "zhushu": "柳寛字存諒，子厚五從族兄。",
                    "type": 2
                },
                {
                    "paragraph": "嗚呼！我姓嬋嫣，",
                    "zhushu": "童云：上音蝉，下於䖍切。長皃。"
                },
                {
                    "paragraph": "由古而蕃，鍾鼎丗紹，圭茅並分。至于有囯，爵列加尊，聮事尚書，十有八人。中遭諸武，抑遏讎𡨚，踣弊不振，",
                    "zhushu": "潘云：踣，蒲此、匝候二切。"
                },
                {
                    "paragraph": "數逾百年。近者紛紛，稍出能賢，族屬旍矅，",
                    "zhushu": "“旍”，与“旌”同。"
                },
                {
                    "paragraph": "期復于前。君修其辭，楚越猶傳，從事諸侯，假乎郡藩，",
                    "zhushu": "“乎”，疑當作“守”。柳寛從事廣南，假守支郡。"
                },
                {
                    "paragraph": "人謡吏畏，威恵咸宣。神乎我欺，命返不延，",
                    "zhushu": "寛中厲氣嘔泄，卒，年四十七。"
                },
                {
                    "paragraph": "興起之望，是越是愆。歲首去我，將濵海堧，留遊歡娯，渉月弥旬。夜𤑔膏炬，晝凌風煙，理策嶇𡾴，",
                    "zhushu": "童云：十虧丁切。說文：日欲也。下音欽，或作“嶔”，同。"
                },
                {
                    "paragraph": "縻舟潺湲，",
                    "zhushu": "潺，鉏山切。湲，于權切。水流貌。"
                },
                {
                    "paragraph": "將辭又醉，就往而旋。今者之來，徒御淒然，垂帷䄡䄡，",
                    "zhushu": "張云：襜，𧈪占切，垂貌，衣蔽前。"
                },
                {
                    "paragraph": "飛旐翻翻。升拜無形，合哭誰聞？",
                    "zhushu": "“合”，一本作“治”。"
                },
                {
                    "paragraph": "逝歸從祔，于鄧之原。銘墓有辭，發我狂言，祗陳其悲，匪暇于文。觴有㫖酒，豆有㹠肩，",
                    "zhushu": "㹠，与“豚”同，小豕也。"
                },
                {
                    "paragraph": "伊奠之菲，而誠孔䌓。靈耶罔耶？有涕漣漣。",
                    "zhushu": "",
                    "type": 2
                },
                {
                    "paragraph": "𥙊弟宗直文",
                    "zhushu": "子厚同祖異父弟，字正夫。",
                    "type": 2
                },
                {
                    "paragraph": "維年月日，",
                    "zhushu": "元和十年七月。"
                },
                {
                    "paragraph": "八哥以清酌之莫，𥙊于亡弟十郎之靈。吾門彫䘮，歲月已乆，但見禍謫，未聞昌延，使爾有志，不得存立。延陵已上，四房子姓，各爲單孑，",
                    "zhushu": "一作“各有单緒”。"
                },
                {
                    "paragraph": "慥慥早夭，",
                    "zhushu": "慥，七到切。"
                },
                {
                    "paragraph": "汝又継終，兩房𥙊祀，今已無主。吾又未有男子，爾曹則雖有如無。一門嗣續，不絶如綫，",
                    "zhushu": "即“線”字，係公羊傳句。"
                },
                {
                    "paragraph": "仁義正直，天竟不知，理極道乖，無所告訴。汝生有志氣，好善嫉邪，勤學成癖，攻文致病，年纔三十，不禄命盡。",
                    "zhushu": "一本作“年過三十，不掛命書”。"
                },
                {
                    "paragraph": "蒼天蒼天，豈有眞宰！如汝德業，尚早合出身，由吾被謗年深，使汝負才自棄。志願不就，罪非他人，死䘮之中，益復爲媿。汝墨法絶代，識者尚稀，",
                    "zhushu": "一本作“稀，音尚希”。"
                },
                {
                    "paragraph": "及所著文，不令沉没，吾皆収録，以授知音。文類之功，",
                    "zhushu": "宗名撰西漢文𩔖四十卷。"
                },
                {
                    "paragraph": "更亦廣布，使傳於丗人，以慰汝靈。知在永州，私有孕婦，吾專優恤，以俟其期。男爲小宗，女亦當愛，延子長大，必使有歸，撫育教視，使如己子，吾身未死，如汝存焉。炎荒萬里，毒瘴充塞，汝已乆病，來此伴吾。到未數日，自云小差，雷塘靈泉，言𥬇如故。一寐不覺，便爲古人，茫茫上天，豈知此痛！郡城之隅，佛寺之北，飾以殯紖，",
                    "zhushu": "紖，丈忍切，棺索。"
                },
                {
                    "paragraph": "寄於髙原。死生同歸，誓不相弃，庶幾有靈，知我哀懇。",
                    "zhushu": "",
                    "type": 2
                },
                {
                    "paragraph": "𥙊姊夫崔使君簡文",
                    "zhushu": "元和七年，藁葬永州。",
                    "type": 2
                },
                {
                    "paragraph": "永州刺史博陵崔公之靈。天之生人，或哲或愚，君取其英，爰曜于初。譽動京邑，施于方隅，密勿書奏，元侯是俞。",
                    "zhushu": "崔簡，貞元五年中進士第，旋入山南西道節度使爲掌書記，至府留後。"
                },
                {
                    "paragraph": "蜀㓂内侮，禍聮羗、髳，",
                    "zhushu": "潘云：髳，茂侯切。夷名。羌在西蜀，髳在巴蜀。叶韻，髳，讀如謨。"
                },
                {
                    "paragraph": "君出𩔰畫，披攘其徒，南平劒門，西獲戎俘。超受刑曹，留揔南都，",
                    "zhushu": "簡在山南，凡五徙聀，六增官，至刑部貟外郎，爲府留後。"
                },
                {
                    "paragraph": "移刺連部，",
                    "zhushu": "“部”，一本作“州”。謂簡自山南西道府迁連州刺史。"
                },
                {
                    "paragraph": "下民其蘇。道不可常，病惑中途，悍石是餌，元精以渝。",
                    "zhushu": "簡後餌五石，病瘍且乱。"
                },
                {
                    "paragraph": "雷謗爰興，按驗増誣，",
                    "zhushu": "簡自連州徙永州，未至，而連州人訴簡，御史按章具獄，坐流驩州。"
                },
                {
                    "paragraph": "始雖進律，終以論辜。",
                    "zhushu": "記王制：有功德于民者，加地進律。注：律，法也。"
                },
                {
                    "paragraph": "溟海浩浩，而君是踰；嵩山茫茫，而君是居。",
                    "zhushu": "“嵩”，疑當作崇。崇山，驩兠所放処，在驩州界。"
                },
                {
                    "paragraph": "厥弟抗憤，呌于康衢，天子憫焉，訊以文書。御史旣斥，連帥是除，",
                    "zhushu": "簡㓜弟詣闕訟寃，天子爲之黜連帥，罷御史。"
                },
                {
                    "paragraph": "期復中壤，遽淪别區。䘮還大浸，又溺二孤，",
                    "zhushu": "簡子処道、守訥，奉簡之䘮，踰海水，遇暴風，二孤溺死。"
                },
                {
                    "paragraph": "痛毒荐仍，振古所無。何謫于天，降此翦屠，柩不及歸，寓葬荒墟，將葺將就，誓還里閭。嗚呼哀哉！君之子姓，惟自我出，母儀先虧，",
                    "zhushu": "簡妻柳氏，先十年卒。"
                },
                {
                    "paragraph": "父訓又失。焭焭相祖，",
                    "zhushu": "焭，渠營切，憂也。与“煢惸”同。"
                },
                {
                    "paragraph": "撫悼増恤，咸冀其才，以大家室。惟昔與君，年殊志匹，晝咨夕計，期正文律，實契師友，豈伊親昵。誰謂斯人，變易成疾，良志莫踐，乖離永訣。嗚呼哀哉！永山之西，湘水之東，殯紖以出，斧屋爰封。",
                    "zhushu": "記檀弓：封有若覆夏屋者矣，有若斧者矣。"
                },
                {
                    "paragraph": "神非乆留，息駕于中，書石爲誌，丗德斯崇，手𣂏以酹，",
                    "zhushu": "童云：𣂏，音拘，挹也，酌也。酹，魯外切。"
                },
                {
                    "paragraph": "涕出焉窮。",
                    "zhushu": "",
                    "type": 2
                },
                {
                    "paragraph": "又𥙊崔簡神柩歸上都文",
                    "zhushu": "神柩，一本作“旅櫬”。",
                    "type": 2
                },
                {
                    "paragraph": "嘻乎崔公之柩，",
                    "zhushu": "“嘻”，一本作“嗟”字。柩，巨救切。"
                },
                {
                    "paragraph": "嘻乎崔公！楚之南，其土不可以室，或坋而頽，",
                    "zhushu": "坋，符吻切，塵也。"
                },
                {
                    "paragraph": "或确而崒，",
                    "zhushu": "确，音慤，磽确切。山多大石。崒，昨没、昨律二切。詩注云：崒者，崔嵬。"
                },
                {
                    "paragraph": "隂流泄漏，瀐没渝溢。",
                    "zhushu": "瀐，思廉切。尔雅：泉一見一否爲瀐。郭墣：日纔有貌。"
                },
                {
                    "paragraph": "碩䑕大蟻，傍穿側出，虧踈脆薄，乆乃自窒，不如君之郷，式堅且密。嘻乎崔公！楚之南，其鬼不可與友，躁戾佻險，",
                    "zhushu": "佻，音超。輕也，偷也。"
                },
                {
                    "paragraph": "睒眒欺苟，",
                    "zhushu": "𦖠，矢冉切。暫視貌。又驚視貌。眒，書刃切。張且也。"
                },
                {
                    "paragraph": "脞賤暗𦙑，",
                    "zhushu": "脛，坐果切。細碎无大畧。𦙑，古忽字。"
                },
                {
                    "paragraph": "輕嚚妄走，",
                    "zhushu": "嚚，音銀。"
                },
                {
                    "paragraph": "不思己𩔖，好是羣醜，不如君之郷，式和且偶。日月甚良，子姓甚勤，具是舟轝，",
                    "zhushu": "張云：轝，音䉌，舁，東也。"
                },
                {
                    "paragraph": "寜君之神。去爾夷方，返爾故隣，弈弈其歸，宜樂且欣。君死而還，我生而留，逺矣殊丗，曷從之遊？酹觴于座，與涕俱流。",
                    "zhushu": "",
                    "type": 2
                },
                {
                    "paragraph": "𥙊崔氏外甥文",
                    "zhushu": "一本作崔君筵側𥙊二甥文，即處道、守訥逾海溺死者。",
                    "type": 2
                },
                {
                    "paragraph": "年月日，八舅、十舅敬𥙊外甥韋六小卿之魂。嗚呼！生有孝姿，淑且茂𠔃。謂吉其終，道克就𠔃。胡典而䘮，離厥咎𠔃。蹈道而違，死誰祐𠔃。豈汝之昧，不能究𠔃。將奪之鑒，使昏霿𠔃。",
                    "zhushu": "童云：霿，武賦切，与“霧”同。"
                },
                {
                    "paragraph": "反復攪予，哀何救𠔃。骨肉無從，魂焉覯𠔃。庶幾來歸，餕以侑𠔃。",
                    "zhushu": "餕，音俊。礼記注：食餘日餕。言𥙊簡之餘，以𥙊二甥。"
                },
                {
                    "paragraph": "酒實于觴，肉盈豆𠔃。豈伊異人，余所授𠔃。來耶否耶，歆氣臭𠔃。",
                    "zhushu": "",
                    "type": 2
                },
                {
                    "paragraph": "𥙊崔氏外甥女文",
                    "zhushu": "簡之女名媛，嫁朗州司户薛巽。",
                    "type": 2
                },
                {
                    "paragraph": "叔舅宗元𥙊于二十六娘子之靈。凡我諸甥，惟爾爲首。甥於我氏，",
                    "zhushu": "“甥”，一本作“生”。"
                },
                {
                    "paragraph": "恩顧彌厚。惠明貞淑，仁愛孝友。女德之全，素風斯守。播於族屬，芬馨自乆。㳟惟伯姉，",
                    "zhushu": "崔氏之母，子厚姉也。"
                },
                {
                    "paragraph": "道茂行高。上承下訓，克敬能勞。夙有儀則，刑于汝曹。雖云“性善”，抑自良陶。汝之先君，",
                    "zhushu": "謂崔簡。"
                },
                {
                    "paragraph": "以文誨我。周流辯論，有疑必果。𢘆革其非，以成其可。孰云具美，易以生禍。汝及諸弟，流離莫從。幸獲我依，以慰困窮。歸之令族，有蔚其容。方冀榮壽，遽罹災凶。嗚呼哀哉！汝自艱酷，二弟継終。海門之哀，今古罕同。駢也英文，敷暢浩通。賞期振耀，弘我儒風。又兹夭閼，神理何䝉？",
                    "zhushu": "夭，於表切。閼，音遏。莊子：道遥賞儒，莫之夭閼。此文謂崔氏弟処道、守訥，奉其飘蓬度海，遇風溺死。崔駢即卿郎，亦死也。"
                },
                {
                    "paragraph": "盛德餘慶，冝福其曹。葫然降戾，惟禍之逢。嗚呼哀哉！前歲詔追，廷授逺牧。",
                    "zhushu": "示和十年，子厚召至京師，又出為所州刺史。"
                },
                {
                    "paragraph": "武陵便道，往來信𪧐。",
                    "zhushu": "武陵，即朗州。"
                },
                {
                    "paragraph": "幸兹再見，緩我心曲。猶且輕别，瞻程務速。孰知自此，遂間幽躅。",
                    "zhushu": "除玉切。"
                },
                {
                    "paragraph": "臨視無路，遡風慟哭。怛焉自中，如刄之觸。邙阜有位，青烏載卜。",
                    "zhushu": "崔氏葬北邙山南，青烏乃相墓書。"
                },
                {
                    "paragraph": "道途尚艱，歲月逾蹙。方俟歸紖，",
                    "zhushu": "文忍切。棺索。"
                },
                {
                    "paragraph": "再期奠沃。寄哀斯文，心焉往後。嗚呼哀哉！",
                    "zhushu": "",
                    "type": 2
                },
                {
                    "paragraph": "𥙊外甥崔駢文",
                    "zhushu": "崔簡之子。",
                    "type": 2
                },
                {
                    "paragraph": "𥙊于卿郎之魂：“嗚呼！天恡靈竒，",
                    "zhushu": "恡，即“吝”字。"
                },
                {
                    "paragraph": "取不可貪。旣睿又力，神誰以堪？汝不是思，而縱其志。盗其管籥，褰其篋匱。抽深抉密，檐重掲貴。",
                    "zhushu": "童云：揭，丘桀切，㪯也。又巨列切，負也。又去例切，髙㪯也。喻駢之多能。"
                },
                {
                    "paragraph": "守吏失職，訴帝行事。果殄爾躬，以寧其位，豈不信耶？不然，無鬼誅之行，而中道夭死，",
                    "zhushu": "莊子：為不善者，鬼誅之。"
                },
                {
                    "paragraph": "有㧞𩔖之才，而三見廢委。仁充其軀，毒中骨髓，其何以爲累也？兄弟逾十，我出惟八。",
                    "zhushu": "左傳成公十四年：我之自出。注：外甥也。謂柳氏所生八子。"
                },
                {
                    "paragraph": "旣孤數祀，中分存没。我爲汝舅，汝爲我甥。求仁具得，爲藝継成。天下莫倫，古罕並行。人而思之，幾不欲生。嗚呼哀哉！旣致其愛，秪極其哀。秦越萬里，心魂徘徊。念與汝别，桓公之臺。顧余猶壯，視爾如孩。戯抽佛筴，",
                    "zhushu": "筴，即策字，今謂之籖。"
                },
                {
                    "paragraph": "前次沲隈。",
                    "zhushu": "童云：上待何切，下烏回切，水曲也。"
                },
                {
                    "paragraph": "𥬇頷即路，鳴鞘不廻。",
                    "zhushu": "童云：鞘，音梢，又音𥬇，刃室也。潘云：選詩：“長鋏嗚鞘中。”"
                },
                {
                    "paragraph": "豈云古今，自此而乖。孰爲鬼神，忍是隂誅。得疾之日，兄弟莫在。謁醫問巫，卒以幽昧。葬之東野，誰賵誰㑹？",
                    "zhushu": "賵，撫鳯切，贈送死也。"
                },
                {
                    "paragraph": "旣虞以奠，誰主誰酹？",
                    "zhushu": "酹，魯外切。虞，𥙊名。礼記：“葬旣已竟，豈若速反而虞𥙊，以安神靈。”"
                },
                {
                    "paragraph": "孤魂冥冥，何託何逝？嗚呼哀哉！刑曹継之，以病告余。銜憂驅使，裏薬操書。雖驚狀劇，猶恃神扶。豈知所頼，終以誤吾。我自得罪，無望還都。想爾新墓，少陵之隅。何時歸祔，圯土下呼。漬淚徹壙，以沾以塗。此心未慊，秪益摧紆。累見于夢，寜知有無？寄之哀辭，惟爼及壷。嗚呼哀哉！",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之四十二",
            "paragraphs": [
                {
                    "paragraph": "増廣註釋音辯唐柳先生集卷之四十二",
                    "zhushu": "",
                    "type": 1
                },
                {
                    "paragraph": "詩",
                    "zhushu": "一本“詩”上有“古今”字。",
                    "type": 2
                },
                {
                    "paragraph": "同劉二十八院長述舊言懷感時書事，奉寄澧州張貟外使君五十二韻之作，因其韻増至八十通，贈二君子",
                    "zhushu": "刘禹錫、張署。",
                    "type": 2
                },
                {
                    "paragraph": "弱歳游玄圃，",
                    "zhushu": "崑崙山有玄圃，出美玉，以喻京城之多賢才。"
                },
                {
                    "paragraph": "先容幸弃瑕。名勞長者記，文許後生誇。鷃翼甞披隼，",
                    "zhushu": "鷃，音晏，小鳥也。律，思允切，鷙鳥。"
                },
                {
                    "paragraph": "蓬心頼𠋣麻。継酬天禄署，",
                    "zhushu": "天禄，閤名，漢藏書処。張署，貞元中㪯進士、博斈宏詞，爲校書郎。子厚亦爲集賢殿正字。酬，當作“讎”，謂校讎也。"
                },
                {
                    "paragraph": "俱尉甸侯家。",
                    "zhushu": "張署爲京兆武功尉，子厚亦爲監田縣尉。"
                },
                {
                    "paragraph": "憲府初収跡，丹墀共拜嘉。",
                    "zhushu": "張署至武功，拜監察御史。子厚亦自集賢殿正字爲監察御史。刘禹錫與子厚同爲御史，故日院長。"
                },
                {
                    "paragraph": "分行參瑞獸，",
                    "zhushu": "瑞獸，獬豸也。"
                },
                {
                    "paragraph": "傳㸃亂宫鴉。執簡寕循枉，持書毎去邪。",
                    "zhushu": "漢有治書侍御史。後漢日持書御史。"
                },
                {
                    "paragraph": "鵉凰標魏闕，熊武負崇牙。",
                    "zhushu": "唐諱“虎”字，以“武”字代。"
                },
                {
                    "paragraph": "辨色冝相顧，傾心自不譁。金爐仄流月，紫殿啓晨赮。",
                    "zhushu": "音遐，亦色。"
                },
                {
                    "paragraph": "未竟遷喬楽，俄成失路嗟。",
                    "zhushu": "貞元十九年，署自監察御史貶為郴州臨武縣令。"
                },
                {
                    "paragraph": "還如渡遼水，",
                    "zhushu": "李白云：“亭伯流离敖遼海。”"
                },
                {
                    "paragraph": "更似謫長沙。",
                    "zhushu": "賈𧨏事。"
                },
                {
                    "paragraph": "别怨秦城暮，途窮越嶺斜。訟庭閑枳𣗥，候吏逐麋䴥。",
                    "zhushu": "童云：䴥，音加，牝鹿也。"
                },
                {
                    "paragraph": "三載皇恩暢，千年聖曆遐。朝宗延架海，師役罷梁溠。",
                    "zhushu": "溠，側加切。水各。左傳莊公四年：“除道梁溠。”注：“作橋於溠水上。”"
                },
                {
                    "paragraph": "京邑搜貞幹，南宫歩渥洼。",
                    "zhushu": "渥，乙角切。洼，爲𤓰切，水名。前漢：“馬生渥洼水中。”此謂張署自臨武移江陵掾，自江陵掾為京兆府司録参軍，迁尚書刑部貟外郎。"
                },
                {
                    "paragraph": "丗推材是梓，",
                    "zhushu": "“梓”，一本作“抒”。"
                },
                {
                    "paragraph": "人仰𩦸中驊。歘刺苗人地，",
                    "zhushu": "署岀爲䖍州刺史，古三苗地也。潘云：“歘，諸韵皆作‘歘’，許勿切，从二火。”莊子釋文云：“歘生之芝也。”張平子賦：“歘神化而驒蛻𠔃。惟二子，从三火，况物切。”"
                },
                {
                    "paragraph": "仍逾贑石崖。禮容乗㻫琫，",
                    "zhushu": "㻫，音必。一本作“㻫”，佩刀下飾也。車，莫孔切，佩刀上飾。"
                },
                {
                    "paragraph": "戍備響錏鍜。",
                    "zhushu": "童云：“錏鍜，音鴉遐，頸諎也。”"
                },
                {
                    "paragraph": "寵即郎官舊，威從太守加。建旟翻鷙鳥，負弩繞文蛇。𠕋府榮八命，中闈盛六珈。",
                    "zhushu": "珈，音加。詩云：“副笄六珈。”珈，婦人首飾之盛者也。"
                },
                {
                    "paragraph": "肯隨胡質矯，",
                    "zhushu": "晋胡質爲嵗射刺中其子威，告帰，賜絹一匹。威日：“大人清白，不審於何得此？”質日：“是吾俸禄之餘。”唐刘子元作史通，譏其矯。"
                },
                {
                    "paragraph": "方惡馬融奢。",
                    "zhushu": "後漢：“馬融居宇器服，多有侈飾，常坐髙堂，施絳紗帳。”"
                },
                {
                    "paragraph": "褒德符新換，懷仁道迸遮。",
                    "zhushu": "謂署迁澧州刺史。"
                },
                {
                    "paragraph": "俗嫌龍節晚，朝訝介圭賖。",
                    "zhushu": "時龍麥以苴介圭，入覲于王。"
                },
                {
                    "paragraph": "萬貢輸苞匭，",
                    "zhushu": "禹貢：“荆州苞匭菁茅。”"
                },
                {
                    "paragraph": "周官賦秉秅。",
                    "zhushu": "秅，側加切，米教也。周礼秋官：“粟容住十六斛日秉，四秉日筥，十筥日稜，十稜日秅。”"
                },
                {
                    "paragraph": "雄風吞七澤，",
                    "zhushu": "司馬相如載：“楚有七澤。”"
                },
                {
                    "paragraph": "異産控三巴。",
                    "zhushu": "刘璋改永寕為巴郡，以固稜為巴東郡，徒寵義為巴西大守，是為三巴。又寰宇志：“閬、白三水，東西流三，此桓‘巴’字，是謂‘三巴’。其地与礼州相接。”"
                },
                {
                    "paragraph": "即事觀農稼，因時展物華。秋原被蘭葉，春渚漲桃花。令粛軍無擾，程懸市禁貰。",
                    "zhushu": "音賖，賖也。諸史多音式遮、時夜二切。"
                },
                {
                    "paragraph": "不應虞竭澤，",
                    "zhushu": "史記：“竭澤而漁，明年无魚。”"
                },
                {
                    "paragraph": "寕復歎棲苴。",
                    "zhushu": "苴，鉏加切，水中浮草，今作“蒩”字。詩：如彼棲苴。注：樹上之棲苴。"
                },
                {
                    "paragraph": "𨁻躞騶先駕，",
                    "zhushu": "蹀𨇾，音蹀燮，馬行皃。騶，音鄒，廐御。"
                },
                {
                    "paragraph": "龍銅鼔報衙。",
                    "zhushu": "籠，銅鼓声也。"
                },
                {
                    "paragraph": "染毫東囯素，",
                    "zhushu": "絹素也。"
                },
                {
                    "paragraph": "濡印錦溪砂。",
                    "zhushu": "丹砂也。"
                },
                {
                    "paragraph": "貨積舟難泊，人歸山倍畬。",
                    "zhushu": "音賖。呉、楚燒山而種田曰畬田。"
                },
                {
                    "paragraph": "呉歈工折柳，",
                    "zhushu": "歈，音俞，歌也。徐鉉日：“渝水之人善歌舞，漢髙祖采其声，後人因加此字。”選：“呉歈越阾。”又古楽府有折楊柳曲。"
                },
                {
                    "paragraph": "楚舞舊傳芭。",
                    "zhushu": "音巴。楚辝：“傳芭𠔃代舞。”注：芭，巫者所持香草。"
                },
                {
                    "paragraph": "隱几松爲曲，",
                    "zhushu": "隠，於靳切，據也。唐李秘取松樛枝以隱背，其名日養和，後得如龍形者以献帝。"
                },
                {
                    "paragraph": "傾罇石作汙。",
                    "zhushu": "童云：“汙”合作“窊”。音注：礼有鑿。地日：汙罇，烏𤓰切。"
                },
                {
                    "paragraph": "寒𥘉榮橘柚，夏首廌枇杷。祀変荆巫禱，風移魯婦髽。",
                    "zhushu": "童云：髽，荘華切。婦人䘮䯻。檀弓云：魯婦髽而弔。"
                },
                {
                    "paragraph": "已聞施愷悌，還覩正竒衺。",
                    "zhushu": "音羇邪。"
                },
                {
                    "paragraph": "慕友慚連璧，",
                    "zhushu": "晋夏侯湛与潘岳友善，同輿接茵，謂之連璧。"
                },
                {
                    "paragraph": "言姻喜附葭。",
                    "zhushu": "前漢中山靖壬傳：“葭莩之親。”張署娶柳氏也。"
                },
                {
                    "paragraph": "沉埋全死地，流落半生涯。入郡腰常折，逢人手盡叉。敢辭親耻汙，唯恐長疵瘕。",
                    "zhushu": "童云：上才支切，下音遐。"
                },
                {
                    "paragraph": "善幻迷冰火，",
                    "zhushu": "幻，胡辦切。列子云：冬起雷，夏造水。"
                },
                {
                    "paragraph": "斉諧𥬇泊塗。",
                    "zhushu": "荘子云：“斉諧者，志怪者也。”東方朔傳隱語日“老栢塗。塗，音荼。”"
                },
                {
                    "paragraph": "東門牛屡飯，",
                    "zhushu": "淮南子：斉威公送客東門之外，寗戚方斂牛叩角而啇歌。"
                },
                {
                    "paragraph": "中散蝨空爬。",
                    "zhushu": "晋嵇康為中散大夫，遺山濤書曰：性復多蝨，爬搔无已。"
                },
                {
                    "paragraph": "𨓜戯看猴闘，",
                    "zhushu": "“猴”，一夲作“猿”。"
                },
                {
                    "paragraph": "殊音辨馬檛。",
                    "zhushu": "童云：檛，荘華切。左氏：“繞朝贈士㑹以䇿。”注：“檛也。”祢衡傳：“撾鼓。”"
                },
                {
                    "paragraph": "渚行狐作㜸，",
                    "zhushu": "魚列切。"
                },
                {
                    "paragraph": "林𪧐鳥爲𣩈。",
                    "zhushu": "童云：𣩈，咨邪切，病也。本作“瘥”。"
                },
                {
                    "paragraph": "同病憂能老，新聲麗似姱。",
                    "zhushu": "苦𤓰切，美好也。"
                },
                {
                    "paragraph": "豈知千仭墜，秪爲一毫差。守道甘長絶，明心欲自𠜲。",
                    "zhushu": "張云：𠜲，於加切，自刎也。出呉語。"
                },
                {
                    "paragraph": "貯愁聽夜雨，隔淚數残葩。梟族音常聒，",
                    "zhushu": "梟，堅堯切，不孝鳥。"
                },
                {
                    "paragraph": "豺群喙競呀。",
                    "zhushu": "童云：呀，虚牙切。唅呀，張口皃。"
                },
                {
                    "paragraph": "岸蘆翻毒蜃，磎竹闘狂犘。",
                    "zhushu": "童云：摩，音麻，牛名，出巴中，重二千斤。"
                },
                {
                    "paragraph": "野鶩行看弋，",
                    "zhushu": "張云：鶩，莫卜切，又亡遇切。"
                },
                {
                    "paragraph": "江魚或共扠。瘴氛𢘆積潤，訛火亟生煆。",
                    "zhushu": "童云：煆，虚加切，火氣。"
                },
                {
                    "paragraph": "耳静煩喧蟻，",
                    "zhushu": "晋殷師患耳聦，聞床下蚁動，謂之牛闘。"
                },
                {
                    "paragraph": "魂驚怯怒蛙。",
                    "zhushu": "韓非子：越王出，見怒蛙，乃為之式，曰：為真有氣也。"
                },
                {
                    "paragraph": "風枝散陳葉，霜蔓綖寒𤓰。",
                    "zhushu": "“綖”，一本作“𦂯”。"
                },
                {
                    "paragraph": "霧密前山桂，冰枯曲沼蕸。",
                    "zhushu": "蕸，音遐。美蕖葉。"
                },
                {
                    "paragraph": "思郷比莊舄，",
                    "zhushu": "史記陳軫傳：越人荘舄仕楚執珪，有頃而病，使人听之，猶尚越声也。"
                },
                {
                    "paragraph": "遯丗遇眭夸。",
                    "zhushu": "“遇”，一本作“恭”。時，息随切。此史隱𨓜傳“眭侉髙尚不事，寄情丘壑。”"
                },
                {
                    "paragraph": "漁舎茨荒草，林橋卧古槎。",
                    "zhushu": "童云：槎，鉏加切。水中浮木。"
                },
                {
                    "paragraph": "御寒衾用𦋺，",
                    "zhushu": "𦋺，音計。西域毳布，織毛為之，盖氊𩔖也。"
                },
                {
                    "paragraph": "挹水勺仍㭨。",
                    "zhushu": "挹，伊入切。勺，市若切。㭨，余遮切，㭨榆。"
                },
                {
                    "paragraph": "䆫蠧惟潜蝎，",
                    "zhushu": "蝎，胡葛切。蠧虫。"
                },
                {
                    "paragraph": "甍涎競綴蝸。",
                    "zhushu": "甍，謨耕切。"
                },
                {
                    "paragraph": "引泉開故竇，護藥挿新笆。",
                    "zhushu": "笆，音巴。篱有刺者。"
                },
                {
                    "paragraph": "樹怪花因槲，",
                    "zhushu": "羅青斛木槲花，多生於古樹朽壤中。"
                },
                {
                    "paragraph": "蟲憐目待蝦。",
                    "zhushu": "嶺表録異：海鏡蟹為腹，水母蝦為目。水母，䖳也，有口无目，蝦随食其涎，人或取之，則欻然而没，盖蝦有所見耳。"
                },
                {
                    "paragraph": "驟歌喉易嗄，",
                    "zhushu": "嗄，所嫁、於介二切。声敗也。"
                },
                {
                    "paragraph": "饒醉鼻成。",
                    "zhushu": "皮皻，音杳虚，鼻上蚫。"
                },
                {
                    "paragraph": "曵捶牽羸馬，垂蓑牧艾猳。",
                    "zhushu": "猳，音加，牡豕也。左傳定公十四年：曷帰吾艾猳。注：艾，老也。字林作　謂三毛聚居者。"
                },
                {
                    "paragraph": "已看能類鼈，",
                    "zhushu": "能，奴来切，三足鼈。"
                },
                {
                    "paragraph": "猶訝雉爲鷨。",
                    "zhushu": "鷨，戸花切。鳥名，似雉。"
                },
                {
                    "paragraph": "誰采中原菽，徒巾下澤車。",
                    "zhushu": "周礼：巾車，巾飾也。後漢：馬少遊乗下澤車。注：為車行澤者，欲短轂。"
                },
                {
                    "paragraph": "俚兒供苦筍，傖父饋酸樝。",
                    "zhushu": "童云：傖，七衡切。晋陽秋云：呉人謂中囯人為傖。樝，音查。"
                },
                {
                    "paragraph": "勸策扶危杖，邀持當酒茶。道流徴短褐，",
                    "zhushu": "潘云：短，一本作“裋”，音豎。裋，布長襦也。褐，毛布之衣也。"
                },
                {
                    "paragraph": "禅客㑹袈裟。香飯舂菰米，",
                    "zhushu": "潘云：菰，攻乎切，通作苽，彫胡也，可炊可飯。"
                },
                {
                    "paragraph": "珍蔬折五茄。方期飲甘露，",
                    "zhushu": "宋録日：新安王子鵉、䂊章王子尚謂雲済道人於八公山，済設茶茖，尚味之日：“此甘露也，何言茶茗？”"
                },
                {
                    "paragraph": "更欲吸流霞。",
                    "zhushu": "抱朴子：項曼都修道山中，忽遊紫府，飲流霞一杯酉。"
                },
                {
                    "paragraph": "屋䑕從穿兀，林狙任攫拏。春衫裁白紵，朝帽掛烏紗。屡歎恢恢網，頻摇肅肅𦊨。",
                    "zhushu": "𦊨，咨邪切。免網。"
                },
                {
                    "paragraph": "衰榮困蓂莢，盈缺幾蝦蟇。",
                    "zhushu": "淮南子：月中有蟾蜍。注：蟾蜍，蝦蟇也。"
                },
                {
                    "paragraph": "路識溝邊柳，城聞壠上笳。",
                    "zhushu": "笳，古牙切。胡人卷芦葉吹之。"
                },
                {
                    "paragraph": "共思捐佩處，",
                    "zhushu": "楚辝：捐余玦𠔃江中，遺余佩𠔃澧浦。張署爲澧州刺史，故云然。"
                },
                {
                    "paragraph": "千騎擁青緺。",
                    "zhushu": "緺，古華切。青紫邑緩：東郭先生拜二千石，佩青緺出宫門。",
                    "type": 2
                },
                {
                    "paragraph": "弘農公以碩德偉材屈於誣枉，左官三歳，復爲大僚。天監昭明，人心感恱。宗元竄伏湘浦，拜賀未由，謹献詩五十韻，以畢㣲志。",
                    "zhushu": "楊慿，弘農人。中丞李夷簡䃅慿貪汙潜侈，眨臨賀尉。後入爲王傳。子厚時爲永，岀同馬，以持献之。",
                    "type": 2
                },
                {
                    "paragraph": "知命儒爲貴，時中聖所臧。",
                    "zhushu": "中庸謂仲尼日：“君子而時中。”"
                },
                {
                    "paragraph": "處心斉寵辱，遇物任行藏。関識新安地，",
                    "zhushu": "漢武帝紀注：按船將軍楊撲眇爲関外民，乞徙東関，以家財給其用，於是徙関不。新安去弘農三百里。"
                },
                {
                    "paragraph": "封傳臨晉郷。",
                    "zhushu": "錫朗爲秦將，有功，封臨晉君。"
                },
                {
                    "paragraph": "挺生推豹蔚，遐歩仰龍𩦪。幹有千尋竦，精聞百錬鋼。茂功期舜禹，髙韻狀羲黄。",
                    "zhushu": "“狀”一本作“上”，一本作“徙”。"
                },
                {
                    "paragraph": "足𨓜詩書囿，鋒揺翰墨場。雅歌張仲德，",
                    "zhushu": "詩：六月，張仲孝女。"
                },
                {
                    "paragraph": "頒祝魯侯昌。",
                    "zhushu": "悶宫詩云。"
                },
                {
                    "paragraph": "憲府初騰價，",
                    "zhushu": "貞元中，憲爲監察御史。"
                },
                {
                    "paragraph": "神州轉耀鋩。",
                    "zhushu": "“神州”謂禀師。"
                },
                {
                    "paragraph": "右言盈簡𠕋，",
                    "zhushu": "慿甞爲起居舎人，乃右史。右史記言。"
                },
                {
                    "paragraph": "左轄備條綱。",
                    "zhushu": "慿爲左司貟外郎。轄，胡轄切。天文志：轄星附軫，主王俟。左轄爲同姓。唐六典：左右丞掌管轄省事，故杜甫上左丞詩云：“左轄頻虚位。”"
                },
                {
                    "paragraph": "響切農趨珮，煙濃近侍香。司儀六禮洽，",
                    "zhushu": "慿甞爲礼部郎中。礼記王制篇：六礼：冠、昏、䘮、𥙊、郷伯、見。"
                },
                {
                    "paragraph": "論將七兵揚。",
                    "zhushu": "慿甞爲工部，即中。魏置五兵尚書，謂中兵、外兵、騎兵、别兵、部兵。晋太康中，分中兵、外兵各爲左右曹。後魏遂爲十兵尚書。"
                },
                {
                    "paragraph": "合樂來儀鳯，尊祠重餼羊。",
                    "zhushu": "慿甞爲太常少卿。"
                },
                {
                    "paragraph": "卿材優桂石，公器擅巖廊。峻節臨衡嶠，",
                    "zhushu": "衡山，属湖南，謂慿爲湖南觀察使。"
                },
                {
                    "paragraph": "和風滿躆章。",
                    "zhushu": "躆章，洪州。謂慿迁江西觀察使，洽洪州。"
                },
                {
                    "paragraph": "人歸父母育，郡得股肱良。",
                    "zhushu": "前漢季布傳：“文帝曰：‘河東吾股肱郡。’”"
                },
                {
                    "paragraph": "細故誰留念，煩言肯過防。璧非眞盗客，",
                    "zhushu": "張儀遺楚相書日：我不盗而璧，若曹我。"
                },
                {
                    "paragraph": "金有誤持郎。",
                    "zhushu": "直不疑為郎，同舎告帰，誤持同舎郎金去，不疑買金償之。"
                },
                {
                    "paragraph": "龜虎休前寄，",
                    "zhushu": "虎宏漢舊儀：“二千石銀印亀鉏。”漢文帝𥘉，与郡守為銅虎符，謂慿觧注西觀察使。"
                },
                {
                    "paragraph": "貂蝉冠舊行。",
                    "zhushu": "謂慿召逢為左散騎常侍。潘云：“貂，都聊切，䑕属。”後漢志：“侍中、中常侍加黄廣府，蝉為文，貂尾為節。”注：“金取聖剛，蝉居高飲㓗，貂内灵得而外温潤。”"
                },
                {
                    "paragraph": "訓刑方命吕，",
                    "zhushu": "謂慿為刑部侍郎。尚書吕刑：“穆王訓夏贖刑。”"
                },
                {
                    "paragraph": "理劇復推張。",
                    "zhushu": "謂慿為京兆尹。漢張敞能理劇，為京兆尹。"
                },
                {
                    "paragraph": "直用明銷惡，還將道勝剛。敬逾齊國社，",
                    "zhushu": "漢石慶為斉相，斉国為立石相社。"
                },
                {
                    "paragraph": "恩比召南棠。",
                    "zhushu": "詩甘棠云。"
                },
                {
                    "paragraph": "希怨猶逢怒，",
                    "zhushu": "語云：“怨是相希。”"
                },
                {
                    "paragraph": "多容競忤強。火炎侵琬琰，鷹擊謬鵉凰。刻木終難對，",
                    "zhushu": "憑在江西，李夷鷹自衛史出，官在廵属，慿不顧接之。日是夷簡㪯劾之，下獄置對，遂貶焉。"
                },
                {
                    "paragraph": "焚芝未改芳。逺遷逾桂嶺，",
                    "zhushu": "謂慿貶焚賀尉。"
                },
                {
                    "paragraph": "中徙滯餘杭。",
                    "zhushu": "謂之迁餘杭長史。"
                },
                {
                    "paragraph": "顧士雖懷趙，",
                    "zhushu": "成記：“廉頗一為楚將，无功日，我思慕趙人。”"
                },
                {
                    "paragraph": "知天詎畏匡",
                    "zhushu": "。論語云"
                },
                {
                    "paragraph": "論嫌齊物誕，",
                    "zhushu": "荘子有斉物論篇。"
                },
                {
                    "paragraph": "騷愛遠遊傷。",
                    "zhushu": "楚辝有遠遊章，屈原所作。"
                },
                {
                    "paragraph": "麗澤周羣品，重明照萬方。",
                    "zhushu": "元和七年，立遂王為皇太子，肆赦，慿方召入。"
                },
                {
                    "paragraph": "斗間収紫氣，",
                    "zhushu": "晋書：“斗牛之間有紫氣，番煥，掘得劒，其夕氣不復見。”"
                },
                {
                    "paragraph": "臺上桂清光。福爲深仁集，妖從盛德禳。秦民啼畎畒，周士舞康莊。",
                    "zhushu": "尓雅道：“五逹謂之康，六逹謂之荘。”"
                },
                {
                    "paragraph": "采綬還垂艾，",
                    "zhushu": "童云：“晋灼注漢書：‘盭，草名，以艾马染緑，因以爲綬。’焦貢易林：“日二千石宫，白艾授。”"
                },
                {
                    "paragraph": "華簮更截肪。",
                    "zhushu": "“肪”，音方，指也。魏文帝書：“玉白如截肪。”"
                },
                {
                    "paragraph": "髙居遷鼎邑，",
                    "zhushu": "左傳宣公二年：“武王迁九鼎於洛邑。”"
                },
                {
                    "paragraph": "遥傅好書王。",
                    "zhushu": "謂慿迁。王傳：“居洛陽也。”史記：“梁懷王好書，故令賈誼傳之。”"
                },
                {
                    "paragraph": "碧樹環金谷，",
                    "zhushu": "石崇别館在何陽。"
                },
                {
                    "paragraph": "丹霞映上陽。",
                    "zhushu": "唐上陽宫在東都洛陽。"
                },
                {
                    "paragraph": "留歡唱容與，",
                    "zhushu": "潘云：“與，音預。”"
                },
                {
                    "paragraph": "要醉對清凉。故友仍同里，常僚每合堂。淵龍過許邵，冰鯉弔王祥。",
                    "zhushu": "本注云：許侍郎尹河南，許司業分司東都，王舎人居憂在洛，皆弘農公平生親友。今按：後漢許劭兄䖍亦知名，時人御平輿，渊有一龍。又晋王祥卧冰，双鯉躍岀。"
                },
                {
                    "paragraph": "玉漏天門靜，銅駞御路荒。",
                    "zhushu": "華延雋洛陽記：两銅駞在宫之南街，東西相向，髙九尺，洛陽謂之銅駞陌。"
                },
                {
                    "paragraph": "澗𤁄秋㶑灔，嵩少暮㣲茫。",
                    "zhushu": "嵩山東爲太室，西爲少室，以其下者有石室也，在洛中。"
                },
                {
                    "paragraph": "遵渚徒云樂，",
                    "zhushu": "詩：鴻飛遵渚。謂周公居東都。"
                },
                {
                    "paragraph": "冲天自不遑。降神終入輔，",
                    "zhushu": "詩：崧髙維岳降神。"
                },
                {
                    "paragraph": "種德㑹明敭。",
                    "zhushu": "“敭”与“揚”同。書大禹謨：皐陶迈種德。"
                },
                {
                    "paragraph": "獨弃傖人國，",
                    "zhushu": "此下子厚𦣻述。潘云：傖，鉏庚切。呉人罵楚人日傖。"
                },
                {
                    "paragraph": "難窺夫子牆。通家殊孔李，",
                    "zhushu": "後漢：孔融見李膺日：融与君累出通家。"
                },
                {
                    "paragraph": "舊好即潘楊。",
                    "zhushu": "子厚娶慿弟之女。潘岳懐旧賦：余十二而獲見東武楊君，遂申之以姻好。楊君名肇，以女妻岳。"
                },
                {
                    "paragraph": "丗議排張摯，",
                    "zhushu": "史記：張摯，釋之之子，官至大夫，免。以不能取容當丗，故終身不仕。"
                },
                {
                    "paragraph": "時情弃仲翔。",
                    "zhushu": "呉志：虞翻字仲翔，性不恊俗，多見謗毀，坐徙丹陽尉。"
                },
                {
                    "paragraph": "不言縲紲枉，徒恨纆徽長。",
                    "zhushu": "“徽”，一本作“牽”。"
                },
                {
                    "paragraph": "賈𧨏愁單閼，",
                    "zhushu": "單，多寒切。閼，於歇切。太歳在夘日单閼。賈誼服賦：日单閼之歳，服集予舎。"
                },
                {
                    "paragraph": "鄒書怯大梁。",
                    "zhushu": "鄒陽遊梁，从獄中上書。"
                },
                {
                    "paragraph": "炯心郍自是，昭丗嬾佯狂。",
                    "zhushu": "“岀”，一本作“代”。"
                },
                {
                    "paragraph": "鳴玉機全息，懷沙事不忘。",
                    "zhushu": "屈原旣放逐，乃作懷沙之賦，自投汨羅而死。"
                },
                {
                    "paragraph": "恋恩何敢死，垂淚對清湘。",
                    "zhushu": "",
                    "type": 2
                },
                {
                    "paragraph": "酬韶州裴曹長史君寄道州吕八大使因以見示二十韻一首",
                    "zhushu": "裴曹長，未詳其名。吕道州，名温。",
                    "type": 2
                },
                {
                    "paragraph": "韶州因以詩見及，往復竒麗，邈不可慕，用韻尤爲髙絶。余因拾其餘韻酬焉。凡爲韶州所用者置不取，其声律言数如之。金馬甞齊入，",
                    "zhushu": "前漢：待詔金馬門。"
                },
                {
                    "paragraph": "銅魚亦共頒。",
                    "zhushu": "唐志：銀莵符改爲銅魚符，易守令則給之。"
                },
                {
                    "paragraph": "疑山看積翠，",
                    "zhushu": "九疑山，在道州。"
                },
                {
                    "paragraph": "湞水想澄湾。",
                    "zhushu": "湞，陟盈切。湞水，在韶州。"
                },
                {
                    "paragraph": "標牓同驚俗，清明兩照姦。乗軺參孔僅，",
                    "zhushu": "本注云：韶州甞随潘户部出征賦。○今按：漢孔僅領天下塩鉄，以喻潘孟湯為度支塩鉄副使。"
                },
                {
                    "paragraph": "按節服侯狦。",
                    "zhushu": "本注云：道州昔使絶域，遂无猾夏之虞。仐按：漢宣帝時，稽侯㹪号呼“韓邪單于”。㹪，所姦切。此謂吕温副張薦為吐蕃弔𥙊使。"
                },
                {
                    "paragraph": "賈傅辭寕切，",
                    "zhushu": "賈誼為長沙王太傅。"
                },
                {
                    "paragraph": "虞童髪未䰉。",
                    "zhushu": "䰉，音班，半白也。謂虞翻。"
                },
                {
                    "paragraph": "秉心方的的，騰口任㘖㘖。",
                    "zhushu": "韓子云：其闘顔。二張云：顔，音顔，爭也。"
                },
                {
                    "paragraph": "聖理髙懸象，爰書降罰鍰。",
                    "zhushu": "史記張湯傳：爰書汁。爰，援也。謂以文書代換具口詞。尚書吕刑注：六两日鍰，户関切。黃鉄也。此謂吕温貶斥。"
                },
                {
                    "paragraph": "德風流海外，和氣滿人寰。禦魅恩猶貸，",
                    "zhushu": "左傳文公十八年：投諸四商，以禦魑魅。此子厚自述。"
                },
                {
                    "paragraph": "思賢淚自潸。",
                    "zhushu": "潸，所奸切。岀涕皃。"
                },
                {
                    "paragraph": "在亡均寂寞，零落間惸鰥。夙志隨憂盡，殘肌觸瘴𤸷。",
                    "zhushu": "𤸷，玉還切。童云：痺也。"
                },
                {
                    "paragraph": "月光揺淺瀬，風韻碎枯菅。",
                    "zhushu": "菅，古顔切。茅属。"
                },
                {
                    "paragraph": "海俗衣猶卉，山夷䯻不鬟。泥沙潜虺蜮，",
                    "zhushu": "蜮，越逼切，短狐。"
                },
                {
                    "paragraph": "榛莽闘犲獌。",
                    "zhushu": "獌，音蛮，犲𩔖也。"
                },
                {
                    "paragraph": "循省誠知懼，安排秪自𢢀。",
                    "zhushu": "𢢀，音閑。說文：輸也。"
                },
                {
                    "paragraph": "食貧甘莽鹵，被褐謝斓媥。",
                    "zhushu": "上音䦨，下逋閑切。"
                },
                {
                    "paragraph": "逺物裁青𦋺，",
                    "zhushu": "居𦋺切。"
                },
                {
                    "paragraph": "時珍饌白鷴。長捐楚客珮，",
                    "zhushu": "楚詞：捐余玦𠔃江中，遺余珮𠔃澧浦。"
                },
                {
                    "paragraph": "未賜大夫環。",
                    "zhushu": "兊梁注：大夫待放於竟，君賜之環則還。"
                },
                {
                    "paragraph": "異政徒云仰，髙蹤不可攀。空勞慰顦顇，妍唱劇妖嫻。",
                    "zhushu": "嫻，音閑。說文：雅也。",
                    "type": 2
                },
                {
                    "paragraph": "酬婁秀才將之淮南見贈之作",
                    "zhushu": "",
                    "type": 2
                },
                {
                    "paragraph": "",
                    "zhushu": "娄圗南。下篇同。"
                },
                {
                    "paragraph": "遠弃甘幽獨，誰言值故人。好音憐鎩羽，",
                    "zhushu": "鎩，音殺，又所介切。殘也。"
                },
                {
                    "paragraph": "濡沫慰窮鱗。",
                    "zhushu": "荘子：魚相与處於陸，相煦以𣺯，相濡以沫。"
                },
                {
                    "paragraph": "困志情惟舊，",
                    "zhushu": "“困”，一本作“同”。"
                },
                {
                    "paragraph": "相知樂更新。浪遊輕費日，醉舞詎傷春。風月歡寕間，星霜分益親。已將名是患，還用道爲隣。機事齊飄瓦，",
                    "zhushu": "荘子：“虽有技，心不怨飄瓦。”"
                },
                {
                    "paragraph": "嫌猜比拾塵。",
                    "zhushu": "家語哉厄篇：“孔子厄於陳、蔡，子貢得米，顔回炊之於壞屋之下，有埃墨堕飯中，顔回取而食，子貢望見，以為𥨸食也。”"
                },
                {
                    "paragraph": "髙冠余肯賦，",
                    "zhushu": "楚詞：“髙余冠之岌岌𠔃，長余佩之陸离。”"
                },
                {
                    "paragraph": "長鋏子忘貧。",
                    "zhushu": "鋏，古恊切。史記：“馮讙弹其劒而歌日：長鋏帰來𠔃長无魚。”"
                },
                {
                    "paragraph": "晼晚驚移律，",
                    "zhushu": "潘云：“晼，於阮切。晼晚，日暮也。”選：“老睕睌而將及。”"
                },
                {
                    "paragraph": "暌携忽此辰。開顔時不再，絆足去何因",
                    "zhushu": "。絆，音半，羈也。選：“猶絆良𩦸之足。”"
                },
                {
                    "paragraph": "海上銷魂别，天邊弔影身。秪應西澗水，寂寞但垂綸。",
                    "zhushu": "",
                    "type": 2
                },
                {
                    "paragraph": "酬婁秀才寓居開元寺早秋月夜病中見寄",
                    "zhushu": "",
                    "type": 2
                },
                {
                    "paragraph": "客有故園思，",
                    "zhushu": "謂娄圖南。"
                },
                {
                    "paragraph": "瀟湘生夜愁。病依居士室，夢繞羽人丘。",
                    "zhushu": "楚詞：“仍羽人於丹丘。”注：羽人之囯人，得道，身生毛羽也。丹丘，昼夜常明。"
                },
                {
                    "paragraph": "味道憐知止，遺名得自求。壁空殘月曙，門掩候蟲秋。謬委雙金重，",
                    "zhushu": "文選擬四愁曰：“何以贈之？双南金。”"
                },
                {
                    "paragraph": "難徴雜珮酬。",
                    "zhushu": "詩：“雜佩以报之。”注：珩、璜、琚瑀，衝牙之属。"
                },
                {
                    "paragraph": "碧霄無枉路，徒此助離憂。",
                    "zhushu": "",
                    "type": 2
                },
                {
                    "paragraph": "初秋夜坐贈呉武陵",
                    "zhushu": "",
                    "type": 2
                },
                {
                    "paragraph": "稍稍雨侵竹，翻翻鵲驚叢。美人隔湘浦，",
                    "zhushu": "謂呉武陵。"
                },
                {
                    "paragraph": "一夕生秋風。積霧香難極，滄波浩無窮。相思豈云逺，即席莫與同。若人抱竒音，朱絃縆枯桐。",
                    "zhushu": "潘云：“縆”，居曽、古鄧二切，与“縆”同。淮南子：“大絃縆則小絃絶。”楚辝：“縆瑟𠔃交鼓。”注：“縆，急張絃也。”"
                },
                {
                    "paragraph": "清商激西顥，",
                    "zhushu": "音浩。漢西顥歌：“日西顥沆。”陽秋氣粛殺。"
                },
                {
                    "paragraph": "泛灔凌長空。自得本無作，天成諒非功。希聲閟大樸，聾俗何由聦。",
                    "zhushu": "",
                    "type": 2
                },
                {
                    "paragraph": "晨詣超師院讀禅經",
                    "zhushu": "",
                    "type": 2
                },
                {
                    "paragraph": "汲井漱寒齒，清心拂塵服。間持貝葉書，",
                    "zhushu": "西域有貝多樹，囯人以其葉截剪而冩書，謂之貝葉灵文。"
                },
                {
                    "paragraph": "歩出東齋讀。真源了無取，妄跡丗所逐。遺言冀可冥，",
                    "zhushu": "“遺”，一本作“遣”。"
                },
                {
                    "paragraph": "繕性何由熟。",
                    "zhushu": "莊子：“繕性主。”繕，冶也。"
                },
                {
                    "paragraph": "道人庭宇靜，",
                    "zhushu": "謂超師。"
                },
                {
                    "paragraph": "苔色連深竹。日出霧露餘，青松如膏沐。澹然離言說，悟恱心自足。",
                    "zhushu": "",
                    "type": 2
                },
                {
                    "paragraph": "贈江華長老",
                    "zhushu": "",
                    "type": 2
                },
                {
                    "paragraph": "老僧道機熟，黙語心皆寂。去歳别舂陵，",
                    "zhushu": "道州也。"
                },
                {
                    "paragraph": "㳂流此投跡。室空無侍者，巾屨唯挂壁。一飯不願餘，跏趺便終夕。",
                    "zhushu": "潘云：“跏”，古牙切，足坐也。“趺”，風無切，足也。佛云：“結跏趺坐。”義声論云：“以两足趺加致两膝，如龍蟠結。”念誦經云：“全跏趺是如来坐，半跏趺是菩薩坐。”"
                },
                {
                    "paragraph": "風䆫踈竹響，露井寒松滴。偶地即安居，滿庭芳草積。",
                    "zhushu": "",
                    "type": 2
                },
                {
                    "paragraph": "巽上人以竹間自採新茶見贈酬之以詩",
                    "zhushu": "",
                    "type": 2
                },
                {
                    "paragraph": "芳叢翳湘竹，",
                    "zhushu": "謂茶也。"
                },
                {
                    "paragraph": "零露凝清華。復此雪山客，晨朝掇靈芽。",
                    "zhushu": "“掇”，丁活切，採也。"
                },
                {
                    "paragraph": "蒸煙俯石瀨，咫尺凌丹崖。圎方麗竒色，圭璧無纎瑕。",
                    "zhushu": "“璧”，一本作“玉”。"
                },
                {
                    "paragraph": "呼兒㸑金鼎，餘馥延幽遐。滌慮發真照，還源蕩昏邪。猶同甘露飯，佛事薫毗耶。",
                    "zhushu": "“毗”，頻脂切。維摩詰經：畤化菩薩以蒲鉢香与維摩詰，飯香普薫毗耶离城及三千大千世界。時維摩詰語舎利佛等諸大声聞：“仁者可食如來甘露味飯，大悲所薫，无以限意食之，使不消也。”"
                },
                {
                    "paragraph": "咄此蓬瀛侣，",
                    "zhushu": "潘云：“咄”，當没切。"
                },
                {
                    "paragraph": "無乃貴流霞。",
                    "zhushu": "項曼都遊紫府，飲流霞酒。",
                    "type": 2
                },
                {
                    "paragraph": "零陵贈李卿元侍御簡呉武陵",
                    "zhushu": "李深源元克己。",
                    "type": 2
                },
                {
                    "paragraph": "理丗固輕士，弃捐湘之湄。陽光競四溟，",
                    "zhushu": "“競”，一本作“竟”。"
                },
                {
                    "paragraph": "敲石安所施。",
                    "zhushu": "“敲”，口交切。作“歊”，非。選潘安仁詩：欻如敲石火。"
                },
                {
                    "paragraph": "鎩羽集枯幹，",
                    "zhushu": "“鎩”，所拜、所八二切。"
                },
                {
                    "paragraph": "仾昻牙鳴悲。",
                    "zhushu": "“仾”，即“低”字。“牙”，即“互”字。"
                },
                {
                    "paragraph": "朔雲吐風寒，寂歷窮秋時。君子尚容與，小人守兢危。慘悽日相視，離憂坐自滋。樽酒聊可酌，放歌諒徒爲。惜無恊律者，窈眇絃吾詩。",
                    "zhushu": "潘云：“窈”，音杳。“𦕈”，音眇。前漢紀注：讀日要妙。",
                    "type": 2
                },
                {
                    "paragraph": "界圍巖水簾",
                    "zhushu": "元和十年正月。",
                    "type": 2
                },
                {
                    "paragraph": "界圍匯湘曲，",
                    "zhushu": "童云：“匯”，胡對切，又上声。"
                },
                {
                    "paragraph": "青壁環澄流。懸泉粲成簾，羅注無時休。韻磬叩凝碧，鏘鏘徹巖幽。丹霞冠其顛，想像凌虚游。靈境不可狀，鬼工諒難求。忽如朝玉皇，天冕垂前旒。楚臣昔南逐，有意仍丹丘。",
                    "zhushu": "楚辝遠遊章：仍羽人於丹丘。"
                },
                {
                    "paragraph": "今我始北旋，新詔釋縲囚。",
                    "zhushu": "左傳：知罃日两釋縲囚。謂元和十年詔宗元等赴上都。"
                },
                {
                    "paragraph": "采真誠眷恋，",
                    "zhushu": "莊子：是謂采真之遊。"
                },
                {
                    "paragraph": "許國無淹留。再來寄幽夢，遺貯催行舟。",
                    "zhushu": "",
                    "type": 2
                },
                {
                    "paragraph": "古東門行",
                    "zhushu": "鮑昭遠楽府有東門行。此詩盖諷盗殺武元衡事。元衡為相，宅在京師静安里。元和十年六月，將朝，出里東陽，有賊自暗中突岀射之，從者散走，遂遇𡧱于路。",
                    "type": 2
                },
                {
                    "paragraph": "漢家三十六將軍，東方靁動横陣雲。",
                    "zhushu": "漢景帝三年，七囯反，周亞夫将三十六将軍往撃之。此謂呉元済反，武元衡請遣兵討之。王承宗、李師道請宥元済，白事中書，元衡斥去，遂謀殺元衡。"
                },
                {
                    "paragraph": "雞嗚函谷客如霧，貌同心異不可數。",
                    "zhushu": "史記：孟甞君逃，夜半至函谷関。関法，雞鳴而出，客乃詐為雞鳴而去。此謂李師道、王承宗宻遣人入関刺宰相。"
                },
                {
                    "paragraph": "赤丸夜語飛電光，",
                    "zhushu": "前漢尹賞傳：長安少年受賍报仇，相与探丸為弹，得赤丸者謂武吏，得黒者斫文吏。"
                },
                {
                    "paragraph": "徼廵司𥛬眠如羊。",
                    "zhushu": "“眠”，一本作“眼”，一本作“狠”，皆誤。徼，古弔切。前漢：“中尉掌徼廵京師。”師古日：“徼，謂遮遶也。”又，“司𥛬掌察三輔。”謂賊射元衡，邏司傳噪，莫知主名，如方眠之羊，不能禦暴。"
                },
                {
                    "paragraph": "當街一叱百吏走，",
                    "zhushu": "謂賊乗暗呼日㓕燭，元衡徒御散走，遂害元衡，取顱骨而去。"
                },
                {
                    "paragraph": "馮敬胷中函匕首。",
                    "zhushu": "前賈𧨏傳：“虽有悍如馮敬者，適啓其口，七首已䧟其匈矣。”"
                },
                {
                    "paragraph": "兇徒側耳潜愜心，",
                    "zhushu": "謂李師道、王承宗䓁。"
                },
                {
                    "paragraph": "悍臣破膽皆杜口。",
                    "zhushu": "元衡旣死，朝臣懼，争勸帝罷兵，吏卒不敢窮捕。"
                },
                {
                    "paragraph": "魏王卧内藏兵符，",
                    "zhushu": "史記：“魏将晋鄙兵符在王卧内，如姫，𥨸与公子无忌，无忌合苻，晋鄙不听。力土朱亥擊殺晋鄙，奪其軍。”"
                },
                {
                    "paragraph": "子西掩袂真無辜。",
                    "zhushu": "左傳哀公十六年：“楚白公殺子西于朝，子西以袂掩靣而死。”"
                },
                {
                    "paragraph": "羌朝殺下一朝起，",
                    "zhushu": "司馬相如日：“是胡越起於轂下，而羌夷接軫也。”"
                },
                {
                    "paragraph": "敵國舟中非所擬。",
                    "zhushu": "呉起日：“舟中之人皆敵囯也。”"
                },
                {
                    "paragraph": "安陵誰辨削礪功，",
                    "zhushu": "史記：“梁孝王使人刺殺袁盎於安陵郭門外，刺者置其劒，劒着身，視其剱。新洽問長安中削砺工，工日：‘梁王子其来治此剱。’以此知而發斍之。”"
                },
                {
                    "paragraph": "韓國詎明深井里。",
                    "zhushu": "史記：“刺客聶政刺殺韓相俠累，因自皮靣抉眼目，屠岀腸。韓取尸暴於市，莫知誰子。其姊嫈哭之曰：‘是軹縣深井里聶政也。’”"
                },
                {
                    "paragraph": "絶臙断骨郍下𥙷，",
                    "zhushu": "“下”，一本作“可”字。潘云：“臙”，諸韵无此字，疑与“胭”同。廣韵：“項也。”童云：“同上。一本“臙”作“䑋”，音穣。注云：“秦、晋謂肌日䑋。”。"
                },
                {
                    "paragraph": "萬金寵贈不如土。",
                    "zhushu": "",
                    "type": 2
                },
                {
                    "paragraph": "寄韋珩",
                    "zhushu": "韋正卿之子。",
                    "type": 2
                },
                {
                    "paragraph": "初拜柳州岀東郊，道旁相送皆賢豪。廻眸炫晃别羣玉，獨赴異域穿蓬蒿。炎煙六月咽口鼻，",
                    "zhushu": "“咽”，烏結切，塞也。"
                },
                {
                    "paragraph": "胷鳴肩舉不可逃。桂州西南又千里，灕水闘石麻蘭髙。",
                    "zhushu": "“灕”，力支切。即桂州也。“麻蘭”，當作“蘭麻”，山名，在桂州理定將。"
                },
                {
                    "paragraph": "隂森野葛交蔽日，懸蛇結虺如蒲萄。到官數𪧐賊滿野，縛壯殺老啼且號。飢行夜坐設方略，籠銅枹鼓手所操。",
                    "zhushu": "“枹”，音孚，撃鼓杖。籠銅枹，声也。"
                },
                {
                    "paragraph": "竒瘡釘骨狀如箭，",
                    "zhushu": "番云：釘，丁、訂二音。醫書有釘瘡。"
                },
                {
                    "paragraph": "鬼手脫命爭纎毫。今年噬毒得霍疾，支心攪腹㦸與刀。尓來氣少筋骨露，蒼白瀄汨盈顛毛。",
                    "zhushu": "“瀄”，則瑟切。“汨”，越筆切。囯語注：“顛，頂；毛，髪也。”"
                },
                {
                    "paragraph": "君今矻矻又竄逐，",
                    "zhushu": "童云：“矻，口黠切，与　同。尓雅曰：“固也，石堅也。又口骨切。”"
                },
                {
                    "paragraph": "辭賦已復窮詩騷。神兵廟略頻破虜，四溟不日清風濤。聖恩儻怱念行葦，十年踐踏乆已勞。",
                    "zhushu": "子厚得罪，今十餘年。"
                },
                {
                    "paragraph": "幸因觧網入烏獸，",
                    "zhushu": "湯去三靣網。"
                },
                {
                    "paragraph": "畢命江海終遊遨。願言未果身益老，起望東北心滔滔。",
                    "zhushu": "東北，珩所謫処。",
                    "type": 2
                },
                {
                    "paragraph": "奉和楊尚書郴州追和故李中書夏日登北樓十韻之作依本詩韻次用",
                    "zhushu": "郴，丑林切。楊於陵、李吉甫。",
                    "type": 2
                },
                {
                    "paragraph": "郡楼有遺唱，新和敵南金。",
                    "zhushu": "貞元中，李吉甫為郴州刺史，有北楼詩十韵。元和十一年，户部侍郎判度支楊於陵貶郴州刺史，坐供軍有闕也。和吉甫韵，子厚又依韵和之。"
                },
                {
                    "paragraph": "境以道情得，人期幽夢尋。層軒隔炎暑，逈野恣窺臨。鳯去徽音續，芝焚芳意深。",
                    "zhushu": "謂吉甫已去，於陵被謫。"
                },
                {
                    "paragraph": "游鱗出䧟浦，唳鶴遶仙岑。風起三湘浪，雲生萬里隂。宏規齊德宇，麗藻競詞林。靜契分憂術，閑同遲客心。",
                    "zhushu": "潘云：“遲，音稺，待也。”易遟帰有時。"
                },
                {
                    "paragraph": "驊騮當逺歩，鶗鴂莫相侵。",
                    "zhushu": "鶗鴂，音遟决，鳥名。立夏鳴，則衆芳歇，猶讒邪所蔽，不得進也。"
                },
                {
                    "paragraph": "今日登髙處，還聞梁甫吟。",
                    "zhushu": "梁甫吟，楽府曲名，諸葛亮好爲之。",
                    "type": 2
                },
                {
                    "paragraph": "楊尚書寄郴筆知是小生本様，令更商㩁，使盡其功，輒獻長句",
                    "zhushu": "楊於陵。",
                    "type": 2
                },
                {
                    "paragraph": "截玉銛錐作妙形，",
                    "zhushu": "張云：“銛，思廉切，利也。”"
                },
                {
                    "paragraph": "貯雲含霧到南溟。尚書舊用裁天詔，",
                    "zhushu": "本注云：“漢以尚書作詔文。”"
                },
                {
                    "paragraph": "内史新將寫道經。",
                    "zhushu": "晋王羲之為㑹稽内史，為山隂道士冩道德經，籠鵝而帰。"
                },
                {
                    "paragraph": "曲藝豈能禆捐益，㣲辭秪欲播芳馨。桂陽卿月光輝徧，",
                    "zhushu": "桂陽，郴州也。書：卿士惟月。"
                },
                {
                    "paragraph": "毫末應傳顧兎靈。",
                    "zhushu": "楚辝：頋兎在腹。謂月中有兎也。",
                    "type": 2
                },
                {
                    "paragraph": "南省轉牒欲具注國圖，令盡通風俗故事",
                    "zhushu": "注，一作“江”。",
                    "type": 2
                },
                {
                    "paragraph": "聖代提封盡海壖，",
                    "zhushu": "壖，而縁切。江海邊地。"
                },
                {
                    "paragraph": "狼荒猶得紀山川。華夷圗上應初録，風土記中殊未傳。",
                    "zhushu": "晋周処有風土記十卷。"
                },
                {
                    "paragraph": "椎髻老人難借問，",
                    "zhushu": "“推”，与“椎”同。前漢西南夷傳：自滇以北皆椎髻。注：謂髻如椎之形也。"
                },
                {
                    "paragraph": "黃茆深峒敢留連。",
                    "zhushu": "峒，音洞。山穴也。"
                },
                {
                    "paragraph": "南宫有意求遺俗，試檢周書王㑹篇。",
                    "zhushu": "周武王時，逺囯帰欵，周史集其事為王㑹篇。見今汲冡周書第五十九篇。",
                    "type": 2
                },
                {
                    "paragraph": "與浩初上人同㸔山，寄京華親故",
                    "zhushu": "",
                    "type": 2
                },
                {
                    "paragraph": "海畔尖山似劒鋩，秋來處處割愁腸。若爲化得身千億，散上峯頭望故郷。",
                    "zhushu": "",
                    "type": 2
                },
                {
                    "paragraph": "再至界圍巖水簾遂𪧐巖下",
                    "zhushu": "元和十年五月。",
                    "type": 2
                },
                {
                    "paragraph": "發春念長違，中夏欣再覩。是時植物秀，杳若臨玄圃。",
                    "zhushu": "層城、閬風、玄圃，皆在崑崙。"
                },
                {
                    "paragraph": "歊陽訝垂冰，",
                    "zhushu": "童云：歊，許嬌切。热氣出皃。"
                },
                {
                    "paragraph": "白日驚雷雨。笙簧潭際起，鸛鶴雲間舞。古苔凝青枝，隂草濕翠羽。蔽空素彩列，激浪寒光聚。的皪沉珠淵，",
                    "zhushu": "的，丁歴切。皪，音歴。"
                },
                {
                    "paragraph": "鏘鳴捐珮浦。",
                    "zhushu": "楚辝：捐余珮𠔃澧浦。"
                },
                {
                    "paragraph": "幽巖𦘕屏𠋣，新月玉鈎吐。夜凉星滿川，忽疑眠洞府。",
                    "zhushu": "一本作“恍忽迷洞府”。",
                    "type": 2
                },
                {
                    "paragraph": "詔追赴都廻寄零陵親故",
                    "zhushu": "此下至詔追赴都詩，並元和十年北还道中作。",
                    "type": 2
                },
                {
                    "paragraph": "毎憶纎鱗遊尺澤，翻愁弱羽上丹霄。岸傍古堠應無数，次第行看别路遥。",
                    "zhushu": "潘云：“堠，古茂切。拾遺録日：‘禹治水所穿鑿処，皆有泥封記，使玄亀印其上，此封堠之始。’”又山海經：“黄帝遊幸天下，有記里之鼓。”道路記以里堠，起軒轅時也。",
                    "type": 2
                },
                {
                    "paragraph": "過衡山見新花開却寄弟",
                    "zhushu": "",
                    "type": 2
                },
                {
                    "paragraph": "故國名園乆别離，今朝楚樹發南枝。晴天歸路好相逐，正是峯前回鴈時。",
                    "zhushu": "衡山有回鴈峯。",
                    "type": 2
                },
                {
                    "paragraph": "汨羅遇風",
                    "zhushu": "汨，莫歴切。屈原所沉江。",
                    "type": 2
                },
                {
                    "paragraph": "南來不作楚臣悲，",
                    "zhushu": "謂屈原。"
                },
                {
                    "paragraph": "重入脩門自有期。",
                    "zhushu": "楚辝招䰟云：“魂𠔃帰來，入脩門些。”"
                },
                {
                    "paragraph": "爲報春風汨羅道，莫將波浪枉明時。",
                    "zhushu": "",
                    "type": 2
                },
                {
                    "paragraph": "朗州竇常貟外寄劉二十八詩見促行騎走筆酬贈",
                    "zhushu": "竇當為朗州刺史。",
                    "type": 2
                },
                {
                    "paragraph": "投荒垂一紀，新詔下荆扉。疑比莊周夢，情如蘇武歸。賜環留𨓜響，五馬助征騑。",
                    "zhushu": "童云：“騑，音非，驂旁馬也。”。"
                },
                {
                    "paragraph": "不羡衡陽鴈，春來前後飛。",
                    "zhushu": "",
                    "type": 2
                },
                {
                    "paragraph": "離觴不醉至驛却寄相送諸公",
                    "zhushu": "",
                    "type": 2
                },
                {
                    "paragraph": "無限居人送獨醒，可憐寂寞到長亭。",
                    "zhushu": "傳舎也。"
                },
                {
                    "paragraph": "荆州不遇髙陽侣，",
                    "zhushu": "漢酈食其，髙陽酒徒。"
                },
                {
                    "paragraph": "一夜春寒滿下㕔。",
                    "zhushu": "",
                    "type": 2
                },
                {
                    "paragraph": "北還登漢陽北原題臨川驛",
                    "zhushu": "漢陽属郢州。",
                    "type": 2
                },
                {
                    "paragraph": "驅車方向闕，廻首一臨川。多壘非余耻，",
                    "zhushu": "礼記曲礼上：四郊多壘，此卿大夫之辱也。注：壘，軍壁也。数見侵伐則多壘。"
                },
                {
                    "paragraph": "無謀終自憐。亂松知野寺，餘雪記山田。惆悵樵漁事，今還又落然。",
                    "zhushu": "",
                    "type": 2
                },
                {
                    "paragraph": "善謔驛和劉夢得酹淳于先生",
                    "zhushu": "驛在㐮州之南，即放鵠之所。",
                    "type": 2
                },
                {
                    "paragraph": "水上鵠已去，",
                    "zhushu": "史記：斉使淳于髠献鵠于楚，出邑門，飛其鵠，揭空籠，往見楚王日：“臣不忍鵠之渴，出而飲之，俄飛。吾欲刺腹而死，恐人議王以鳥獸之故，令土自殺，欲買而代之，是不信而欺吾王也。”楚王曰：“斉有信臣若此哉！”厚賜之財。"
                },
                {
                    "paragraph": "亭中烏又鳴。",
                    "zhushu": "史記：斉威王喜𨼆，髠說之以𨼆曰：“囯中有大烏，止王之庭，三年不蜚又不嗚，王知此烏何也？”王日：“不飛則已，一飛冲天；不嗚則已，一嗚驚人。”"
                },
                {
                    "paragraph": "辭因使楚重，名爲救齊成。",
                    "zhushu": "斉威王八年，楚大發兵伐斉。斉王使髠之趙請救，趙王与之精兵十万，革車千乗。楚聞之，引兵去。"
                },
                {
                    "paragraph": "荒壠遽千古，羽觴難再傾。劉伶今日意，異代是同聲。",
                    "zhushu": "此以刘伶比夢得也。夢得題淳于髠墓詩云：生為斉贅壻，死作楚先賢。應以客卿葬，故臨官道边。寓言本多㒷，放意能合權。我有一石酒，置君墳樹前。",
                    "type": 2
                },
                {
                    "paragraph": "詔追赴都二月至灞亭上",
                    "zhushu": "灞水在京城之左。",
                    "type": 2
                },
                {
                    "paragraph": "十一年前南渡客，四千里外北歸人。詔書許逐陽和至，驛路開花處處新。",
                    "zhushu": "",
                    "type": 2
                },
                {
                    "paragraph": "李西川薦琴石",
                    "zhushu": "西川節度使李夷簡。薦，藉也。",
                    "type": 2
                },
                {
                    "paragraph": "逺師騶忌鼓鳴琴，",
                    "zhushu": "史記田敬仲丗家：騶忌子以鼓琴見斉威王。"
                },
                {
                    "paragraph": "去和南風愜舜心。",
                    "zhushu": "家語：舜作五絃之琴，以歌南風。"
                },
                {
                    "paragraph": "從此他山千古重，",
                    "zhushu": "詩鶴嗚云：他山之石。"
                },
                {
                    "paragraph": "殷勤曽是奉徽音。",
                    "zhushu": "",
                    "type": 2
                },
                {
                    "paragraph": "同劉二十八哭吕衡州兼寄江陵李元二侍御",
                    "zhushu": "吕衡州，名温。元和六年，是時監察御史元稹眨江陵上曹参軍。或云元、李二侍御即李深源、元克己。",
                    "type": 2
                },
                {
                    "paragraph": "衡岳新摧天柱峯，",
                    "zhushu": "衡山五峯，其一日天柱，此喻吕衡州。"
                },
                {
                    "paragraph": "士林顦顇泣相逢。",
                    "zhushu": "“顦顇”即“憔悴”字。"
                },
                {
                    "paragraph": "秪令文字傳青簡，不使功名上景鍾。",
                    "zhushu": "囯語晋語：令狐文子日：其勲銘於景鍾。"
                },
                {
                    "paragraph": "三畒空留懸磬室，",
                    "zhushu": "左傳僖公三十六年：斉侯日：室如懸磬。亦作“罄”。"
                },
                {
                    "paragraph": "九原猶寄若堂封。",
                    "zhushu": "礼記檀弓：吾見封之有若堂者矣。注：築土爲壟，堂形四方而髙。又：九原，晋卿大夫之墓地。"
                },
                {
                    "paragraph": "遥想荆州人物論，幾廻中夜惜元龍。",
                    "zhushu": "魏志：陳登字元龍。許汜、刘僃在荆州論天下人，汜日：“陳元龍湖海之士，稁氣不除。”備日：“元龍文武膽志，當求之於古耳。”陳登卒時年三十九，吕温卒時年四十二，故以相比。",
                    "type": 2
                },
                {
                    "paragraph": "奉酬楊侍郎文，因送八叔拾遺，戯贈詔追南來諸賔二首",
                    "zhushu": "侍郎楊於陵。",
                    "type": 2
                },
                {
                    "paragraph": "貞一來時送綵牋，一行歸鴈慰驚弦。翰林寂寞誰爲主？鳴鳯應須早上天。",
                    "zhushu": "喻楊侍郎。",
                    "type": 2
                },
                {
                    "paragraph": "六言",
                    "zhushu": "",
                    "type": 2
                },
                {
                    "paragraph": "一生判却歸休，謂著南冠到頭。",
                    "zhushu": "左傳：“鍾仪南冠而絷，鄭人所献楚囚也。”"
                },
                {
                    "paragraph": "冶長雖解縲紲，無由得見東周。",
                    "zhushu": "",
                    "type": 2
                },
                {
                    "paragraph": "商山臨路有孤松，往來斫以爲明，好事者憐之，編竹成援，遂其生植，感而賦詩。",
                    "zhushu": "援，音爰，篱也。",
                    "type": 2
                },
                {
                    "paragraph": "孤松停翠盖，託根臨廣路。不以險自防，遂爲明所誤。幸逢仁惠意，重此藩籬護。猶有半心存，時將承雨露。",
                    "zhushu": "",
                    "type": 2
                },
                {
                    "paragraph": "衡陽與夢得分路贈别",
                    "zhushu": "子厚浮舟適柳州，夢得登陸赴連州。",
                    "type": 2
                },
                {
                    "paragraph": "十年顦顇到秦京，",
                    "zhushu": "召赴京師。"
                },
                {
                    "paragraph": "誰料翻爲嶺外行？伏波故道風煙在，",
                    "zhushu": "漢武帝時，南越相吕嘉反，遣伏波將軍路博德出桂陽，下湟水。謂子厚適柳，夢得適連，皆度桂嶺，乃伏波故道。"
                },
                {
                    "paragraph": "翁仲遺墟草樹平。",
                    "zhushu": "魏志：明帝鑄銅人二，号曰翁仲。又，水經注：“鄗南千秋亭壇廣之東，枕道有两石翁仲，南北相對。此謂墓前石人也。"
                },
                {
                    "paragraph": "直以慵踈招物議，休將文字占時名。今朝不用臨河别，垂淚千行便濯纓。",
                    "zhushu": "",
                    "type": 2
                },
                {
                    "paragraph": "再上湘江",
                    "zhushu": "",
                    "type": 2
                },
                {
                    "paragraph": "好在湘江水，今朝又上來。不知從此去，更遣幾年廻？",
                    "zhushu": "",
                    "type": 2
                },
                {
                    "paragraph": "清水驛叢竹天水趙云余手種一十二莖",
                    "zhushu": "",
                    "type": 2
                },
                {
                    "paragraph": "簷下踈篁十二莖，㐮陽從事寄幽情。秖應更使伶倫見，冩盡雌雄𩀱鳯嗚。",
                    "zhushu": "黄帝使伶倫取竹觧谷，制十二筩，以听鳯之鳴。其雄嗚六，雌鳴亦六。",
                    "type": 2
                },
                {
                    "paragraph": "長沙驛前南樓感舊",
                    "zhushu": "本注云：“昔与德公别於此。”",
                    "type": 2
                },
                {
                    "paragraph": "海鶴一爲别，存亡三十秋。今來数行淚，獨上驛南楼。",
                    "zhushu": "",
                    "type": 2
                },
                {
                    "paragraph": "桂州北望秦驛手開竹逕至釣磯，留待徐容州",
                    "zhushu": "",
                    "type": 2
                },
                {
                    "paragraph": "幽逕爲誰開？美人城北來。",
                    "zhushu": "謂容管經略使徐俊。"
                },
                {
                    "paragraph": "王程儻餘暇，一上子陵臺。",
                    "zhushu": "後漢：“嚴光，字子陵，隱於釣臺，後人名其釣処為嚴陵瀨焉。”",
                    "type": 2
                },
                {
                    "paragraph": "登柳州城楼寄漳汀封連四州",
                    "zhushu": "永貞元年，子厚与韓泰、韓曅、刘禹錫、陳謙、凌凖、程异、韋執誼，皆以附王叔文貶，号“八同馬”。凌凖、执誼皆卒貶所，程异先召用。元和十年，子厚等五人例召至京師，又皆岀為刺史。子厚為柳州，泰為漳州，曅為汀州，謙為封州，禹錫為連州。",
                    "type": 2
                },
                {
                    "paragraph": "城上髙楼接大荒，海天愁思正茫茫。驚風乱颭芙蓉水，",
                    "zhushu": "潘云：“颭，聀琰切。”集韵：“風動物也。”廣韵：“風吹落水也。”"
                },
                {
                    "paragraph": "密雨斜侵薜荔墻。",
                    "zhushu": "薜，蒲計切。荔，郎計切。离騷：“貫薜荔之落蕋。”注：“薜荔，香草，縁木而生。”"
                },
                {
                    "paragraph": "嶺樹重遮千里目，",
                    "zhushu": "一本作“雲駛去如千里馬”。"
                },
                {
                    "paragraph": "江流曲似九廻腸。",
                    "zhushu": "司馬迁云：“腸一夕而九回。”"
                },
                {
                    "paragraph": "共來百越文身地，猶自音書滯一郷。",
                    "zhushu": "",
                    "type": 2
                },
                {
                    "paragraph": "柳州寄丈人周韶州",
                    "zhushu": "",
                    "type": 2
                },
                {
                    "paragraph": "越絶孤城千萬峯，空齋不語坐髙㫪。",
                    "zhushu": "潘云：“淮南子：‘日日出于渊隅，是謂髙㫪。’”今按：“此文意謂坐睡也。”"
                },
                {
                    "paragraph": "印文生緑經旬合，硯匣留塵盡日封。梅嶺寒煙藏翡翠，桂江秋水露鰅鱅。",
                    "zhushu": "童云：“上魚容切，魚皮有文，出楽浪。又音隅。下音庸，魚名也。”"
                },
                {
                    "paragraph": "丈人本自忘機事，爲想年來憔悴容。",
                    "zhushu": "",
                    "type": 2
                },
                {
                    "paragraph": "登柳州峨山",
                    "zhushu": "峨或作“岷”者，非。",
                    "type": 2
                },
                {
                    "paragraph": "荒山秋日午，獨上意悠悠。如何望郷處，西北是融州。",
                    "zhushu": "",
                    "type": 2
                },
                {
                    "paragraph": "得盧衡州書因以詩寄",
                    "zhushu": "",
                    "type": 2
                },
                {
                    "paragraph": "臨蒸且莫歎炎方，",
                    "zhushu": "臨烝縣，属衡州。"
                },
                {
                    "paragraph": "爲報秋來鴈幾行。林邑東廻山似㦸，",
                    "zhushu": "林邑，漢象林縣，馬援鑄銅柱処。"
                },
                {
                    "paragraph": "䍧牱南下水如湯。",
                    "zhushu": "䍧牱，音臧柯，繋舡杙也。楚遣荘蹻伐夜郎，至且蘭，椓舡於岸而步戰。旣㓕夜郎，以目蘭有㭬舡䍧牱処，乃改其名為䍧牱。史記：“䍧牱江廣数里，岀番禺成下。”"
                },
                {
                    "paragraph": "蒹葭淅𤁋含秋霧，橘柚玲瓏透夕陽。非是白蘋洲畔客，",
                    "zhushu": "南史：“栁渾為呉㒷太守，嘗為江南曲云：‘汀洲採白蘋，落日江南春。’”"
                },
                {
                    "paragraph": "還將逺意問瀟湘。",
                    "zhushu": "",
                    "type": 2
                },
                {
                    "paragraph": "答劉連州邦字",
                    "zhushu": "刘禹錫。",
                    "type": 2
                },
                {
                    "paragraph": "連璧本難𩀱，分符刺小邦。崩雲下灕水，劈箭上潯江。負弩啼寒狖，",
                    "zhushu": "童云：狖，余救切，鼠属，善旋。"
                },
                {
                    "paragraph": "鳴枹驚夜狵。",
                    "zhushu": "張云：“犬多毛，亦作“庬”。"
                },
                {
                    "paragraph": "遥怜郡山好，謝守但臨䆫。",
                    "zhushu": "",
                    "type": 2
                },
                {
                    "paragraph": "嶺南江行",
                    "zhushu": "",
                    "type": 2
                },
                {
                    "paragraph": "瘴江南去入雲煙，望盡黃茆是海邊。山腹雨晴添象跡，潭心日暖長蛟涎。",
                    "zhushu": "蛟於江内吐涎，人為涎制，不得去，遂没江中。"
                },
                {
                    "paragraph": "射工巧伺遊人影，",
                    "zhushu": "慱物志：“江南有射工虫，長二三寸，有弩形，氣射人，不治則殺人，即蜮也。”"
                },
                {
                    "paragraph": "𩗗母偏驚旅客船。",
                    "zhushu": "𩗗，音具。嶺表志云：“南海秋風，雲物有暈如者，謂之𩗗母，必有𩗗風。”"
                },
                {
                    "paragraph": "從此憂來非一事，豈容華髪待流年。",
                    "zhushu": "",
                    "type": 2
                },
                {
                    "paragraph": "柳州峒氓",
                    "zhushu": "峒，通作“洞”。",
                    "type": 2
                },
                {
                    "paragraph": "郡城南下接通津，異服殊音不可親。青箬裹塩歸峒客，",
                    "zhushu": "箬，而灼切。"
                },
                {
                    "paragraph": "緑荷包飯趂虚人。",
                    "zhushu": "童云：“虚，市也。”青箱紀録云：“嶺南村市，滿時少，虚時多，故謂之虚。”"
                },
                {
                    "paragraph": "鵝毛禦臘縫山𦋺，",
                    "zhushu": "𦋺，居例切。邕管溪洞，不産絲纊，民多以木綿、茆花、鵝毛為被，故人家家養鵝，二月至十月，挚取耎毳，積以禦寒。"
                },
                {
                    "paragraph": "雞骨占年拜水神。",
                    "zhushu": "前漢郊祠志：“越祠雞卜。”荘恃雞骨如䑕卜。"
                },
                {
                    "paragraph": "愁向公庭問重譯，欲投章甫作文身。",
                    "zhushu": "莊子：“宋人資章甫而適諸越，𧻗人断髪文身，无所用之。”",
                    "type": 2
                },
                {
                    "paragraph": "詶徐二中丞普寕郡内池館即事見寄",
                    "zhushu": "普寕，即容州。",
                    "type": 2
                },
                {
                    "paragraph": "鵷鴻念舊行，虚館對芳塘。落日明朱檻，䌓花照羽觴。泉歸滄海近，樹入楚山長。榮賤俱爲累，相期在故郷。",
                    "zhushu": "",
                    "type": 2
                },
                {
                    "paragraph": "詶賈鵬山人郡内新栽松寓興見贈",
                    "zhushu": "二首。",
                    "type": 2
                },
                {
                    "paragraph": "芳朽自爲别，無心乃玄功。夭夭日放花，榮耀將安窮。青松遺澗底，擢蒔兹庭中。",
                    "zhushu": "蒔，上吏切。"
                },
                {
                    "paragraph": "積雪表明秀，寒花助䓗蘢。",
                    "zhushu": "童云，音怱龍。"
                },
                {
                    "paragraph": "幽貞夙有慕，持以延清風。",
                    "zhushu": "",
                    "type": 2
                },
                {
                    "paragraph": "無能常閉閤，偶以靜見名。竒姿來逺山，忽似人家生。勁色不改舊，芳心與誰榮。喧卑豈所安，任物非我情。清韻動竽瑟，諧此風中聲。",
                    "zhushu": "",
                    "type": 2
                },
                {
                    "paragraph": "種柳戯題",
                    "zhushu": "",
                    "type": 2
                },
                {
                    "paragraph": "柳州柳刺史，種柳柳江邊。談𥬇爲故事，推移成昔年。垂隂當覆地，聳幹㑹參天。好作思人樹，慚無惠化傳。",
                    "zhushu": "",
                    "type": 2
                },
                {
                    "paragraph": "柳州二月榕葉落盡偶題",
                    "zhushu": "榕，音容。𥘉生如葛藟，縁木後乃成樹。",
                    "type": 2
                },
                {
                    "paragraph": "宦情羈思共悽悽，春半如秋意轉迷。山城過雨百花盡，榕葉滿庭鸎乱啼。",
                    "zhushu": "",
                    "type": 2
                },
                {
                    "paragraph": "浩初上人見貽絶句欲登仙人山因以詶之",
                    "zhushu": "",
                    "type": 2
                },
                {
                    "paragraph": "珠樹玲瓏隔翠微，病來方外事多違。仙山不属分符客，一任凌空錫杖飛。",
                    "zhushu": "仙人山，在柳州。",
                    "type": 2
                },
                {
                    "paragraph": "雨中贈仙人山賈山人",
                    "zhushu": "賈鵬。",
                    "type": 2
                },
                {
                    "paragraph": "寒江夜雨聲潺潺，曉雲遮盡仙人山。遥知玄豹在深處，下𥬇羈絆泥塗間。",
                    "zhushu": "列女傳：陶呉子妻曰：“南山有玄豹，霧雨十日不下食。”",
                    "type": 2
                },
                {
                    "paragraph": "别舎弟宗一",
                    "zhushu": "",
                    "type": 2
                },
                {
                    "paragraph": "零落残魂倍黯然，雙垂别淚越江邊。一身去國六千里，萬死投荒十二年。桂嶺瘴來雲似墨，洞庭春盡水如天。欲知此後相思夢，長在荆門郢樹煙。",
                    "zhushu": "宗一將遊之処。",
                    "type": 2
                },
                {
                    "paragraph": "奉和周二十二丈酬郴州侍郎衡江夜泊得韶州書，并附當州生黃茶一封，率然成篇，代意之作",
                    "zhushu": "郴州侍郎，楊於陵也。韶州，即周二十二丈。",
                    "type": 2
                },
                {
                    "paragraph": "丘山仰德耀，天路下征騑。",
                    "zhushu": "音非，馬也。"
                },
                {
                    "paragraph": "夢喜三刀近，",
                    "zhushu": "晋王濬為廣漢太守，夢懸三刀於其屋梁上，驚斍，意甚惡之。主薄刘毅曰：“三刀為州字，又益一者，明府其臨益州乎？”"
                },
                {
                    "paragraph": "書嫌五載違。凝情江月落，屬思嶺雲飛。㑹入司徒府，還邀周掾歸。",
                    "zhushu": "",
                    "type": 2
                },
                {
                    "paragraph": "殷賢戯批書後寄劉連州并示孟崙二童",
                    "zhushu": "本注云：“家有右軍書，每紙背庾翼題云：‘王㑹稽六紙，二月三十日。’”",
                    "type": 2
                },
                {
                    "paragraph": "書成欲寄庾安西，",
                    "zhushu": "晋庾翼為安西將軍。"
                },
                {
                    "paragraph": "𥿄背應勞手自題。",
                    "zhushu": "子𢈲与夢得，聞問最数，殷賢戯題其書後，故㪯便翼書為寄。"
                },
                {
                    "paragraph": "聞道近來諸子弟，",
                    "zhushu": "孟、崙二童，疑夢得家子弟。"
                },
                {
                    "paragraph": "臨池㝷已猒家雞。",
                    "zhushu": "庾征西翼書，少時与右軍斉名。右軍後進，庾猶不分。在荆州与都下人書曰：“小児軰猒家雞斈雉，皆斈𨓜少書。”",
                    "type": 2
                },
                {
                    "paragraph": "銅魚使赴都寄親友",
                    "zhushu": "本注云：“嶺南支郡无綱官，考典、悵典等悉附都府至京。”",
                    "type": 2
                },
                {
                    "paragraph": "行盡関山萬里餘，到時閭井是荒墟。附庸唯有銅魚使，此後無因寄遠書。",
                    "zhushu": "",
                    "type": 2
                },
                {
                    "paragraph": "韓漳州書報徹上人亡因寄二絶",
                    "zhushu": "漳州，韓泰也。灵徹㑹稽僧。",
                    "type": 2
                },
                {
                    "paragraph": "早歲京華聽越吟，",
                    "zhushu": "刘禹錫作灵徹文集序云：“好篇什，從越客維斈為詩。”"
                },
                {
                    "paragraph": "聞君江海分逾深。他時若寫蘭亭㑹，莫𦘕髙僧支道林。",
                    "zhushu": "王羲之為㑹稽内史，孫綽、李充、許詢、支遁等皆与羲之同好。道林，支遁字也。",
                    "type": 2
                },
                {
                    "paragraph": "頻把瓊書出䄂中，獨吟遺句立秋風。桂江日夜流千里，揮淚何時到甬東？",
                    "zhushu": "甬東，在㑹稽句章縣東海洲中。",
                    "type": 2
                },
                {
                    "paragraph": "詶家雞之贈",
                    "zhushu": "刘夢得作詶前殷賢戯批書後者。",
                    "type": 2
                },
                {
                    "paragraph": "日日臨池弄小鶵，",
                    "zhushu": "喻二童。"
                },
                {
                    "paragraph": "還思寫論付官奴。",
                    "zhushu": "禇遂良撰王右軍書目，正書五卷，苐一楽毅諭，四十四行，書付官奴。又行書五十八卷，其苐十卷有与官奴小女書。官奴，羲之女也。時子厚未有男子。"
                },
                {
                    "paragraph": "柳家新様元和脚，",
                    "zhushu": "山谷云：“取其字製之新。”或日：“柳公權元和間有書名‘元和脚’者，指公權也。”"
                },
                {
                    "paragraph": "且盡姜芽歛手徒。",
                    "zhushu": "",
                    "type": 2
                },
                {
                    "paragraph": "重贈",
                    "zhushu": "二首子厚苔詶家雞之贈詩。",
                    "type": 2
                },
                {
                    "paragraph": "聞說將鶵向墨池，劉家還有異同詞。",
                    "zhushu": "刘向、子歆父子所見異同，自相詰難。"
                },
                {
                    "paragraph": "如今試遣隈牆問，已道丗人郍得知。",
                    "zhushu": "謝安問王獻之日：“君書何如君家尊？苔日固當不同。”安日：“外論不尔”，苔日：“人郍得知？”",
                    "type": 2
                },
                {
                    "paragraph": "丗上悠悠不識真，姜芽盡是捧心人。",
                    "zhushu": "荘子：“西施病心而矉其眉，里之醜人亦捧其心而臏其眉。”"
                },
                {
                    "paragraph": "若道柳家無子弟，往年何事乞西賔。",
                    "zhushu": "西都賦云：“有西都賔問於東都主人。”此謂刘家就子厚求冩西都賦也。",
                    "type": 2
                },
                {
                    "paragraph": "答前篇",
                    "zhushu": "夢得荅聞訓将雛詩。",
                    "type": 2
                },
                {
                    "paragraph": "小兒弄筆不能嗔，涴壁書䆫且賞懃。",
                    "zhushu": "涴，烏卧切，汙也。羲之子献之，字子敬，七八歳時斈書，羲之從後掣其筆，不脫。甞岀戯，見北館新白士壁白淨，子敬取帚沾泥汁，書“方丈”二字，觀者如堵。"
                },
                {
                    "paragraph": "聞彼夢熊猶未兆，女中誰是衛夫人？",
                    "zhushu": "衛夫人名鑠，字荗猗。𨽻書充善，王右軍㓜師之，在書法入妙品。",
                    "type": 2
                },
                {
                    "paragraph": "荅後篇",
                    "zhushu": "夢得笞丗上悠悠詩。",
                    "type": 2
                },
                {
                    "paragraph": "昔日慵工記姓名，",
                    "zhushu": "前項籍傳：“書足記姓名。”"
                },
                {
                    "paragraph": "逺勞辛苦冩西京。",
                    "zhushu": "西都賦。"
                },
                {
                    "paragraph": "近來漸有臨池興，",
                    "zhushu": "後漢張芝臨池斈書，池水尽黒。"
                },
                {
                    "paragraph": "爲報元常欲抗行。",
                    "zhushu": "魏志：“鍾繇字元常。王右軍云：‘吾書比之鍾繇，當抗行，比張芝，猶鴈行也。’”",
                    "type": 2
                },
                {
                    "paragraph": "疊前",
                    "zhushu": "子厚荅小兒弄筆詩。",
                    "type": 2
                },
                {
                    "paragraph": "小學新翻墨沼波，羡君瓊樹散枝柯。在家弄土唯嬌女，",
                    "zhushu": "左思嬌女詩：“吾家有嬌女，皎皎頗白晢。”握筆利彤管，篆刻未期益。执書爱綈素，誦習矝所獲。"
                },
                {
                    "paragraph": "空覺庭前鳥跡多。",
                    "zhushu": "蒼頡觀鳥跡而作字。",
                    "type": 2
                },
                {
                    "paragraph": "疊後",
                    "zhushu": "子𢈲荅昔日慵工詩。",
                    "type": 2
                },
                {
                    "paragraph": "事業無成耻藝成，",
                    "zhushu": "礼記：德成而上，藝成而下。"
                },
                {
                    "paragraph": "南宫起草舊連名。",
                    "zhushu": "子厚与夢得甞同為尚書礼部貟外郎。"
                },
                {
                    "paragraph": "勸君火急添功用，趂取當時二妙聲。",
                    "zhushu": "晋衛瓘為尚書令，与尚書郎索靖俱善書，時人号為一臺二妙。",
                    "type": 2
                },
                {
                    "paragraph": "柳州城西北隅種甘樹",
                    "zhushu": "",
                    "type": 2
                },
                {
                    "paragraph": "手種黄甘二百株，春來新葉徧城隅。方同楚客憐皇樹，",
                    "zhushu": "楚辭：后皇嘉樹，橘來服𠔃。"
                },
                {
                    "paragraph": "不學荆州利木奴。",
                    "zhushu": "㐮陽李衡種甘橘千株，臨死敕兒日：“吾州里有千頭木奴，不責汝衣食，吾未橘成，歳得絹数千匹。”"
                },
                {
                    "paragraph": "幾歲開花聞噴雪，何人摘實見垂珠？若教坐待成林日，滋味還堪養老夫。",
                    "zhushu": "",
                    "type": 2
                },
                {
                    "paragraph": "聞徹上人亡寄侍郎楊丈",
                    "zhushu": "灵徹，詩僧也。侍郎，楊於陵。",
                    "type": 2
                },
                {
                    "paragraph": "東越髙僧還姓湯，",
                    "zhushu": "惠休十人俗姓湯，今灵徹上人亦姓湯也。"
                },
                {
                    "paragraph": "幾時瓊珮觸鳴璫",
                    "zhushu": "？璫，都郎切，佩璫也。"
                },
                {
                    "paragraph": "空花一散不知處，誰采金英與侍郎？",
                    "zhushu": "休上人贈鮑昭侍即詩曰：玳枝𠔃金英，緑葉𠔃紫莖。不入君王杯，低采還自榮。",
                    "type": 2
                },
                {
                    "paragraph": "叚九秀才處見亡友吕衡州書迹",
                    "zhushu": "叚弘，古吕温。",
                    "type": 2
                },
                {
                    "paragraph": "交侣平生意最親，衡陽往事似分身。䄂中忽見三行字，拭淚相看是故人。",
                    "zhushu": "",
                    "type": 2
                },
                {
                    "paragraph": "柳州寄京中親故",
                    "zhushu": "",
                    "type": 2
                },
                {
                    "paragraph": "林邑山聮瘴海秋，䍧牱水向郡前流。",
                    "zhushu": "䍧牱，音臧柯。"
                },
                {
                    "paragraph": "勞君逺問龍城地，",
                    "zhushu": "龍城，柳州。"
                },
                {
                    "paragraph": "正北三千到錦州。",
                    "zhushu": "",
                    "type": 2
                },
                {
                    "paragraph": "再授連州至衡陽酬贈别",
                    "zhushu": "本注云：刘夢得。衡陽与刘夢得分路，贈别詩見前。此係夢得所酬也。",
                    "type": 2
                },
                {
                    "paragraph": "去國十年同赴召，湘江千里又分歧。重臨事異黃丞相，",
                    "zhushu": "前漢：黃覇為頴川太守，徴守京兆尹，坐發民治馳道，乏軍㒷，有詔帰頴川太守官。後爲丞相。刘夢得自謂𥘉貶連州，今又岀刺連州，為重臨也。"
                },
                {
                    "paragraph": "三黜名慚柳士師。",
                    "zhushu": "柳下惠為士師，三黜。"
                },
                {
                    "paragraph": "歸目併隨𢌞鴈盡，愁腸正遇断猿時。桂江東過連山下，",
                    "zhushu": "桂江，即灕水，在柳州城外。連山，即連州。"
                },
                {
                    "paragraph": "相望長吟有所思。",
                    "zhushu": "",
                    "type": 2
                },
                {
                    "paragraph": "重别夢得",
                    "zhushu": "",
                    "type": 2
                },
                {
                    "paragraph": "二十年來萬事同，今朝歧路忽西東。皇恩若許歸田去，晚歲當爲鄰舎翁。",
                    "zhushu": "",
                    "type": 2
                },
                {
                    "paragraph": "荅",
                    "zhushu": "此夢得荅重别詩。",
                    "type": 2
                },
                {
                    "paragraph": "弱冠同懷長者憂，臨歧廻想尽悠悠。耦耕若便遺身丗，黃髪相㸔萬事休。",
                    "zhushu": "",
                    "type": 2
                },
                {
                    "paragraph": "三贈",
                    "zhushu": "",
                    "type": 2
                },
                {
                    "paragraph": "信書成自誤，經事漸知非。今日臨歧别，",
                    "zhushu": "歧，一本作“湘”。"
                },
                {
                    "paragraph": "何年待汝歸。",
                    "zhushu": "",
                    "type": 2
                },
                {
                    "paragraph": "答",
                    "zhushu": "此夢得荅三贈詩。",
                    "type": 2
                },
                {
                    "paragraph": "年方伯玉早，",
                    "zhushu": "蘧瑗字伯玉，行年六十而六十化。"
                },
                {
                    "paragraph": "恨比四愁多。",
                    "zhushu": "張衡出為河間相，作四愁詩。"
                },
                {
                    "paragraph": "㑹待休車騎，",
                    "zhushu": "謝眺休沐東還詩曰“還卭歌賦似，休汝車騎非”。"
                },
                {
                    "paragraph": "相隨出罻羅。",
                    "zhushu": "罻，音尉，小網。",
                    "type": 2
                },
                {
                    "paragraph": "種木槲花",
                    "zhushu": "",
                    "type": 2
                },
                {
                    "paragraph": "上苑年年占物華，飄零今日在天涯。秪因長作龍城守，",
                    "zhushu": "柳州龍城郡。"
                },
                {
                    "paragraph": "剰種庭前木槲花。",
                    "zhushu": "",
                    "type": 2
                },
                {
                    "paragraph": "摘櫻桃贈元居士時在望仙亭南楼与朱道士同處",
                    "zhushu": "",
                    "type": 2
                },
                {
                    "paragraph": "海上朱櫻贈所思，楼居況是望仙時。",
                    "zhushu": "史記：仙人好楼居。"
                },
                {
                    "paragraph": "蓬萊羽客如相訪，不是偷桃一小兒。",
                    "zhushu": "東方朔三偷王母桃。",
                    "type": 2
                },
                {
                    "paragraph": "詶曹待御過象縣見寄",
                    "zhushu": "象縣，属柳州。",
                    "type": 2
                },
                {
                    "paragraph": "破額山前碧玉流，騷人遥駐木蘭舟。春風無限潇湘憶，欲採蘋花不自由。",
                    "zhushu": "柳渾詩：“汀洲採白蘋。”"
                }
            ]
        },
        {
            "name": "增廣註釋音辯唐柳先生集卷之四十三",
            "paragraphs": [
                {
                    "paragraph": "增廣註釋音辯唐柳先生集卷之四十三",
                    "zhushu": "",
                    "type": 1
                },
                {
                    "paragraph": "古今詩",
                    "zhushu": "",
                    "type": 2
                },
                {
                    "paragraph": "法華寺石門精室三十韻",
                    "zhushu": "永州。",
                    "type": 2
                },
                {
                    "paragraph": "拘情病幽鬰，曠志寄髙爽。願言懷名緇，東峯旦夕仰。始欣雲雨霽，尤恱草木長。道同有愛弟，披拂恣心賞。松谿𥦖窱入，",
                    "zhushu": "童云：𥦖，胡了切，深逺也。窱，土了切，深也。說文：𥦖，條深也。詩作“窈窕”。潘云：𥦖，古弔切。窱，他弔切。"
                },
                {
                    "paragraph": "石棧寅縁上。",
                    "zhushu": "棧，助諌切。"
                },
                {
                    "paragraph": "蘿葛綿層甍，莓苔侵標牓。密林互對聳，絶壁儼雙敞。壍峭出䝉籠，墟嶮臨滉瀁。",
                    "zhushu": "嶮，為檢切，髙峻皃。滉，胡廣切。瀁，餘两切。"
                },
                {
                    "paragraph": "稍疑地脉断，悠若天梯往。結構罩羣崖，廻環驅萬象。小刼不逾瞬，",
                    "zhushu": "瞬，音舜。維摩經：丗尊丗界名大莊嚴，刼日莊嚴，佛壽二十小刼。"
                },
                {
                    "paragraph": "大千若在掌。",
                    "zhushu": "維摩經：菩薩断取三千大千丗界，如陶家輪着在掌中，擲過恒河沙丗界之外。"
                },
                {
                    "paragraph": "體空得化元，觀有遺細想。喧煩困蠛蠓，",
                    "zhushu": "童云：上音蔑，下母揔切。小虫。"
                },
                {
                    "paragraph": "跼蹐疲䰣魎。",
                    "zhushu": "跼，渠玉切。蹐，子昔切。"
                },
                {
                    "paragraph": "寸進諒何營，尋直非所枉。探竒極遥矚，窮妙閱清響。理㑹方在今，神開庶殊曩。　兹遊苟不嗣，浩氣竟誰養。道異誠所希，名賔匪余仗。",
                    "zhushu": "莊子：名者，实之賔也。"
                },
                {
                    "paragraph": "超攄藉外奬，俛黙有内朗。鑑爾揖古風，終焉乃吾黨。潜軀委韁鎻，",
                    "zhushu": "韁，音薑。馬韁。"
                },
                {
                    "paragraph": "髙歩謝塵坱。",
                    "zhushu": "坱，烏朗切。塵也。"
                },
                {
                    "paragraph": "蓄志徒爲勞，追蹤將焉倣。淹留值頽暮，眷恋睇遐壌。映日鴈聮軒，翻雲波泱漭。",
                    "zhushu": "泱，於黨切。漭，莫朗切。大水皃。"
                },
                {
                    "paragraph": "殊風紛已萃，郷路悠且廣。羈木畏漂浮，離旌倦摇蕩。昔人歎違志，出處今已两。何用期所歸，浮圖有遺像。幽蹊不盈尺，虚室有函丈。㣲言信可傳，申旦稽吾顙。",
                    "zhushu": "",
                    "type": 2
                },
                {
                    "paragraph": "遊朝陽巖遂登西亭二十韻",
                    "zhushu": "即法華寺西亭。",
                    "type": 2
                },
                {
                    "paragraph": "謫棄殊隱淪，登陟非逺郊。所懷緩伊欎，詎欲肩夷巢。",
                    "zhushu": "伯夷、巢父。"
                },
                {
                    "paragraph": "髙巖瞰清江，幽窟潜神蛟。開曠延陽景，廻薄攅林梢。",
                    "zhushu": "攅，徂丸切。"
                },
                {
                    "paragraph": "西亭構其巔，反宇臨呀庨。",
                    "zhushu": "童云：上虚牙切，下許交切。一本作“呀哮”。"
                },
                {
                    "paragraph": "背瞻星長興，下見雲雨交。惜非吾郷土，得以䕃菁茆。羈貫去江介，",
                    "zhushu": "穀梁昭公十九年：羈貫成童。注：羈貫，謂交午剪髪以爲飾。“貫”与“非”同。又西都賦：与江介之湫湄。江介，江之左也。"
                },
                {
                    "paragraph": "丗仕尚函崤。",
                    "zhushu": "崤，音殽。"
                },
                {
                    "paragraph": "故墅即灃川，",
                    "zhushu": "童云：墅，承与切，田庐。一本作“澧”字者，非。"
                },
                {
                    "paragraph": "数畒均肥墝。",
                    "zhushu": "墝，丘交切。亦作“磽”。"
                },
                {
                    "paragraph": "臺館荒丘，",
                    "zhushu": "音葺，七入切。"
                },
                {
                    "paragraph": "池塘䟽沉坳。㑹有圭組恋，遂貽山林嘲。薄軀信無庸，瑣屑劇斗筲。",
                    "zhushu": "筲，所交切。"
                },
                {
                    "paragraph": "囚居固其宜，厚羞乆已苞。庭除植蓬艾，隟牖懸蠨蛸。",
                    "zhushu": "隟，音“𨻶”。"
                },
                {
                    "paragraph": "所頼山水客，扁舟枉長梢。挹流敵清觴，掇野代嘉肴。適道有髙言，取樂非絃匏。逍遥屏幽昧，澹薄辭喧呶。晨雞不余欺，風雨聞嘐嘐。",
                    "zhushu": "潘云：嘐，音“交”。"
                },
                {
                    "paragraph": "再期永日閑，提挈移中庖。",
                    "zhushu": "",
                    "type": 2
                },
                {
                    "paragraph": "湘口館瀟湘二水所㑹",
                    "zhushu": "永州。",
                    "type": 2
                },
                {
                    "paragraph": "九疑濬傾奔，臨源委縈廻。㑹合屬空曠，泓澄停風雷。髙館軒霞表，危樓凌山隈。玆辰始澂霽，",
                    "zhushu": "童云：澂，直凌切，与“登”同。"
                },
                {
                    "paragraph": "纎雲盡褰開。天秋日正中，水碧無塵埃。杳杳漁父吟，呌呌羈鴻哀。境勝豈不豫，慮分固難裁。升髙欲自舒，弥使逺念來。歸流駚且廣，汎舟絶㳂洄。",
                    "zhushu": "",
                    "type": 2
                },
                {
                    "paragraph": "登蒲洲石磯望橫江口潭島深逈斜對香零山",
                    "zhushu": "",
                    "type": 2
                },
                {
                    "paragraph": "隱憂倦永夜，凌霧臨江津。猿鳴稍已踈，登石娯清淪。日出洲渚淨，澄明晶無垠。浮暉翻髙禽，沉景照文鱗。双江匯西奔，",
                    "zhushu": "匯，胡罪切。"
                },
                {
                    "paragraph": "詭怪潜坤珍。孤山乃北峙，",
                    "zhushu": "“峙”，一本作“畤”，一本作“﨑”。潘云：崎，丘竒切，山險也。"
                },
                {
                    "paragraph": "森爽棲靈神。洄潭或動容，島嶼疑揺振。",
                    "zhushu": "振，之人切，動也。"
                },
                {
                    "paragraph": "陶埴兹擇土，",
                    "zhushu": "埴，承聀切，粘土也。可作瓦器。"
                },
                {
                    "paragraph": "蒲魚相與鄰。信美非所安，羈心屢逡廵。糺結良可解，",
                    "zhushu": "糺，即“糾”字。"
                },
                {
                    "paragraph": "紆欎亦已伸。",
                    "zhushu": "紆，邕俱切，屈也。"
                },
                {
                    "paragraph": "髙歌返故室，自誷非所欣。",
                    "zhushu": "誷，音罔。",
                    "type": 2
                },
                {
                    "paragraph": "南澗中題",
                    "zhushu": "永州。",
                    "type": 2
                },
                {
                    "paragraph": "秋氣集南磵，",
                    "zhushu": "古“澗”字。"
                },
                {
                    "paragraph": "獨游亭午時。廻風一蕭瑟，林影乆參差。始至若有得，稍深遂忘疲。羈禽響幽谷，寒藻舞淪漪。",
                    "zhushu": "童云：漪，於宜切，水文也。說文：小波爲淪。引詩“河水清且淪”。“漪”，今詩作“猗”。"
                },
                {
                    "paragraph": "去國魂已游，懷人淚空垂。孤生易爲感，失路少所宜。索寞竟何事，徘徊秪自知。誰爲後來者，當與此心期。",
                    "zhushu": "",
                    "type": 2
                },
                {
                    "paragraph": "遊石角過小嶺至長烏村",
                    "zhushu": "永州。",
                    "type": 2
                },
                {
                    "paragraph": "志適不期貴，道存豈偷生。冬忘上封事，復𥬇昇天行。",
                    "zhushu": "古楽府有昇天行。"
                },
                {
                    "paragraph": "竄逐宦湘浦，揺心劇懸旌。",
                    "zhushu": "史記蘇秦傳：心摇摇如垂旌。"
                },
                {
                    "paragraph": "始驚䧟丗議，終欲逃天刑。歲月殺憂慄，",
                    "zhushu": "殺，色界切，减也。"
                },
                {
                    "paragraph": "慵踈寡將迎。追遊疑所愛，且復舒吾情。石角恣幽歩，長烏遂遐征。磴廻茂樹断，",
                    "zhushu": "磴，丁鄧切，石梯。"
                },
                {
                    "paragraph": "景晏寒川明。曠望少行人，時聞田鸛鳴。風篁冒水逺，霜稻侵山平。稍與人事間，",
                    "zhushu": "間，去声。"
                },
                {
                    "paragraph": "益知身丗輕。爲農信可樂，居寵眞虚榮。喬木餘故國，願言果丹誠。四支反田畒，釋志東臯耕。",
                    "zhushu": "“釋志”，一本作“釋志”，潘本作“澤”。澤，音釋，土觧也。詩云：其耕釋釋。箋云：“耕之則釋,釋然觧散。”又唐王績掛冠帰田，葛巾聮牛，躬耕東臯。",
                    "type": 2
                },
                {
                    "paragraph": "與崔策登西山",
                    "zhushu": "永州。",
                    "type": 2
                },
                {
                    "paragraph": "鶴鳴楚山靜，露白秋江曉。連袂度危橋，縈廻出林杪。西岑極逺目，毫末皆可了。重疊九疑髙，微茫洞庭小。逈窮两儀際，髙出萬象表。馳景泛頽波，遥風遞寒篠。",
                    "zhushu": "篠，匹了切。竹也。"
                },
                {
                    "paragraph": "謫居安所習，稍厭從紛擾。生同胥靡遺，",
                    "zhushu": "“胥”，或作𦙃，同。胥靡，刑徒人也。荘子：“胥靡登髙而不懼，遺死生也。”"
                },
                {
                    "paragraph": "壽等彭鏗天。",
                    "zhushu": "鏗，丘耕切。彭祖姓籛名鏗。荘子：“莫壽乎殤子，而彭祖爲夭。”"
                },
                {
                    "paragraph": "蹇連困顛踣，",
                    "zhushu": "連，力展切。蹇連，不進也。踣，蒲墨切。"
                },
                {
                    "paragraph": "愚蒙怯幽𦕈。非令親愛踈，誰使心神悄。偶兹遁山水，得以觀魚鳥。吾子幸淹留，緩我愁腸繞。",
                    "zhushu": "",
                    "type": 2
                },
                {
                    "paragraph": "構法華寺西亭",
                    "zhushu": "永州。",
                    "type": 2
                },
                {
                    "paragraph": "竄身楚南極，山水窮險艱。歩登最高寺，蕭散任踈頑。西垂下斗絶，欲似窺人寰。反如在幽谷，榛翳不可攀。命童恣披翦，葺宇横断山。割如判清濁，飃若昇雲間。逺岫攅衆頂，澄江抱清湾。夕照臨軒墮，棲鳥當我還。菡蓞溢嘉色，篔簹遺清斑。",
                    "zhushu": "清，一本作漬。篔，音云。或從雲。簹，音當。竹之大者，生於水邊，一節相去五六尺。"
                },
                {
                    "paragraph": "神舒屏羈鎻，志適忘幽潺。棄逐乆枯槁，迨今始開顔。賞心難乆留，離念來相關。北望間親愛，南贍雜夷蛮。置之勿復道，且寄湏臾閑。",
                    "zhushu": "",
                    "type": 2
                },
                {
                    "paragraph": "夏夜苦𤍠登西樓",
                    "zhushu": "",
                    "type": 2
                },
                {
                    "paragraph": "苦𤍠中夜起，登樓獨褰衣。山澤凝暑氣，星漢湛光輝。火晶燥露滋，野靜停風威。探湯汲隂并，",
                    "zhushu": "探，他甘切，取也。語“見不善如探湯”。"
                },
                {
                    "paragraph": "煬竈開重扉。",
                    "zhushu": "煬，於亮切，炙也。荘子：煬者避竈。"
                },
                {
                    "paragraph": "慿欄乆徬徨，流汗不可揮。莫辯亭毒意，仰訴璿與璣。諒非姑射子，靜勝安能希？",
                    "zhushu": "莊子：藐姑射之山，有神人居焉。大旱，金石流，土山焦而不热。又老子：靜勝热。",
                    "type": 2
                },
                {
                    "paragraph": "覺衰",
                    "zhushu": "",
                    "type": 2
                },
                {
                    "paragraph": "乆知老㑹至，不謂便見侵。今年冝未衰，梢已來相㝷。齒踈髪就種，",
                    "zhushu": "種，音踵。左傳，盧蒲嫳曰：“余髪如此種種。”注：種種，髪短也。"
                },
                {
                    "paragraph": "奔走力不任。咄此可奈何，未必傷我心。彭聃安在哉？",
                    "zhushu": "彭祖、老聃。"
                },
                {
                    "paragraph": "周孔亦已沉。古稱壽聖人，曾不留至今。但願得美酒，朋友常共斟。是時春向暮，桃李生䌓隂。日照天正緑，杳杳歸鴻吟。出門呼所親，扶杖登西林。髙歌足自快，商頌有遺音。",
                    "zhushu": "",
                    "type": 2
                },
                {
                    "paragraph": "遊南亭夜還叙志七十韻",
                    "zhushu": "",
                    "type": 2
                },
                {
                    "paragraph": "夙抱丘壑尙，率性資遊遨。中爲吏役牽，十祀空悁勞。",
                    "zhushu": "童云：悁，音浦，忿也。又音絹。"
                },
                {
                    "paragraph": "外曲徇塵轍，私心寄英髦。進乏廊廟器，退非郷曲豪。天命斯不易，鬼責將安逃？屯難果見凌，",
                    "zhushu": "屯，朱倫切。難，乃旦切。"
                },
                {
                    "paragraph": "剥䘮宜所遭。神期固浩浩，",
                    "zhushu": "“期”，一本作“明”。"
                },
                {
                    "paragraph": "衆口徒嗷嗷。投跡山水地，放情詠離騷。再懷曩　歲期，容與馳輕舠。”",
                    "zhushu": "潘云：与，音預。舠，都髙切。小舡。"
                },
                {
                    "paragraph": "虚館背山郭，前軒面江皐。重疊間浦溆，",
                    "zhushu": "溆，音叙。"
                },
                {
                    "paragraph": "邐迤驅巖㟼。",
                    "zhushu": "㟼，牛刀切。山多小石。"
                },
                {
                    "paragraph": "積翠浮澹灔，始疑負靈鼇。叢林留衝飈，石礫迎飛濤。曠朗天景霽，樵蘇逺相號。",
                    "zhushu": "樵，取薪。蘇，取草。"
                },
                {
                    "paragraph": "澄潭湧沉鷗，半壁跳懸猱。",
                    "zhushu": "猱，奴刀切。猿属。"
                },
                {
                    "paragraph": "鹿鳴驗食野，魚樂知觀濠。",
                    "zhushu": "莊子：与惠子遊於濠梁之上，日鯈魚岀遊從容，是魚楽也。"
                },
                {
                    "paragraph": "孤賞誠所悼，暫欣良足襃。留連俯櫺檻，注我壷中醪。朶頥進芰實，",
                    "zhushu": "易：觀我朶頥。謂嚼也。"
                },
                {
                    "paragraph": "擢手持蟹螯。",
                    "zhushu": "螯，牛刀切。蟹大足。晉畢卓曰：左手持蟹螯。"
                },
                {
                    "paragraph": "炊稻視㸑鼎，鱠鮮聞操刀。",
                    "zhushu": "“聞”，一本作“閔”。"
                },
                {
                    "paragraph": "野蔬盈傾筐，頗𮦀　池沼芼。",
                    "zhushu": "童云：芼，音毛。左傳：澗溪沼沚之毛。毛，草也。"
                },
                {
                    "paragraph": "緬慕鼓枻翁，嘯咏哺其糟。",
                    "zhushu": "枻，音曵，与“栧”同，楫也。哺，奔謨切。楚辝：漁父日：衆人皆醉，何不餔其糟而歠其醨云云。漁父莞尔而𥬇，鼓枻而去。"
                },
                {
                    "paragraph": "退想於陵子，三咽資李螬。",
                    "zhushu": "咽，音宴。吞也。事岀孟子。"
                },
                {
                    "paragraph": "斯道難爲偕，沉憂安所韜？曲渚怨鴻鵠，環洲彫蘭。",
                    "zhushu": "童云：音皐，葛之白花。"
                },
                {
                    "paragraph": "暮景廻西岑，北流逝滔滔。徘徊遂昏黒，逺火明連艘。",
                    "zhushu": "艘，蘇礼切，舡緫名。"
                },
                {
                    "paragraph": "木落寒山靜，江空秋月髙。歛袂戒還徒，善游矜所操。",
                    "zhushu": "列子：“舟人操舟若神。”日善斿者，数能忘水也。"
                },
                {
                    "paragraph": "𧼈淺戢長枻，乗深屏輕篙。曠望援深竿，哀歌叩嗚艚。",
                    "zhushu": "音曹，舟也。"
                },
                {
                    "paragraph": "中川恣超忽，漫若翔且翶。淹泊遂所止，野風自颾颾。澗急驚鱗奔，蹊荒飢獸嘷。入門守拘縶，悽戚増欎陶。慕士情未忘，懷人首徒搔。内顧乃無有，德輶甚鴻毛。",
                    "zhushu": "輶，夷周切，䡖也。事見毛詩烝民篇。"
                },
                {
                    "paragraph": "名竊久自欺，食浮固云叨。",
                    "zhushu": "礼記坊記篇：“与其使歲浮於人。”食，謂禄食也，在上日浮，過也。"
                },
                {
                    "paragraph": "問牛悲釁鍾，說彘驚臨牢。",
                    "zhushu": "說，音稅。莊子，祝宗人玄端以臨牢筴說彘日：“汝奚惡死？”為彘謀日：“不如食以糟糠，而錯之牢筴之中。”"
                },
                {
                    "paragraph": "永遁刀筆吏，寕期簿書曹。中興遂羣物，裂壌分鞬櫜。",
                    "zhushu": "童云：上居言切，馬上藏矢。下音皐，藏弓也。"
                },
                {
                    "paragraph": "岷凶旣云捕，",
                    "zhushu": "謂四川刑闢伏誅。"
                },
                {
                    "paragraph": "呉虜亦已鏖。",
                    "zhushu": "童云：鏖，於刀切，尽死殺人也。謂李錡㐲誅。"
                },
                {
                    "paragraph": "扞禦盛方虎，謨明富伊咎。",
                    "zhushu": "“咎”通作“皐”。方叔、召虎、伊尹、皐陶。"
                },
                {
                    "paragraph": "披山窮木禾，",
                    "zhushu": "山海經：崑崙山上有木禾。郭璞云：㯏𩔖也。"
                },
                {
                    "paragraph": "駕海逾蟠桃。",
                    "zhushu": "史記：東至於蟠木。注：東海中有山，上有大桃樹，屈蟠三千里。"
                },
                {
                    "paragraph": "重來越裳雉，",
                    "zhushu": "周成王時，𧻗裳囯獻白雉。"
                },
                {
                    "paragraph": "再返西旅獒。",
                    "zhushu": "尙書云。"
                },
                {
                    "paragraph": "左右抗槐𣗥，",
                    "zhushu": "周礼：朝士左九𣗥，孤卿大夫位焉。右九𣗥，公侯伯子男位焉。靣三槐，三公位馬。"
                },
                {
                    "paragraph": "縱橫羅鴈羔。",
                    "zhushu": "周礼：卿执羔，大夫執鴈。"
                },
                {
                    "paragraph": "三辟咸肆宥，",
                    "zhushu": "一本作“五辟”。潘云：辟，音闢，法也。左傳昭公六年：三辟之典，皆叔丗也。謂禹刑、肉刑、九刑。"
                },
                {
                    "paragraph": "衆生均覆燾。安得奉皇靈，在宥解天弢。",
                    "zhushu": "弢，音叨。莊子：聞上宥天下。又：日觧其天弢。"
                },
                {
                    "paragraph": "歸誠慰松梓，陳力開蓬蒿。卜室有鄠杜，",
                    "zhushu": "張云：鄠，侯武切，縣名。"
                },
                {
                    "paragraph": "名田占灃澇。",
                    "zhushu": "音勞，水名。"
                },
                {
                    "paragraph": "磻谿近餘基，阿城連故濠。",
                    "zhushu": "一本作“壕”。前吾丘壽王傳：阿城以東，為上林苑。"
                },
                {
                    "paragraph": "螟蛑願親燎，荼堇甘自薅。",
                    "zhushu": "童云：薅，呼毫切，除草也。"
                },
                {
                    "paragraph": "飢食期農耕，寒衣俟蠶繰。及骭足爲温，",
                    "zhushu": "骭，下患切。脛骨。"
                },
                {
                    "paragraph": "滿腹寕復饕。安將蒯及菅，",
                    "zhushu": "蒯，苦怪切。菅，音奸。並茅𩔖。左傳云：无棄菅蒯。"
                },
                {
                    "paragraph": "誰慕粱與膏？弋林敺雀鷃，漁澤從鰌魛。",
                    "zhushu": "潘云：鰌，与鰍同。魛，都劳切，鮆魚也。"
                },
                {
                    "paragraph": "觀象嘉素履，",
                    "zhushu": "易履卦云。"
                },
                {
                    "paragraph": "陳詩謝干旄。方託麋鹿群，敢同騏𩦸槽。處賤無溷濁，",
                    "zhushu": "溷，胡困切，濁也。"
                },
                {
                    "paragraph": "固窮匪淫慆。",
                    "zhushu": "慆，他刀切，慢也。"
                },
                {
                    "paragraph": "踉蹌辭東縳，",
                    "zhushu": "潘云：踉，郎良、狼亮四音。蹌，七羊、七亮一切。焦、踉、搶、 將同，欲行也。"
                },
                {
                    "paragraph": "恱懌換煎熬。",
                    "zhushu": "音敖，煎也。"
                },
                {
                    "paragraph": "登年徒負版，興役趨伐鼛。",
                    "zhushu": "音皐。周礼：以鼛鼓二役事。鼛，大鼓也，長一丈五尺。"
                },
                {
                    "paragraph": "目眩絶渾渾，耳喧息嘈嘈。兹焉畢餘命，冨貴非吾曹。長沙哀糺纆，",
                    "zhushu": "潘云：糺，通作“紏”。纆，莫此切。三台日糺，两股日纆，皆索。賈誼為長沙王傅，作服賦， 日：禍之与保，何異糾纆。"
                },
                {
                    "paragraph": "漢隂嗤桔槹。",
                    "zhushu": "桔，古屑切。槹，姑勞切。荘子：子貢過漢隂，見一丈人方將為圃，謂子貢日：“有械於此，鑿木為機，後重前輕，挈水若抽，其名為槹。”為圃者忿然日“有桃械者，必有機事。"
                },
                {
                    "paragraph": "苟伸擊壌情，",
                    "zhushu": "堯时民擊壌於路。"
                },
                {
                    "paragraph": "機事息秋毫。海霧多蓊欎，越風饒腥臊。寕唯迫魑魅，所懼齊焄藨。",
                    "zhushu": "焄，音勲。礼記：焄蒿悽愴。童云：藨与蒿同義，本音悲嬌切。"
                },
                {
                    "paragraph": "知罃懷禇中，",
                    "zhushu": "知，音智。陶音鶯。左傳：知罃囚於楚，鄭賈人有欲寘諸禇中以出。旣謀之，未行，而楚人帰之。賈人如晋，知䓨善視之。"
                },
                {
                    "paragraph": "范叔戀綈袍。",
                    "zhushu": "史記：范睢変姓名入秦為相。魏須賈使秦，睢敝衣見賈，賈日：“范叔一寒如此哉！”取綈袍賜之。及見雎，睢日：以綈袍恋恋，有故人意，故釋公。"
                },
                {
                    "paragraph": "伊人不可期，慷慨徒忉忉。",
                    "zhushu": "",
                    "type": 2
                },
                {
                    "paragraph": "韋道安",
                    "zhushu": "",
                    "type": 2
                },
                {
                    "paragraph": "道安本儒士，頗擅弓劒名。二十遊太行，暮聞號哭聲。疾驅前致問，有叟垂華纓。言我故刺史，失職還西京。偶爲羣盗得，毫縷無餘贏。貨財足非恡，",
                    "zhushu": "“恡”，与“吝”同。"
                },
                {
                    "paragraph": "二女皆娉婷。",
                    "zhushu": "娉，普丁切。婷，唐丁切。美女。"
                },
                {
                    "paragraph": "蒼黃見驅逐，誰識死與生？便當此殞命，休復事晨征。一聞激髙義，眥裂肝膽横。",
                    "zhushu": "𦙼，疾智切。目邊也。史記：怒日眥皆裂。"
                },
                {
                    "paragraph": "挂弓問所往，趫捷超崢嶸。",
                    "zhushu": "塩，音喬。善走也。崢，𥘉耕切。嵘，音宏。"
                },
                {
                    "paragraph": "見盗寒磵隂，羅列方忿爭。一矢斃酋帥，",
                    "zhushu": "酋，所由切。帥，所𩔖切。"
                },
                {
                    "paragraph": "餘黨號且驚。麾令遞束縛，纆索相拄撐。",
                    "zhushu": "纆，密北切。黒索。撐，抽庚切。拄也。說文作“撐”，諸韻作“撐”。"
                },
                {
                    "paragraph": "彼姝乆裭魄，",
                    "zhushu": "姝，春朱切。美也。詩：彼姝者子。裭，丈亦切。奪也。張平子西京賦：奪氣裭魄。"
                },
                {
                    "paragraph": "刄下俟誅刑。却立不親授，",
                    "zhushu": "孟子：男女授受不親。"
                },
                {
                    "paragraph": "諭以從父行。捃収自擔肩，",
                    "zhushu": "捃，俱運切。"
                },
                {
                    "paragraph": "轉道趨前程。夜發敲石火，山林如晝明。父子更抱持，涕血紛交零。頓首願歸貨，納女稱舅甥。道安奮衣去，義重利固輕。師婚古所病，",
                    "zhushu": "左傳威公六年：鄭太子忽日：“今以君命奔斉之急，而受室以帰，是以師婚也。”。"
                },
                {
                    "paragraph": "合姓非用兵。",
                    "zhushu": "礼記昏义篇：合二姓之好。"
                },
                {
                    "paragraph": "朅來事儒術，",
                    "zhushu": "朅，丘掲切。"
                },
                {
                    "paragraph": "十載所能逞。",
                    "zhushu": "逞，必貞切。"
                },
                {
                    "paragraph": "慷慨張徐州，",
                    "zhushu": "徐、泗豪節度使張建封。"
                },
                {
                    "paragraph": "朱邸揚前旌。",
                    "zhushu": "潘云：邸，可礼切。選：“朱邸方開。”李善注引史記日：“諸侯朝天子，於天子之所立舍日邸。”諸侯朱户，故日朱邸。"
                },
                {
                    "paragraph": "投軀獲所願，前馬出王城。",
                    "zhushu": "建封來朝，道安從之。"
                },
                {
                    "paragraph": "轅門立竒士，",
                    "zhushu": "前漢項籍傳“轅門”注：軍行以車為陣，轅相向為門。"
                },
                {
                    "paragraph": "淮水秋風生。君侯旣即丗，",
                    "zhushu": "謂貞元十六年張建封卒。"
                },
                {
                    "paragraph": "麾下相欹傾。立孤抗王命，",
                    "zhushu": "謂軍中立建封子張愔為留後。"
                },
                {
                    "paragraph": "鍾鼓四野嗚。橫潰非所壅，逆節非所嬰。舉頭自引刄，顧義誰顧形。烈士不忘死，所死在忠貞。咄嗟徇權子，",
                    "zhushu": "咄，丁没切。"
                },
                {
                    "paragraph": "翕習猶趨榮。我歌非悼死，所悼時丗情。",
                    "zhushu": "",
                    "type": 2
                },
                {
                    "paragraph": "哭連州凌貟外司馬",
                    "zhushu": "凌凖。",
                    "type": 2
                },
                {
                    "paragraph": "廢逐人所棄，遂爲鬼神欺。才雖不其然，卒與大患期。凌人古受氏，",
                    "zhushu": "周礼：“凌人掌氷。”"
                },
                {
                    "paragraph": "呉丗夸雄姿。",
                    "zhushu": "呉志：凌統為偏將軍，二子俱封。"
                },
                {
                    "paragraph": "寂寞富春水，英氣方在斯。",
                    "zhushu": "凌準，杭州冨陽人。"
                },
                {
                    "paragraph": "六學誠一貫，",
                    "zhushu": "六經也。"
                },
                {
                    "paragraph": "精義窮發揮。著書逾十年，凼𦣱靡不推。",
                    "zhushu": "頥，在革切。凖著後漢春秋三十餘方言，又著六經觧圍人文集。"
                },
                {
                    "paragraph": "天庭掞髙文，寓字若波馳。",
                    "zhushu": "掞，舒贍切。凖以書于丞相，丞相以聞，試其文于万言。"
                },
                {
                    "paragraph": "記室征西府，宏謀耀其竒。",
                    "zhushu": "建中𥘉，凖以金吾兵曹為邠寕掌書記。涇原之乱，以謀畫佐節度使韓遊瓌。"
                },
                {
                    "paragraph": "輶軒下東越，列郡蘇疲羸。",
                    "zhushu": "輶，夷周切。䡖車也。風俗通日：“周、秦常以八月遣輶軒之使，採異代方言。”謂凖為浙東觀察判官。"
                },
                {
                    "paragraph": "宛宛凌江羽，來棲翰林枝。",
                    "zhushu": "凖在浙東，治名聞于上，召為翰林斈士。"
                },
                {
                    "paragraph": "孝文留弓劒，中外方危疑。抗聲促遺詔，定命由陳辭。",
                    "zhushu": "德宗崩，羣臣議祕五日乃下遺詔，凖獨畫其不可，乃以旦日發䘮。"
                },
                {
                    "paragraph": "徒𥛬粛曹官，征賦參有司。",
                    "zhushu": "凖自翰林參度支。"
                },
                {
                    "paragraph": "出守烏江滸，",
                    "zhushu": "烏江，和州也。凖坐叔文黨，貶和州刺史。"
                },
                {
                    "paragraph": "老遷湟水湄。",
                    "zhushu": "湟水，連州也。謂凖降連州司馬。"
                },
                {
                    "paragraph": "髙堂傾故國，葬際限囚羈。",
                    "zhushu": "謂凖母卒于家，凖以罪不得帰。"
                },
                {
                    "paragraph": "仲叔継幽淪，狂呌唯童兒。",
                    "zhushu": "凖二弟継死。"
                },
                {
                    "paragraph": "一門旣無主，焉用徒生爲。舉聲但呼天，孰知神者誰。泣盡目無見，",
                    "zhushu": "凖母死，哭泣，遂䘮其明。"
                },
                {
                    "paragraph": "腎傷足不持。溘死委炎荒，",
                    "zhushu": "童云：溘，渇合切，奄忽也。"
                },
                {
                    "paragraph": "臧獲守靈帷。平生負國譴，骸骨非敢私。盖棺未塞責，",
                    "zhushu": "劉毅云：文夫児蹤跡不可尋常，使混羣小中，盖棺事方定矣。"
                },
                {
                    "paragraph": "孤旐凝寒颸。",
                    "zhushu": "童云：颸，音思，輕風也。"
                },
                {
                    "paragraph": "念昔始相遇，腑腸爲君知。進身齊選擇，失路同瑕疵。本期済仁義，今爲衆所嗤。滅名竟不試，",
                    "zhushu": "“竟”，一本作“競”，誤。"
                },
                {
                    "paragraph": "丗義安可支。恬死百憂盡，苟生万慮滋。顧予九逝魂，與子各何之。我歌誠自慟，非獨爲君悲。",
                    "zhushu": "",
                    "type": 2
                },
                {
                    "paragraph": "旦携謝山人至愚池",
                    "zhushu": "",
                    "type": 2
                },
                {
                    "paragraph": "新沐換輕幘，",
                    "zhushu": "潘云：幘，側革切。古卑賤不冠者所服。漢元帝額有壮髪，始服之。"
                },
                {
                    "paragraph": "曉池風霧清。自諧塵外意，况與幽人行。霞散衆山逈，天髙数鴈嗚。機心付當路，聊適羲皇情。",
                    "zhushu": "陶渊明自謂羲皇上人。",
                    "type": 2
                },
                {
                    "paragraph": "獨覺",
                    "zhushu": "“斍”，去声。",
                    "type": 2
                },
                {
                    "paragraph": "覺來牎牖空，寥落雨聲曉。良遊怨遲暮，末事驚紛擾。爲問經丗心，古人誰盡了。",
                    "zhushu": "",
                    "type": 2
                },
                {
                    "paragraph": "首春逢耕者",
                    "zhushu": "",
                    "type": 2
                },
                {
                    "paragraph": "南楚春候早，餘寒已滋榮。土膏釋原野，百蟄競所營。綴景未及郊，穡人先耦耕。園林幽鳥囀，渚澤新泉清。農事誠素務，羈囚阻平生。故池想蕪没，遺𠭇當榛荆。慕隱旣有繫，圖功遂無成。聊從田父言，𣢾曲陳此情。眷然撫耒耜，廻首煙雲橫。",
                    "zhushu": "",
                    "type": 2
                },
                {
                    "paragraph": "溪居",
                    "zhushu": "",
                    "type": 2
                },
                {
                    "paragraph": "乆爲簮組累，幸此南夷謫。閑依農圃鄰，偶似山林客。曉耕翻露草，夜榜響溪石。",
                    "zhushu": "榜，孔孟切，進船也。童本作塝，蒲浪切，池畔也。"
                },
                {
                    "paragraph": "來往不逢人，長歌楚天碧。",
                    "zhushu": "",
                    "type": 2
                },
                {
                    "paragraph": "夏𥘉雨後尋愚溪",
                    "zhushu": "",
                    "type": 2
                },
                {
                    "paragraph": "悠悠雨初霽，獨繞清溪曲。引杖試荒泉，解帶圍新竹。沉吟亦何事，寂寞固所欲。幸此息營營，嘨歌靜炎燠。",
                    "zhushu": "",
                    "type": 2
                },
                {
                    "paragraph": "入黄溪聞猿",
                    "zhushu": "黃溪在永州。",
                    "type": 2
                },
                {
                    "paragraph": "溪路千里曲，哀猿何處嗚。孤臣淚已盡，虚作断腸聲。",
                    "zhushu": "",
                    "type": 2
                },
                {
                    "paragraph": "韋使君黃溪祈雨見召從行至祠下口號",
                    "zhushu": "",
                    "type": 2
                },
                {
                    "paragraph": "驕陽愆歲事，良牧念菑畬。列騎低殘月，嗚笳度碧虚。稍窮撨客路，遥駐野人居。谷口寒流淨，叢祠古木踈。焚香秋霧𣺯，奠玉曉光初。𦙝蠁巫言報，",
                    "zhushu": "潘云：𦙝，黒乙切。蠁，許两切。選注：𦙝蠁，蛟𩔖。言大福之㒷，如此虫，羣飛而多。"
                },
                {
                    "paragraph": "精誠禮物餘。惠風仍偃草，靈雨㑹隨車。",
                    "zhushu": "後漢：鄭弘為淮隂太守，天旱，隨車致雨。"
                },
                {
                    "paragraph": "俟罪非眞吏，",
                    "zhushu": "子厚為貟外司馬，盖自謂也。"
                },
                {
                    "paragraph": "翻慚奉簡書。",
                    "zhushu": "",
                    "type": 2
                },
                {
                    "paragraph": "郊居歲暮",
                    "zhushu": "",
                    "type": 2
                },
                {
                    "paragraph": "屏居負山郭，歲暮驚離索。",
                    "zhushu": "礼記檀弓：吾离羣而索居。"
                },
                {
                    "paragraph": "野逈樵唱來，廷空燒燼落。",
                    "zhushu": "燼，徐刃切，火餘木也。"
                },
                {
                    "paragraph": "丗紛因事遠，心賞隨年薄。黙黙諒何爲，徒成今與昨。",
                    "zhushu": "",
                    "type": 2
                },
                {
                    "paragraph": "秋曉行南谷經荒村",
                    "zhushu": "",
                    "type": 2
                },
                {
                    "paragraph": "杪秋霜露重，晨起行幽谷。黄葉覆溪橋，荒村唯古木。寒花踈寂歷，幽泉微断續。機心乆已忘，何事驚麋鹿。",
                    "zhushu": "",
                    "type": 2
                },
                {
                    "paragraph": "雨後曉行獨至愚溪北池𪧐",
                    "zhushu": "",
                    "type": 2
                },
                {
                    "paragraph": "雲散洲渚，曉日明村塢。髙樹臨清池，風驚夜來雨。予心適無事，偶此成賔主。",
                    "zhushu": "",
                    "type": 2
                },
                {
                    "paragraph": "中夜起望西園值月上",
                    "zhushu": "",
                    "type": 2
                },
                {
                    "paragraph": "覺聞䌓露墜，開户臨西園。寒月上東嶺，泠泠踈竹根。石泉逺逾響，山鳥時一喧。𠋣楹遂至旦，寂寞將何言。",
                    "zhushu": "",
                    "type": 2
                },
                {
                    "paragraph": "零陵春望",
                    "zhushu": "永州零陵郡。",
                    "type": 2
                },
                {
                    "paragraph": "平野春草緑，晚鶯啼逺林。日晴瀟湘渚，雲断岣嶁岑。",
                    "zhushu": "岣嵝，衡山别名，音矩缕。又，岣，古后切。嶁，九后切。"
                },
                {
                    "paragraph": "仙駕不可望，丗途非所任。凝情空景慕，萬里蒼梧隂。",
                    "zhushu": "舜葬蒼梧之野於江南九疑，是謂零陵。",
                    "type": 2
                },
                {
                    "paragraph": "從崔中丞過盧少府郊舎",
                    "zhushu": "",
                    "type": 2
                },
                {
                    "paragraph": "寓居湘岸四無鄰，丗網難嬰毎自珍。蒔藥閑庭延國老，",
                    "zhushu": "蒔，時吏切，甘草爲囯老。"
                },
                {
                    "paragraph": "開罇虚室值賢人。",
                    "zhushu": "魏志：鮮于輔曰：“酒濁者爲賢人。”"
                },
                {
                    "paragraph": "泉廻淺石依髙柳，逕轉垂藤間緑筠。聞道偏爲五禽戯，",
                    "zhushu": "華佗五禽之戯，虎、鹿、熊、緩、鳯，以當導引。"
                },
                {
                    "paragraph": "出門鷗烏更相親。",
                    "zhushu": "列子云。",
                    "type": 2
                },
                {
                    "paragraph": "夏晝偶作",
                    "zhushu": "",
                    "type": 2
                },
                {
                    "paragraph": "南州溽暑醉如酒，",
                    "zhushu": "溽，如六切，温温也。"
                },
                {
                    "paragraph": "隱机熟眠開北牖。",
                    "zhushu": "𨼆，於靳切，據也。"
                },
                {
                    "paragraph": "日午獨覺無餘聲，山童隔竹敲茶臼。",
                    "zhushu": "",
                    "type": 2
                },
                {
                    "paragraph": "雨晴至江渡",
                    "zhushu": "",
                    "type": 2
                },
                {
                    "paragraph": "江雨𥘉晴思逺歩，日西獨向愚溪渡。渡頭水落村逕成，撩亂浮槎在髙樹。",
                    "zhushu": "",
                    "type": 2
                },
                {
                    "paragraph": "江雪",
                    "zhushu": "",
                    "type": 2
                },
                {
                    "paragraph": "千山鳥飛絶，萬逕人蹤滅。孤舟蓑笠翁，獨釣寒江雪。",
                    "zhushu": "",
                    "type": 2
                },
                {
                    "paragraph": "冉溪",
                    "zhushu": "愚溪舊名。",
                    "type": 2
                },
                {
                    "paragraph": "少時陳力希公侯，許國不復爲身謀。風波一跌逝萬里，",
                    "zhushu": "跌，徒結切。"
                },
                {
                    "paragraph": "壯心瓦解空縲囚。縲囚終老無餘事，願卜湘西冉溪地。却學壽張樊敬侯，種漆南園待成器。",
                    "zhushu": "後漢：樊重，字君雲。甞欲作器物，先種梓漆，時人嗤之。然積以歳月，皆得其用。重封壽張侯，謚曰敬。",
                    "type": 2
                },
                {
                    "paragraph": "法華寺西亭夜飲",
                    "zhushu": "本注云：賦得酒字。",
                    "type": 2
                },
                {
                    "paragraph": "祇樹夕陽亭，共傾三昧酒。",
                    "zhushu": "並禅語。"
                },
                {
                    "paragraph": "霧暗水連階，月明花覆牖。莫厭罇前醉，相看未白首。",
                    "zhushu": "",
                    "type": 2
                },
                {
                    "paragraph": "戯題石門長老東軒",
                    "zhushu": "",
                    "type": 2
                },
                {
                    "paragraph": "石門長老身如夢，旃檀成林手所種。",
                    "zhushu": "潘云：“旃，疑當作栴。”集韵：“香木也。”佛經：“栴檀香風。”"
                },
                {
                    "paragraph": "坐來念念非昔人，萬徧蓮花爲誰用。如今七十自忘機，貪愛都忘筋力㣲。莫向東軒春野望，花開日出雉皆飛。",
                    "zhushu": "古楽府有雉朝飛操。牧犢子年七十无妻，出野見雉，歩步相随，因援琴而歌以自傷。",
                    "type": 2
                },
                {
                    "paragraph": "茆簷下始栽竹",
                    "zhushu": "",
                    "type": 2
                },
                {
                    "paragraph": "瘴茆葺爲宇，溽暑𢘆侵肌。適有重膇疾，",
                    "zhushu": "膇，直𩔖切，足腫。左傳成公六年：“有沉溺重足之疾。”"
                },
                {
                    "paragraph": "蒸欎寕所宜。東鄰幸導我，樹竹邀涼颸。",
                    "zhushu": "音思，風也。"
                },
                {
                    "paragraph": "欣然愜吾志，荷鍾西巖垂。楚壌多怪石，墾鑿力已疲。江風忽云暮，輿曵還相追。蕭瑟過極浦，旖旎附幽墀。",
                    "zhushu": "童云：旖，音𠋣。旎，乃𠋣切。旌旗從風皃。"
                },
                {
                    "paragraph": "貞根期永固，貽爾寒泉滋。夜䆫遂不掩，羽扇寕復持。清泠集濃露，枕簟淒已知。網蟲依宻葉，",
                    "zhushu": "“網”，一本作“細”。"
                },
                {
                    "paragraph": "曉禽棲逈枝。豈伊紛囂間，重以心慮怡。嘉爾亭亭質，自逺棄幽期。不見野蔓草，蓊蔚有華姿。諒無凌寒色，",
                    "zhushu": "“寒”，一本作“雲”。"
                },
                {
                    "paragraph": "豈與青山辭。",
                    "zhushu": "",
                    "type": 2
                },
                {
                    "paragraph": "種仙靈毗",
                    "zhushu": "本草名滛羊藿。",
                    "type": 2
                },
                {
                    "paragraph": "窮陋闕自飬，癘氣劇囂煩。隆冬乏霜霰，日夕南風温。杖藜下庭際，曵踵不及門。門有野田吏，慰我飃零魂。",
                    "zhushu": "“飃”，即“飄”字。"
                },
                {
                    "paragraph": "及言有靈藥，近在湘西原。服之不盈旬，蹩𨇨皆騰鶱。",
                    "zhushu": "蹩，蒲結切。𨇨，音薛，或書作“躠”，旋行貌。騫，音軒，飛也。下從馬者誤。"
                },
                {
                    "paragraph": "𥬇抃前即吏，爲我擢其根。蔚蔚遂充庭，英翹忽已繁。晨起自採曝，杵臼通夜喧。靈和理内藏，攻疾貴自源。擁覆逃積霧，伸舒委餘暄。竒功苟可徴，寕復資蘭蓀。",
                    "zhushu": "童云：蓀，息根切，香草。陳正敏云：蓀，今溪澗中石菖蒲。"
                },
                {
                    "paragraph": "我聞畸人術，",
                    "zhushu": "畸，居宜切。不耦也。莊子：畸人者，畸於人而侔於天。"
                },
                {
                    "paragraph": "一氣中夜有。能令深深息，呼吸還歸跟。",
                    "zhushu": "跟，音根，足踵也。莊子：其息深深。又日：真人之息以踵。"
                },
                {
                    "paragraph": "踈放固難效，且以藥餌論。痿者不忘起，",
                    "zhushu": "痿，儒睢切，風痺病也。前漢韓王信傳：如痿人不忘起。"
                },
                {
                    "paragraph": "窮者寕復言？神哉輔吾足，幸及皃女奔。",
                    "zhushu": "",
                    "type": 2
                },
                {
                    "paragraph": "種术",
                    "zhushu": "",
                    "type": 2
                },
                {
                    "paragraph": "守閑事服餌，採术東山阿。東山幽且阻，疲𦬼煩經過。",
                    "zhushu": "潘云：苶，乃結切，夲作“恭”。莊子釋文：崔音捻，云忘貌。簡文云：疲，病困之狀。"
                },
                {
                    "paragraph": "戒徒斸靈根，",
                    "zhushu": "𣃁，朱玉切，斫也。"
                },
                {
                    "paragraph": "封植閟天和。違爾澗底石，徹我庭中莎。土膏滋玄液，松露墜繁柯。南東自成畒，繚繞紛相羅。",
                    "zhushu": "繚，音了。繞，音擾。"
                },
                {
                    "paragraph": "晨歩佳色媚，夜眠幽氣多。離憂苟可怡，孰能知其多？㸑竹茹芳葉，寕慮瘵與瘥。",
                    "zhushu": "瘵，側界切。木療羸病也。瘥，才何切，木治疫病也。"
                },
                {
                    "paragraph": "留連樹蕙辭，",
                    "zhushu": "楚辝：又樹蕙之百畒。"
                },
                {
                    "paragraph": "婉娩采薇歌。",
                    "zhushu": "婉，於宛切。娩，免、晚二音。伯夷、叔斉採薇歌云云。"
                },
                {
                    "paragraph": "悟拙甘自足，激清愧同波。單豹且理内，髙門復如何？",
                    "zhushu": "單，音善。荘子：单豹年七十而有嬰児之色，餓虎殺而食之。張毅者，髙門縣薄，无不走也，而有内𤍠之病以死。豹養其内而虎食其外，毅養其外而病攻其内。",
                    "type": 2
                },
                {
                    "paragraph": "種白蘘荷",
                    "zhushu": "蘘，人羊切，蓴首也。堪為𦵔，治蠱毒。",
                    "type": 2
                },
                {
                    "paragraph": "血蟲化爲癘，",
                    "zhushu": "左傳昭公元年：於文，皿虫為蠱。注：四器也，器受虫害者為蠱。"
                },
                {
                    "paragraph": "夷俗多所神。銜猜毎腊毒，",
                    "zhushu": "“腊”，思積切。周語：厚味实腊毒。注：腊，亟也。"
                },
                {
                    "paragraph": "謀富不爲仁。蔬菓自逺至，盃酒盈肆陳。言甘中必苦，",
                    "zhushu": "囯語：言之甘者，其中必苦。"
                },
                {
                    "paragraph": "何用知其眞？華㓗事外飾，尤病中州人。錢刀恐賈害，",
                    "zhushu": "“賈”，音古，賣也。左傳：其以賈害也。又前漢食貨志：王莽造大錢及契刀、錯刀。"
                },
                {
                    "paragraph": "飢至益逡巡。竄伏常戰慄，懷故逾悲辛。庶民有嘉草，攻襘事乆泯。",
                    "zhushu": "“民”，當作“氏”。“庶”，掌与切。“禬”，黄外切。“泯”，弥鄰切，滅也。周社庶氏掌除毒蠱，以攻說禬之。嘉草攻之，主草。注：宗檩日：嘉草，即蘘荷也。"
                },
                {
                    "paragraph": "炎帝垂靈編，言此殊足珍。",
                    "zhushu": "本草日：蘘荷，主中蠱。注云：中蠱者，服其汁，并卧其葉，即呼蠱主姓名。干宝捜神記：蒋士先中蠱，家人宻以蘘荷置其席下，忽大𥬇日：“蠱我者，張小也。”"
                },
                {
                    "paragraph": "﨑嶇乃有得，託以全余身。紛敷碧樹隂，",
                    "zhushu": "潘云：蘘荷性好隂，左木下生者尤美。潘岳閑君賦日：蘘荷依隂。"
                },
                {
                    "paragraph": "眄睞心所親。",
                    "zhushu": "“眄”，音麪，又弥殄切。“睞”，洛代切。",
                    "type": 2
                },
                {
                    "paragraph": "新植海石榴",
                    "zhushu": "",
                    "type": 2
                },
                {
                    "paragraph": "弱植不盈尺，逺意駐蓬瀛。月寒空堦曙，幽夢綵雲生。糞壌擢珠樹，莓苔揷瓊英。芳根閟顔色，徂歳爲誰榮。",
                    "zhushu": "",
                    "type": 2
                },
                {
                    "paragraph": "戯題堦前芍藥",
                    "zhushu": "",
                    "type": 2
                },
                {
                    "paragraph": "凡卉與時謝，妍華麗兹晨。欹紅醉濃露，窈窕留餘春。孤賞白日暮，暄風動揺頻。夜䆫藹芳氣，幽卧知相親。願致溱洧贈，悠悠南國人。",
                    "zhushu": "洧，榮美切。詩溱洧：贈之以芍薬。",
                    "type": 2
                },
                {
                    "paragraph": "始見白髪題所植海石榴樹",
                    "zhushu": "",
                    "type": 2
                },
                {
                    "paragraph": "幾年封植愛芳叢，韶艶朱顔竟不同。從此休論上春事，看成古木對衰翁。",
                    "zhushu": "",
                    "type": 2
                },
                {
                    "paragraph": "植靈壽木",
                    "zhushu": "似竹，有枝節，可為杖。",
                    "type": 2
                },
                {
                    "paragraph": "白華鑒寒水，怡我適野情。前趨問長老，重復欣嘉名。蹇連易衰朽，",
                    "zhushu": "童云：連，音輦，難也。"
                },
                {
                    "paragraph": "方剛謝經營。敢期齒杖賜，",
                    "zhushu": "周礼“歯杖”注：王所以賜老者之杖。"
                },
                {
                    "paragraph": "聊且移孤莖。叢萼中競秀，分房外舒英。柔條乍反植，勁節常對生。循翫足忘疲，稍覺歩武輕。安能事剪伐，持用資徒行。",
                    "zhushu": "",
                    "type": 2
                },
                {
                    "paragraph": "自衡陽移桂十餘本植零凌所住精舎",
                    "zhushu": "永州龍㒷寺。",
                    "type": 2
                },
                {
                    "paragraph": "謫宫去南裔，清湘繞靈岳。",
                    "zhushu": "南岳，衡州。"
                },
                {
                    "paragraph": "晨登蒹葭岸，霜景霽紛濁。離披得幽桂，芳本欣盈握。火耕困煙烬，薪採乆摧剥。道旁且不願，岑嶺况悠邈。傾筐壅故壌，棲息期鵉鷟。",
                    "zhushu": "鷟，仕角切，鳯属。"
                },
                {
                    "paragraph": "路逺清凉宫，一雨悟無學。南人始珍重，微我誰先斍。芳意不可傳，丹心徒自渥。",
                    "zhushu": "",
                    "type": 2
                },
                {
                    "paragraph": "湘岸移木美蓉植龍興精舎",
                    "zhushu": "木美蓉，拒霜也。",
                    "type": 2
                },
                {
                    "paragraph": "有美不自蔽，安能守孤根。盈盈湘西岸，秋至風露䌓。䴡影别寒水，穠芳委前軒。芰荷諒難雜，反此生髙原。",
                    "zhushu": "",
                    "type": 2
                },
                {
                    "paragraph": "早梅",
                    "zhushu": "",
                    "type": 2
                },
                {
                    "paragraph": "早梅發髙樹，逈暎楚天碧。朔吹飃夜香，",
                    "zhushu": "飃，与“飘”同。"
                },
                {
                    "paragraph": "繁霜滋曉白。欲爲萬里贈，杳杳山水隔。寒英坐銷落，何用慰逺客。",
                    "zhushu": "",
                    "type": 2
                },
                {
                    "paragraph": "南中榮橘柚",
                    "zhushu": "謝元暉詩云：“南中榮橘柚，寕知鴻鴈飛。”",
                    "type": 2
                },
                {
                    "paragraph": "橘柚懷貞質，受命此炎方。",
                    "zhushu": "楚辝：“后皇嘉樹，橘徠服𠔃。受命不迁，生南囯𠔃。”王𨓜注云：“南囯，江南也。橘受命於江南，不可移徙，種於北地，則化為枳。”"
                },
                {
                    "paragraph": "密林耀朱緑，晚歳有餘芳。殊風限清漢，飛雪滯故郷。攀條何所歎？北望熊與湘。",
                    "zhushu": "熊、湘，二山名。",
                    "type": 2
                },
                {
                    "paragraph": "紅蕉",
                    "zhushu": "",
                    "type": 2
                },
                {
                    "paragraph": "晚英值窮節，緑潤含朱光。以兹正陽色，窈窕凌清霜。逺物丗所重，旅人心所傷。廻暉眺林際，戚厥無遺芳。",
                    "zhushu": "戚戚，一本作“傶傶”。",
                    "type": 2
                },
                {
                    "paragraph": "巽公院五詠",
                    "zhushu": "永州龍㒷寺。",
                    "type": 2
                },
                {
                    "paragraph": "凈土堂",
                    "zhushu": "土音杜。",
                    "type": 2
                },
                {
                    "paragraph": "結習自無始，淪溺窮苦源。流形及兹丗，始悟三空門。華堂開凈域，圖像煥且繁。清泠焚衆香，㣲妙歌法言。稽首媿導師，超遥謝塵昏。",
                    "zhushu": "",
                    "type": 2
                },
                {
                    "paragraph": "曲講堂",
                    "zhushu": "",
                    "type": 2
                },
                {
                    "paragraph": "寂㓕本非断，文字安可離。曲堂何爲設，髙士方在斯。聖黙寄言宣，分别乃無知。𧼈中即空假，名相與誰期。願言絶聞得，忘意聊思惟。",
                    "zhushu": "",
                    "type": 2
                },
                {
                    "paragraph": "禪室",
                    "zhushu": "",
                    "type": 2
                },
                {
                    "paragraph": "發地結菁茆，團團抱虚白。山花落幽户，中有忘機客。渉有本非取，照空不待析。萬籟俱縁生，窅然喧中寂。",
                    "zhushu": "“窅”，与“杳”同，深也。"
                },
                {
                    "paragraph": "心境本同如，鳥飛無遺跡。",
                    "zhushu": "",
                    "type": 2
                },
                {
                    "paragraph": "美蓉亭",
                    "zhushu": "",
                    "type": 2
                },
                {
                    "paragraph": "新亭俯朱檻，嘉木開美蓉。清香晨風逺，溽彩寒露濃。蕭洒岀人丗，低昻多異容。嘗聞色空喻，",
                    "zhushu": "心經：色即是空。"
                },
                {
                    "paragraph": "造物誰爲工。留連秋月晏，迢遞來山鍾。",
                    "zhushu": "",
                    "type": 2
                },
                {
                    "paragraph": "苦竹橋",
                    "zhushu": "",
                    "type": 2
                },
                {
                    "paragraph": "危橋屬幽逕，繚繞穿踈林。迸籜分苦節，",
                    "zhushu": "迸，北鄧切。"
                },
                {
                    "paragraph": "輕筠抱虚心。俯瞰㳙㳙流，仰聆蕭蕭吟。差池下煙日，嘲𠹗鳴山禽。",
                    "zhushu": "嘲，陟交切。𠹗，陟轄切。一夲作“哳”。"
                },
                {
                    "paragraph": "諒無要津用，棲息有餘隂。",
                    "zhushu": "",
                    "type": 2
                },
                {
                    "paragraph": "梅雨",
                    "zhushu": "",
                    "type": 2
                },
                {
                    "paragraph": "梅實迎時雨，蒼茫值晚春。愁深楚猿夜，夢断越雞晨。海霧連南極，江雲暗北津。素衣今盡化，非爲帝京塵。",
                    "zhushu": "陸士衡詩：京洛多風塵，素衣化為緇。謝元暉詩：誰能乆客洛，緇塵染素衣。",
                    "type": 2
                },
                {
                    "paragraph": "零陵早春",
                    "zhushu": "",
                    "type": 2
                },
                {
                    "paragraph": "問春從此去，幾日到秦原。慿寄還郷夢，殷勤入故園。",
                    "zhushu": "",
                    "type": 2
                },
                {
                    "paragraph": "田家",
                    "zhushu": "三首。",
                    "type": 2
                },
                {
                    "paragraph": "蓐食徇所務，",
                    "zhushu": "張云：蓐，音辱。左氏：晨炊蓐食。"
                },
                {
                    "paragraph": "驅牛向東阡。雞鳴村巷白，夜色歸暮田。札札耒耜聲，飛飛來烏鳶。竭玆筋力事，持用窮歲年。盡輸助傜役，",
                    "zhushu": "傜，音摇。"
                },
                {
                    "paragraph": "聊就空自眠。子孫日以長，丗丗還復然。",
                    "zhushu": "",
                    "type": 2
                },
                {
                    "paragraph": "籬落隔煙火，農談四鄰夕。庭際秋蟲鳴，踈麻方寂歷。蠶絲盡輸稅，機杼空𠋣壁。里胥夜經過，雞黍事筵席。各言官長峻，文字多督責。東郷後租期，車轂䧟泥澤。公門少推恕，鞭扑恣狼籍。",
                    "zhushu": "扑，普木切。"
                },
                {
                    "paragraph": "努力愼經營，",
                    "zhushu": "努，奴古切。"
                },
                {
                    "paragraph": "肌膚眞可惜。迎新在此歳，唯恐踵前跡。",
                    "zhushu": "",
                    "type": 2
                },
                {
                    "paragraph": "古道饒蒺藜，縈廻古城曲。蓼花被隄岸，陂水寒更渌。是時収穫竟，落日多樵牧。風髙榆柳踈，霜重梨棗熟。行人迷去住，野鳥競棲𪧐。　田翁𥬇相念，昏黒愼原陸。今年幸少豐，無猒饘與粥。",
                    "zhushu": "饘，諸延切。",
                    "type": 2
                },
                {
                    "paragraph": "行路難",
                    "zhushu": "三首。",
                    "type": 2
                },
                {
                    "paragraph": "君不見，夸父逐日窺虞淵，",
                    "zhushu": "列子：夸父不量力，欲追日影，逐之於隅谷之際。注：隅谷，虞渊也，日所入処。"
                },
                {
                    "paragraph": "跳踉北海超崑崙。",
                    "zhushu": "童云：跳，徒彫切。踉，吕唐切，又音良。"
                },
                {
                    "paragraph": "披霄決漢出沆漭，",
                    "zhushu": "張云：沆，下黨切。漭，母黨切。"
                },
                {
                    "paragraph": "瞥裂左右遺星辰。",
                    "zhushu": "潘云：瞥，匹㓕切。疑與“批捩”字同，又作“潎洌”。上林賦：“轉騰潎洌。”注：“相潎也。”盖古字多通用，如社詩用“批捩”，又用“撇烈”，其義皆同。"
                },
                {
                    "paragraph": "須臾力盡道渴死，",
                    "zhushu": "列子：夸父渇欲飲，走飲河、渭，河、渭不足，將北走飲大澤，未至，道渇而死，弃其杖。尸膏肉所浸生鄧林。弥望数千里。"
                },
                {
                    "paragraph": "狐䑕蜂蟻爭噬吞。北方竫人長九寸，",
                    "zhushu": "竫，疾郢切。山海經：東荒有小人囯，長九寸，名日竫，海鹤遇而吞之。"
                },
                {
                    "paragraph": "開口抵掌更𥬇喧。啾啾飲食滴與粒，生死亦足終天年。睢盱大志小成遂，",
                    "zhushu": "睢，許規切。盱，音吁。"
                },
                {
                    "paragraph": "坐使兒女相悲憐。",
                    "zhushu": "",
                    "type": 2
                },
                {
                    "paragraph": "虞衡斤斧羅千山，工命採斫杙與椽。",
                    "zhushu": "杙，音弋，橜也。"
                },
                {
                    "paragraph": "深林土剪十取一，百牛連鞅催雙轅。萬圍千㝷妨道路，東西蹶倒山火焚。遺餘毫末不見保，躪躒磵壑何當存。",
                    "zhushu": "潘云：躪，良刄切，蹂也。諸韻皆作“躪”。躒，郎㦸切，動也。集韻：“躙”“輞”同，恐通作“躪”。轢，說文：車所踐也。羽獵賦：徒車之所轥轢。"
                },
                {
                    "paragraph": "群材未成質已夭，突兀𡷸豁空嵒峦。",
                    "zhushu": "童云：𡷸，許交切。韻、玉篇無從山旁“孝”字，惟集韻“庨豁宫殿髙兒”。張云：豁，呼括切，豁逹，亦作“𧯆”。嵒，魚咸切。峦，音鵉。"
                },
                {
                    "paragraph": "栢梁天災武庫火，",
                    "zhushu": "漢武帝太𥘉元年，栢梁䑓災。晋惠帝元康五年，武庫火。"
                },
                {
                    "paragraph": "匠石狼顧相愁𡨚。",
                    "zhushu": "匠石，出莊子，匠，人名石也。"
                },
                {
                    "paragraph": "君不見南山棟梁益稀少，愛才養育誰復論。",
                    "zhushu": "",
                    "type": 2
                },
                {
                    "paragraph": "飛雪断道冰成梁，侯家熾炭雕玉房。蟠龍吐耀虎喙張，熊蹲豹躑爭低昻。",
                    "zhushu": "蹲，音存。躑，直炙切。"
                },
                {
                    "paragraph": "攅巒叢崿射朱光，",
                    "zhushu": "崿，五各切。"
                },
                {
                    "paragraph": "丹霞翠霧飄竒香。美人四向廻鳴璫，",
                    "zhushu": "音當。耳味也。"
                },
                {
                    "paragraph": "雪山冰谷晞太陽。星𨇠奔走不得止，奄忽雙燕棲虹梁。風臺露榭生光飾，死灰棄置參與商。",
                    "zhushu": "左傳昭公元年：閼伯、实沈日追干戈，以相征討。后帝不臧，迁閼伯於商丘，主辰。迁实沈於大夏，主參。"
                },
                {
                    "paragraph": "盛時一去貴反賤，桃笙葵扇安可當。",
                    "zhushu": "“當”，合作“常”字。東坡云：桃笙，以桃竹爲簟也。桃竹出巴渝間，呉人謂簟爲笙。晋謝安傳有蒲葵扇。",
                    "type": 2
                },
                {
                    "paragraph": "聞籍田有感",
                    "zhushu": "“籍”，潘本作“籍”，亦作“藉”。元和五年，詔耒年籍田。",
                    "type": 2
                },
                {
                    "paragraph": "天田不日降皇輿，",
                    "zhushu": "張衡東京賦：躬三推於天田，供帝籍於千畒。"
                },
                {
                    "paragraph": "留滯長沙歲又除。宣室無由問𨤲事，",
                    "zhushu": "釐，音禧。賈𧨏貶長沙王傅，後召入見，上方受𨤲，坐宣室，因問鬼神之本。"
                },
                {
                    "paragraph": "周南何處託成書。",
                    "zhushu": "史記：司馬迁白序：太史公竟留滯周南，執行手泣日：“今天子封泰山，而余不得從行，是命也夫！汝爲太史，無忘吾所欲論著矣。”",
                    "type": 2
                },
                {
                    "paragraph": "跂烏詞",
                    "zhushu": "跂，㪯，一足也。",
                    "type": 2
                },
                {
                    "paragraph": "城上日出群烏飛，鵶鵶乎赴朝陽枝。刷毛伸翼和且樂，尓獨落魄今何爲？",
                    "zhushu": "張云：魄，音託。落魄，不儉。又旁各切，不得志。"
                },
                {
                    "paragraph": "無乃慕髙近白日，三足妬尓令尓疾。",
                    "zhushu": "五經通義：日中有三足烏。"
                },
                {
                    "paragraph": "無乃飢啼走路旁，貪鮮攫肉人所傷。",
                    "zhushu": "前黄覇傳：吏食於道旁，有烏攫其肉。"
                },
                {
                    "paragraph": "翹肖獨足下叢薄，",
                    "zhushu": "潘云：翹，都遥切。肖，思公切。輕小也。莊子：翹肖之物。淮南子注：聚木日叢，深草日薄。"
                },
                {
                    "paragraph": "口衘低枝始能躍。還顧泥塗備螻蟻，仰看棟梁防燕雀。左右六翮利如刀，",
                    "zhushu": "翮，戸隔切。"
                },
                {
                    "paragraph": "踊身失勢不得髙。支離無趾猶自免，",
                    "zhushu": "莊子：上有大役，則支離以有常疾，不受功。夫支離其形，猶足以養生。又：叔山无趾見仲尼。"
                },
                {
                    "paragraph": "努力低飛逃後患。",
                    "zhushu": "",
                    "type": 2
                },
                {
                    "paragraph": "籠鷹詞",
                    "zhushu": "",
                    "type": 2
                },
                {
                    "paragraph": "凄風浙𤁋飛嚴霜，蒼鷹上擊翻曙光。雲披霧裂虹蜺㫁，霹靂掣電捎平岡。𥒐然勁翮剪荆𣗥，",
                    "zhushu": "𥒐，霍虢切，又呼鵙切。"
                },
                {
                    "paragraph": "下攫狐兎騰蒼茫。爪毛吻血百鳥逝，獨立四顧時激昻。炎風溽暑忽然至，羽翼脫落自摧藏。草中狸䑕足爲患，一夕十顧驚且傷。但願清商復爲假，拔去萬累雲間翔。",
                    "zhushu": "“累”，一本作“里”。",
                    "type": 2
                },
                {
                    "paragraph": "放鷓鴣詞",
                    "zhushu": "鳥如雞，黒色，其鳴自呼，常南飛不北。",
                    "type": 2
                },
                {
                    "paragraph": "楚越有鳥甘且腴，嘲嘲自名爲鷓鴣。徇媒得食不復慮，機械潜發罹𦊨學。",
                    "zhushu": "𦊨，音嗟。學，音孚。"
                },
                {
                    "paragraph": "羽毛摧折觸籠籞，煙火煽赫驚庖厨。鼎前芍藥調五味，",
                    "zhushu": "前漢子虚賦注：芍藥根主和五藏，又辟毒氣，故合之於蘭桂五味，以助諸食，因呼五味之和爲芍薬耳。今人食馬肝、馬賜者，猶合芍薬而煑之。"
                },
                {
                    "paragraph": "膳夫攘腕左右視。齊王不忍觳觫牛，",
                    "zhushu": "出孟子。"
                },
                {
                    "paragraph": "簡子亦放邯鄲鳩。",
                    "zhushu": "邯，音寒。潘，胡甘切。郸，多寒切。趙地也。孔叢子：元日，有人献鳩於趙簡子，簡子厚賞之，而放其烏。"
                },
                {
                    "paragraph": "二子得意猶念此，况我萬里爲孤囚。破籠展翅當逺去，同𩔖相呼莫相顧。",
                    "zhushu": "",
                    "type": 2
                },
                {
                    "paragraph": "龜背戯",
                    "zhushu": "",
                    "type": 2
                },
                {
                    "paragraph": "長安新技出宫掖，喧喧初徧王侯宅。玉盤滴𤁋黃金錢，皎如文龜麗秋天。八方定位開神卦，六甲離離齊上下。投變轉動玄機卑，星流霞破相參差。四分五裂勢未已，出無入有誰能知？乍驚散漫無處所，須臾羅列已如故。徒言萬事有盈虚，終朝一擲知勝負。脩門象棊不復貴，",
                    "zhushu": "楚詞：魂𠔃帰来，入脩門些。菎蔽象棊，有六博些。"
                },
                {
                    "paragraph": "魏宫粧奩丗所棄。",
                    "zhushu": "潘云：奩，力塩切，本作匳。酉陽𮦀爼：彈棊起於魏宫粧奩之戯。"
                },
                {
                    "paragraph": "豈如瑞質耀竒文，願持千歳壽吾君。廟堂巾笥非余慕，",
                    "zhushu": "莊子：楚有神龜，死已三千歳矣。王巾笥而藏之廟堂之上。"
                },
                {
                    "paragraph": "錢刀兒女徒紛紛。",
                    "zhushu": "",
                    "type": 2
                },
                {
                    "paragraph": "聞黃鸝",
                    "zhushu": "",
                    "type": 2
                },
                {
                    "paragraph": "倦聞子規朝暮聲，不意忽有黄鸝鳴。一聲夢断楚江曲，滿眼故園春意生。",
                    "zhushu": "一本作“春草緑”。"
                },
                {
                    "paragraph": "目極千里無山河，",
                    "zhushu": "目極，一本作“故园”。"
                },
                {
                    "paragraph": "麥芒際天揺青波。王畿優本少賦役，務閑酒熟饒經過。此時晴煙最深處，舎南巷北遥相語。翻日逈度昆明飛，凌風邪看細柳翥。",
                    "zhushu": "章庶切。飛㪯也。"
                },
                {
                    "paragraph": "我今誤落千萬山，身同傖人不思還。",
                    "zhushu": "童云：傖，助耕切。楚人别種。"
                },
                {
                    "paragraph": "郷禽何事亦來此，令我心憶桑梓間。閉聲廻翅歸務速，西林紫椹行當熟。",
                    "zhushu": "",
                    "type": 2
                },
                {
                    "paragraph": "渾鴻臚宅聞歌効白紵",
                    "zhushu": "渾，音䰟。臚，音閭。白紵歌，呉曲也。",
                    "type": 2
                },
                {
                    "paragraph": "翠帷雙卷出傾城，龍劒破匣霜月明。朱脣掩抑悄無聲，金簧玉磬宫中生。下沉秋水激大清，天髙地逈凝日晶，羽觴蕩𣻌何事傾。",
                    "zhushu": "",
                    "type": 2
                },
                {
                    "paragraph": "楊白花",
                    "zhushu": "",
                    "type": 2
                },
                {
                    "paragraph": "楊白花風吹度江水",
                    "zhushu": "楊白華，楊六服之子，容貌瓌偉，魏太后胡氏逼幸之。白華懼禍，南奔于梁。太后追思不已，爲作楊白花歌，使宫人昼夜連臂蹋蹄歌之。"
                },
                {
                    "paragraph": "坐令宫樹無顔色，摇蕩春光千萬里。茫茫曉日下長秋，",
                    "zhushu": "長秋，皇后宫。"
                },
                {
                    "paragraph": "哀歌未斷城鵶起。",
                    "zhushu": "",
                    "type": 2
                },
                {
                    "paragraph": "漁翁",
                    "zhushu": "",
                    "type": 2
                },
                {
                    "paragraph": "漁翁夜傍西巖𪧐，曉汲清湘然楚竹。煙銷日岀不見人，欸乃一聲山水渌。",
                    "zhushu": "渌，一本作“緑”。苕溪漁𨼆日：元次山集欵乃曲。欵，音襖。乃，音靄。棹舡歌声。洪駒父詩注謂“欵”音“靄”，乃，音“襖”，遂反其音，是不曽㸔次山集及山谷碑耳。"
                },
                {
                    "paragraph": "廻㸔天際下中流，巖上無心雲相逐。",
                    "zhushu": "",
                    "type": 2
                },
                {
                    "paragraph": "飲酒",
                    "zhushu": "",
                    "type": 2
                },
                {
                    "paragraph": "今旦少愉樂，起坐開清罇。舉觴酹先酒，",
                    "zhushu": "酹，音耒。先，息見切。始為酒者也。"
                },
                {
                    "paragraph": "遺我驅憂煩。須臾心自殊，頓覺天地暄。連山變幽晦，渌水函晏温。藹藹南郭門，樹木一何繁。清隂可自庇，竟夕聞佳言。盡醉無復辭，偃卧有芳蓀。彼哉晉楚富，此道未必存。",
                    "zhushu": "",
                    "type": 2
                },
                {
                    "paragraph": "讀書",
                    "zhushu": "",
                    "type": 2
                },
                {
                    "paragraph": "幽沉謝丗事，俛黙窺唐虞。上下觀古今，起伏千萬途。遇欣或自𥬇，感戚亦以吁。縹帙各舒散，",
                    "zhushu": "張云：縹，普紹切。帙，直質切。"
                },
                {
                    "paragraph": "前後互相逾。瘴痾擾靈府，日與往昔殊。臨文乍了了，徹卷兀若無。竟夕誰與言？但與竹素俱。",
                    "zhushu": "“竹”，簡也。素，絹也。古人用以冩書。選張景陽詩：“遊思竹素园。"
                },
                {
                    "paragraph": "倦極更倒卧，熟𥧌乃一蘇。欠伸展支體，吟咏心自愉。得意適其適，非願爲丗儒。道盡即閉口，䔥散捐囚拘。巧者爲我拙，智者爲我愚。書史足自恱，安用勤與劬？貴爾六尺軀，勿爲名所驅。",
                    "zhushu": "",
                    "type": 2
                },
                {
                    "paragraph": "感遇",
                    "zhushu": "二首。",
                    "type": 2
                },
                {
                    "paragraph": "“西陸動凉氣，驚烏號北林。栖息豈殊性，集枯安可任？",
                    "zhushu": "“集”，一本作“榮”。案：晋語云：“人皆集於苑，己独集于枯。”注：“集，止也。苑，茂木岀。"
                },
                {
                    "paragraph": "鴻鵠去不返，勾呉阻且深。",
                    "zhushu": "“呉”，一本作“昊”，謂孟春，其帝太皡，其神勾芒。潘云：“顔注漢書，以呉言勾者，夷語之發声，猶言於越耳。”"
                },
                {
                    "paragraph": "徒嗟日沉湎，丸鼓騖竒音。",
                    "zhushu": "騖，潘本作“鶩”。注云：“鶩，音木。此當作“騖”，音務。前漢元帝置擊鼓殿下，日臨軒榅上，隤銅丸以擿鼓。”"
                },
                {
                    "paragraph": "東海乆摇蕩，南風已駸駸。坐使青天暮，小星愁太隂。衆情嗜姦利，居貨損千金。",
                    "zhushu": "“損”，一本作“損”。居，諸也。"
                },
                {
                    "paragraph": "危根一以振，齊斧來相㝷。",
                    "zhushu": "潘云：“齊，如字。易“得其資斧”，衆家並作“斉斧”。張軌云：“黄龯也。”張晏云：“整斉也。”虞喜志材云：“斉當作斎，斎戒入廟而受斧。”"
                },
                {
                    "paragraph": "攬衣中夜起，",
                    "zhushu": "攬，一本作“擥”。"
                },
                {
                    "paragraph": "感物涕盈襟。㣲霜衆所踐，誰念歲寒心？",
                    "zhushu": "",
                    "type": 2
                },
                {
                    "paragraph": "旭日照寒野，",
                    "zhushu": "旭，吁玉切。日始岀。"
                },
                {
                    "paragraph": "鸒斯起蒿萊。",
                    "zhushu": "鴍音豫。推烏也。"
                },
                {
                    "paragraph": "啁啾有餘樂，",
                    "zhushu": "啁，之由切。啾，即由切。鳥声。"
                },
                {
                    "paragraph": "飛舞西陵隈。廻風旦夕至，零葉委陳荄。",
                    "zhushu": "荄，音陔。草根。"
                },
                {
                    "paragraph": "所棲不足恃，鷹隼縱横來。",
                    "zhushu": "",
                    "type": 2
                },
                {
                    "paragraph": "詠史",
                    "zhushu": "",
                    "type": 2
                },
                {
                    "paragraph": "燕有黄金䑓，",
                    "zhushu": "圖經：黄金䑓，在易水東南，燕昭王置千金於䑓上，以延天下之士。"
                },
                {
                    "paragraph": "遠致望諸君。",
                    "zhushu": "楽毅也。"
                },
                {
                    "paragraph": "嗛嗛事強怨，",
                    "zhushu": "嗛，音歉。有所銜也。或音謙者，与此文不合。"
                },
                {
                    "paragraph": "三歲有竒勲。",
                    "zhushu": "謂下斉七十餘城。"
                },
                {
                    "paragraph": "悠哉闢壃理，東海漫浮雲。寕知丗情異，嘉榖坐熇焚。",
                    "zhushu": "“熇”，虚嬌、呼、酷、呼各三切。謂楽毅被䜛，畏誅降趙。"
                },
                {
                    "paragraph": "致令委金石，誰顧蠢蠕群？",
                    "zhushu": "“蠕”，与“蝡”同。時兖切。"
                },
                {
                    "paragraph": "風波歘潜構，",
                    "zhushu": "“歘”，許勿切。"
                },
                {
                    "paragraph": "遺恨意紛紜。豈不善圖後，交私非所聞。爲忠不内顧，晏子亦垂文。",
                    "zhushu": "",
                    "type": 2
                },
                {
                    "paragraph": "三良",
                    "zhushu": "",
                    "type": 2
                },
                {
                    "paragraph": "束帶值明后，顧盻流輝光。一心在陳力，鼎列夸四方。𣢾𣢾効忠信，恩義皎如霜。生時亮同體，死没寕分張。壯軀閉幽隧，猛志塡黄腸。",
                    "zhushu": "“腸”，一本作“壌”。如羊切。前漢霍光傳：賜黃腸題湊各一具。注：以栢木黃心致累棺，故日黃腸。"
                },
                {
                    "paragraph": "殉死禮所非，况乃用其良。霸基弊不振，晉楚更張皇。疾病命固亂，魏氏言有章。",
                    "zhushu": "左傳宣公十五年：魏武子有嬖妾，无子。武子疾，命其子顆必嫁是。疾病則日，必以爲殉。及卒，顆嫁之日“疾病則乱，吾从其治也。”"
                },
                {
                    "paragraph": "從邪䧟厥父，吾欲討彼狂。",
                    "zhushu": "謂秦康公也。一本作“彼康”。",
                    "type": 2
                },
                {
                    "paragraph": "詠荆軻",
                    "zhushu": "",
                    "type": 2
                },
                {
                    "paragraph": "燕秦不兩立，太子已爲虞。千金奉短計，匕首荆卿趨。窮年徇所欲，兵勢且見屠。㣲言激幽憤，怒目辭燕都。朔風動易水，揮爵前長驅。函首致𪧐　怨，献田開版圖。",
                    "zhushu": "樊於期怨秦王而奔燕，荆軻見於期，於期遂斬首与荆軻，以函盛之，并獻燕督亢之地於秦。"
                },
                {
                    "paragraph": "炯然耀電光，掌握罔正夫。",
                    "zhushu": "“正”，一夲作“匹”。"
                },
                {
                    "paragraph": "造端何其銳，臨事竟趑趄。",
                    "zhushu": "趑，千咨切。趄，千余切。"
                },
                {
                    "paragraph": "長虹吐白日，蒼卒反受誅。",
                    "zhushu": "漢鄒陽上書日：荆軻慕燕丹之義，白虹貫日，太子畏之。"
                },
                {
                    "paragraph": "按劒赫慿怒，風雷助號呼。慈父斷子首，狂走無容軀。",
                    "zhushu": "秦王詔王剪伐燕，燕王乃斬丹献之。"
                },
                {
                    "paragraph": "夷城芟七族，臺觀皆焚汚。始期憂患弭，卒動災禍樞。秦皇本詐力，事與桓公殊。奈何効曹子，實謂勇且愚。",
                    "zhushu": "魯荘公十三年，斉桓公与魯㑹于柯，曹翽以匕首刼恒公，尽歸魯之侵地，桓公許之。"
                },
                {
                    "paragraph": "丗傳故多謬，太史徴無且。",
                    "zhushu": "史記：太史公曰：丗言荆軻傷秦王，非也。始公孫季功、董生与无且遊，具知其事，爲余道之如是。",
                    "type": 2
                },
                {
                    "paragraph": "掩役夫張進骸",
                    "zhushu": "",
                    "type": 2
                },
                {
                    "paragraph": "主死悠悠爾，一氣聚散之。偶來紛喜怒，奄忽已復辭。爲役孰賤辱，爲貴非神竒。一朝纊息定，枯朽無妍嗤。",
                    "zhushu": "妍，五堅切。嗤，元之切。好惡也。礼記云：属纊以俟絶氣。注：纊，今之新綿，易動摇，置口鼻之上以爲候。"
                },
                {
                    "paragraph": "生平勤皂櫪，剉秣不告疲。",
                    "zhushu": "剉，粗卧切，破也。字作“莝”，斬草也。秣，音未，馬食谷。"
                },
                {
                    "paragraph": "旣死給轊櫝，葬之東山基。",
                    "zhushu": "潘云：轊，于翽切。櫝，音讀。前漢詔令：郡囯給轊櫝葬埋。注：小棺也。"
                },
                {
                    "paragraph": "奈何值崩湍，蕩析臨路垂。髐然暴百骸，",
                    "zhushu": "骸，一本作“躰”。髐，虚交切。髑髏皃，不潤澤。暴，音曝。"
                },
                {
                    "paragraph": "散亂不復支。從者幸告余，",
                    "zhushu": "從，才用切。"
                },
                {
                    "paragraph": "睠之㳙然悲。猫虎獲迎𥙊，",
                    "zhushu": "礼記：迎猫，爲其食田䑕也；迎虎，謂其食田豕也。迎而𥙊之也。"
                },
                {
                    "paragraph": "犬馬有蓋帷。",
                    "zhushu": "礼記：敝惟不弃，爲埋馬也；敝盖不弃，爲埋狗也。"
                },
                {
                    "paragraph": "佇立唁爾魂，",
                    "zhushu": "唁，牛愝切。"
                },
                {
                    "paragraph": "豈復識此爲？畚鍤載埋瘞，",
                    "zhushu": "畚，音本，蒲器。鍤，側治切，鍫也。瘞，於例切，埋也。"
                },
                {
                    "paragraph": "溝瀆護其危。我心得所安，不謂爾有知。掩骼著春令，",
                    "zhushu": "骼，潘本作“髂”，各額切。礼記月令：掩髂埋胔。"
                },
                {
                    "paragraph": "兹焉適其時。及物非吾軰，聊且顧爾私。",
                    "zhushu": "",
                    "type": 2
                },
                {
                    "paragraph": "省試觀慶雲圖",
                    "zhushu": "晏元献家本有此詩，今附卷末。",
                    "type": 2
                },
                {
                    "paragraph": "設色初成象，卿雲示國都。九天開祕祉，百辟賛嘉謨。抱日依龍衮，非煙近御炉。髙摽連汗漫，向望接虚無。裂素榮光發，舒華瑞色敷。𢘆將配堯德，垂慶代河圖。",
                    "zhushu": "堯紀：望之如雲。",
                    "type": 2
                },
                {
                    "paragraph": "春懷故園",
                    "zhushu": "",
                    "type": 2
                },
                {
                    "paragraph": "九扈鳴已晚，",
                    "zhushu": "左傳昭公十七年：九扈爲九農正。潘本作“九鳸”同。"
                },
                {
                    "paragraph": "楚郷農事春。悠悠故池水，空待灌園人。",
                    "zhushu": ""
                }
            ]
        },
        {
            "name": "増廣註釋音辯唐柳先生集目録",
            "paragraphs": [
                {
                    "paragraph": "増廣註釋音辯唐柳先生集目録",
                    "zhushu": "",
                    "type": 1
                },
                {
                    "paragraph": "南城先生童宗說註釋",
                    "zhushu": "",
                    "type": 2
                },
                {
                    "paragraph": "新安先生張敦頥音辯",
                    "zhushu": "",
                    "type": 2
                },
                {
                    "paragraph": "雲間先生潘緯音義",
                    "zhushu": "",
                    "type": 2
                },
                {
                    "paragraph": "别集上",
                    "zhushu": "",
                    "type": 2
                },
                {
                    "paragraph": "非國語上",
                    "zhushu": "三十一篇。",
                    "type": 2
                },
                {
                    "paragraph": "别集下",
                    "zhushu": "",
                    "type": 2
                },
                {
                    "paragraph": "非國語下",
                    "zhushu": "三十六篇。",
                    "type": 2
                },
                {
                    "paragraph": "外集上",
                    "zhushu": "",
                    "type": 2
                },
                {
                    "paragraph": "披沙㨂金賦  迎長日賦",
                    "zhushu": "",
                    "type": 2
                },
                {
                    "paragraph": "記里皷賦  吾子",
                    "zhushu": "",
                    "type": 2
                },
                {
                    "paragraph": "劉叟傳  河間傳",
                    "zhushu": "",
                    "type": 2
                },
                {
                    "paragraph": "筝郭師墓誌  趙羣秀才墓誌",
                    "zhushu": "",
                    "type": 2
                },
                {
                    "paragraph": "太府寺李卿外婦馬淑誌",
                    "zhushu": "",
                    "type": 2
                },
                {
                    "paragraph": "外集下",
                    "zhushu": "",
                    "type": 2
                },
                {
                    "paragraph": "百官請復尊號表",
                    "zhushu": "六首       "
                },
                {
                    "paragraph": "大㑹議聽政表",
                    "zhushu": "二首",
                    "type": 2
                },
                {
                    "paragraph": "賀平李懷光表  舉裴冕表",
                    "zhushu": "",
                    "type": 2
                },
                {
                    "paragraph": "謝賜新茶表  賀破東平表",
                    "zhushu": "",
                    "type": 2
                },
                {
                    "paragraph": "賀赦表  賀太子牋",
                    "zhushu": "",
                    "type": 2
                },
                {
                    "paragraph": "賀裴桂州啓  與衛淮南石琴薦啓",
                    "zhushu": "",
                    "type": 2
                },
                {
                    "paragraph": "答鄭貟外賀啓  諸州賀啓",
                    "zhushu": "",
                    "type": 2
                },
                {
                    "paragraph": "附録",
                    "zhushu": "舊附楚詞天問今散入十四卷天對篇内。",
                    "type": 2
                },
                {
                    "paragraph": "天論三篇  劉禹錫",
                    "zhushu": "",
                    "type": 2
                },
                {
                    "paragraph": "唐書本傳  宋祁",
                    "zhushu": "",
                    "type": 2
                },
                {
                    "paragraph": "𥙊柳柳州文  皇甫湜",
                    "zhushu": "",
                    "type": 2
                },
                {
                    "paragraph": "𥙊柳貟外文  劉禹錫",
                    "zhushu": "",
                    "type": 2
                },
                {
                    "paragraph": "重𥙊柳貟外文  劉禹錫",
                    "zhushu": "",
                    "type": 2
                },
                {
                    "paragraph": "爲鄂州李大夫𥙊柳貟外文  劉禹錫",
                    "zhushu": "",
                    "type": 2
                },
                {
                    "paragraph": "𥙊柳侯文  曹輔",
                    "zhushu": "",
                    "type": 2
                },
                {
                    "paragraph": "𥙊柳侯文  黄翰",
                    "zhushu": "",
                    "type": 2
                },
                {
                    "paragraph": "𥙊柳侯文  許尹",
                    "zhushu": "",
                    "type": 2
                },
                {
                    "paragraph": "永州柳先生祠堂記  汪藻",
                    "zhushu": "",
                    "type": 2
                },
                {
                    "paragraph": "舊本柳文後序  穆脩",
                    "zhushu": "",
                    "type": 2
                },
                {
                    "paragraph": "四明新本柳文後序  沈晦",
                    "zhushu": "",
                    "type": 2
                },
                {
                    "paragraph": "柳州舊本柳文後序  李裭",
                    "zhushu": "",
                    "type": 2
                },
                {
                    "paragraph": "柳文年譜後序  文安禮",
                    "zhushu": "",
                    "type": 2
                }
            ]
        },
        {
            "name": "増廣註釋音辯唐柳先生文集别上",
            "paragraphs": [
                {
                    "paragraph": "増廣註釋音辯唐柳先生文集别上",
                    "zhushu": "",
                    "type": 1
                },
                {
                    "paragraph": "非國語序",
                    "zhushu": "",
                    "type": 2
                },
                {
                    "paragraph": "左氏國語，其文深閎傑異，固丗之所耽嗜而不已也。而其說多誣淫，不槩於聖。余懼丗之學者溺其文采而淪於是非，是不",
                    "zhushu": "一本有“知”字。"
                },
                {
                    "paragraph": "得由中庸以入堯舜之道。本諸理，作非國語。",
                    "zhushu": "",
                    "type": 2
                },
                {
                    "paragraph": "非國語上",
                    "zhushu": "三十一萹。",
                    "type": 2
                },
                {
                    "paragraph": "滅密",
                    "zhushu": "周語。",
                    "type": 2
                },
                {
                    "paragraph": "昭王遊於涇上，",
                    "zhushu": "按：囯語作“共王”。"
                },
                {
                    "paragraph": "密康公從，有三女奔之。其母曰：“必致之王。衆以美物歸汝，何德以堪之？小醜備物，終必亡。”",
                    "zhushu": "囯語注云：“醜，𩔖也。德小而物備，終取之，必以亡。”。"
                },
                {
                    "paragraph": "康公不獻。一年，王滅密。",
                    "zhushu": "",
                    "type": 2
                },
                {
                    "paragraph": "非曰：康公之母誠賢耶？則宜以淫荒失度命其子，焉用懼之以數？且以德大而後堪，則納三女之奔者，德果何如？若曰“勿受之”，則可矣。教子而媚王以女，非正也。左氏以滅密徴之，無足取者。",
                    "zhushu": "",
                    "type": 2
                },
                {
                    "paragraph": "不藉",
                    "zhushu": "囯語。",
                    "type": 2
                },
                {
                    "paragraph": "宣王不藉千畒，虢文公諌",
                    "zhushu": "潘本作“冨辰諌”，注云：“未詳。”"
                },
                {
                    "paragraph": "曰：",
                    "zhushu": "“云云。"
                },
                {
                    "paragraph": "“將何以求福用人？”",
                    "zhushu": "“人”，囯語作“民”。"
                },
                {
                    "paragraph": "王不聽。三十九年，戰于千畒，王師敗績于姜氏之戎。",
                    "zhushu": "囯語注：“姜氏之戎，西戎之别種，四岳之後也。”。",
                    "type": 2
                },
                {
                    "paragraph": "非曰：古之必藉千畒者，禮之飾也。其道若曰：“吾猶耕云尓。”",
                    "zhushu": "一本“耕”下有“乎”字。"
                },
                {
                    "paragraph": "又曰：“吾以奉天地宗廟。”則存其禮誠善矣。然而存其禮之爲勸乎農也，則未若時使而不奪其力，節用而不殫其財，通其有無，和其郷閭，則食固人之大急，不勸而勸矣。啓蟄也得其耕，時雨也得其種，苗之猥大也得其耘，實之堅好也得其穫，京庾得其貯，老㓜得其養，取之也均以薄，藏之也優以固，則三推之道，",
                    "zhushu": "推，都囘切。"
                },
                {
                    "paragraph": "存乎亡乎，皆可以爲國矣。彼之不圗，而曰“我特以是勸”，則固不可。今爲書者曰：“將何以求福用人？”夫福之求，不若行吾言之大德也；",
                    "zhushu": "一本“德”作“福”。"
                },
                {
                    "paragraph": "人之用，不若行吾言之和樂以死也。敗于戎而引是以合焉，夫何怪而不屬也？又曰：“戰于千畒者，吾益羞之。",
                    "zhushu": "",
                    "type": 2
                },
                {
                    "paragraph": "二川震",
                    "zhushu": "周語。",
                    "type": 2
                },
                {
                    "paragraph": "幽王二年，西周三川皆震。伯陽父曰：“周將亡矣。”",
                    "zhushu": "囯語注：西周，鎬京也，幽王在焉。三川，涇、渭、洛，出於歧山也。震，動也。地震，故三川亦動。川，竭也。",
                    "type": 2
                },
                {
                    "paragraph": "非曰：山川者，特天地之物也。隂與陽者，氣而遊乎其間者也。自動自休，自峙自流，是惡乎與我謀？自闘自竭，自崩自缺，是惡乎爲我設？彼固有所逼引，而認之者不塞則惑。夫釡鬲而㸑者，",
                    "zhushu": "鬲，革、歴二音。尓雅：鼎欵足者謂之鬲。欵足，曲脚也。"
                },
                {
                    "paragraph": "必涌溢蒸鬱以麋百物；畦汲而灌　者，必衝盪濆激以敗土石。是特老圃者之爲也，",
                    "zhushu": "一本“特”字下有“老婦”字。"
                },
                {
                    "paragraph": "猶足動乎物。又况天地之無倪，隂陽之無窮，以澒洞轇轕乎其中，",
                    "zhushu": "童云：澒，音汞，諸勻皆胡動切，並云水銀也，无别義。今獨孤及觀海詩：“澒洞吞百谷，周流无四垠。”杜子美詩：“澒洞不可掇。”杜詩中用“澒洞”不一。淮南子：“澒濛澒洞，莫知其門。”許愼注：“澒，讀如項羽”之“項”。鴻，讀如“子贛”之“贛”；洞，讀如“同游”之“同”。今按：唐人用“澒洞”二字，若出於淮南子，音合依本處注。張云：轇轕，音膠葛。"
                },
                {
                    "paragraph": "或㑹或離，或吸或吹，如輪如機，其孰能知之？且曰：“源塞，國必亡。”“人乏財用，不亡何待？”則又吾所不識也。且所謂者，天事乎？抑人事乎？若曰天者，則吾旣陳於前矣；人也，則乏財用而取亡者，不有他術乎？而曰“是川之爲尤”，又曰“天之所棄，不過其紀”，愈甚乎哉！吾無取乎爾也。",
                    "zhushu": "",
                    "type": 2
                },
                {
                    "paragraph": "料民",
                    "zhushu": "周語。",
                    "type": 2
                },
                {
                    "paragraph": "宣王料民于太原，",
                    "zhushu": "囯語注：“料，数也。”。"
                },
                {
                    "paragraph": "仲山父諌曰：",
                    "zhushu": "“云云。"
                },
                {
                    "paragraph": "“且無故而料民，天之所惡，害於政而妨於嗣。”",
                    "zhushu": "一本“於”字下有“後”字。"
                },
                {
                    "paragraph": "王卒料之。及幽王，乃廢滅。",
                    "zhushu": "",
                    "type": 2
                },
                {
                    "paragraph": "非曰：吾甞言聖人之道，不窮異以爲神，不引天以爲髙，故孔子不語怪與神。君子之諌其君也，以道不以誣，務明其君，非務愚其君也。誣以愚其君，則不臣。",
                    "zhushu": "“則”，一本作“罔”。“臣”，一本作“拒”。"
                },
                {
                    "paragraph": "仲山氏果以職有所恊，不待料而具，",
                    "zhushu": "周語：仲山甫諌曰：“古者不料民而知其少多。司馬、叶孤終。司啇、叶民性。司徒、叶旅。司㓂、叶奸。牧、叶戝。工、叶革。場、叶入。廪、叶出。注：叶，合也。合其籍以登子王。"
                },
                {
                    "paragraph": "而料之者，政之尨也，姑云爾而已矣，又何以示少惡事爲哉？",
                    "zhushu": "后上不謂其少，而天料之，是示少而𢙣亊也。注：是示以寡少，又厭悪政亊。"
                },
                {
                    "paragraph": "況爲大妄以諉乎後嗣，",
                    "zhushu": "童云：“諉，女恚切，累也。”。"
                },
                {
                    "paragraph": "惑于神怪愚誣之說，而以是徴幽之廢滅，則是幽之悖亂不足以取滅，而料民以禍之也。仲山氏其至於是乎？盖左氏之嗜誣斯人也已，何取乎爾也？",
                    "zhushu": "",
                    "type": 2
                },
                {
                    "paragraph": "神降于莘",
                    "zhushu": "周語。",
                    "type": 2
                },
                {
                    "paragraph": "有神降于莘，",
                    "zhushu": "云云。"
                },
                {
                    "paragraph": "使率狸姓以獻焉。",
                    "zhushu": "狸姓，用朱之裔。",
                    "type": 2
                },
                {
                    "paragraph": "非曰：力足者取乎人，力不足者取乎神。所謂足，足乎道之謂也，堯、舜是矣。周之始，固以神矣，況其徴乎？彼鳴乎莘者，以焄蒿悽愴，",
                    "zhushu": "張云：“焄，音熏。礼記：“焄蒿悽愴。”。"
                },
                {
                    "paragraph": "妖之淺者也。天子以是問，卿以是言，則固已陋矣。而其甚者，乃妄取時日，莽浪",
                    "zhushu": "童云：“並如字，鹵莽无根源也。”。"
                },
                {
                    "paragraph": "無狀，而寓之丹朱，則又以房后之惡德與丹朱恊，而慿以生穆王，而降于虢，以臨周之子孫，",
                    "zhushu": "周語：内史過曰：“昔昭王娶於房，曰房后，实有爽德，叶於丹朱。丹朱慿身以儀之，生穆王焉。是实臨照周之子孫而禍福之。”注：儀，匹也。房后之行，有似丹朱，丹朱憑依其身而匹偶之，生穆王也。"
                },
                {
                    "paragraph": "於是遂帥丹朱之裔以奉祠焉。又曰：“堯臨人以五，今其胄見，虢　之亡不過五年。”",
                    "zhushu": "同上：“昔堯臨民以五，今其胄見。神之見也，不過其物。若由是觀之，不過五年。”注：“五，五年巡狩也。胄，謂丹朱也。物，数也。”。"
                },
                {
                    "paragraph": "斯其爲書也，不待片言而迂誕彰矣。",
                    "zhushu": "",
                    "type": 2
                },
                {
                    "paragraph": "聘魯",
                    "zhushu": "周語。",
                    "type": 2
                },
                {
                    "paragraph": "定王八年，使劉康公聘魯。",
                    "zhushu": "云云。"
                },
                {
                    "paragraph": "叔孫宣子、東門子家皆侈。",
                    "zhushu": "叔孫僑如，公孫帰父也。"
                },
                {
                    "paragraph": "歸，告王曰：",
                    "zhushu": "一本“告”字下有“于”字。"
                },
                {
                    "paragraph": "“叔孫、東門其亡乎？東門之位不若叔孫，而泰侈，一可以事二君。叔孫之位不若季、孟，亦泰侈，不可以事三君。”",
                    "zhushu": "",
                    "type": 2
                },
                {
                    "paragraph": "非曰：泰侈之德惡矣，其死亡也有之矣，而孰能必其時之蚤暮耶？設令時之可必，又孰能必其君之壽夭耶？若二君而壽，三君而夭，則登年載毒之數，如之何而凖？",
                    "zhushu": "周語：“刘康公曰：“若皆蚤出猶可，若登年以載其毒，必亡。”注：“登年，多歴年也。載，行也。毒，害也。必亡，家必亡也。”。",
                    "type": 2
                },
                {
                    "paragraph": "叔孫僑如",
                    "zhushu": "周語。",
                    "type": 2
                },
                {
                    "paragraph": "叔孫僑如聘，王孫說言於王曰：“叔孫之來也，必有異焉，殆請之也。且其狀方上而銳下，冝觸冒人。王其勿賜。”",
                    "zhushu": "",
                    "type": 2
                },
                {
                    "paragraph": "非曰：諸侯之來，王有賜予，非以貨其人也，以禮其國也。苟叔孫之來，不度於禮，不儀於物，則罪也。王而刑之，誰曰不可？若力之不能而姑勿賜，未足以懲夫貪凌者也，不若與之。今使王逆詐諸侯而蔑其卿，苟興怨於魯，未必周之福也。且夫惡叔孫者，泰侈貪凌則可矣，方上而銳下，非所以得罪於天子。",
                    "zhushu": "",
                    "type": 2
                },
                {
                    "paragraph": "郄至",
                    "zhushu": "周語。",
                    "type": 2
                },
                {
                    "paragraph": "郄至告捷于周，",
                    "zhushu": "童云：“郄”字亦作“郤”，乞逆切。”。"
                },
                {
                    "paragraph": "王叔簡公相說也。單㐮公曰：“兵在其頸者，其郄至之謂乎？王叔欲郄至，能勿從乎？郄至歸，明年死難。”及伯輿之獄，王叔陳生出奔晉。",
                    "zhushu": "",
                    "type": 2
                },
                {
                    "paragraph": "非曰：單子罪郄至之伐，當矣。因以列數舎鄭伯、下楚子、逐楚卒，咸以爲姧，",
                    "zhushu": "周語：“郤至曰：“吾有三伐：吾三逐楚軍之卒，勇也；見其君必下而趍，礼也；能獲鄭伯而赦之，仁也。㐮公曰：“今郤至在七人之下，而欲上之，是求盖七人也。且郤至何三伐之有？姦仁爲佻，姦礼爲羞，姦勇爲賊。叛戰而擅舎鄭君，賊也；棄毅行容，羞也；叛囯即讎，佻也。有三姦以求替其上。"
                },
                {
                    "paragraph": "則是後之人乗其敗追合之也。左氏在晉語言免胄之事，則曰：“勇以知禮。”",
                    "zhushu": "晋語：郤至三逐楚平王卒，見王必下奔。王使問之以弓，郤至甲胄而見客，免胄而听命。君子曰：“勇以知礼。”。"
                },
                {
                    "paragraph": "於此焉而異，吾何取乎？郄氏誠良大夫，不幸其宗侈而亢，兄弟之不令，而智不能周，強不能制，遭晋厲之淫暴，　嬖竊構，以利其室，卒及於禍。",
                    "zhushu": "晋諸与荆人戰于鄢陵，大勝之。於是乎君伐智而多力，怠教而重㰸，大其私暱，殺三郤而尸諸朝，納其室以分婦人。注：納，取也。室，妻妾貨財。"
                },
                {
                    "paragraph": "吾嘗憐焉。今夫執筆者以其及也，而必求其惡以播於後丗。然則有大惡幸而得終者，則固掩矣。丗俗之情固然耶？其終曰：“王叔欲郄至，能勿從乎？”斯固不足譏也已。",
                    "zhushu": "",
                    "type": 2
                },
                {
                    "paragraph": "柯陵之㑹",
                    "zhushu": "周語。",
                    "type": 2
                },
                {
                    "paragraph": "柯陵之㑹，單㐮公",
                    "zhushu": "單，音善。"
                },
                {
                    "paragraph": "見晉厲公，視逺歩髙。郄錡見，",
                    "zhushu": "錡，音𠋣，又音蟻。"
                },
                {
                    "paragraph": "其語犯；郄犫見，",
                    "zhushu": "犨，𧈪　周切。"
                },
                {
                    "paragraph": "其語迂；郄至見，其語伐；齊國佐見，其語盡。",
                    "zhushu": "囯語注云：“善𢙣褒貶，无所諱也。”。"
                },
                {
                    "paragraph": "單子曰：“晋將有亂，其君與三郄當之，齊國亦將與焉。”",
                    "zhushu": "",
                    "type": 2
                },
                {
                    "paragraph": "非曰：是五子者，雖皆見殺，非單子之所宜必也。而曰“合諸侯，人之大事，於是乎觀存亡”，",
                    "zhushu": "周語：“天合諸侯，民之大亊也，於是乎觀存亡。”故囯将无咎，其君在㑹，歩言視听，必皆尤謫，則可以知德矣。"
                },
                {
                    "paragraph": "若是，則單子果巫史矣。視逺、歩髙、犯迂、伐盡者，皆必乎死也，則宜死者衆矣。夫以語之迂而曰宜死，則單子之語，迂之大者，獨無謫耶？",
                    "zhushu": "",
                    "type": 2
                },
                {
                    "paragraph": "晋孫周",
                    "zhushu": "周語。",
                    "type": 2
                },
                {
                    "paragraph": "單㐮公以告頃公，",
                    "zhushu": "“頃”，与“傾”同。"
                },
                {
                    "paragraph": "必善晋、周。",
                    "zhushu": "云云。"
                },
                {
                    "paragraph": "此十一者，夫子皆有焉。天六地五，數之常也。",
                    "zhushu": "囯語注：“天有六氣，隂、陽、風、雨、晦、明。地有五行：金、木、水、火、土。一本作“天五地六”者，誤。",
                    "type": 2
                },
                {
                    "paragraph": "非曰：單子数晋、周之德十一，",
                    "zhushu": "周，晋悼公名也。十一者，謂敬、忠、信、仁、義、智、勇、教、斈。"
                },
                {
                    "paragraph": "而曰合天地之数，豈德義之言耶？又徴卦夢以附合之，",
                    "zhushu": "周語：单㐮公曰：“且其夢曰：“必驩之孫，实有晋囯。”其卦曰：“必三取君於周。”其德又可以君囯三襲焉。”注：“三合德、夢、卦也。”。"
                },
                {
                    "paragraph": "皆不足取也。",
                    "zhushu": "",
                    "type": 2
                },
                {
                    "paragraph": "榖洛闘",
                    "zhushu": "周語。",
                    "type": 2
                },
                {
                    "paragraph": "榖、洛闘，將毀王宫。王欲壅之，太子晋諫，",
                    "zhushu": "云云。"
                },
                {
                    "paragraph": "王卒壅之。及景王多寵人，亂於是乎始生。景王崩，王室大亂。及定王，王室遂卑。",
                    "zhushu": "囯語注：“榖、洛，二水名。洛在王城之南，榖在王城之北，水激有似於闘也。靈王時，榖水盛出於王城之西，而南流合於洛水，毀王城西南，故斉人城郟。”。",
                    "type": 2
                },
                {
                    "paragraph": "非曰：榖、洛之說，與三川震同。天將毀王宫而勿壅，則王罪大矣，奚以守先王之國？壅之誠是也，彼小子之譊譊者，",
                    "zhushu": "譊，女交切。太子晋早卒不立。"
                },
                {
                    "paragraph": "又足記耶？王室之亂且卑在德，而又奚榖、洛之闘而徴之也？",
                    "zhushu": "",
                    "type": 2
                },
                {
                    "paragraph": "大錢",
                    "zhushu": "周語。",
                    "type": 2
                },
                {
                    "paragraph": "景王將鑄大錢，單穆公不可。",
                    "zhushu": "云云。"
                },
                {
                    "paragraph": "可後而先之，謂之“召災”。",
                    "zhushu": "囯語注：“謂民未患輕而重之，離民匱財，是爲召災也。”。",
                    "type": 2
                },
                {
                    "paragraph": "非曰：古今之言泉幣者多矣，是不可一貫，以其時之升降輕重也。幣輕則物價騰踊，物價騰踊則農無所售，皆害也。就而言之，孰爲利？曰：幣重則利。曰：奈害農何？曰：賦不以錢，而制其布帛之数，則農不害；以錢，則多出布帛而賈，則害矣。今夫病大錢者，吾不知周之時何如哉？其曰“召災”，則未之聞也。左氏又於内傳曰：",
                    "zhushu": "春秋左氏傳及囯語，皆左丘明所依。"
                },
                {
                    "paragraph": "“王其心疾死乎？”",
                    "zhushu": "左傳昭公二十一年伶州鳩云。"
                },
                {
                    "paragraph": "其爲書皆𩔖此矣。",
                    "zhushu": "",
                    "type": 2
                },
                {
                    "paragraph": "無射",
                    "zhushu": "周語。",
                    "type": 2
                },
                {
                    "paragraph": "王將鑄無射，",
                    "zhushu": "潘云：“射，音“亦”。无射，夾鍾之所生。”。"
                },
                {
                    "paragraph": "單㐮公曰：“不可。”",
                    "zhushu": "",
                    "type": 2
                },
                {
                    "paragraph": "非曰：鍾之大，不和於律，樂之所無用，則王妄作矣。單子詞曰：“口内味，耳内聲，",
                    "zhushu": "童云：“内，諾笞切，音“納”，出集勻。"
                },
                {
                    "paragraph": "聲味生氣。氣在口爲言，在目爲明。言以信名，明以時動。名以成政，動以殖生。政成生殖，樂之至也。若視聽不和而有震眩，則味入不精。不精則氣佚，氣佚則不和。於是有狂悖之言，有眩惑之明，有轉易之名，有過慝之度。出令不信，刑政放紛。而伶州鳩又曰",
                    "zhushu": "囯語注：“伶，周楽官。州鳩，名也。”。"
                },
                {
                    "paragraph": "“樂以殖財”，又曰“離人怒神”。嗚呼！是何取於鍾之備也？吾以是怪而不信。”或曰：“移風易俗則何如？”曰：“聖人旣理定，知風俗和𢘆而由吾教，於是乎作樂以象之。後之，學者述焉，則移風易俗之象可見，非樂能移風易俗也。”曰：“樂之不能化人也，則聖人何作焉？”曰：“樂之來，由人情出者也，其始非聖人作也。聖人以爲人情之所不能免，因而象政令之美，使之存乎其中，是聖人飾乎樂也，所以明乎物無非道，而政之不可忘耳。孟子曰：“今之樂猶古之樂也”，“與人同樂則王矣”。吾獨以孟子爲知樂。",
                    "zhushu": "",
                    "type": 2
                },
                {
                    "paragraph": "律",
                    "zhushu": "周語。",
                    "type": 2
                },
                {
                    "paragraph": "王問律於伶州鳩，對曰：",
                    "zhushu": "云云。",
                    "type": 2
                },
                {
                    "paragraph": "非曰：“律者，樂之本也，而氣逹乎物，凡音之起者本焉。而州鳩之辭曰：“律吕不易，無姧物也。",
                    "zhushu": "周語：伶州鳩曰：“律吕不易，无奸物也。注：律吕不変易其正，各順其時，則神无奸行，物无害生也。"
                },
                {
                    "paragraph": "和平則乆，乆固則純，純明則終，終復則樂，所以成政。”",
                    "zhushu": "同上。“和平則乆，久固則純，純明則終，終復則楽，所以成政也。”注：“乆，可乆楽也。固，安也。終，成也。終復，終則奏，故楽也。言政象楽也。”。"
                },
                {
                    "paragraph": "吾無取乎尓。”又曰：“姫氏出自天黿，大姜之姪所慿神也。歳在周之分野，月在農祥，后稷之所經緯也。武王欲合是而用之，",
                    "zhushu": "同上。王曰：“七律者何？”對曰：“昔武王伐殷，歳在鶉火，月在大駟，星在天黿。我姫氏出自天黿，則我皇妣大姜之姪逢公之所慿神也。歳之所在，則我有周之分野。月之所在，辰馬農祥也，我太祖后稷之所經緯也。王欲合是五位三所而用之。”注：天黿，即玄枵，斉之分野。太姜，王季之母也，姪封於斉。鶉火，周之分野。辰馬，謂房心也，所在大辰之次為天駟。駟，馬也。房星晨正而農起焉，故謂之農祥。鶉火之分，張十六度，張至房七宿七同，合七律也。歳在鶉火午，辰在天黿子，自午至子，其度七同也。"
                },
                {
                    "paragraph": "斯爲誣聖人亦大矣。又曰：“王以夷則畢陳，黄鍾布戎、大蔟布令、無射布憲，施舎於百姓。",
                    "zhushu": "同上。州鳩曰：王以癸亥夜陣，未畢而雨。以夷則之上宫畢，王以黄鍾之下宫布戎於牧之野，以太蔟之下宫布令於啇，以無射之上宫布憲於百姓。"
                },
                {
                    "paragraph": "吾知其來之自矣。”是大武之聲也。州鳩之愚，信其傳，而以爲武用律也。孔子語賔牟賈之言大武也，曰：“武始自北出，再成而滅商，三成而南，四成而南國是疆，五成而分周公左、召公右，六成復綴以崇天子。夾振之而四伐，盛威於中國。”",
                    "zhushu": "礼記楽記句注：“成，猶奏也。每奏武曲一終為一成。始奏，象觀兵，孟津時；再奏，象克殷時也；三奏，象克殷而反也；四奏，象南方之囯服也；五奏，𧰼周召分職而治也；六奏，象兵还振旅也。復綴，反位止也。崇，充也。夾振之者，王与大將夾舞振鐸以為節也。駟，當作四。毎奏四伐，一擊一刺為一伐。"
                },
                {
                    "paragraph": "則是大武之象也。“致右憲左”，“乆立於綴”，",
                    "zhushu": "楽記：“武舞致古憲左。”又云：“乆立於綴，以待諸侯之至也。”注：致，謂𦡀至地也。憲，讀爲軒。"
                },
                {
                    "paragraph": "皆大武之形也。夷則、黄鍾、大蔟、無射，大武之律変也。",
                    "zhushu": "",
                    "type": 2
                },
                {
                    "paragraph": "城成周",
                    "zhushu": "周語。",
                    "type": 2
                },
                {
                    "paragraph": "劉文公與萇弘欲城成周，告晋。魏獻子爲政，將合諸侯。衛彪傒見單穆公曰：“萇弘其不没乎！萇叔必速及，魏子亦將及焉。若得天福，其當身乎？若劉氏，則子孫實有禍。”是歳，魏獻子焚死。二十八年，殺萇弘。及定王，劉氏亡。",
                    "zhushu": "",
                    "type": 2
                },
                {
                    "paragraph": "非曰：彪傒天所壞之說，吾友化光銘城周，",
                    "zhushu": "吕温，字化光，作古東周城銘云：“大夫萇弘，言抗其傾。坐召諸侯，廓崇王城。雖㣲逺猷，实被令名。冝福而禍，何傷於明？”。"
                },
                {
                    "paragraph": "其後牛思黯作訟忠，",
                    "zhushu": "“訟”，一本作“頌”。唐牛僧孺，字思黯，作此篇以美萇弘。"
                },
                {
                    "paragraph": "萇弘之忠悉矣，學者求焉。若夫“當身”“速及”之說，巫之無𢘆者之言也，追爲之耳。",
                    "zhushu": "",
                    "type": 2
                },
                {
                    "paragraph": "問戰",
                    "zhushu": "晋語。",
                    "type": 2
                },
                {
                    "paragraph": "長勺之役，曹劌問所以戰於嚴公。",
                    "zhushu": "云云。"
                },
                {
                    "paragraph": "公曰：“小大之獄，必以情㫁之。”劌曰：“可以一戰。”",
                    "zhushu": "潘云：“歳，古衛切。嚴公，本莊公，避漢明帝諱，易曰嚴。",
                    "type": 2
                },
                {
                    "paragraph": "非曰：劌之問洎嚴公之對，皆庶乎知戰之本矣。而曰：“夫神求優𥙿於饗，不優，神不福也。”是大不可。方闘二國之存亡，以决民命，不務乎實，而神道焉是問，則事幾殆矣。旣問公之言獄也，則率然曰：“可以一戰”，亦問略之尤也。苟公之德可懷諸侯，而不事乎戰則已耳；旣至於戰矣，徒以㫁獄爲戰之具，則吾未之信也。劌之辭宜曰：君之臣謀而可制敵者誰也？將而死國難者幾何人？",
                    "zhushu": "難，乃旦切。"
                },
                {
                    "paragraph": "士卒之熟練者衆寡？器械之堅利者何若？趨地形得上游以延敵者何所？然後可以言戰。若獨用公之言而恃以戰，則其不誤國之社稷無幾矣。申包胥之言戰，得之。語在呉篇中。",
                    "zhushu": "呉語：楚申包胥使於越，曰：“敢問君玉之所以与之戰者？”越王曰：“觴酒豆肉，未甞不分也。”云云。包胥曰：“善則善矣，末可以戰也。天戰，智為本，仁次之，勇次之。”",
                    "type": 2
                },
                {
                    "paragraph": "躋僖公",
                    "zhushu": "魯語。",
                    "type": 2
                },
                {
                    "paragraph": "夏父弗忌爲宗烝，將躋僖公。",
                    "zhushu": "云云。"
                },
                {
                    "paragraph": "展禽曰：“夏父弗忌必有殃。若血氣強固，將壽寵得没。雖壽而没，不爲無殃。”其葬也，焚煙徹其上。",
                    "zhushu": "囯語注：“已葬而火焚其棺槨也。徹，逹也。”。",
                    "type": 2
                },
                {
                    "paragraph": "非曰：由“有殃”以下，非士師所宜云者，誣吾祖矣。",
                    "zhushu": "展禽，柳下惠也。子厚常謂柳氏出於下惠之裔。",
                    "type": 2
                },
                {
                    "paragraph": "莒僕",
                    "zhushu": "魯語。",
                    "type": 2
                },
                {
                    "paragraph": "莒太子僕殺紀公，以其寳來奔。宣公使僕人以書命季文子，里革遇之，",
                    "zhushu": "魯語注：“里革，史克也。遇僕人，見公書，以太子殺父，大逆，故更也。”。"
                },
                {
                    "paragraph": "而更其書。",
                    "zhushu": "云云。",
                    "type": 2
                },
                {
                    "paragraph": "非曰：里革其直矣，曷若授僕人以入諌之爲善？公之舎革也，美矣。而僕人將君命以行，遇一夫而受其更，釋是而勿誅，則無以行令矣。若君命以道，而遇姧臣更之，則何如？",
                    "zhushu": "",
                    "type": 2
                },
                {
                    "paragraph": "仲孫它",
                    "zhushu": "魯語：它，徒何切。",
                    "type": 2
                },
                {
                    "paragraph": "季文子無衣帛之妾，無食粟之馬。仲孫它諌，",
                    "zhushu": "云云。"
                },
                {
                    "paragraph": "獻子囚之七日。自是子服之妾衣不過七升之布，馬餼不過稂莠。",
                    "zhushu": "囯語注：献子，它之父仲孫蔑也。子服，即它也。八十缕為升。餼，秣也。",
                    "type": 2
                },
                {
                    "paragraph": "非日，它可謂能改過矣。然而父在焉，而儉侈專乎己，何也？七升之布，大功之縗也，居然而用之，未適乎中庸也已。",
                    "zhushu": "",
                    "type": 2
                },
                {
                    "paragraph": "羵羊",
                    "zhushu": "魯語：羵，音墳。",
                    "type": 2
                },
                {
                    "paragraph": "季桓子穿井得土缶，中有羊焉。使人問仲尼曰：“吾穿井獲狗，何也？”仲尼曰：“以丘所聞者，羊也。”",
                    "zhushu": "",
                    "type": 2
                },
                {
                    "paragraph": "非曰：君子於所不知，蓋闕如也。孔氏烏能窮物怪之形也？是必誣聖人矣。史之記地坼犬出者，有之矣。",
                    "zhushu": "晋五行志：“轉囯將軍孫无終，家于旣陽，地中聞犬子声，咨而地坼，有二犬子，皆白色。"
                },
                {
                    "paragraph": "近丗京兆杜濟穿井，獲土缶，中有狗焉。投之於河，化爲龍。",
                    "zhushu": "",
                    "type": 2
                },
                {
                    "paragraph": "骨節專車楛矢",
                    "zhushu": "魯語。",
                    "type": 2
                },
                {
                    "paragraph": "呉伐越，隳㑹稽，獲骨節專車。",
                    "zhushu": "囯語注：“骨一節，其長專車。專，擅也。”。",
                    "type": 2
                },
                {
                    "paragraph": "非曰：左氏，魯人也。或言事孔子，冝乎聞聖人之嘉言爲魯語也。盍亦徴其大者，書以爲丗法？今乃取辨大骨石砮以爲異，",
                    "zhushu": "魯語又云：“仲尼在陳，有隼集於陳侯之庭而死，楛矢貫之。”石砮，楛，木名。砮，鏃也。潘云：“楛，侯古切。砮，音奴。”。"
                },
                {
                    "paragraph": "其知聖人也亦外矣。言固聖人之耻也。孔子曰：“丘少也賤，故多能鄙事。”",
                    "zhushu": "",
                    "type": 2
                },
                {
                    "paragraph": "輕幣",
                    "zhushu": "斉語。",
                    "type": 2
                },
                {
                    "paragraph": "桓公輕其幣而重其礼，故天下諸侯罷馬以爲幣，縷綦以爲奉，鹿皮四箇，垂橐而入，稇載而歸。",
                    "zhushu": "斉語“个”作“公”。注：“罷，不任用也。幣，圭以馬也。奉，藉玉之藻也。以缕織綦，不用絲，取易供也。分，散也。稇，絭也。言重而帰也。”潘云：“綦，音其。稇，苦隕切。斉語作“稇”。",
                    "type": 2
                },
                {
                    "paragraph": "非曰：桓公之苟能弔天下之敗，衛諸侯之地，貪強忌服，戎狄縮匿，君得以有其國，人得以安其堵，雖受賦於諸侯，樂而歸之矣，又奚控焉？悉國之貨以利交天下，若是耶，則區區齊人，惡足以奉天下？已之人且不堪矣，又奚利天下之能得？若竭其國，勞其人，抗其兵，以市伯名於天下，又奚仁義之有？予以爲桓公之伯，不如是之弊也。",
                    "zhushu": "",
                    "type": 2
                },
                {
                    "paragraph": "卜",
                    "zhushu": "晋語",
                    "type": 2
                },
                {
                    "paragraph": "獻公卜伐𮪜戎，史蘇占之曰：“勝而不吉。”",
                    "zhushu": "",
                    "type": 2
                },
                {
                    "paragraph": "非曰：卜者，丗之餘伎也，道之所無用也。聖人用之，吾未之敢非。然而聖人之用也，蓋以敺陋民也，非𢘆用而徴信矣。尔後之昏邪者神之，𢘆用而徴信焉，反以阻大事。要言，卜史之害於道也多，而益於道也少，雖勿用之，可也。左氏惑於巫，而尤神怪之，乃始遷就附益，以成其說，雖勿信之，可也。",
                    "zhushu": "",
                    "type": 2
                },
                {
                    "paragraph": "郭偃",
                    "zhushu": "晋語。",
                    "type": 2
                },
                {
                    "paragraph": "郭偃曰：“夫口，三五之門也。",
                    "zhushu": "元注云：口以紀三辰，言以宣五行。"
                },
                {
                    "paragraph": "是以䜛口之亂，不過三五。”",
                    "zhushu": "元注云：少三君，多則五也。",
                    "type": 2
                },
                {
                    "paragraph": "非曰：舉斯言而觀之，則愚誣可見矣。",
                    "zhushu": "",
                    "type": 2
                },
                {
                    "paragraph": "公子申生",
                    "zhushu": "晋語。",
                    "type": 2
                },
                {
                    "paragraph": "申生曰：“棄命，不敬；作令，不孝；間父之愛而嘉其貺，有不忠焉。廢人以自成，有不貞焉。”",
                    "zhushu": "",
                    "type": 2
                },
                {
                    "paragraph": "非曰：申生於是四者咸得焉。昔之儒者有能明之矣，故予之辭也略。",
                    "zhushu": "",
                    "type": 2
                },
                {
                    "paragraph": "狐突",
                    "zhushu": "晋語。",
                    "type": 2
                },
                {
                    "paragraph": "敗狄于稷桑，反，䜛言益起，狐突杜門不出。君子曰：“善深謀。”",
                    "zhushu": "",
                    "type": 2
                },
                {
                    "paragraph": "非曰：古之所謂善深謀，居乎親戚輔佐之位，則納君於道，否則継之以死，唯己之義所在，莫之失之謂也。今狐突以位，則戎禦也；",
                    "zhushu": "“禦”，合作“御”。"
                },
                {
                    "paragraph": "以親，則外王父也。申生之出，未甞不從，覩其將敗而杜其門，則姧矣。而曰“善深謀”，則無以勸乎事君也已。丕鄭曰：“君爲我心。”",
                    "zhushu": "晋語：丕鄭曰：“我无心。”是故亊君者，君爲我心，制不在我。”注：我无心者，不得自在也。“君爲我心”，以君爲心。"
                },
                {
                    "paragraph": "里克曰：“中立。”",
                    "zhushu": "同上。里克曰：“吾秉心以殺太子，吾不忍；通復故交，吾不敢。中立其免乎？”注：中立，不阿君，亦不助太子也。"
                },
                {
                    "paragraph": "晋無良臣，故申生終以不免。",
                    "zhushu": "",
                    "type": 2
                },
                {
                    "paragraph": "虢夢",
                    "zhushu": "晋語：虢。",
                    "type": 2
                },
                {
                    "paragraph": "虢公夢在廟，有神面白毛，虎𤓰，執龯，　立于西阿之下。",
                    "zhushu": "云云。"
                },
                {
                    "paragraph": "舟之僑以其族行，適晉。",
                    "zhushu": "蓐收，天之刑神也。",
                    "type": 2
                },
                {
                    "paragraph": "非曰：虢，小國也，而泰，以招大國之怒，政荒人亂，亡夏陽而不懼，而猶用兵窮武，以増其讎怨，所謂自拔其本者。亡，孰曰不宜？又惡在乎夢也？舟之僑誠賢者歟？則觀其政可以去焉。由夢而去，則吾𥬇之矣。",
                    "zhushu": "",
                    "type": 2
                },
                {
                    "paragraph": "童謡",
                    "zhushu": "晋。",
                    "type": 2
                },
                {
                    "paragraph": "獻公問於卜何曰：“攻虢何月也？”對曰：“童謡有之，曰：“丙之辰。”",
                    "zhushu": "云云。",
                    "type": 2
                },
                {
                    "paragraph": "非曰：童謡無足取者，君子不道也。",
                    "zhushu": "",
                    "type": 2
                },
                {
                    "paragraph": "宰周公",
                    "zhushu": "晋語。",
                    "type": 2
                },
                {
                    "paragraph": "葵丘之㑹，獻公將如㑹，遇宰周公，",
                    "zhushu": "云云。"
                },
                {
                    "paragraph": "公乃還。宰孔曰：“晉侯將死矣。”",
                    "zhushu": "云云。"
                },
                {
                    "paragraph": "是歳，獻公卒。",
                    "zhushu": "",
                    "type": 2
                },
                {
                    "paragraph": "非曰：凡諸侯之㑹霸主，小國則固畏其力而望其庥焉者也；大國則冝觀乎義，義在焉則往，以尊天子，以和百姓。今孔之還晉侯也，曰：“而暇晉是皇。”",
                    "zhushu": "晋語：宰周公曰：“斉侯將施惠出責，是之不敢奉，而暇晋是皇。”注：謂不暇以晋爲務也。"
                },
                {
                    "paragraph": "則非吾所陳者矣。又曰：“汪是土也，苟違其違，誰能懼之？”",
                    "zhushu": "同上。晋景霍以爲成，而汾、河、涷、澮以為渠，戎狄之民實環之。汪是土也，苟違其違，誰能拒之？注：霍，晋山名。環，繞也。汪，大也。苟違，違去也。其違，違道也。"
                },
                {
                    "paragraph": "則是恃乎力而不務乎義，非中國之道也。假令一失其道以出，而以必其死爲書者，又從而徴之，其可取乎？",
                    "zhushu": "",
                    "type": 2
                },
                {
                    "paragraph": "荀息",
                    "zhushu": "晋語。",
                    "type": 2
                },
                {
                    "paragraph": "里克欲殺奚齊，荀息曰：“吾有死而已。先君問臣於我，我對以忠貞，",
                    "zhushu": "云云。"
                },
                {
                    "paragraph": "荀息死之。”君子曰：“不食其言矣。”",
                    "zhushu": "",
                    "type": 2
                },
                {
                    "paragraph": "非曰：夫“忠”之爲言，中也；“貞”之爲言，正也。息之所以爲者有是夫？間君之惑，排長嗣而擁非正，其於中正也逺矣。或曰：“夫己死之不爱，死君之不欺也。抑其有是而子非之耶？”曰：“子以自經於溝瀆者舉爲忠貞也歟？”或者：“左氏、榖梁子皆以不食其言。不食其言，",
                    "zhushu": "一本无此四字。"
                },
                {
                    "paragraph": "然則爲信可乎？”曰：“又不可。不得中正而復其言，亂也，惡得爲信？”曰：“孔父、仇牧",
                    "zhushu": "春秋相公二年，宋督弑其君与夷及其大夫孔父。荘公十三年，宋督弑其君捷及其大夫仇牧。僖公十年，里克弑其君卓及其大夫荀息。"
                },
                {
                    "paragraph": "是二子𩔖耶？”曰：“不𩔖。”曰：“不𩔖則如春秋何？”曰：“春秋之𩔖也，以激不能死者耳。孔子曰：“與其進不保其往也。”春秋之罪許止也，隱忍焉耳。",
                    "zhushu": "春秋僖公十九年：許丗子止弑其君買。左傳云：許倬公瘧，飲太子止之薬而卒，書曰殺其君。"
                },
                {
                    "paragraph": "其𩔖荀息也亦然，皆非聖人之情也。枉許止以懲不子之禍，進荀息以甚苟免之惡，忍之也。吾言春秋之情，而子徴其文，不亦外乎？故凡得春秋者，冝是乎我也，此之謂信道哉！”",
                    "zhushu": ""
                }
            ]
        },
        {
            "name": "増廣註釋音辯唐柳先生集卷之别下",
            "paragraphs": [
                {
                    "paragraph": "増廣註釋音辯唐柳先生集卷之别下",
                    "zhushu": "",
                    "type": 1
                },
                {
                    "paragraph": "非國語下",
                    "zhushu": "三十六篇。",
                    "type": 2
                },
                {
                    "paragraph": "狐偃",
                    "zhushu": "晋語。",
                    "type": 2
                },
                {
                    "paragraph": "里克旣殺卓子，使屠岸夷告重耳曰：“子盍入乎？”舅犯曰：“不可。”",
                    "zhushu": "云云。"
                },
                {
                    "paragraph": "秦穆公使公子縶弔重耳，曰：“時不可失。”舅犯曰：“不可。”",
                    "zhushu": "云云。",
                    "type": 2
                },
                {
                    "paragraph": "非曰：狐偃之爲重耳謀者亦迂矣。國虚而不知入，以縱夷吾之昏殆，而社稷幾䘮，徒爲多言，無足采者。且重耳，兄也；夷吾，弟也。重耳，賢也；夷吾，昧也。弟而昧，入猶可終也；兄而賢者，又何慄焉？使晉國不順而多敗，百姓之不䝉福，兄弟爲犲狼以相避於天下，由偃之策失也。而重耳乃始倀倀焉遊諸侯，",
                    "zhushu": "潘云：倀，抽良切。"
                },
                {
                    "paragraph": "隂蓄重利，以幸其弟死，獨何心歟？僅能入而國以霸，斯福禍然耳，",
                    "zhushu": "一本“禍”作“耦”。"
                },
                {
                    "paragraph": "非計之得也。若重耳早從里克、秦伯之言而入，則國可以無嚮者之禍，而兄弟之愛可全，而有分定焉故也。夫如是，",
                    "zhushu": "一本有“足”字。"
                },
                {
                    "paragraph": "以爲諸侯之孝，又何戮𥬇於天下哉？",
                    "zhushu": "",
                    "type": 2
                },
                {
                    "paragraph": "輿人誦",
                    "zhushu": "晋語。",
                    "type": 2
                },
                {
                    "paragraph": "惠公入而背内外之賂，輿人誦之曰：",
                    "zhushu": "云云。"
                },
                {
                    "paragraph": "“得之而狃，終逢其咎。䘮田不懲，禍亂其興。”旣里㔻死，",
                    "zhushu": "一本有“禍”字。"
                },
                {
                    "paragraph": "公隕於韓。郭偃曰：“善哉！夫衆口，禍福之門也。”",
                    "zhushu": "囯語注：輿，衆也。不歌曰誦。惠公二年，殺里克、㔻鄭。偃，晋大夫。善輿人之誦，豫知之，故云衆口，禍福之門也。",
                    "type": 2
                },
                {
                    "paragraph": "非曰：惠公、里㔻之爲也，則冝咎禍及之矣，又何以神衆口哉？其曰“禍福之門”，則愈陋矣也。",
                    "zhushu": "",
                    "type": 2
                },
                {
                    "paragraph": "葬恭丗子",
                    "zhushu": "晋語。",
                    "type": 2
                },
                {
                    "paragraph": "惠公出恭丗子而改葬之，臰逹於外。國人頌之曰：",
                    "zhushu": "云云。"
                },
                {
                    "paragraph": "“歳之二七，其靡有徴𠔃。若翟公子，吾是之依𠔃。鎮撫國家，爲王妃𠔃。”郭偃曰：“十四年，君之冡嗣其替乎？其数告於人矣。公子重耳其入乎？其魄兆於人矣。若入，必霸於諸侯，其耿光於民矣。”",
                    "zhushu": "晋語“臰”作“𦤀”，“頌”作“誦”，“翟”作“狄”，“耿光”作“光耿”。注：二七，十四歳後也。狄公子，謂重耳。言重耳當伯諸侯，為王妃偶。冡，嗣太子也。替，減也。耿，猶昭也。童云：耿，古逈切，与“炯”同。",
                    "type": 2
                },
                {
                    "paragraph": "非曰：衆人者言政之善惡，則有可采者，以其利害也，又何以知君嗣二七之数與重耳之伯？是好事者追而爲之，未必偃能徴之也，况以是故發耶？",
                    "zhushu": "一本“是”作“臭”。",
                    "type": 2
                },
                {
                    "paragraph": "殺里克",
                    "zhushu": "晋語。",
                    "type": 2
                },
                {
                    "paragraph": "惠公旣殺里克而悔之，曰：“芮也，使寡人過殺社稷之鎮。”郭偃聞之，曰：“不謀而諌，不圗而殺。不謀而諌，不忠；不圗而殺，不祥。不忠，受君之罰；不祥，離天之禍。受君之罰死戮，離天之禍，無後。”",
                    "zhushu": "元注云：文公殺懷公於髙梁，秦人殺兾芮而施之𠔃。",
                    "type": 2
                },
                {
                    "paragraph": "非曰：芮之䧟殺克也，其不祥宜大於惠公，而異其辭，以配君罰、天禍，皆所謂遷就而附益之者也。",
                    "zhushu": "",
                    "type": 2
                },
                {
                    "paragraph": "獲晋侯",
                    "zhushu": "晋語。",
                    "type": 2
                },
                {
                    "paragraph": "秦穆公歸，至于王城，合大夫而謀曰：“殺晉君，與逐出之，與以歸，與復之，孰利？”公子縶曰：“殺之利。”公孫枝曰：“不可。”公子縶曰：“吾將以重耳代之。晉之君無道莫不聞，重耳之仁莫不知。殺無道，立有道，仁也。”公孫枝曰：“耻一國之士，又曰“余納有道以臨汝”，無乃不可乎？不若以歸，要晉國之成，復其君而質其適子，使父子代處秦，國可以無害。”",
                    "zhushu": "潘云：質，音至。適，丁歴切。",
                    "type": 2
                },
                {
                    "paragraph": "非曰：秦伯之不霸天下也，以枝之言也。且曰“納有道以臨汝”，何故不可？縶之言殺之也，則果而不仁；其言立重耳，則義而順。當是時，天下之人君莫能宗周，而能宗周者，則大國之霸基也。向使穆公旣執晉侯，以告于王曰：“晉夷吾之無道莫不聞，重耳之仁莫不知，且又不順，旣討而執之矣。”於是以王命黜夷吾而立重耳，咸告于諸侯曰：“吾討惡而進仁，旣得命于天子矣，吾將逹公道于天下。”則天下諸侯無道者畏，有德者莫不皆知，嚴恭欣戴而霸秦矣。",
                    "zhushu": "一本“莫不”作“慕”字。"
                },
                {
                    "paragraph": "周室雖卑，猶是王命穆公以爲侯伯，則誰敢不服？夫如是，秦之所耻者亦大矣。",
                    "zhushu": "“耻”，一本作“集”字。"
                },
                {
                    "paragraph": "棄至公之道而不知求，",
                    "zhushu": "“至公”下，一本有“大中”字。"
                },
                {
                    "paragraph": "姑欲離人父子而要河東之賂，其舎大務小，違義從利也甚矣。霸之不能也以是夫。",
                    "zhushu": "",
                    "type": 2
                },
                {
                    "paragraph": "慶鄭",
                    "zhushu": "晋語。",
                    "type": 2
                },
                {
                    "paragraph": "丁丑，斬慶鄭，乃入絳。",
                    "zhushu": "",
                    "type": 2
                },
                {
                    "paragraph": "非曰：慶鄭誤止公，",
                    "zhushu": "晋語：蛾祈謂慶鄭曰：“君之止，子之罪也。”注：“止，獲也。”"
                },
                {
                    "paragraph": "罪死可也，而其志有可用者，坐以待刑。",
                    "zhushu": "同上。公至于絳郊，曰：“鄭也有罪，猶在乎？”慶鄭曰：“臣是以待即刑，以成君政。”君曰：“刑之。”蛾析曰：“君盍赦之？”君曰：“斬鄭，无使自殺。”令司馬說。刑之。"
                },
                {
                    "paragraph": "而能舎之，則獲其用亦大矣。晋君不能由是道也，悲夫！若夷吾者，又何誅焉？",
                    "zhushu": "",
                    "type": 2
                },
                {
                    "paragraph": "乞食於野人",
                    "zhushu": "晋語。",
                    "type": 2
                },
                {
                    "paragraph": "過五鹿，野人舉塊以與之。公子怒，欲鞭之。子犯曰：“天賜也。人以土服，又何求焉？十有二年，必獲此土。有此，其以戊申云乎？”",
                    "zhushu": "晋語注：塊，墣也。戊，土也。申，廣大地也。",
                    "type": 2
                },
                {
                    "paragraph": "非曰：是非子犯之言也，後之好事者爲之。若五鹿之人獻塊，十二年以有衛土，則㳙人疇枕楚子以塊，",
                    "zhushu": "呉語：楚灵王徬徨於山林之中，乃見其㳙人疇。王枕其股以寝於地。王寐，疇枕王以璞而去之。"
                },
                {
                    "paragraph": "後十二年其復得楚乎？何没而不云也，而獨載乎是？戊申之云，尤足怪乎？",
                    "zhushu": "",
                    "type": 2
                },
                {
                    "paragraph": "懷嬴",
                    "zhushu": "晋語。",
                    "type": 2
                },
                {
                    "paragraph": "秦伯歸女五人，懷嬴與焉。",
                    "zhushu": "囯語注：“帰，嫁也。懷嬴，故子圉妻。”",
                    "type": 2
                },
                {
                    "paragraph": "非曰：重耳之受懷嬴，不得已也。其志將以守宗廟社稷，阻焉，則懼其不克也。其取者大，故容爲權可也。秦伯以大國行仁義，交諸侯，而乃行非禮以強乎人，豈習西戎之遺風欤？",
                    "zhushu": "",
                    "type": 2
                },
                {
                    "paragraph": "筮",
                    "zhushu": "晋語。",
                    "type": 2
                },
                {
                    "paragraph": "公子親筮之，曰：“尚有晋國。”得貞屯、悔豫，皆八。筮史占之，曰：“皆不吉。”司空季子曰：“吉。”",
                    "zhushu": "云云。",
                    "type": 2
                },
                {
                    "paragraph": "非曰：重耳雖在外，晉國固戴而君焉。又况夷吾死，圉也，童昏以守内，秦、楚之大以翼之，大夫之強族皆啓之，而又筮焉是問，則末矣。季子博而多言，皆不及道者也，又何載焉？",
                    "zhushu": "惠公，名夷吾。懷公，名圉。",
                    "type": 2
                },
                {
                    "paragraph": "董因",
                    "zhushu": "晋語。",
                    "type": 2
                },
                {
                    "paragraph": "董因迎公於河，公問焉，曰：“吾其濟乎？”對曰：“歳在大梁。”",
                    "zhushu": "云云。",
                    "type": 2
                },
                {
                    "paragraph": "非曰：晉侯之入，取於人事備矣。因之云可略也。大火、實沉之說贅矣。",
                    "zhushu": "晋語：“董因曰：“歳在大梁，將集天行。元年始受，实沈之星也。实沈之墟，晋人所居，所以㒷也。今君當之，无不時矣。君之行也，歳在大火，是謂大笪。”注：公以辰出而参入。",
                    "type": 2
                },
                {
                    "paragraph": "命官",
                    "zhushu": "晋語。",
                    "type": 2
                },
                {
                    "paragraph": "胥、藉、狐、箕、欒、郄、栢、先、羊舌、董、韓，寔掌近官。諸姫之良，掌其中官。異姓之能，掌其逺官。",
                    "zhushu": "注：近官，朝廷者也。中官，内官。逺官，縣鄙。",
                    "type": 2
                },
                {
                    "paragraph": "非曰：官之命宜以材耶？抑以姓乎？文公將行霸，而不知變是弊俗，以登天下之士，而舉族以命乎逺近，則陋矣。若將軍、大夫必出舊族，或無可焉，猶用之耶？必不出乎異族，或有可焉，猶棄之耶？則晉國之政可見矣。",
                    "zhushu": "",
                    "type": 2
                },
                {
                    "paragraph": "倉葛",
                    "zhushu": "晋語。",
                    "type": 2
                },
                {
                    "paragraph": "陽人不服，公圍之，將殘其民。倉葛呼曰。",
                    "zhushu": "云云。",
                    "type": 2
                },
                {
                    "paragraph": "非曰：於周語旣言之矣，又辱再告而異其文，抑有異㫖耶？其無乎？則耄者乎？",
                    "zhushu": "周語：“陽人不服，晋侯圍之，倉葛呼曰。”云云。",
                    "type": 2
                },
                {
                    "paragraph": "觀狀",
                    "zhushu": "晋語。",
                    "type": 2
                },
                {
                    "paragraph": "鄭人以瞻與晉，晉人將烹之。瞻曰：“天降禍鄭，使淫觀狀，棄禮違親。”",
                    "zhushu": "云云。",
                    "type": 2
                },
                {
                    "paragraph": "非曰：觀晉侯之狀者，曹也。",
                    "zhushu": "晋語：“曹共，公不礼焉，聞其骿脅，欲觀其狀。”"
                },
                {
                    "paragraph": "今於鄭胡言之？則是多爲誣者，且耄，故以至乎是。其說者云：“鄭効曹也。”是乃私爲之辭，不足以蓋其誤。",
                    "zhushu": "晋語注：淫，放也。於曹君不礼，放君。",
                    "type": 2
                },
                {
                    "paragraph": "救饑",
                    "zhushu": "晋語。",
                    "type": 2
                },
                {
                    "paragraph": "晉饑，公問於箕鄭曰：“救饑何以？”對曰：“信。”公曰：“安信？”對曰：“信於君心，信於名，信於令，信於事。”",
                    "zhushu": "",
                    "type": 2
                },
                {
                    "paragraph": "非曰：信，政之常，不可須臾去之也，奚獨救饑耶？其言則逺也。夫人之困在朝夕之内，而信之行在歳月之外，是道之常，非知変之權也。其曰藏出如入則可矣，",
                    "zhushu": "晋語：箕鄭曰：“藏出如入，何匱之有？”"
                },
                {
                    "paragraph": "而致之言若是逺焉，何哉？或曰：“時之信未洽，故云以激之也。信之速於置郵，子何逺之耶？”曰：夫大信去令，故曰信如四時，𢘆也。𢘆固在乆，若爲一切之信，則所謂未孚者也。彼有激乎則可也，而以爲救饑之道，則未盡乎術。",
                    "zhushu": "",
                    "type": 2
                },
                {
                    "paragraph": "趙宣子",
                    "zhushu": "晋語。",
                    "type": 2
                },
                {
                    "paragraph": "趙宣子言韓獻子於靈公，以爲司馬。河曲之役，趙孟使人以其乗車于行，宣子執而戮之。",
                    "zhushu": "",
                    "type": 2
                },
                {
                    "paragraph": "非曰：趙宣子不怒韓獻子，而又褒其能也，誠當。",
                    "zhushu": "晋語：宣子召而礼之，告諸大夫曰：“吾㪯厥也而中，吾乃今知免於罪矣。”"
                },
                {
                    "paragraph": "然而使人以其乗車千行䧟而至乎戮，是輕人之死甚矣。彼何罪而獲是討也？孟子曰：“殺一不辜而得天下，君子不爲。是所謂無辜也歟？”或曰：“戮，辱也，非必爲死。”曰：“雖就爲辱，猶不可以爲君子之道。舎是，其無以觀乎？吾懼司馬之以死討也。”",
                    "zhushu": "",
                    "type": 2
                },
                {
                    "paragraph": "伐宋",
                    "zhushu": "晋語。",
                    "type": 2
                },
                {
                    "paragraph": "宋人殺昭公，趙宣子請師以伐宋，",
                    "zhushu": "云云。"
                },
                {
                    "paragraph": "曰：“是反天地而逆民則也，天必誅焉。晉爲盟主，而不修天罰，將懼及焉。”",
                    "zhushu": "晋語註：則，法也。修，行也。",
                    "type": 2
                },
                {
                    "paragraph": "非曰：盟主之討殺君也，宜矣。若乃天者，則吾焉知其好惡而腵徴之耶？古之殺奪有大於宋人者，而壽考佚樂不可勝道，天之誅何如也？宣子之事則是矣，而其言無可用者。",
                    "zhushu": "",
                    "type": 2
                },
                {
                    "paragraph": "鉏麑",
                    "zhushu": "晋語：童云：鉏，宋魚切。麑，音兒。",
                    "type": 2
                },
                {
                    "paragraph": "趙宣子驟諌，公使鉏麑賊之。",
                    "zhushu": "晋語注：鉏麑，力士，殺賊也。",
                    "type": 2
                },
                {
                    "paragraph": "非曰：麑之死固善矣，然而趙宣子爲政之良，諌君之直，其爲社稷之衛也乆矣，麑胡不聞之，乃以假寐爲賢邪？",
                    "zhushu": "晋語：晨往，則寢門闢矣。盛服将朝，早而假寐。麑退，歎而言曰：“趙孟敬哉！夫不忘恭敬，社稷之鎮也。”"
                },
                {
                    "paragraph": "不知其大而賢其小欤？",
                    "zhushu": "一本有“向”字。"
                },
                {
                    "paragraph": "使不及其假寐也，則固以殺之矣。是宣子大德不見赦，而以小敬免也。麑固賊之，悔過者，賢可書乎？",
                    "zhushu": "",
                    "type": 2
                },
                {
                    "paragraph": "祈死",
                    "zhushu": "晋語。",
                    "type": 2
                },
                {
                    "paragraph": "反自鄢，范文子謂其宗祝。",
                    "zhushu": "云云。",
                    "type": 2
                },
                {
                    "paragraph": "非曰：死之長短而在宗祝，則誰不擇良宗祝而祈壽焉？文子祈死而得，亦妄之大者。",
                    "zhushu": "",
                    "type": 2
                },
                {
                    "paragraph": "長魚矯",
                    "zhushu": "晋語。",
                    "type": 2
                },
                {
                    "paragraph": "長魚矯旣殺三郄，乃脅栾、中行",
                    "zhushu": "云云。"
                },
                {
                    "paragraph": "公曰：“一旦而尸三卿，不可益也。”",
                    "zhushu": "云云。"
                },
                {
                    "paragraph": "乃奔狄。三月，厲公殺。",
                    "zhushu": "晋語注：三郄，郄錡、郄犨。郄至也。",
                    "type": 2
                },
                {
                    "paragraph": "非曰：厲公，亂君也。矯，亂臣也。假如殺栾書、中行偃，則厲公之敵益衆，其尤可盡乎？今左氏多爲文辭，以著其言而徴其効，若曰矯知幾者然，則惑甚也夫。",
                    "zhushu": "",
                    "type": 2
                },
                {
                    "paragraph": "戮僕",
                    "zhushu": "晋語。",
                    "type": 2
                },
                {
                    "paragraph": "公子揚干亂行於曲梁，媿絳，斬其僕。",
                    "zhushu": "晋語注：揚干，悼公之弟。",
                    "type": 2
                },
                {
                    "paragraph": "非曰：僕，禀命者也。亂行之罪在公子。公子貴，不能討，而禀命者死，非能刑也。使後丗多爲是以害無罪，問之則曰媿絳故事，不亦甚乎？然則絳宜柰何？止公子以請君之命。",
                    "zhushu": "",
                    "type": 2
                },
                {
                    "paragraph": "叔魚生",
                    "zhushu": "晋語。",
                    "type": 2
                },
                {
                    "paragraph": "叔魚生，其母視之，曰：",
                    "zhushu": "“云云。"
                },
                {
                    "paragraph": "“必以賄死。”楊食我生，叔向之母聞其號也，曰：“終滅羊舌氏之宗。”",
                    "zhushu": "晋語注：叔魚，晋叔向弟。揚食我，叔向子。",
                    "type": 2
                },
                {
                    "paragraph": "非曰：君子之於人也，聽其言而觀其行，猶不足以言其禍福，以其有幸不幸也。今取赤子之形聲，以命其死亡，則何耶？或者以其鬼事知之乎？則知之未必賢也。是不足書以示後丗。",
                    "zhushu": "",
                    "type": 2
                },
                {
                    "paragraph": "逐栾盈",
                    "zhushu": "晋語。",
                    "type": 2
                },
                {
                    "paragraph": "平公六年，箕遺及黄淵、嘉父作亂，不克而死。公遂逐群賊",
                    "zhushu": "云云。"
                },
                {
                    "paragraph": "陽畢，曰：“亦掄逞志虧君以亂國者之後而去之。”",
                    "zhushu": "云云。"
                },
                {
                    "paragraph": "使祁午、陽畢適曲沃，逐栾盈。",
                    "zhushu": "晋語注：掄，擇也。",
                    "type": 2
                },
                {
                    "paragraph": "非曰：當其時不能討，後之人何罪？盈之始，良大夫也，有功焉，而無所獲其罪。陽畢以其父弑君而罪其宗，一朝而逐之，激而使至乎亂也。",
                    "zhushu": "晋語：居三年，栾盈昼入，為賊於絳。"
                },
                {
                    "paragraph": "且君將懼禍懲亂耶？則増其德而修其政，賊斯順矣。反是，順斯賊矣，况其胤之無罪乎？",
                    "zhushu": "",
                    "type": 2
                },
                {
                    "paragraph": "新聲",
                    "zhushu": "晋語。",
                    "type": 2
                },
                {
                    "paragraph": "平公說新聲。師曠曰：“公室其將卑乎？君之明兆於衰矣。”",
                    "zhushu": "",
                    "type": 2
                },
                {
                    "paragraph": "非曰：耳之於聲也，猶口之於味也。苟說新味，亦將卑乎？樂之說，吾於無射旣言之矣。",
                    "zhushu": "見前卷。",
                    "type": 2
                },
                {
                    "paragraph": "射鷃",
                    "zhushu": "晋語作“鴳”。潘云：上食亦切，下音晏。",
                    "type": 2
                },
                {
                    "paragraph": "平公射鷃不死，使竪㐮搏之，失。公怒，拘將殺之。叔向曰：“必速殺之，無令逺聞。”君忸怩于顔，乃趣舎之。",
                    "zhushu": "",
                    "type": 2
                },
                {
                    "paragraph": "非曰：羊舌子",
                    "zhushu": "叔向，羊舌氏，名𦙝。"
                },
                {
                    "paragraph": "以其君明暗何如哉？若果暗也，則從其言，斯殺人矣。明者固可以理諭，胡乃反徴先君以耻之耶？",
                    "zhushu": "晋語：叔向曰：“昔吾先君唐叔射兕于徒林，殪，以為大甲。今君嗣吾先君，射鷃不死，搏之不得，是揚吾君之耻者也。”。"
                },
                {
                    "paragraph": "是使平公滋不欲人諌己也。",
                    "zhushu": "",
                    "type": 2
                },
                {
                    "paragraph": "趙文子",
                    "zhushu": "晋語。",
                    "type": 2
                },
                {
                    "paragraph": "文子視日，曰：“朝不及夕，誰能俟五？”",
                    "zhushu": "五年也。"
                },
                {
                    "paragraph": "后子曰：“趙孟將死矣。怠偷甚矣，非死逮之，必有大咎。”",
                    "zhushu": "后子，秦景公之弟。",
                    "type": 2
                },
                {
                    "paragraph": "非曰：死與大咎，非偷之能必乎尓也。偷者自偷，死者自死。若夫大咎者，非有罪惡，則不幸及之，偷不与也。左氏於内傳曰：“人主偷必死。”亦陋矣。",
                    "zhushu": "左傳昭公元年：民主偷必死。",
                    "type": 2
                },
                {
                    "paragraph": "毉和",
                    "zhushu": "晋語注：和，毉名。",
                    "type": 2
                },
                {
                    "paragraph": "文子曰：“毉及國家乎？”對曰：“上毉毉國，其次疾人，固毉官也。”",
                    "zhushu": "晋語注：止其淫惑，是謂毉。囯官，猶官聀。",
                    "type": 2
                },
                {
                    "paragraph": "非曰：和，妄人也，非𧦽視攻熨之專，",
                    "zhushu": "“𧦽”与“診”同。"
                },
                {
                    "paragraph": "而苟及國家，去其守以施大言，誠不足聞也。其言晋君曰：“諸侯服，不過三年；不服，不過十年。”",
                    "zhushu": "晋語注：諸侯服，則專於色。"
                },
                {
                    "paragraph": "凡毉之所取，在榮衛合脉理也。然則諸侯服，則榮衛離，脉理乱，以速其死；不服，則榮衛和，脉理平，以延其年耶？",
                    "zhushu": "",
                    "type": 2
                },
                {
                    "paragraph": "黄熊",
                    "zhushu": "晋語。",
                    "type": 2
                },
                {
                    "paragraph": "晉侯夢黄熊入于寢門。子産曰：“鮌殛于羽山，化爲黄熊，以入于羽渊，",
                    "zhushu": "晋語注：羽山之渊，鮌既死而神化也。潘本作“能”，奴來切。補音作“黄”。能，乃來切，亦如字。亦作“熊”，音雄。“鮌”与“鯀”同。左傳昭公七年釋文：音奴來者，三足鼈也。一曰熊足，似鹿。東海人祭禹廟，不用熊白及鼈為饌。"
                },
                {
                    "paragraph": "實爲夏郊。”",
                    "zhushu": "云云。",
                    "type": 2
                },
                {
                    "paragraph": "非曰：鮌之爲夏郊也，禹之父也，非爲熊也。熊之說，好事者爲之。凡人之疾，魄動而氣盪，視聽離散，於是寐而有怪夢，罔不爲也，夫何神竒之有？",
                    "zhushu": "",
                    "type": 2
                },
                {
                    "paragraph": "韓宣子憂貧",
                    "zhushu": "晋語。",
                    "type": 2
                },
                {
                    "paragraph": "韓宣子憂貧，叔向賀之曰：“栾武子",
                    "zhushu": "晋語注：栾書。"
                },
                {
                    "paragraph": "無一卒之田，",
                    "zhushu": "云云。"
                },
                {
                    "paragraph": "行刑不疚，以免於難。及桓子驕泰奢侈，",
                    "zhushu": "云云。"
                },
                {
                    "paragraph": "宜及於難，而頼武子之德，以没其身。及懷子改桓之行，修武子之德，而離桓子之罪，以亡于楚。",
                    "zhushu": "云云。",
                    "type": 2
                },
                {
                    "paragraph": "非曰：叔向言貧之可以安，則誠然；其言栾書之德，則悖而不信。以下逆上，亦可謂行刑耶？前之言曰栾書“殺厲公以厚其家”，",
                    "zhushu": "晋語：陽畢日：且夫栾氏之誣晋囯，乆也。栾書实覆宗，殺厉公以厚其家。公使陽畢適曲沃，逐栾盈。"
                },
                {
                    "paragraph": "今而曰“無一卒之田”；前之言曰：栾氏之誣晉國乆矣，用書之罪以逐盈，今而離桓之罪以亡于楚，則吾惡乎信？且人之善惡，咸繋其先人，已無可力者，以是存乎簡䇿，是替教也。",
                    "zhushu": "",
                    "type": 2
                },
                {
                    "paragraph": "圍鼓",
                    "zhushu": "晋語。",
                    "type": 2
                },
                {
                    "paragraph": "中行穆子圍鼓，鼓人或請以畔，穆子不受。",
                    "zhushu": "囯語注：穆子，荀吳。",
                    "type": 2
                },
                {
                    "paragraph": "非曰：城之畔而歸己者有三：有逃暴而附德者，有力屈而愛死者，有反常以求利者。逃暴而附德者庥之，曰：德能致之也；力屈而愛死者，與之以不死，曰：力能加之也。皆受之。反常以求利者，德力无及焉，君子不受也。穆子曰：“夫以城來者，必將求利於我，",
                    "zhushu": "晋語注：利，爵賞也。"
                },
                {
                    "paragraph": "是焉知非嚮之二者耶？”",
                    "zhushu": "",
                    "type": 2
                },
                {
                    "paragraph": "具敖",
                    "zhushu": "晋語。",
                    "type": 2
                },
                {
                    "paragraph": "范献子聘於魯，問具山、敖山，魯人以郷對。献子曰：“不爲具、敖乎？”曰：“先君献、武之諱也。”献子歸，曰：",
                    "zhushu": "云云"
                },
                {
                    "paragraph": "“吾名其二諱，爲𥬇矣，唯不學也。”",
                    "zhushu": "晋語注：献公具，武公敖。",
                    "type": 2
                },
                {
                    "paragraph": "非曰：諸侯之諱，國有数十焉，尚不行於其國。他國之大夫名之，無慙焉可也。魯有大夫公孫敖，",
                    "zhushu": "左傳文元年注：公孫敖，慶父子。"
                },
                {
                    "paragraph": "魯之君臣莫罪而更也，又何鄙野之不云具、敖？",
                    "zhushu": "",
                    "type": 2
                },
                {
                    "paragraph": "董安于",
                    "zhushu": "晋語。",
                    "type": 2
                },
                {
                    "paragraph": "下邑之役，董安于多。簡子賞之，辝曰：",
                    "zhushu": "云云"
                },
                {
                    "paragraph": "“今一旦爲狂疾，而曰‘必賞汝’，是以狂疾賞也，不如亡。”𧼈而出，乃釋之。",
                    "zhushu": "晋語注：戰功曰多。簡子奔晋陽時，安于力戰有功。言戰闘為凶亊，猶人之有狂易之疾相戰傷也。",
                    "type": 2
                },
                {
                    "paragraph": "非曰：功之受賞也，可傳継之道也。君子雖不欲，亦必將受之。今乃遁逃以自㓗也，則受賞者必耻。受賞者耻，則立功者怠，囯斯弱矣。君子之爲也，動以謀囯，吾固不恱董子之㓗也。其言若懟焉，則滋不可。",
                    "zhushu": "懟，徒對切。",
                    "type": 2
                },
                {
                    "paragraph": "祝融",
                    "zhushu": "鄭語。",
                    "type": 2
                },
                {
                    "paragraph": "史伯曰：“夫成天地之大功者，其子孫未甞不章。”",
                    "zhushu": "",
                    "type": 2
                },
                {
                    "paragraph": "非曰：以虞舜之至也，又重之以幕，能聽叶風以成樂，物生而其後卒以殄㓕。武王継之以陳，覆墜之不睱。",
                    "zhushu": "鄭語：虞幕能听恊風，以成楽物生者也。注：虞幕，舜後虞思也。言能听知和風，因時順氣，以成育万物，使之楽生。"
                },
                {
                    "paragraph": "堯之時，祝融無聞焉。祝融之後，昆吾、大彭、豕韋，丗伯夏、商。今史伯又曰：“於周未有侯伯，必在楚也。”",
                    "zhushu": "鄭語：祝融亦能昭𩔰天地之光明，以生柔嘉材者也。其後八姓，於周未有侯伯。昆吾為夏侯伯矣，大彭、豕韋為啇伯矣。當周未有。"
                },
                {
                    "paragraph": "則堯、舜反不足祐耶？故凡言盛之及後嗣者，皆勿取。",
                    "zhushu": "",
                    "type": 2
                },
                {
                    "paragraph": "褒神",
                    "zhushu": "鄭語。",
                    "type": 2
                },
                {
                    "paragraph": "桓公曰：“周其弊乎？”對曰：“殆必於弊。”",
                    "zhushu": "",
                    "type": 2
                },
                {
                    "paragraph": "非曰：史伯以幽王棄髙明𩔰昭，而好䜛慝暗昹，近頑嚚窮固，黜太子以怒西戎、申繒，於彼",
                    "zhushu": "鄭語注：申，姜姓，幽王前后，太子冝臼之舅也。繒，姒姓，申之与囯也。西戎亦黨於申。"
                },
                {
                    "paragraph": "以取其必弊焉可也。而言褒神之流禍，",
                    "zhushu": "同上。夏之衰也，褒人之神化為二龍。夏后下請其漦而藏之，吉。及厉王之未發而觀之，化為玄黿。府之童妾遭之，既笄而孕。王嬖是女，使至為后，而生伯服。天之生此乆矣，其為毒也大矣。"
                },
                {
                    "paragraph": "是好怪者之爲焉，非君子之所宜言也。",
                    "zhushu": "",
                    "type": 2
                },
                {
                    "paragraph": "嗜芰",
                    "zhushu": "楚語。",
                    "type": 2
                },
                {
                    "paragraph": "屈到嗜芰，將死，戒其宗老曰：“苟𥙊我，必以芰。”及祥，宗老將薦芰，屈建命去之。",
                    "zhushu": "楚語注：芰，菱也。宗臣曰：“老。祥，𥙊也。建，屈到之子。”",
                    "type": 2
                },
                {
                    "paragraph": "非曰：門内之理恩掩義。父子，恩之至也，而芰之薦不爲愆義。屈子以礼之末，忍絶其父將死之言，吾未敢賢乎尓也。苟薦其羊饋而進芰於籩，是故不爲非。礼之言齋也，曰“思其所嗜”，",
                    "zhushu": "礼記𥙊義云。"
                },
                {
                    "paragraph": "屈建曽無思乎？且曰：“違而道，吾以爲逆也。”",
                    "zhushu": "楚語：子木有羊饋而无芰薦，君子曰：“違而道。”",
                    "type": 2
                },
                {
                    "paragraph": "祀",
                    "zhushu": "楚語。",
                    "type": 2
                },
                {
                    "paragraph": "王曰：“祀不可已乎？”對曰：“祀所以昭孝、息民、撫國家、定百姓，不可以已。夫民氣縱則底，底則滯，滯乆不振，生乃不殖。”",
                    "zhushu": "楚語注：“已，止也。无𥙊祀則民无所畏忌，无所畏忌則志誠。縱，放縱則遂廢滯，難復恐懼也。生，生人物也。殖，長也。生物不長，神末降以福也。”。",
                    "type": 2
                },
                {
                    "paragraph": "非曰：夫祀，先王以佐教也，未必神之。今其曰“昭孝”焉則可也。自“息民”以下，咸無足取焉尓。",
                    "zhushu": "",
                    "type": 2
                },
                {
                    "paragraph": "左史𠋣相",
                    "zhushu": "楚語。",
                    "type": 2
                },
                {
                    "paragraph": "王孫圉曰：“左史𠋣相能使上下說于鬼神，順道其欲惡，使神無有怨痛於楚國。”",
                    "zhushu": "",
                    "type": 2
                },
                {
                    "paragraph": "非曰：圉之言楚國之寳，使知君子之貴於白珩可矣。",
                    "zhushu": "楚語：趙蕳子問於王孫圉曰：“楚之白珩猶在乎？”曰：“楚之所宝者，觀射父、左史倚相。”潘云：珩，音行，佩上玉也。”"
                },
                {
                    "paragraph": "而其云“𠋣相之德”者，則何如哉？誠𠋣相之道若此，則覡之妄者，",
                    "zhushu": "覡，音檄，女巫。"
                },
                {
                    "paragraph": "又何以爲寳？非可以夸於敵國。",
                    "zhushu": "",
                    "type": 2
                },
                {
                    "paragraph": "五貟",
                    "zhushu": "呉語：貟，音云，伍子胥。",
                    "type": 2
                },
                {
                    "paragraph": "五貟伏劒而死。",
                    "zhushu": "",
                    "type": 2
                },
                {
                    "paragraph": "非曰：五子胥者，非呉之昵親也。其始交闔閭以道，故由其謀。今於嗣君已不合，言見進則䜛者勝，國無可救者，於是焉去之可也。出則以孥累於人，",
                    "zhushu": "左傳哀公十一年：子胥使於斉，属其子於鮑氏，爲王孫氏。注：私使人至斉，属其子，改姓爲王孫，欲以避呉禍。"
                },
                {
                    "paragraph": "而又入以即死，是固非吾之所知也。然則貟者，果狠人也歟？",
                    "zhushu": "",
                    "type": 2
                },
                {
                    "paragraph": "柳先生曰：宋、衛、秦，皆諸侯之豪傑也。左氏忽棄，不録其語，其謬耶？呉越之事無他焉，㪯一國是以盡之，而反分爲二篇，務以相乗，凡其繁蕪曼衍者甚衆，背理去道，以務冨其語。凡讀吾書者，可以𩔖取之也。越之下篇尤竒峻，而其事多雜，盖非出於左氏。",
                    "zhushu": "盖，一本作“反盩”字。"
                },
                {
                    "paragraph": "吾乃今知文之可以行於逺也。以彼庸蔽竒怪之語，而黼黻之，金石之，用震曜後丗之耳目，而讀者莫之或非，反謂之近經，則知文者可不愼耶？嗚呼！余黜其不臧，以救丗之謬，凡六十七篇。",
                    "zhushu": ""
                }
            ]
        },
        {
            "name": "增廣註釋音辯唐柳先生外集上",
            "paragraphs": [
                {
                    "paragraph": "增廣註釋音辯唐柳先生外集上",
                    "zhushu": "",
                    "type": 1
                },
                {
                    "paragraph": "賦文誌",
                    "zhushu": "",
                    "type": 2
                },
                {
                    "paragraph": "披沙揀金賦",
                    "zhushu": "求宝之道，同乎選才。",
                    "type": 2
                },
                {
                    "paragraph": "出劉慶儀丗說：“陸士衡文如披沙㨂金。”",
                    "zhushu": "",
                    "type": 2
                },
                {
                    "paragraph": "沙之爲物𠔃，視汙若浮；金之爲寳𠔃，耻居下流。沉其質𠔃，五才或闕；耀其光𠔃，六府以脩。然則抱成器之珍，必將有待；當愼擇之日，則又何求？配珪璋而取貴，豈泥滓而爲儔？",
                    "zhushu": "滓，壯仕切，澱也。"
                },
                {
                    "paragraph": "○披而擇之，斯焉見寳。盪浸淫而頋盻，指炫熀而探討。",
                    "zhushu": "童云：“炫，熒絹切。熀，户廣切。”潘云：“熀，諸韵皆无。”張云：“探，音貪，說文作，　逺取之也，他含切。”"
                },
                {
                    "paragraph": "動而愈出，",
                    "zhushu": "老子句。"
                },
                {
                    "paragraph": "幽以即明；𣵀而不緇，",
                    "zhushu": "潘本“𣵀”作“湼”，乃結切。"
                },
                {
                    "paragraph": "旣堅且好。○潜雖伏矣，",
                    "zhushu": "毛詩句。"
                },
                {
                    "paragraph": "獲則取之。",
                    "zhushu": "左傳僖公一十二年句。"
                },
                {
                    "paragraph": "翻混混之濁質，見熠熠之殊姿。",
                    "zhushu": "熠，弋入切，盛光也。"
                },
                {
                    "paragraph": "乆暗未彰，固亦將君是望；先迷後得，孰謂弃予如遺。○其隱也，則𮦀昏昏，淪浩浩，晦英姿𠔃自保，和光同塵𠔃，合于至道；其遇也，則散弈弈，動融融，煥美質乎其中，明道若昧𠔃，契彼玄同。儻俯拾而不弃，諒致美于無窮。欲蓋而彰，",
                    "zhushu": "杜預左傳序句。"
                },
                {
                    "paragraph": "將炯然而見素；",
                    "zhushu": "炯，俱永切。"
                },
                {
                    "paragraph": "不索何獲，",
                    "zhushu": "左傳昭公二十七年句。"
                },
                {
                    "paragraph": "遂昭然而發䝉。○觀其振拔汙塗，積以錙銖，碎清光而競出，耀真質而特殊。錐處嚢而纎光乍比，",
                    "zhushu": "史記馮援傳句。"
                },
                {
                    "paragraph": "劒拭土而異彩相符。",
                    "zhushu": "晋張華傳云。"
                },
                {
                    "paragraph": "用之則行，斯爲美矣；求而必得，不亦恱乎？○豈獨媚旭日以晶熒，帶長川之清淺。皎如珠吐，疑剖蚌之乍分；粲若星繁，似流雲之𥘉卷。是以周德思比，而歧昌即詠；",
                    "zhushu": "歧昌，文王也。金玉其相。"
                },
                {
                    "paragraph": "陸文可侔，而昭明是選。",
                    "zhushu": "見題注。又梁昭明太子集文選。"
                },
                {
                    "paragraph": "○若然者，可以議披沙之所托，明㨂金之所裁。良工何逺，善價爰來。拂以增光，寕謝滿贏之學；",
                    "zhushu": "前漢韋亥成。"
                },
                {
                    "paragraph": "汰之愈朗，詎慙擲地之才。",
                    "zhushu": "晋書孫綽云。"
                },
                {
                    "paragraph": "客有希採掇於求寳之際，庶斯文之在哉。",
                    "zhushu": "",
                    "type": 2
                },
                {
                    "paragraph": "迎長日賦",
                    "zhushu": "三王迎日，礼用夏郊。",
                    "type": 2
                },
                {
                    "paragraph": "出禮記郊特牲篇郊之𥙊也，迎長日之至也。",
                    "zhushu": "",
                    "type": 2
                },
                {
                    "paragraph": "惟饗帝以事天，必推䇿而迎日。寅方肇建，俟啓蟄以展儀；卯位將𥘉，爰用牲而恊吉。送烈烈之凝氣，導遲遲之陽律。猶分可愛之輝，式佇寅賔之質。稽之虞典，期匪疾而匪徐；行以夏時，",
                    "zhushu": "礼記注：三王之郊，一用夏正。夏正，建寅之月也。"
                },
                {
                    "paragraph": "契惟精而惟一。○職在馮相，",
                    "zhushu": "馮，音憑。相，息亮切。周礼春官序注：馮，乗也。相，視也。丗登髙䑓，以視天文之次序。"
                },
                {
                    "paragraph": "事傳小正。",
                    "zhushu": "音征。礼記礼運注：夏四時之書，其存者有夏小正。"
                },
                {
                    "paragraph": "符上春以備儀，必脩其始；先仲春而有事，故謂之“迎”。○時也，淑景𥘉延，幽陽潜啓，當四時之首位，用三代之逹禮。探𦣱索隱，得郊祀之元辰；",
                    "zhushu": "賾，仕革切。"
                },
                {
                    "paragraph": "極往知來，正邦家之大體。○事冠前古，儀標後王。皮弁乍臨，土圭之影猶積；",
                    "zhushu": "郊特牲篇：𥙊之日，王皮弁以聽𥙊報。"
                },
                {
                    "paragraph": "泰壇旣罷，玉漏之聲漸長。",
                    "zhushu": "礼記𥙊法：燔柴於泰壇，𥙊天也。"
                },
                {
                    "paragraph": "變熈熈之純曜，流杲杲之晴光。璧影始融，麗景才凝於城闕；輪形尚疾，斜暉未駐於康莊。○是知迎長日之儀，實王心之所共；兆南郊之位，乃陽事之所用。○故可以知上下之際，見天人之交。動浮光於爼豆，散微照於苞茅。周流金石，暉照陶匏。",
                    "zhushu": "礼記：器用陶匏，以象天地之性也。"
                },
                {
                    "paragraph": "異乎天紀不脩，秦伯尚矜其泰畤",
                    "zhushu": "。潘云：畤，音止。說文：天地五帝所基址𥙊地。右扶風有五畤，好畤、鄜畤，皆黄帝時𥙊。一曰秦文公立也。"
                },
                {
                    "paragraph": "日官失職，晉侯徒継乎夏郊。",
                    "zhushu": "左傳昭公七年：晋韓宣子祀夏郊。注：祀鯀。"
                },
                {
                    "paragraph": "○于以迎之，則無爲者。委照將乆，豈三舎之足慿；",
                    "zhushu": "魯陽公。"
                },
                {
                    "paragraph": "延光可期，胡再中之云假。",
                    "zhushu": "前漢文帝紀：“新垣平候日𠕅中。”"
                },
                {
                    "paragraph": "自然應以繁祉，錫之純嘏，禮義允洽于人神，正朔克周于戎夏。○今我后再新古禮，與天地相參。應戩榖之冝，受之千億；",
                    "zhushu": "戬，子禰切，福也。"
                },
                {
                    "paragraph": "奉郊祀之報，至于再三。然則迎長日，恭祀事，並虞夏而何慙？",
                    "zhushu": "",
                    "type": 2
                },
                {
                    "paragraph": "記里鼓賦",
                    "zhushu": "聖人立制，智者研精。",
                    "type": 2
                },
                {
                    "paragraph": "出晋書輿服志：“記里鼓，車駕四，形如指南車。”",
                    "zhushu": "",
                    "type": 2
                },
                {
                    "paragraph": "异哉！",
                    "zhushu": "潘云：“异，音異，㪯也。”又集韵：“音怡，發歎。一曰已也。”"
                },
                {
                    "paragraph": "鼓之設也，恢制度于天邑，佐大禮于時行即行，賛盛容而立之斯立。觀其象可以守威儀之三千，節其音可以表吉行之五十。配和鸞以入用，並司南而爲急。若乃郊薦之儀旣陳，封禅之禮攸執。經千里之分寸可候，度四方而禮容是集。施五擊於華山之野，知霧氣已籠；用百發乎南山之陽，識雷聲所及。○先聖有作，後王式遵。啓玄機以求舊，運巧智而攸新。相彼良工，自殊昧道之土；眷兹木偶，應異迷途之人。",
                    "zhushu": "崔豹古今注：“大章車，所以識道里也。起於西京，亦曰記里車。上有二層，皆有木人。行一里，下層擊鼓；行十里，上層振鐲。”"
                },
                {
                    "paragraph": "齊歩武而無佚，差逺近而有倫。遵大路罔愆乎禮典，聽希聲克正于時廵。○雖道有環回，地分險易，",
                    "zhushu": "易，以豉切。"
                },
                {
                    "paragraph": "固善應而莫實，諒知幾而有爲。",
                    "zhushu": "于偽切。"
                },
                {
                    "paragraph": "載考載擊，所辨于長亭短亭；匪疾匪徐，足分乎有智無智。",
                    "zhushu": "丗說：魏武帝過曹娥碑，碑背上題作“黄絹㓜婦，外孫虀臼”。楊脩便觧。魏武行三十里方悟，歎曰：“我才不如卿，有智无智，較三十里。”"
                },
                {
                    "paragraph": "○觀其妙矣，孰測其㣲細？觀其徼矣，詎知其啓閉。",
                    "zhushu": "徼，吉弔切。"
                },
                {
                    "paragraph": "音不衰而得度，饗其鏜而有制。",
                    "zhushu": "鏜，音湯。鍾鼓声。"
                },
                {
                    "paragraph": "○于以翊龍御，于以引天旋。異銅渾之儀，亦可叙紫微之星次；殊玉漏之制，而能歩黄道之日𨇠。周物之智斯設，極深之機是研。鄙繁音之坎坎，陋促節之闐闐。",
                    "zhushu": "音田，盛貌。"
                },
                {
                    "paragraph": "○妙出人謀，思由神假。時然後擊，賛賞典于今兹；動惟其常，契同文于古者。○由是皇衢以正，帝道斯盛。恭出震以成威，膺御乾而啓聖。我后得以昭文物，展聲明。不𠎝于素，",
                    "zhushu": "童云：“𠎝”音愆，俗作“𠎝”，係左傳句。"
                },
                {
                    "paragraph": "可㪯而行。宜乎騁墨妙，呈筆精。固敢先三雅而獻賦，庶將開萬國之頌聲。",
                    "zhushu": "",
                    "type": 2
                },
                {
                    "paragraph": "吾子",
                    "zhushu": "",
                    "type": 2
                },
                {
                    "paragraph": "曰：“吾子來也，以有餘而欲及人乎？”曰：“然。”“若用子，而能使竭忠孝乎？”曰：“否。夫無忠而忠見，無孝而孝聞。曷若使不見而忠，無聞而孝，肅然已出，熈然已及。夫已也，渾然矣乎！”",
                    "zhushu": "",
                    "type": 2
                },
                {
                    "paragraph": "劉叟傳",
                    "zhushu": "",
                    "type": 2
                },
                {
                    "paragraph": "魯有劉叟者，甞以御龍術進於魯公。",
                    "zhushu": "云云。"
                },
                {
                    "paragraph": "劉叟曰：“歳不雨，無以出，終無以入。民枯然視天，卿士大夫絶智謀，山川禱神祇以祈，咸不應。臣投是龍於尺地之内，不踰晷，雷孚上下，雷孚東西。於是先之以風，騰之以雲，從之以雨。如君之意，欲一邑足之，欲一國足之，欲天下足之？”魯公曰：“斯龍也，其神乎！是則寡人之國非敢用。”劉叟曰：“臣聞避風雨，禦寒暑，當在未寒暑乎？是故事至而後求，曷若未至而先備。”於是魯公止劉叟而内龍。",
                    "zhushu": "“内”，与“納”同。"
                },
                {
                    "paragraph": "明年果大旱，命劉叟出龍，果大雨。",
                    "zhushu": "",
                    "type": 2
                },
                {
                    "paragraph": "河間傳",
                    "zhushu": "",
                    "type": 2
                },
                {
                    "paragraph": "河間，淫婦人也，不欲言其姓，故以邑稱。始婦人居戚里，",
                    "zhushu": "前漢万石君傳注：於上有姻戚者，則皆居之，故名其里爲戚里。"
                },
                {
                    "paragraph": "有賢操，",
                    "zhushu": "操，七到切，節操也。"
                },
                {
                    "paragraph": "自未嫁，固己惡羣戚之亂尨，羞與爲𩔖，獨深居，爲翦製缕結。旣嫁，不及其舅，獨養姑，謹甚，未甞言門外事。又禮敬夫賔友之相與爲肺腑者。其族𩔖醜行者謀曰：“若河間河。”其甚者曰：“必壞之。”乃謀以車衆造門，",
                    "zhushu": "造，七到切，至也。"
                },
                {
                    "paragraph": "邀之遨嬉，且美其辝曰：“自吾里有河間，戚里之人日夜爲飭厲，一有小不善，唯恐聞焉。今欲更其故，以相效爲禮節，願朝夕望若儀狀以自惕也。”河間固謝不欲，姑怒曰：“今人好辭來，以一接新婦來爲得師，何拒之堅也？”辭曰：“聞婦之道，以貞順静專爲禮。若夫矜車服，耀首飾，族出讙閙，以飲食觀游，非婦人宜也。”姑強之，乃從之游。過市，或曰：“市少南入浮圗，有國工呉叟始圗東南壁，甚怪，可使奚官先壁道。”乃入觀。觀已，延及客位，具食，惟牀之側，聞男子欬者，",
                    "zhushu": "欬，口慨切。逆氣。"
                },
                {
                    "paragraph": "河間驚，跣走出，召從者馳車歸。泣数日，愈自閉，不與衆戚通。戚里乃更來謝曰：“河間之遽也，猶以前故，得無罪吾属耶？向之欬者，爲膳奴耳。”曰：“数人𥬇於門，如是何耶？”羣戚聞且退。朞年，乃敢復召，邀於姑，必致之，與偕行，遂入𨼷隑州西浮圗兩間，",
                    "zhushu": "潘云：“按集韵无此字，未詳。隑，或口慨、柯開二切。江南人呼梯爲隑。”按集韵：“沂、祈二音，曲岸也。又魚開切，脩長也。”前漢相如傳：“臨曲江之隑州𠔃。”注：“曲岸頭也。巨衣切。”"
                },
                {
                    "paragraph": "叩檻出魚鼈食之，河間爲一𥬇，衆乃歡。俄而又引至食所，空無惟慕，廊廡廓然，河間乃肯入。先壁羣惡少於北牖下，降簾，使女子爲秦聲，倨坐觀之。有頃，壁者出𪧐，選貌美隂大者主河間，乃便抱持河間。河間號且泣，婢夾持之，或諭以利，或罵且𥬇之。河間切顧視，持己者甚美，左右爲不善者，己更得適意，鼻息咈然，意不能無動，力稍縱，主者幸一遂焉。因擁致之房，河間収泣甚適，自慶未始得也。至日仄，食具，𩔖呼之食，曰：“吾不食矣。”且暮，駕車相戒歸。河間曰：“吾不歸矣，必與是人俱死。”羣戚反大悶，不得已，俱𪧐焉。夫騎來迎，莫得見，左右力制，明日乃肯歸。持淫夫大泣，齧臂相與盟，而後就車。旣歸，不忍視其夫，閉目曰：“吾病。”與之百物，卒不食。餌以善藥，揮去。心怦怦",
                    "zhushu": "張云：怦，披耕切，音抨。"
                },
                {
                    "paragraph": "𢘆若危柱之絃。夫來，輙大罵，終不一開目，愈益惡之。夫不勝其憂。数日，乃曰：“吾病且死，非藥餌能已。爲吾召鬼解除之，然必以夜。”其夫自河間病，言如狂人，思所以恱其心，度無不爲。時上惡夜祠，其夫無所避。旣張具，",
                    "zhushu": "張，音帳。"
                },
                {
                    "paragraph": "河間命邑臣告其夫召鬼祝詛，上下吏訊驗，笞殺之。將死，猶曰：“吾負夫人！吾負夫人！”河間大喜，不爲服，闢門召所與淫者，倮逐爲荒淫。",
                    "zhushu": "倮，力果切。"
                },
                {
                    "paragraph": "居一歳，所淫者衰，益厭，乃出之。召長安無賴男子，晨夜交於門，猶不慊。",
                    "zhushu": "傔，苦簟切。"
                },
                {
                    "paragraph": "又爲酒壚西南隅，己居楼上，㣲觀之，鑿小門，以女侍餌焉。凡來飲酒大鼻者，少且壯者，美顔色者，善爲酒戯者，皆上與合。且合且窺，恐失一男子也，猶日呻呼懵懵，以爲不足。",
                    "zhushu": "懵，音䝉。又母緫、弥登、母亘三切。"
                },
                {
                    "paragraph": "積十餘年，病髓竭而死。自是雖戚里爲邪行者，聞河間之名，則掩鼻䠞頞，皆不欲道也。",
                    "zhushu": "䠞，与“蹙”同，促也，急也。頞，音遏，鼻頞也。"
                },
                {
                    "paragraph": "柳先生曰：“天下之士爲脩㓗者，有如河間之始爲妻婦者乎？天下之言朋友相慕望，有如河間與其夫之切密者乎？河間一自敗於強暴，誠服其利，歸敵其夫，猶盗賊仇讎，不忍一視其面，卒計以殺之，無須臾之戚。則凡以情愛相戀結者，得不有邪利之猾其中耶？亦足知恩之難恃矣。朋友固如此，况君臣之際，尤可畏哉！余故私自列云。”",
                    "zhushu": "",
                    "type": 2
                },
                {
                    "paragraph": "筝郭師墓誌",
                    "zhushu": "",
                    "type": 2
                },
                {
                    "paragraph": "郭師名無名，無字。父爽，雲中大將。無名生。善音，能鼓十三絃。",
                    "zhushu": "今雅楽、清楽，筝並十有二絃，他楽皆有十三絃。潘云：“鼓絃，竹身楽也。一說秦人薄義，父子爭瑟而分之，因以爲名。”"
                },
                {
                    "paragraph": "其爲事，天姿獨得，推七律三十五調，切密䆳靡，布爪指，運掌掔，",
                    "zhushu": "掔，舊作“緊”，胥山沈公謂當作“掔”，於煥切。儀礼曰：鈎中指，結于掔。掌後節中也。又音“牽”，音慳，擊也，牽也。潘云：掔，烏貫切，与“腕”同。玉篇作“掔”。"
                },
                {
                    "paragraph": "使木聲絲聲均其所自出，屈折愉繹，學者無能知。自去乳，不近葷肉，",
                    "zhushu": "葷，許云切，𦤀菜。"
                },
                {
                    "paragraph": "以是慕浮圗道。旣失父母，即弃去兄弟，自髠緇入代清凉山，又南來楚中。然遇其故器，不能無撫弄。呉王宙刺復州，或以告，乃延入，強之。宙號知聲音，抃蹈以爲神竒。㑹宙貶賀州，遂以來。性愛酒，不能已，因縱髮爲黄老術。薛道州伯髙抵宙以書，必致之，至與坐起。伯髙，襃邪人也，",
                    "zhushu": "邪，余遮切。"
                },
                {
                    "paragraph": "嗜其音，至善處，輒自爲擊節，教閽管謹視出入。餌仄栢，不食榖。三年，変服遁逃九疑叢祠中。披取之，益善。親遇，終不屑。卒乗暴水入小船，下𡵺嵝山，",
                    "zhushu": "𡵺，恭于切。嶁，隴主切。"
                },
                {
                    "paragraph": "求道籙。㑹歐陽師死，不果受。張誡副嶺南，又強與偕。誡死，至是抵余。時已得骨髓病，日猶鼓音四五行。居数日，益篤。旣病，自爲歌。死三日，葬州北崗西。志其詞曰：",
                    "zhushu": "",
                    "type": 2
                },
                {
                    "paragraph": "“雲州生，柳州死，年五十，病骨髓，天與之音今已矣！丁酉之年秋旣季，月闕其團於是始。",
                    "zhushu": "謂九月十六日。"
                },
                {
                    "paragraph": "心爲浮屠形道士，仁人我哀埋勿弃。”",
                    "zhushu": "",
                    "type": 2
                },
                {
                    "paragraph": "趙秀才羣墓誌",
                    "zhushu": "",
                    "type": 2
                },
                {
                    "paragraph": "嬰曰死信孤乃立，",
                    "zhushu": "史記：晋景公三年，屠岸賈殺趙朔、趙同、趙括、趙嬰斉，滅其族。朔妻有遺腹男，公孫杵臼、陳嬰謀匿之。至十五年，復与趙田邑如故。"
                },
                {
                    "paragraph": "王侯丗家天水邑。羣字容成系是襲，祖某父某仕相及。嗟然秀才胡伋伋，躰貌之恭藝始習。娶于赤水禮猶執，南浮合浦遽逺集。元和庚寅神永戢，問年二紀益以十。僕夫反柩當啓蟄，瀟湘之交瘞原隰。",
                    "zhushu": "瘞，於例切，埋也。"
                },
                {
                    "paragraph": "稚妻號呌㓜女泣，和者悽欷行路悒。",
                    "zhushu": "和，胡卧切。欷，香衣切。悒，音邑。"
                },
                {
                    "paragraph": "追𥘉憫夭銘兹什。",
                    "zhushu": "",
                    "type": 2
                },
                {
                    "paragraph": "太府李卿外婦馬淑誌",
                    "zhushu": "",
                    "type": 2
                },
                {
                    "paragraph": "氏曰馬，字曰淑，生廣陵。母曰劉，客倡也。淑之父曰揔，旣孕而卒，故淑爲南康謳者。李君爲睦州，詆狂㓂見誣，左官爲循州録，過而慕焉，納爲外婦，偕竄南海上。及移永州，州之騷人多李之舊，日載酒往焉。聞其操鳴絃爲新聲，撫節而歌，莫不感動其音，美其容，以忘其居之逺而名之辱，方幸其若是也。元和五年五月十九日，積疾卒于湘水之東，葬東崗之北垂，年二十四。銘曰：“容之丰𠔃藝之功，𨼆憂以舒和樂雍，佳治雕殞逝安窮。諧鼓瑟𠔃湘之滸，嗣靈音𠔃永終古。”",
                    "zhushu": ""
                }
            ]
        },
        {
            "name": "増廣註釋音辯唐柳先生外集下",
            "paragraphs": [
                {
                    "paragraph": "増廣註釋音辯唐柳先生外集下",
                    "zhushu": "",
                    "type": 1
                },
                {
                    "paragraph": "表啓",
                    "zhushu": "",
                    "type": 2
                },
                {
                    "paragraph": "爲文武百官請復尊號表六首",
                    "zhushu": "徳宗貞元五年。",
                    "type": 2
                },
                {
                    "paragraph": "臣等言：臣竊觀前代之盛，列辟之英，咸保鴻名而崇明號，或配其德，或昭其功，蓋所以揚耿光、彰淳懿而示逺也。其有暗然不耀，後嗣何觀？蔽而不揚，群臣之罪。伏惟皇帝陛下由正統而臨祚，承聖緒而受圗，禀髙明之姿於天，侔博厚之德于地，端教化之本，制刑礼之中，聲震八區，威加六合。運玄造之化，靡有不通；成隂騭之功，莫之能測。是用光膺“聖神文武”之號。",
                    "zhushu": "建中元年上尊号云。"
                },
                {
                    "paragraph": "其後雖逢阨運，",
                    "zhushu": "㒷元元年詔書奏不得称尊號。"
                },
                {
                    "paragraph": "今睹昌期，誠我武之掃清，猶自咎而抑損，同罪己之義，",
                    "zhushu": "左傳：“禹、湯罪己。”"
                },
                {
                    "paragraph": "明愛人之仁。羣臣等上順聖心，以成恭德，而退懷大懼，謂掩全功，五年于兹，若墜氷谷。方今百職皆理，庶績其凝，人用咸和，俗惟丕変。陳師鞠旅，無犯塞之虞；畫界封疆，無專地之患。四海寕一，万𩔖蕃滋，薄刑溢不𡨚之聲，逋賦䝉勿収之惠，西成有穣歳之報，南極見壽星之祥。靈貺屡加，天恩允荅。豈宜固爲菲薄，以掩盛明。尊號之崇，願復如舊。况臣等親奉平明之理，乆䝉覆露之恩，耻德美之不彰，憂罪戾之將及。伏惟陛下，復循舊典，俯徇羣情，誠天地神祇，内外臣庶之所望也。臣等無任屏營悃懇之至。",
                    "zhushu": "",
                    "type": 2
                },
                {
                    "paragraph": "第二表",
                    "zhushu": "",
                    "type": 2
                },
                {
                    "paragraph": "臣等言：臣等前詣朝堂上表，伏請復加尊號，奉被還𣅀，未遂懇誠，拳拳顒顒，不勝大願。臣等伏以崇明號，昭盛德，爰自中古，實爲上儀，以至于我祖宗，莫不膺兹典礼。伏惟皇帝陛下有廣運之徳，弘照微之仁，燭幽以明，威逺以武。恵澤之被，誠浹洽于八方；",
                    "zhushu": "浹，即叶切。"
                },
                {
                    "paragraph": "英聲之揚，宜越軼于千古。",
                    "zhushu": "軼，徒結切。潘氏音泆。"
                },
                {
                    "paragraph": "而乃乆爲抑損，以守謙恭，事有曠而不遵，禮有缺而未備。臣等又以爲不私與己，是謂至公，有美之而莫敢辭，有非之而莫敢隱，必推於物而順於人。旣以徇於羣心，又思叶於中典，此皆聖人之事也。且大虚而失實，則誇曜而誣；質而不華，則朴畧而固。所以王度資於潤飾，帝者務於恢崇，將以法日月之昭明，配天地之廣大，聳逺方之觀聽，兼前代之軌模，然後表其全功，謂之“盡善”。不可以方當陛下臨位，羣臣在廷，而使鴻名不彰，盛典猶闕，旣無以光昭衆美，又無以丕承舊儀，則臣等䝉耻於今，獲罪於後，實爲大懼，敢忘盡規，尊號之崇，願從羣議。伏惟陛下俯廻宸睠，察納愚誠，不惟臣等受恩，天下幸甚。無任區區懇迫之至，謹昧死重詣朝堂，奉表固請以聞。臣等誠懇誠勤，頓首頓首，謹言。",
                    "zhushu": "",
                    "type": 2
                },
                {
                    "paragraph": "第三表",
                    "zhushu": "",
                    "type": 2
                },
                {
                    "paragraph": "臣等言：前再上表，請加尊號，實以功德俱茂，典禮冝崇，然而不能鋪陳，無以動寤，愚誠雖竭，天鍳未廻。臣某等誠恐誠懼，頓首頓首。臣等謹按，白虎通曰：“號者，功之表也。”神農有教田事之勤，燧人有興火食之利，伏羲正五始，祝融績三皇，",
                    "zhushu": "白虎通：祝者，属也。融者，續也。言能属績三皇之道而行之，故謂之祝融。"
                },
                {
                    "paragraph": "人爲之名，以美其事。其後帝王之盛，洎我祖宗之明，咸因人心而順古道。雖損益或異，而表功明德一也。臣等是以遵有國之令典，採上古之遺文，察人心於謳謡，觀天意於符瑞，敢以爲請，累表陳誠。曩　者運丁艱難，時或順動，陛下思成湯之罪己，念周宣之側身，去徽號而不秤，垂炯戒而自儆，",
                    "zhushu": "潘云：炯，古項、戸頃二切，明也。"
                },
                {
                    "paragraph": "應天以德，示人以恭，聞于蛮貊戎夷，告于天地宗廟。是故咸知陛下之志，慕義而歸仁；潜感陛下之誠，通靈而助順。今者君臣同德，上下叶心，百職畢修，庶官以序，禮法明具，教化流行，方内歡康，天下寕一，四人遵業，萬𩔖樂生，嘉應休徴，神物靈貺，形于草木，著于星辰。而辭之以仁壽未臻，至化猶欎，遂使德誠可紀，名號未崇。不告於明神，不示於殊俗，將何以知陛下之戡難？將何以表陛下之致平？下無以威於四方，上無以報於九廟，其不可一也；淳古之至化，邈而不足，烈祖之盛儀，廢而不續，其不可二也；庶正羣官，宗室支屬，西土𦒿長，大學諸生，黄冠之倫，緇衣之侶，万衆伏闕，弥旬織路，而乃不從人心，以違公議，其不可三也；守謙恭卑譲之志，忽光大弘逺之圖，臣等誠雖至愚，以爲大謬。伏以常乆之德，貞夫一也；元始之義，善之長也；并包覆露，天之大也；清淨玄黙，道之妙也。睿智之周物，不可以不稱夫聖也；妙筭之無方，不可以不稱夫神也；行仁義，修典法，歌詩頌，考文章，不可以不稱夫文也；却戎夷，剪暴逆，邊兵之整，禁衛以嚴，不可以不稱夫武也。而合於唐堯乃聖乃神乃武乃文之德。臣等謹稽之乾符，叶於古典，侔德澤之廣，配功業之崇，昧冒萬死，伏請上尊號曰“貞元大道聖神文武皇帝”。臣等竭其精誠，發於交感，無以廻日，其能動天。無任屏營悃懇之至，謹復詣朝堂奉表固請以聞。臣某等誠惶誠恐，頓首頓首。",
                    "zhushu": "",
                    "type": 2
                },
                {
                    "paragraph": "第四表",
                    "zhushu": "",
                    "type": 2
                },
                {
                    "paragraph": "臣等言：去年九月，三度詣闕上表，請復上尊號，悃懇雖竭，精誠莫通。又懼於累塵聖聽，是用中輟。大願未畢，羣心靡寕。臣某等誠勤誠懇，頓首頓首。臣等生逢昌運，早列清朝，獲睹文明，継跡聖俊。亦甞考前載於史氏，訪遺儀於禮官。至於保鴻名尊號之榮，昭茂功盛德之美，皆烈祖之垂法，爲累代之成規，子孫之所宜丕承，臣下之所宜崇奉。陛下纂聖緒而臨下，遵令典以制中，則亦俯從公卿大夫之請，光膺“聖神文武”之號。間者陛下以禍亂之故，特貶損以自儆，以從一時之宜，信爲恭也。今乃欲遂変更而不復，以廢先祖之典，則若專焉。豈陛下或未之思？然臣等實以爲懼，雖欲行陛下之志，奈先祖之典法何？伏惟陛下因於憂勞，深自咎責，命祝史告于天地，陳圭幣祠于祖宗，布于羣臣，聞于兆庶，固能降開祐之福，致感恱之誠，咸和以叶心，盡瘁而畢力。弼成神造，康済艱難，㓂逆掃除，暴強擾順，侯衛奉守屏之職，夷狄爲來庭之賔，兵戎不興，邊鄙不聳，文軌同於四海，貢賦修於九州。至若時候將𠎝，必惟思而内省，皇情㣲軫，遂交感而潜通。隂陽和而風雨時，年榖熟而財用足。休祥數應，福應屢臻。此皆天地祖宗垂靈錫祉，以成陛下之志，明無不荅不享之咎也。陛下宜承天意，以恱神心，増修盛儀，再加明號，崇昭報之禮，表恢復之功。而辭以仁壽未臻，至化猶欎，則若尚懷不足，以要天地祖宗，雖有固譲之勤，而非重請之義。且夫號者，其來尚矣。燧人、神農各旌其事，湯以其武而曰武王。",
                    "zhushu": "史記商紀：湯曰：吾甚武。自号曰武王。"
                },
                {
                    "paragraph": "迨我祖宗，崇尚古道，垂著新法。陛下獨爲辭譲，以守謙沖，則皇王將有愧於前，祖宗將不恱於後。而帝德是非之辯，固有所歸；國典異同之文，後難以守。且陛下本爲炯誡，",
                    "zhushu": "一本“炯”作“鑑”。"
                },
                {
                    "paragraph": "以示敬恭，誠謙德也。今以先王之道，而不敢不法，烈祖之訓，而不敢不承，又謙德之大也。若乃守獨善而遺公議，執小譲而忽宏䂓，違臣庶之心，廢祖宗之典，乃所以失陛下之恭德，又徒以掩陛下之全功。臣等雖誠至愚，切所不敢，輒敢徴之國典，酌於經義，取夫貞者事之幹，元者善之長，以配聖謨神化之盛，文德武功之崇，叶紀年之嘉名，遵舊號之美稱，以如開元故事，謹冒万死，請上尊號曰“貞元聖神文武皇帝”。伏惟陛下沛然廻慮，俯徇羣情，然後聖德之光昭，玄功之茂著，後代得揚盛美而鑑至清，是羣臣之願也。不勝懇迫之至，謹奉表詣闕，固請以聞。臣等誠勤誠懇，頓首頓首。",
                    "zhushu": "",
                    "type": 2
                },
                {
                    "paragraph": "第五表",
                    "zhushu": "",
                    "type": 2
                },
                {
                    "paragraph": "臣頎等言：",
                    "zhushu": "于頎等。"
                },
                {
                    "paragraph": "臣等伏以尊號未復，累具陳請，伏奉詔㫖，固守謙恭。臣等上授天地神靈，次奉祖宗典法，列經義而順古，因人心以從時。詞繁而不能陳明，誠竭而未蒙察納，德美盛而猶蔽，憲度缺而莫修，罪戾是憂，冰炭交集。臣某等誠惶誠恐，頓首頓首。臣某等伏以先王之道，由大中而可乆；近古之化，以彌文而益彰。然則守謹而爲恭，不如立中而垂法；表樸而畧禮，不如文明而化光。況於文質異時，而國家自有制度，豈直爲一王之法，固以遇三代之文，其於規模，信爲弘逺。陛下嗣訓先祖，貽謀後聖，當踐修以纂承，寕変更而廢墜？臣等又伏讀詔書曰：“遐想哲王，則自燧人、神農、殷湯之時，有其事也。”又曰：“欽若典訓，則自代宗、粛宗、玄宗而上，有其儀也。”又曰：“所誡者滿，所尚者謙，守之以誠，期於終始。”臣等以爲去鴻名而貶損，謙之始也；遵舊典而奉承，謙之終也。造次而未甞違於禮，守之以誠也；敬恭而無或䧟於專，所誡者滿也。又曰：“虚美崇飾，所不敢當。”伏惟皇帝陛下恤人之心，動天之德，致理之文教，戡難之武功，著於頌聲，光於史氏。上有其實，無虚美之嫌；下盡其誠，非崇飾之僞。又曰：“勉一乃心，共康庶政。”曩者公卿大夫，侍御𢹂僕，或從扞牧圉，或備持戈矛，蓋有同力之誠，而無離德之間。今者四岳羣后，九土庶邦，外自藩維，内及宗室，黄髮𦒿老，青衿諸儒，或僉以同辭，或逺而抗䟽，一心之效也。羣材序進，百職交修，烽燧不驚，兵戎以息，鑚鑿不用，",
                    "zhushu": "鑚，祖官、祖筭二切。囯語注：鑚，臏刑也。鑿，黥刑也。"
                },
                {
                    "paragraph": "獄訟以衰，六氣和而風雨時，五榖昌而倉廪實，庶政之康也。誠由教化，以致邕熈，",
                    "zhushu": "“邕”，一本作“雍”。"
                },
                {
                    "paragraph": "自當冠於皇王，寕復謝於堯禹？宜加明號，以表成功。陛下雖以爲辭，臣等未知其說。又伏奉詔㫖，令臣等断表。伏以君親一致，臣子一例，而春秋之義，不以父命辭王父命。臣某等得遵先帝之典，以　陛下之詔，",
                    "zhushu": "“以”字下闕一字。"
                },
                {
                    "paragraph": "謹昧冒万死，伏請復上尊號。如萌三勝，惶懼懇迫之至。",
                    "zhushu": "",
                    "type": 2
                },
                {
                    "paragraph": "第六表",
                    "zhushu": "",
                    "type": 2
                },
                {
                    "paragraph": "臣頎等言：臣等今月七日所上表，昨十五日下詔𣅀，加辭譲愈固。臣等感謙沖於盛德，而私有舊典隳廢之憂；懼煩瀆於聖聽，而内懷微誠懇迫之切。進退兢惕，不知所措。臣某等誠惶誠恐，頓首頓首。臣某等伏以爲事貴舉其中，",
                    "zhushu": "左傳哀公十一年句。"
                },
                {
                    "paragraph": "名惡浮於實。",
                    "zhushu": "託表記云。"
                },
                {
                    "paragraph": "得其中，不宜変之而失正；有其實，不必避之以爲恭。況於祖宗之矩儀，國家之典制，陛下教尊道備，德博化光，辝取於貶損而自卑，朴畧而大簡者也。昔漢宣帝謂元帝曰：“我漢家亦自有制度。”諸葛孔明誡其主曰：“不宜妄自菲薄。”前史載之詳矣，幸陛下思之。臣等又以爲執小譲之賢，不足以方得宜合度之善；去鴻名之敬，不足以𥙷変法改作之專。陛下行之，將何所守？伏以髙祖受其明命，歴代承以聖德，至陛下又有下武継文、重熈累盛之美，不可謂德之不嗣也。躬上聖之資，合至神之化，有戡禍乱、制夷狄之武，修禮樂、垂憲度之文，不可謂實之不孚也。比年已來，俗化斯厚，人少犯法，吏無舞文，獄犴將空，梏拲不用，",
                    "zhushu": "犴，音岸。梏，古毒切。拲，音拱。"
                },
                {
                    "paragraph": "可謂人皆遷善，豈曰俗未勝殘？然若辝之，所未寤也。況於尊號之美，陛下已受於𥘉，去之即由於艱虞，復之宜因於康靖，徒示其罰，丕旌其功，何以知區宇之削平？何以知宗廟之復？",
                    "zhushu": "此下疑闕一字。"
                },
                {
                    "paragraph": "似非陛下之本意，但自欲改先祖之遺儀耳。内之臣庶，跋履山川，",
                    "zhushu": "跋，滿撥切。草行爲跋。"
                },
                {
                    "paragraph": "思報王恩，誓雪國耻，亦欲攄其𪧐憤，表其成勞。陛下猶掩鴻名，罔窮其事，則此等如有未盡，不以爲勸。",
                    "zhushu": "一本作“歡”字。"
                },
                {
                    "paragraph": "儻陛下以自咎責之心，尚或未弭，則羣臣不能莊輔之罪，亦未當除，",
                    "zhushu": "“莊”，一本作“匡”。"
                },
                {
                    "paragraph": "將何以䝉陛下之恩私？將何以受陛下之爵賞？君猶含垢，臣以偷榮，群下之情，必深反側。又無以示於万古，無以威於四夷，皆非逺圖，且乖大体。臣等懷此数者，恨恨而不能自安，謹昧冒万死，重違詔𣅀，伏請復上尊號，以如前表。伏惟皇帝陛下，思聿修無忝之言，顧屈己從人之義，再膺大典，俯徇羣心。因來月謁大清宫、太廟，郊祠上帝，遂以告詞，實臣等之至誠，實臣等之厚幸，不勝惶懼懇迫之至，謹復詣朝堂，奉表固請以聞。",
                    "zhushu": "",
                    "type": 2
                },
                {
                    "paragraph": "及大㑹議，戸部尚書班宏又請改所上尊號，加奉道字，故其文如後表",
                    "zhushu": "此係改第三表。",
                    "type": 2
                },
                {
                    "paragraph": "伏以睿智之周物而靡不通，不可以不稱夫聖也；妙筭之無方而莫能測，不可以不稱夫神也；行仁義，修典法，歌詩頌，考文章，不可以不稱夫文也；攘却戎夷，戡翦暴逆，邊兵以整，禁衛以嚴，不可以不稱夫武也。而合於唐堯乃聖乃神、乃武乃文之德。博施不息，而万物以生，推功不宰，而万化以成，合於書之“奉若天道”之義。臣等謹稽之乾符，叶於古典，侔德澤之廣，配功業之崇，昧冒万死，伏請上尊號曰神聖文武奉道皇帝。",
                    "zhushu": "",
                    "type": 2
                },
                {
                    "paragraph": "及大㑹議，國子𥙊酒韓洄請歷数近日徴應祥瑞，故又改其文如後表",
                    "zhushu": "",
                    "type": 2
                },
                {
                    "paragraph": "又伏見陛下以今年四月以來，方當雩𥙊之修，而有旱備之請，𦆵𠎝期而未害於物，深軫念而將䘏其人，氣潜通而交感以和，澤旋流而霶霈思逺。由是風雨時而霜雹不降，稼穡茂而蝗螟不生，農功以成，年榖大熟，休祥数見，福應屡臻。仁木連理而垂隂，嘉禾同穎而挺秀，壽星舒景炎之盛，芝草布葩英之重。白麞凝彩而雪輝，蒼烏取象於天色。將徧於郡國，相継於歳時。右具如表。",
                    "zhushu": "",
                    "type": 2
                },
                {
                    "paragraph": "爲崔中丞賀平李懷光表",
                    "zhushu": "貞元元年。時子厚年十三。",
                    "type": 2
                },
                {
                    "paragraph": "臣某言：伏奉某月日𠡠：“逆賊李懷光，輿臺末人，奚虜遺醜，",
                    "zhushu": "李懷光，渤海靺鞨人。"
                },
                {
                    "paragraph": "備聞兇險之行，頗有殘暴之名。”陛下略其細微，假以符節，盡委朔方之地，猶分禁衛之兵，",
                    "zhushu": "建元元年，以懷光為朔方節度使。二年，詔懷光率神䇿及朔方軍討李惟岳。"
                },
                {
                    "paragraph": "不感殊私，乃懷異望。間者饋貢不入，王師問罪，尋令㪯軍赴敵，而乃終歳無功。",
                    "zhushu": "朱滔、王武陵連兵救田恱，懷光討恱，勇而无謀，為滔等所敗。"
                },
                {
                    "paragraph": "洎駕幸近郊，𠡠還舊鎮，將掃猾夏之盗，因解奉天之圍，",
                    "zhushu": "朱泚反，懷光敗泚兵于醴泉，由是奉天之圍觧。"
                },
                {
                    "paragraph": "豈伊人謀，蓋是天意。陛下但嘉其排難，不省其由，列爲上公，命作元帥。及躡㓂滑汭，頓軍咸陽，",
                    "zhushu": "闕。",
                    "type": 2
                },
                {
                    "paragraph": "爲裴令公㪯裴冕表",
                    "zhushu": "或疑子厚先人所作。",
                    "type": 2
                },
                {
                    "paragraph": "臣某言：聞忠邪不可以並立，善惡不可以同道。呉任宰噽而伍胥誅夷，",
                    "zhushu": "噽，四鄙切。呉太宰譛殺伍子胥，浮于江。"
                },
                {
                    "paragraph": "楚任靳尚而屈平放逐，",
                    "zhushu": "屈原，字平，亊楚懷王，爲上官靳尚共毀譛之。原旣放逐，投汨羅江以死。"
                },
                {
                    "paragraph": "逺惟前事，孰不痛心。伏見澧州刺史裴冕忠肅，道髙德厚，匪躬無怠，有蹇諤之風。道佐先帝，驅馳靈武，",
                    "zhushu": "至德元載，玄宗幸蜀，冕遇太子於平凉，勸之朔方。七月，太子入灵武，冕与杜鴻漸、崔漪等勸進。冕以定䇿功，爲中書侍郎平章亊。"
                },
                {
                    "paragraph": "賛雲雷之業，成社稷之勲。程元振忌其直方，遂加誣構，投荒謫裔，天下稱𡨚，",
                    "zhushu": "宝應元年，爲粛宗山陵使，与程元振相違，貶施州刺史。"
                },
                {
                    "paragraph": "空懷醖正之悲，莫雪增嫌之耻。今姦邪屏退，聖政大明，",
                    "zhushu": "廣德元年，制削程元振官爵，放帰田里。"
                },
                {
                    "paragraph": "大度惟貞，",
                    "zhushu": "“大”，一本作“百”。"
                },
                {
                    "paragraph": "四門以穆，寰海之内，元元之人，莫不延首德音，思聞至化。願特令追冕，列在天朝，俾之端揆庶寮，平章百姓，處詢謀之任，當爕理之權，必能恊和万邦，致君堯舜。臣位兼將相，職忝股肱，思進賢傑，共熈帝載。臣無任懇願之至。",
                    "zhushu": "",
                    "type": 2
                },
                {
                    "paragraph": "爲武中丞謝賜新茶表",
                    "zhushu": "順宗時，武元衡。",
                    "type": 2
                },
                {
                    "paragraph": "臣某言：中使竇某至，奉宣㫖賜臣新茶一斤者。天睠忽臨，時珍俯及，捧戴驚抃，以喜以惶。",
                    "zhushu": "中謝。"
                },
                {
                    "paragraph": "臣以無能，謬司邦憲。大明首出，得親仰於雲霄；渥澤遂行，忽先霑於草木。况兹靈味，成自遐方，照臨而甲折惟新，煦嫗而芬芳可襲，調六氣而成美，扶万壽以効珍，豈可賤㣲，膺此殊錫。銜恩敢同於甞酒，滌慮方切於飲冰，",
                    "zhushu": "荘子：朝受命，夕飲氷。"
                },
                {
                    "paragraph": "撫事循涯，隕越無地。臣不任感戴欣抃之至。",
                    "zhushu": "",
                    "type": 2
                },
                {
                    "paragraph": "爲裴中丞賀破東平表",
                    "zhushu": "裴行立。",
                    "type": 2
                },
                {
                    "paragraph": "臣某言：月日得進奏官狀報，逆賊李師道以某月日克就梟戮，率土臣子，慶抃無涯。",
                    "zhushu": "中謝。"
                },
                {
                    "paragraph": "臣聞負恩干紀者，鬼得而誅；",
                    "zhushu": "荘子云。"
                },
                {
                    "paragraph": "犯順窮凶者，天奪其魄。",
                    "zhushu": "左傳㐮公二十九年。"
                },
                {
                    "paragraph": "不自妖孽，曷彰聖功？伏惟陛下先天不違，與神合契，掩周宣中興之業，陋漢光再造之勲。靈旗四臨，氛沴皆散，凡在臣庶，盡覩升平。伏以師道席父祖以作威，",
                    "zhushu": "大暦中，李正己為平盧、淄青節度使。正己子納，納子師道。"
                },
                {
                    "paragraph": "苞海岳而專禄，恃東秦十二之險，",
                    "zhushu": "前髙祖紀：斉得十二焉。注：謂二十万人，足當諸侯百万人。"
                },
                {
                    "paragraph": "誘臨淄三七之兵，",
                    "zhushu": "史記：蘇秦說斉王曰：“臨淄之中二万户，不下户三男子，三七二子一万。”不待發於逺縣，而臨淄之兵固已二十一万矣。"
                },
                {
                    "paragraph": "竊據一方，歳踰五紀。朝宗之地，曠若外區；封祀之山，隔成異域。累聖垂德，曽未悛心；餘孽滔天，果聞折首。遂使云亭有王，知玉牒之將封；",
                    "zhushu": "風俗通：封泰山，封廣二丈，髙九尺，下有玉牒書。"
                },
                {
                    "paragraph": "遼海無虞，見石砮之已至。",
                    "zhushu": "砮，音奴，矢鏃，石為之。囯語：粛謹氏貢楛矢石砮。"
                },
                {
                    "paragraph": "此皆陛下神籌獨得，",
                    "zhushu": "“籌”，一作“筭”。"
                },
                {
                    "paragraph": "廟略無遺，授任推盡力之誠，縱捨有感心之化。金石可貫，龜筮必從，克成不戰之功，遂治無爲之理。臣謬司戎旅，逺守方隅，愧無横草之功，",
                    "zhushu": "前終軍傳：无横草之功。注：言行草中，使草偃卧，故曰横草。"
                },
                {
                    "paragraph": "坐見覆盂之泰。",
                    "zhushu": "東方朔傳：安於覆盂。"
                },
                {
                    "paragraph": "抃蹈歡慶，倍万𢘆情。",
                    "zhushu": "",
                    "type": 2
                },
                {
                    "paragraph": "賀赦表",
                    "zhushu": "代帥臣賀順宗即位赦。",
                    "type": 2
                },
                {
                    "paragraph": "臣某伏奉某月日恩制，大赦天下。一人有慶，百度惟新，戴天履土，罔不欣抃。",
                    "zhushu": "中謝。"
                },
                {
                    "paragraph": "某聞天地成功，施雨露而育物；帝王継統，昇日月以垂曜。羣品資始，万方文明。伏惟陛下嗣守鴻業，光膺駿命，淳化均於四序，大德合於二儀，保寕社稷，光宅區宇，弘孝慈以御下，崇恭儉以垂休，恩覃溪洞，事貫千古。况乃順時布政，乗春導和，敷作觧之澤，",
                    "zhushu": "易觧卦：雷雨作，觧，君子以赦過宥罪。"
                },
                {
                    "paragraph": "宣在宥之典，九族旣睦，四門廣闢。而又洗滌幽縶，雷雨之施也；歸還流竄，羅網之釋也；移叙貶黜，覆載之仁也；蠲除逋債，政理之源也；褒寵勲賢，激勸之方也。廢金寳之貢，有以彰儉德；搜遺𨓜之士，有以表至公。元勲𪧐　將，賞延子孫，庶尹卿士，榮周存殁。廣直言之路，啓進善之門，德超虞、夏，道掩軒、頊。",
                    "zhushu": "軒，黄帝，軒轅氏也。頊，顓頊。"
                },
                {
                    "paragraph": "必將平一殊俗，發揮大猷，億万斯年，永荷天緒。臣謬當任用，守職藩維，不獲奔赴闕庭，親睹盛礼，感恱歡抃，倍万𢘆情。",
                    "zhushu": "",
                    "type": 2
                },
                {
                    "paragraph": "賀皇子牋",
                    "zhushu": "元和十四年，皇帝受尊号賀。",
                    "type": 2
                },
                {
                    "paragraph": "宗元惶恐言：伏奉六月七日制，元和聖文神武法天應道皇帝光受徽號，率土臣子，歡抃無涯。伏惟皇太子殿下，麗正居中，輔成昌運，消伏沴孽，賛揚輝光。鴻名允升，大慶周洽，表文武之經緯，著天道之運行。瑞景照臨，示重輪之發耀；恩波下済，見少海之増瀾。",
                    "zhushu": "郭璞注山海經：“太子為少海。”"
                },
                {
                    "paragraph": "宗元忝守遐方，獲聞盛禮，躍踴之至，倍萬𢘆情。謹附牋賀。宗元惶恐，死罪死罪。",
                    "zhushu": "",
                    "type": 2
                },
                {
                    "paragraph": "賀裴桂州啓",
                    "zhushu": "裴行立封贈前代。",
                    "type": 2
                },
                {
                    "paragraph": "宗元啓：伏承天恩，榮加寵贈。伏惟増感，抃慶罔極。某聞揚名以𩔰，孔聖于是作經；大孝所尊，曽子以之垂訓。雨露敷澤，日月垂光。盛德果驗以逹人，積善必徴於餘慶。天下人子，羡慕無階。某特承恩眷，倍百𢘆品。恨以守官，不獲奔走拜賀，無任展轉惶灼之至。",
                    "zhushu": "",
                    "type": 2
                },
                {
                    "paragraph": "與衛淮南石琴薦啓",
                    "zhushu": "衛次公。",
                    "type": 2
                },
                {
                    "paragraph": "疊石琴薦一",
                    "zhushu": "元注云：出當州龍壁灘下。"
                },
                {
                    "paragraph": "右件琴薦，躬往採獲，稍以𤤽竒，特表殊形，自然古色。伏惟閤下禀䕫旦之至徳，藴牙曠之玄蹤。",
                    "zhushu": "后䕫、姫旦、伯牙、師曠。"
                },
                {
                    "paragraph": "人文合宫徴之深，國器專瑚璉之重。藝深攫醳，",
                    "zhushu": "攫，厥縳切。醳，音釋，舒也。史記田敬仲丗家：鄒忌子以鼓琴見，曰：“擭之深，醳之愉者，政令也。”"
                },
                {
                    "paragraph": "將成玉燭之調；思叶歌謡，足助薫風之化。願以頑璞，上奉徽音。増響亮於五絃，應鏗鏘於六律。沉淪雖乆，提拂未忘。儻垂不徹之恩，",
                    "zhushu": "礼記：士无故不徹琴瑟。"
                },
                {
                    "paragraph": "敢効彌堅之用。",
                    "zhushu": "",
                    "type": 2
                },
                {
                    "paragraph": "答鄭貟外賀啓",
                    "zhushu": "",
                    "type": 2
                },
                {
                    "paragraph": "李師道三代受恩，四兇負德。",
                    "zhushu": "謂李正己子納，納子師道、師古。"
                },
                {
                    "paragraph": "聖朝含育，務在安人。不知覆載之寛弘，更縱豺狼之奸蠧。王師一發，兇首已來，萬姓稱歡，四方無事。",
                    "zhushu": "",
                    "type": 2
                },
                {
                    "paragraph": "答諸州賀啓",
                    "zhushu": "",
                    "type": 2
                },
                {
                    "paragraph": "李師道累代負恩，不起悛革；餘蠥怙乱，",
                    "zhushu": "蠥，魚列切。一本作“蘖”字。"
                },
                {
                    "paragraph": "更肆猖狂。王師暫勞，已致梟戮，率土歡抃，慶賀難勝。太平之功，自此而畢。",
                    "zhushu": ""
                }
            ]
        },
        {
            "name": "增廣註釋音辯唐柳先生集附録",
            "paragraphs": [
                {
                    "paragraph": "增廣註釋音辯唐柳先生集附録",
                    "zhushu": "舊附楚詞天問，今移就十四卷天對篇内，錯綜該載，以便觀覧。",
                    "type": 1
                },
                {
                    "paragraph": "天論三篇",
                    "zhushu": "",
                    "type": 2
                },
                {
                    "paragraph": "天論上  劉禹錫",
                    "zhushu": "",
                    "type": 2
                },
                {
                    "paragraph": "丗之言天者，二道焉。拘於昭昭者，則曰：“天與人實影響。禍必以罪降，福必以善倈，窮阨而呼必可聞，隱痛而祈必可荅，如有物的然以宰者，故隂騭之說騰焉。”泥於𡨋𡨋者，則曰：“天與人實刺異。霆震於畜木，未甞在罪；春滋乎堇荼，未甞擇善。跖、蹻焉而遂，",
                    "zhushu": "跖，之石切。蹻，訖約切。盜跖、莊蹻也。"
                },
                {
                    "paragraph": "孔、顔焉而厄，是茫乎無有宰者，故自然之說勝焉。”余之友河東解人柳子厚作天說，以折韓退之之言，文信美矣，盖有激而云，非所以盡天人之際。故余作天論以極其辯云。大凡入形器者，皆有能有不能。天，有形之大者也；人，動物之尤者也。天之能，人固不能也；人之能，天亦有所不能也。故余曰：“天與人交相勝耳。”其說曰：“天之道在生植，其用在強弱；人之道在法制，其用在是非。陽而阜生，隂而肅殺；水火傷物，木堅金利；壯而武健，老而耗眊；氣雄相君，力雄相長，天之能也。陽而藝樹，隂而揫歛；防害用濡，禁焚用光；斬材窽堅，",
                    "zhushu": "窽，音欵。"
                },
                {
                    "paragraph": "液礦硎鋩；",
                    "zhushu": "礦，与“丱”同，虢猛切。金玉未成器曰礦。"
                },
                {
                    "paragraph": "義制強許，禮分長㓜；右賢尚功，建極閑邪，人之能也。人能勝乎天者，法也。法大行，則是爲公是，非爲公非。天下之人，蹈道必賞，違之必罰。當其賞，雖三旌之貴，萬鍾之禄，處之咸曰宜。何也？爲善而然也。當其罰，雖族屬之夷，刀鋸之慘，處之咸曰宜。何也？爲惡而然也。故其人曰：“天何預乃事邪？唯告䖍報本，肆𩔖授時之禮，曰天而已矣。福𠔃可以善取，禍𠔃可以惡召，奚預乎天邪？”法小弛則是非駮。賞不必盡善，罰不必盡惡。或賢而尊𩔰，時以不肖參焉；或過而僇辱，時以不辜參焉。",
                    "zhushu": "僇与戮同。"
                },
                {
                    "paragraph": "故其人曰：“彼宜然而信然，理也；彼不當然而固然，豈理邪？天也。福或可以詐取，而禍或可以苟免。”人道駮，故天命之說亦駮焉。法大弛，則是非易位，賞𢘆在佞，而罰𢘆在直，義不足以制其強，刑不足以勝其非，人之能勝天之具盡䘮矣。夫實已䘮而名徒存，彼昧者方挈挈然提無實之名，欲抗乎言天者，斯數窮矣。故曰：天之所能者，生萬物也；人之所能者，治萬物也。法大行，則其人曰：“天何預人邪？我蹈道而己。”法大弛，則其人曰：“道竟何爲邪？任人而已。”法小弛，則天人之論駮焉。今以一己之窮通，而欲質天之有無，惑矣。余曰：“天𢘆執其所能以臨乎下，非有預乎治亂云爾；人𢘆執其所能以仰乎天，非有預乎寒暑云爾。生乎治者，人道明，咸知其所自，故德與怨不歸乎天。生乎亂者，人道昧，不可知，故由人者舉歸乎天，非天預乎人爾。”",
                    "zhushu": "",
                    "type": 2
                },
                {
                    "paragraph": "天論中  劉禹錫",
                    "zhushu": "",
                    "type": 2
                },
                {
                    "paragraph": "或曰：“子之言天與人交相勝，其理微，庸使户曉，盍取諸譬焉？”劉子曰：“若知旅乎？夫旅者，羣適乎莽蒼，求休乎茂木，飲乎水泉，必強有力者先焉，否則雖聖且賢莫能競也。斯非天勝乎？羣次乎邑郛，求䕃于華榱，飽于餼牢，必聖且賢者先焉，否則強有力莫能競也，斯非人勝乎？苟道乎虞芮，雖莽蒼猶郛邑然；苟由乎匡宋，雖郛邑猶莽蒼然。是一日之途，天與人交相勝矣。吾固曰：是非存焉，雖在野，人理勝也；是非亡焉，雖在邦，天理勝也。然則天非務勝乎人者也。何哉？人不牽則歸乎天也。人誠務勝乎天者也。何哉？天無私，故人可務乎勝也。吾於一日之途而明乎天人，取諸近也已。”或者曰：“若是，則天之不相預乎人也，信矣。古之人曷引天爲？”荅曰：“若知操舟乎天，舟行乎濰、淄、伊、洛者，疾徐存乎人，次舎存乎人。風之怒號，不能皷爲濤也；流之泝洄，不能峭爲魁也。適有迅而安，亦人也；適有覆而膠，亦人也。舟中之人未甞有言天者，何哉？理明故也。彼行乎江、河、淮海者，疾徐不可得而知也，次舎不可得而必也。鳴條之風可以沃日，車盖之雲可以見怪。恬然済，亦天也；黯然沈，亦天也；阽危而僅存，亦天也。",
                    "zhushu": "阽，音監。前漢紀注：服䖍音反坫之坫。"
                },
                {
                    "paragraph": "舟中之人未甞有言人者，何哉？理昧故也。”問者曰：“吾見其駢焉而済者，風水等耳，而有沈有不沈，非天曷司歟？”荅曰：“水與舟，二物也。夫物之合并心，有數存乎其間焉。數存，然後勢形乎其間焉。一以沈，一以濟，適當其數，乗其勢耳。彼勢之附乎物而生，猶影響也。本乎徐者其勢緩，故人得以曉也；本乎疾者其勢遽，故難得以曉也。彼江、海之覆，猶伊、淄之覆也。勢有疾徐，故有不曉耳。”問者曰：“子之言數存而勢生，非天也，天果狹於勢邪？”荅曰：“天形𢘆圎而色𢘆青，周回可以度得，晝夜可以表候，非數之存乎？𢘆髙而不卑，𢘆動而不已，非勢之乗乎？今夫蒼蒼然者，一受其形於髙大，而不能自還於卑小；一乗其氣于動用，而不能自休於俄頃，又惡能逃乎數而藏乎勢邪？吾固曰：萬物之所以爲無窮者，交相勝而已矣，還相用而已矣。天與人，萬物之尤者也。”問者曰：“天果以有形而不能逃乎數，彼無形者，子安所寓其數邪？”荅曰：“若所謂無形者，非空乎？空者，形之希㣲者也。爲躰也，不妨乎物，而爲用也，𢘆資乎有，亦依於物而後形焉。今爲室廬，而髙厚之形藏乎内也；爲器用，而規矩之形起乎内也。音之作也有大小，而響不能踰；表之立也有曲直，而影不能踰。非空之數歟？夫目之視，非能有光也，必因乎日月火炎而後光存焉。所謂晦而幽者，目有所不能燭耳。彼狸、狌、犬、䑕之目，庸謂晦爲幽邪？吾固曰：以目而視，得形之粗者也；以智而視，得形之㣲者也。烏有天地之内有無形者邪？古所謂無形，盖無常形耳，必因物而後見耳，烏能逃乎數邪？”",
                    "zhushu": "",
                    "type": 2
                },
                {
                    "paragraph": "天論下  劉禹錫",
                    "zhushu": "",
                    "type": 2
                },
                {
                    "paragraph": "或曰：“古之言天之暦象，有宣夜、渾天、周髀之書；言天之髙逺卓詭，有鄒子。今子之言有自乎？”答曰：“吾非斯人之徒也。大凡入乎数者，由小而推大必合，由人而推天亦合。以理揆之，萬物一貫也。今夫人之有顔、目、耳、鼻、齒、毛、頥、口，百骸之粹美者也，然而其本在乎腎、腸、心、腹。天之有三光懸寓，萬象之神明者也，然而其本在乎山川五行。濁爲清母，重爲輕始。兩位旣儀，還相爲庸，嘘爲雨露，噫爲雷風。乗氣而生，羣分彚從，植𩔖曰生，",
                    "zhushu": "按尚書傳云：海隅蒼生，謂草木也。"
                },
                {
                    "paragraph": "動𩔖曰蟲。倮蟲之長，爲智最大，能執人理，與天交勝。用天之利，立人之紀。紀綱或壞，復歸其始。堯舜之書，首曰“稽古”，不曰“稽天”；幽厲之詩，首曰“上帝”，不言“人事”。在舜之廷，元凱舉焉，曰“舜用之”，不曰“天授”。在殷中宗，襲亂而興，心知說賢，乃曰“帝賚”。堯民知餘，難以神誣。商俗以訛，引天而敺。由是而言，天預人乎？",
                    "zhushu": "",
                    "type": 2
                },
                {
                    "paragraph": "唐書本傳  宋祁",
                    "zhushu": "",
                    "type": 2
                },
                {
                    "paragraph": "柳宗元，字子厚，其先蓋河東人。從曽祖奭爲中書令，得罪武后，死髙宗時。父鎮，天寳末遇亂，奉母𨼆王屋山，常閒行求養，後徙於呉。肅宗平賊，鎮上書言事，擢左衛率府兵曹叅軍。佐郭子儀朔方府，三遷殿中侍御史。以事觸竇參，貶䕫州司馬。還，終侍御史。宗元少精敏絶倫，爲文章卓偉精緻，一時輩行推抑。",
                    "zhushu": "行，胡浪切。"
                },
                {
                    "paragraph": "第進士博學宏詞科，授校書郎，調藍田尉。貞元十九年，爲監察御史裏行。善王叔文、韋執誼，二人者竒其才。及得政，引内禁近，與計事，擢禮部貟外郎，欲大進用。俄而叔文敗，貶邵州刺史，不半道，貶永州司馬。旣竄斥，地又荒癘，因自放山澤間。其堙厄感欎，一寓諸文。倣離騷數十篇，讀者咸悲惻。雅善䔥俛，詒書言情。又詒京兆尹許孟容。然衆畏其才髙，懲刈復進，",
                    "zhushu": "“刈”与“艾”同。"
                },
                {
                    "paragraph": "故無用力者。宗元乆汨振，其爲文，思益深。嘗著書一篇，號貞符。宗元不得召，内閔悼，悔念往吝，作賦自儆，曰懲咎。元和十年，徙柳州刺史。時劉禹錫得播州，宗元曰：“播非人所居，而禹錫親在堂，吾不忍其窮，無辭以白其大人。如不往，便爲母子永訣。”即具奏，欲以柳州授禹錫，而自往播。㑹大臣亦爲禹錫請，因改連州。柳人以男女質錢，過期不贖，子本均，則没爲奴婢。宗元設方計，悉贖之。尤貧者，令書庸，視直足相當，還其質；已没者，具己錢助贖。南方爲進士者，走數千里從宗元游，經指授者，爲文辭皆有法。丗號柳柳州。十四年，卒，年四十七。宗元少時嗜進，謂功業可就。旣坐廢，遂不振。然其才實髙，名蓋一時。韓愈評其文曰：“雄深雅健，似司馬子長，崔、蔡不足多也。”",
                    "zhushu": "司馬迁、崔駟、蔡邕。"
                },
                {
                    "paragraph": "旣没，柳人懷之，託言降柳州之堂，人有慢者輙死。廟於羅池，愈因碑以實之云。",
                    "zhushu": "",
                    "type": 2
                },
                {
                    "paragraph": "𥙊柳柳州文  皇甫湜",
                    "zhushu": "",
                    "type": 2
                },
                {
                    "paragraph": "嗚呼柳州！秀氣孤禀。弱冠游學，聲華籍甚。肆意文章，秋濤瑞錦。改廻蟲濫王風。",
                    "zhushu": "",
                    "type": 2
                },
                {
                    "paragraph": "𥙊柳貟外文  劉禹錫",
                    "zhushu": "",
                    "type": 2
                },
                {
                    "paragraph": "維元和十五年，歳次庚子，正月戊戌朔日，孤子劉禹錫衘哀扶力，謹遣所使黄孟萇，具清酌庶羞之奠，敬𥙊于亡友柳君之靈。嗚呼子厚！我有一言，君其聞否？惟君平昔，聦明絶人。今雖化去，夫豈無物？意君所死，乃形質耳。䰟氣何託？聽余哀詞。嗚呼痛哉！嗟余不天，甫遭閔凶。未離所部，三使來弔。憂我衰病，諭以苦言。情深禮至，𣢾密重複。期以中路，更申願言。途次衡陽，云有柳使。謂復前約，忽承訃書。驚號大呌，如得狂病。良乆問故，百哀攻中。涕淚迸落，魂魄震越。伸𥿄窮竟，得君遺書。絶絃之音，悽愴徹骨。𥘉託遺嗣，知其不孤。末言歸輤，",
                    "zhushu": "輤，音茜。載柩車。"
                },
                {
                    "paragraph": "從祔先域。凡此數事，職在吾徒。永言素交，索居多逺。鄂渚差近，表臣分深。想其聞訃，必勇於義。已命所使，持書徑行。友道尚終，當必加厚。退之成命，改牧宜陽。亦馳一函，候於便道。勒石垂後，屬于伊人。安平、宣英，",
                    "zhushu": "韓泰，字安平，韓曅，字宣英。"
                },
                {
                    "paragraph": "㑹有還使。悉已如禮，形於具書。嗚呼子厚，此是何事？朋友凋落，從古所悲。不圗此言，乃爲君發。自君失意，沉伏逺郡。近遇國士，方伸眉頭。亦見遺草，恭辝舊府。志氣相感，必踰常倫。顧余負釁，營奉方重。猶冀前路，望君銘旌。古之逹人，朋友製服。今有所厭，其禮莫申。朝晡臨後，出就别次。南望桂水，哭我故人。孰云𪧐草，此慟何極！",
                    "zhushu": "礼記云：“朋友之墓，有𪧐草則不哭。”。"
                },
                {
                    "paragraph": "嗚呼子厚，卿眞死矣。終我此生，無相見矣。何人不逹？使君終否；何人不老？使君夭死。皇天厚土，胡寕忍此？知悲無益，奈恨無已。君之不聞，余心不理。含酸執筆，輙復中止。誓使周六，",
                    "zhushu": "子厚之子。"
                },
                {
                    "paragraph": "同於己子。魂𠔃來思，知我深𣅀。嗚呼哀哉！尚饗。",
                    "zhushu": "",
                    "type": 2
                },
                {
                    "paragraph": "重𥙊柳貟外文  劉禹錫",
                    "zhushu": "",
                    "type": 2
                },
                {
                    "paragraph": "嗚呼！自君之没，行已八月。每一念至，忽忽猶疑。今以䘮來，使我臨哭。安知丗上，眞有此事？旣不可贖，翻哀獨生。嗚呼！出人之才，竟無施爲。炯炯之氣，戢于一木。形與人等，今旣如斯；識與人殊，今復何託？生有髙名，没爲衆悲。異服同志，異音同歎。唯我之哭，非弔非傷。來與君言，不言成哭。千哀万恨，寄以一聲。唯識真者，乃相知耳。庶幾儻聞，君儻聞乎？嗚呼痛哉！君有遺美，其事多便。桂林舊府，感激生持。俾君内弟，得以義勝。平昔所念，今則無違。旅魂克歸，崔生實主。㓜稺甬上，故人撫之。敦詩“𨓆之”，各展其分。",
                    "zhushu": "展。即“展”字。分，扶問切，佳羣字。敦詩，韓愈字退之也。"
                },
                {
                    "paragraph": "安平來賵，禮成而歸。其它赴告，咸復于素。一以誠告，君儻聞乎？嗚呼痛哉！君爲已矣，余爲苟生。何以言别，長號數聲。冀乎畏日，展我哀誠。嗚呼痛哉！尚饗。",
                    "zhushu": "",
                    "type": 2
                },
                {
                    "paragraph": "爲鄂州李大夫𥙊柳貟外文  劉禹錫",
                    "zhushu": "",
                    "type": 2
                },
                {
                    "paragraph": "嗚呼！至人以在生爲傳舎，",
                    "zhushu": "傳，音轉，驛也。"
                },
                {
                    "paragraph": "以軒冕爲儻來。逹於理者，未甞惑此。昔余與君，諭之詳熟。孔氏四科，罕能相備。惟公特立秀岀，幾於全器。才之何豊，運之何否？大川未濟，乃失巨艦。長途始半，而䘮良𩦸。搢紳之倫，孰不墮涙。昔者與君，交臂相傳，一言一𥬇，未始有極。馳聲日下，騖名天衢。射䇿差池，髙科齊驅。𢹂手書殿，分曹藍曲。心志諧同，追歡相續。或秋月銜觴，或春日馳轂。甸服載朞，同升憲府。察視之列，斯焉接武。君迁外郎，予侍内闈。出處雖間，音塵不虧。勢變時移，遭離多故。中復賜環，上京良遇。曽不踰月，君又即路。逺持郡符，柳水之壖。居陋行道，疲人歌焉。予來夏口，忽復三年。離索則乆，音貺屡傳。篋盈草𨽻，架滿文篇。鍾索継美，班楊差肩。",
                    "zhushu": "鍾𨽻、索靖善書，班固、掦雄善文。"
                },
                {
                    "paragraph": "賈𧨏賦鵩，屈原問天。自古有死，奚論後先。痛君未老，美志莫宣。邅回丗路，奄忽下泉。嗚呼哀哉！令妻蚤謝，稺子四歳。天䘮斯文，而君永逝。翩翩丹旐，來自遐裔。聞君旅櫬，旣及岳陽。出門一慟，貫裂𠂻腸。執紼禮乖，出疆路阻。故人奠觴，莫克親舉。馳神假夢，冀獲晤語。平生密懷，願君遣吐。遺孤之才與不才，敢同已子之相許。嗚呼哀哉！尚饗。",
                    "zhushu": "",
                    "type": 2
                },
                {
                    "paragraph": "𥙊柳侯文  曹輔",
                    "zhushu": "",
                    "type": 2
                },
                {
                    "paragraph": "維紹聖二年，𡻕次乙亥，十有一月癸巳朔，十二日甲辰，朝奉郎、權提㸃廣南西路刑獄公事，兼本路勸農提舉河渠公事、飛騎尉借紫曹輔，謹以清酌時羞之奠，敬𥙊于柳侯子厚靈文之祀。惟三元之黙運𠔃，𥘉渾淪而絪緼。惟萬生之並騖𠔃，悉坯陶乎一鈞。物有小大之不齊𠔃，人亦智愚之莫倫。何夫子之毓質𠔃，獨爽邁秀發而不羣。其斈也，嚢括今古而該百氏𠔃，或參之駮𮦀而取之粹純。若大田之揫歛𠔃，莫知其千倉与万囷。其文也，若秋濤之鼓雷風𠔃，洶湧澎湃而無垠。若八駿之騁通衢𠔃，王良執䇿而造父挾輪。老韓駭汗以縮手𠔃，翶湜䘮氣而噤脣。",
                    "zhushu": "韓愈、李翺、皇甫湜。"
                },
                {
                    "paragraph": "夫何天命之不𢌿𠔃，亶遇蹇而罹屯。三湘一斥之十年𠔃，悵逺符之再分。意𡨋𡨋以即夜𠔃，志𣡡𣡡而不伸。彼髙爵厚禄以夸耀於一時之人𠔃，皆泯没而無聞。惟夫子之名不可以旣𠔃，愈逺而彌新。柳江演𣻌以清泚𠔃，鵝山竒秀而嶙峋。惟夫子血食於此千祀𠔃，民至今而懷仁。余㓜服夫子之遺言𠔃，不足以追𨓜軌而襲游塵。剌嶺嶠之荒服𠔃，吊蒼梧之愁雲。奠桂酒之𣅀㓗𠔃，薦蘭肴之苾芬。物雖至薄𠔃吾誠甚勤，嗚虖其來享𠔃靈文尚饗。",
                    "zhushu": "",
                    "type": 2
                },
                {
                    "paragraph": "𥙊柳侯文  黄翰",
                    "zhushu": "",
                    "type": 2
                },
                {
                    "paragraph": "丗傳不朽，文學辭章。惟公之文，駕韓蹴張。",
                    "zhushu": "韓愈、張籍。"
                },
                {
                    "paragraph": "雄深雅健，實比子長。",
                    "zhushu": "司馬迁，字子長。"
                },
                {
                    "paragraph": "民思無斁，政事循良。惟公之政，祖龔述黄。",
                    "zhushu": "龔遂、黄霸。"
                },
                {
                    "paragraph": "深仁遺愛，實比甘棠。孔門四科，逹者升堂。公兼得之，光于有唐。天才俊偉，議論慨慷。交口薦譽，名聲益彰。要路立登，臺省翶翔。擢列御史，拜尚書郎。時將大用，器博難量。譬如八駿，奔𨓜康莊。追風掣電，萬里騰𩦪。亦如利器，鏌鎁干將。直視無前，其鋒孰當。不愼交友，玷于韋王。",
                    "zhushu": "韋執𧨏、王叔文。"
                },
                {
                    "paragraph": "羣飛刺天，䜛口如簧。一斥不復，困于三湘。譬如鵉鳯，不巢髙岡。棲之枳𣗥，六翮摧傷。亦如巧匠，睥睨觀旁。縮手䄂間，善刀以藏。一麾出守，惠此南方。龍城雖逺，",
                    "zhushu": "龍城，柳州也。"
                },
                {
                    "paragraph": "母敢怠荒。動以礼法，率由典常。公無負租，私有積倉。居處有屋，済川有航。黄柑緑柳，至今滿郷。修夫子廟，次治城隍。農歌于野，士歌于庠。孝弟怡怡，弦誦洋洋。生能澤民，死且不亡。春秋享祀，旱潦祈禳。四百餘年，血食不忘。翰㓜學公文，乆服餘芳。遺風善政，凛若氷霜。目想英靈，如在其傍。桂酒清𣅀，肴蔬雜香。拜献蕪詞，公其來饗。",
                    "zhushu": "",
                    "type": 2
                },
                {
                    "paragraph": "𥙊柳侯文  許尹",
                    "zhushu": "",
                    "type": 2
                },
                {
                    "paragraph": "惟先生德厚而位不稱，仁深而年不長。歛此大惠，施于一方。終焉廟食，如古桐郷。",
                    "zhushu": "前漢循吏朱邑死，属其子曰：“我故桐郷吏，其民爱我，必葬桐郷。”桐郷民立祠祀𥙊，至今不絶。"
                },
                {
                    "paragraph": "雖去此幾於千祀，而至今猶有耿光。尹以不才，嗣守封疆。顧取法於何有？頼先生之循良。莅事之始，奠酒一觴。神𠔃歸來，鑒兹不忘。",
                    "zhushu": "",
                    "type": 2
                },
                {
                    "paragraph": "永州柳先生祠堂記  汪藻",
                    "zhushu": "",
                    "type": 2
                },
                {
                    "paragraph": "先生以永貞元年冬，自尚書郎出爲邵州刺史，道貶永州司馬。至元和九年十二月，詔追赴都，復出爲柳州刺史。盖先生居零陵者十年，至今言先生者，必曰“零陵”；言零陵者，亦必曰“先生”。零陵去長安四千餘里，極南窮𨹟之區也，而先生辱居之。零陵，徒以先生居之之故，遂名聞天下。先生爲之不幸可也，而零陵獨非幸歟？先生始居龍興寺西序之下，間坐法華西亭，見西山愛之，命僕夫過瀟氷，翦薙榛蕪，",
                    "zhushu": "薙，他計切，芟草也。"
                },
                {
                    "paragraph": "搜竒選勝，自放於山水之間。入冉溪二三里，得其尤絶者家焉。因結茅樹蔬，爲沼沚，爲䑓榭，目曰“愚谿”，而刻八愚詩於谿石之上。其謂之鈷鉧潭、西小丘、小石潭者，循愚谿而出也。其謂之南澗、朝陽岩、𡊮家渇、",
                    "zhushu": "渇，音褐。"
                },
                {
                    "paragraph": "蕪江、百家瀬者，泝瀟水而上也。皆在愚谿數里間，爲先生杖屨徜徉之地。唯黄谿爲最逺，去郡城七十餘里，游者未甞到。豈先生好竒，如謝安樂伐木開徑，窮山水之趣，而亦游之不數耶？",
                    "zhushu": "數，所角切。"
                },
                {
                    "paragraph": "紹興十四年，予來零陵，距先生三百餘年，求先生遺跡，如愚谿、鈷鉧潭、南澗、朝陽巖之𩔖皆在，獨龍興寺并先生故居曰“愚堂”“愚亭”者，已湮蕪不可復識，八愚詩石，亦訪之無有。黄谿則爲峒獠侵耕，嶝危徑塞，無自而入。郡人指髙山寺曰：“此法華寺故處。”而龍興者，今太平寺西瞰大江者是也。其果然歟？周衰，言文章之盛者，莫如漢、唐。賈誼馳騁於孝文之𥘉，時漢興𦆵三十餘年耳，其談治道，述騷辭，已追還三代之風如此。自是踵相躡有之，末而至於劉向、楊雄，益精深不可及，去古未逺故也。唐承貞觀、開元習治之餘，以文章顯者，如陳子昻、蕭頴士、李邕、燕、許之徒，",
                    "zhushu": "燕，音煙。燕公，張說；許公，蘇頲。"
                },
                {
                    "paragraph": "固不爲無人。而東漢以來，猥并之氣未除也。至元和，始粹然一返於正。其所以臻此者，非先生及昌黎韓公之力欤？故以唐三百年，丗所推尊者，曰“韓、柳”而已，豈非盛哉！先生雖坐貞元黨，与劉夢得同。夢得㑹昌時猶尊𩔰於朝，先生未及爲時君所省，而遽殁於元和之丗，事業遂不大見於時，可深惜哉！然零陵一泉石，一草木，經先生品題者，莫不爲後丗所慕，想見其風流。而先生之文載集中，凡瓌竒絶特者，皆居零陵時所作。則予所謂幸不幸者，豈不然哉？零陵人祠先生於斈於愚谿之上，更郡守不知其幾，而莫之敢廢，顧未有求其遺跡而紀之者。余於是採先生之集与劉夢得之詩可見者，書而置之祠中，附零陵圗志之末，庶幾來者有攷焉。某月日，新安汪藻記。",
                    "zhushu": "",
                    "type": 2
                },
                {
                    "paragraph": "舊本柳文後序  穆脩",
                    "zhushu": "",
                    "type": 2
                },
                {
                    "paragraph": "唐之文章，𥘉未去周、隋、五代之氣，中間称得李、杜，其才始用爲勝，而號專雄謌詩，道未極其渾備。至韓、柳氏起，然後能大吐古人之文，其言与仁義相華實而不雜。如韓元和聖德、平淮西，柳雅章之類，皆辝嚴義偉，製述如經。能崒然聳唐德於盛漢之表",
                    "zhushu": "，潘云：崒，倉没切。"
                },
                {
                    "paragraph": "蔑愧讓者，非二先生之文則誰与？予少嗜觀二家之文，常病柳不全見於丗，出人間者，殘落𦆵百餘篇。韓則雖目其全，至所缺墜，亡孚失句，獨於集家爲甚。志欲𥙷得其正而傳之，多從好事訪善本，前後累数十，得所長，輙加注竄。遇行四方逺道，或他書不睱持，獨賫韓以自隨。",
                    "zhushu": "“賫”，潘本作“齎”，牋西切。"
                },
                {
                    "paragraph": "幸㑹人所寳有，就假取正。凡用力於斯，已蹈二紀外，文始幾定。乆惟柳之道，疑其未克光明於時，何故伏其文而不大耀也？求索之莫獲，則旣已矣於懷。不圗晚節，遂見其書，聮爲八九大編，䕫州前序其首，以卷别者凡四十有五，眞配韓之鉅文欤！書字甚樸，不𩔖今跡，盖往昔之藏書也。從考覧之，或卒卷莫迎其誤脫，有一二廢字，由其陳故劘㓕，",
                    "zhushu": "潘云：劘音磨。"
                },
                {
                    "paragraph": "讀無甚害，更資研證就眞耳。因按其舊，録爲别本，與隴西李之才參讀累月，詳而後上。嗚呼！天厚予嗜多矣。始而饜我以韓，旣而飫我以柳，謂“天不吾厚”，不誣也哉！丗之斈者，如不志於古則已，苟志於古，求踐立言之域，捨二先生而不由，雖曰能之，非予所敢知也。天聖九年秋九月，河南穆脩伯長後叙。",
                    "zhushu": "",
                    "type": 2
                },
                {
                    "paragraph": "四明新本柳文後序  沈晦",
                    "zhushu": "",
                    "type": 2
                },
                {
                    "paragraph": "學古文必自韓、柳始。兩家文字剥落，柳爲尤甚。國𥘉，文章承唐末五代之弊，卑弱不振。至天聖間，穆脩、鄭條之徒唱之，歐陽文忠、尹師魯和之，格力始回，天下乃知有韓、柳。韓文屢經名士手湏，余又爲讎勘，頗完悉。唯柳文簡古雅奥，不易刋削。年大來試爲紬繹，兩閱歳然後畢見。凡四本：大字四十五卷，所傳最逺，𥘉出穆脩家，云是劉夢得本。小字三十三卷，元符間京師開行，顚倒章什，𥙷易句讀，訛正相半。曰曽丞相家本，篇数不多於二本，而有邢郎中、楊常侍二行狀，冬日可愛、平權衡二賦，共四首，有其目而亡其文。曰晏元献家本，次序多與諸家不同，無非囯語。四本中晏本最爲精密，柳文出自穆家，又是劉連州舊物。今以四十五卷本爲正，而以諸本所餘作外集，參考互證，用私意𥙷其闕，如“皇室主”宜加“黄”字，“馮翊王公”宜去“王”字，“緊”當作“掔”，“翊”當作“羾”，“鮑勛”當作“鮑信”，“改規”當作“叚規”，“疥瘧”宜爲“痎瘧”，“狼倖”宜爲“狼悻”。呉武陵𥘉貶永州，貞符中宜如唐書去“量移”字，韓畢時猶未死，答元饒州書中，宜於韓宣英上去“亡友”字。以唐書孝友傳校復讎議，以楚詞天問校天對，以左傳囯語校非囯語，以唐宋𩔖書、唐人牋表校天論等篇，其見於唐書者，悉改從宋景文，凡澷乙是正，二千處而贏。又𨤲革京兆請復尊號表，増入請聽政第二表、賀皇太子牋、省試慶雲圗詩，揔六百七十四篇，鋟木流行，購𨓜拾遺，猶俟後日。政和四年十二月望，胥山沈晦序。",
                    "zhushu": "",
                    "type": 2
                },
                {
                    "paragraph": "柳州舊本柳文後序  李裭",
                    "zhushu": "",
                    "type": 2
                },
                {
                    "paragraph": "柳侯子厚，實唐巨儒，文章光𧰟，爲萬丗法，是猶景星慶雲之在天，無不欽而仰之。粤惟柳州，乃侯舊治，其如生爲利澤，殁爲福壽，以遺此土之民者，可謂博厚無窮。然自唐迄今，垂四百年，此邦寂未有以侯文刋而爲集者，殆非欽侯英靈而慰侯惠愛，覬其顰𥬇降鍳，而廟食于柳人也。紹興載歳，殿院常公子正被命守邦，至謁祠下，退而訪侯遺文，則茫然無有，獨得石刻三四，存於州治。自餘雖詩章記事，所以藻飾柳邦者，亦蔑如爾，又安得所謂“全文備集”者哉？因喟歎乆之，出舊所藏及旁搜善本，手自校正，俾鳩良工，創刋此集。其編次首尾，門𩔖後先，文理差舛，字畫訛謬，無不畢理。且委僚属助成其事，未克就，促召公對，眷眷相嘱焉。裭雖不才，實獲躡蹤継軌於公之後塵，而喜公樂善之心，付託之語，乃督餘工，助成一簣。豈惟不墜侯之偉文，抑亦成公之雅志焉。紹興四年三月𥘉一日，右朝奉郎、特差權發遣柳州軍州兼管内勸農事、借紫金魚袋李裭序。",
                    "zhushu": "",
                    "type": 2
                },
                {
                    "paragraph": "柳文年譜後序  文安禮",
                    "zhushu": "",
                    "type": 2
                },
                {
                    "paragraph": "昔之論文者，或謂文章以氣爲主，或謂文窮而益工。先生與楊慿書亦曰：“凡爲文，以神志爲主。”又云：“自貶官來無事，讀百家書，上下馳騁，乃少得知文章利病。”先生自妙齡秀發，連中異科，継登䑓省，旋遭斥逐。故予以先生文集與唐史參攷，爲時年譜，庶可知其出處與夫作文之歳月，得以究其辭力之如何也。紹興五年六月甲子，知柳州軍州事潞國文安禮序。",
                    "zhushu": ""
                }
            ]
        }
    ]
}