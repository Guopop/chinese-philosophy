{
    "name": "戰國策",
    "author": "南宋・鮑彪",
    "loadChapterCount": 1,
    "chapters": [
        {
            "name": "戰國䇿序",
            "paragraphs": [
                {
                    "paragraph": "戰國䇿序",
                    "zhushu": "",
                    "type": 1
                },
                {
                    "paragraph": "護左都水使者光禄大夫臣向言：所校中戰國䇿書中書餘卷，錯亂相糅莒，又有國别者八篇，少不足。臣向因國别者略以時次之，分别不以序者，以相𥙷除復重得三十三篇，本字多誤脫爲半字，以趙爲肖，以齊爲立，如此字者多。中書本號，或曰國䇿，或曰國事，或曰短長，或曰事語，或曰長書，或曰脩書。臣向以爲戰國時游士輔所用之國，爲之䇿謀，宜爲戰國䇿。其事繼春秋以後，訖楚、漢之起，二百四十五年間之事，皆定以殺青，書可繕寫。叙曰：周室自文武始興，崇道德，隆禮義，設辟雍泮宫庠序之教，陳禮樂弦歌移風之化，叙人倫，正夫婦，天下莫不曉然論孝悌之義，惇篤之行，故仁義之道滿乎天下。卒致之刑錯四十餘年。逺方慕義，莫不賔服。雅頌歌詠，以思其德。下及康、昭之後，",
                    "zhushu": "以思其徳一作恩德。其上下及一無下字。"
                },
                {
                    "paragraph": "雖有衰德，其綱紀尚明。及春秋時，已四五百載矣，然其餘業遺烈，流而未滅。五霸之起，尊事周室。五霸之後，時君雖無德，人臣輔其君者，若鄭之子産，晉之叔向，齊之晏嬰，挾君輔政，以並立於中國，猶以義相支持，歌說以相感，聘覲以相交，期㑹以相一，盟誓以相救。天子之命，猶有所行，㑹享之國，猶有所耻，小國得有所依，百姓得有所息。故孔子曰：能以禮讓爲國乎？何有？周之流化，豈不大哉！及春秋之後，衆賢輔國者旣没而禮義衰矣。孔子雖論詩、書，定禮樂，王道粲然，分明，以匹夫無勢化之者七十二人而巳，皆天下之俊也，時君莫尚之，是以王道遂用不興。故曰：非威不立，非勢不行。仲尼旣没之後，田文取齊，六卿分晉，道德大廢，上下失序。至秦孝公，損禮讓而貴戰爭，弃仁義而用詐譎，苟以取強而已矣。夫篡盗之人，列爲侯王，詐譎之國，興立爲強，是以轉相放效，後生師之，遂相吞滅，并大兼小，暴師經歳，流血滿野，父子不相親，兄弟不相安，夫婦離散，莫保其命，湣然道德絶矣。晚丗益甚，萬乗之國七，千乗之國五，敵侔爭權，盡爲戰國，貪饕無耻，競進無厭，國異政教，各自制断。上無天子，下無方伯，力功爭強，勝者爲右。兵革不休，詐僞並起。當此之時，雖有道德，不得施設。有謀之強，負阻而恃固，連與交質，重約結誓，以守其國。故孟子、孫卿儒術之士，棄捐於丗，而游說權謀之徒見貴於俗。是以蘇秦、張儀、公孫衍、陳軫、代、厲之属，生從横短長之說，左右傾側。蘇秦爲從，張儀爲橫。橫則秦帝，從則楚王，所在國重，所去國輕。然當此之時，秦國最雄，諸侯方弱，蘇秦結之。時六國爲一，以儐背秦，秦人恐懼，不敢闚兵於關中，天下不交兵者二十有九年。然秦國勢便形利，權謀之士，咸先馳之。蘇秦初欲横秦，弗用，故東合從。及蘇秦死後，張儀連横，諸侯聽之，西向事秦。是故始皇因四塞之國，㩀崤、函之阻，跨隴蜀之饒，聽衆人之策，乗六世之烈，以蠶食六國，兼諸侯，并有天下。仗於詐謀之弊，終無信篤之誠，無道徳之教，仁義之化，以綴天下之心，任刑罰以為治，信小術以為道，遂燔燒詩書，坑殺儒士，上小尭舜，下邈三王，二世愈甚，惠不下施，情不上逹，君臣相疑，骨肉相䟽，化道淺薄，綱紀壞敗，民不見義而懸於不寧。撫天下十四𡻕，天下大潰，詐偽之弊也。其比王徳，豈不逺哉。孔子曰：導之以政，齊之以刑，民免而無耻。導之以徳，齊之以禮，有耻且格。夫使天下有所耻，故化可致也。苟以詐偽偷活取容，自上為之，何以率下？秦之敗也，不亦宜乎。戰國之時，君徳淺薄，為之謀䇿者，不得不因勢而為，資㩀時而為，",
                    "zhushu": "脱字。"
                },
                {
                    "paragraph": "故其謀扶急持傾，為一切之權，雖不可以臨教化兵革救急之勢也。皆髙才秀士，度時君之所能行，出竒䇿異智，轉危為安，運亡為存，亦可喜，皆可觀。護左都水使者光禄大夫臣向所校戰國䇿書録",
                    "zhushu": "",
                    "type": 2
                },
                {
                    "paragraph": "曽序",
                    "zhushu": "",
                    "type": 2
                },
                {
                    "paragraph": "劉向所定，著戰國策三十三篇。崇文緫目稱十一篇者闕。臣訪之士大夫家，始盡得其書，正其誤謬，而疑其不可考者，然後戰國策三十三篇復完。叙曰：向叙此書，言周之先，明教化，修法度，所以大治。及其後詐謀用而仁義之路塞，所以大亂。其說既羙矣，卒以謂此書戰國之謀士，度時君之所能行，不得不然，則可謂惑於流俗而不篤於自信者也。夫孔、孟之時，去周之𥘉已数百𡻕，其舊法已亡，其舊俗已熄乆矣。二子乃獨明先王之道，以為不可改者，豈将強天下之主以後世之所不可為哉？亦将因其所遇之時，所遭之變，而為當世之法，使不失乎先王之意而已。二帝三王之治，其變固殊，其法固異，而其為天下國家之意，本末先後未嘗不同也。二子之道，如是而已。盖法者，所以適變也，不必盡同；道者，所以立本也，不可不一。此理之不易者也。故二子者守此，豈好為異論哉？能勿苟而已矣，可謂不惑於流俗而篤於自信者也。戰國之㳺士則不然，不知道之可信，而樂於說之易合，其設心注意，偷為一切之計而已。故論詐之便而諱其敗，言戰之善而蔽其患，其相率而為之者，莫不有利焉，而不勝其害也，有得焉而不勝其失也。卒至蘇秦、啇鞅、孫臏、呉起、李斯之徒，以亡其身。而諸侯及秦用之，亦㓕其國。其為世之大禍明矣，而俗猶莫之悟也。惟先王之道，因時適變，為法不同，而考之無疵，用之無敝。故古之聖賢，未有以此而易彼也。或曰：邪說之害正也，宜放而絶之，則此書之不泯，其可乎？對曰：君子之禁邪說也，固将明其說於天下。使當世之人皆知其說之不可從，然後以禁則齊；使後世之人皆知其說之不可為，然後以戒則明。豈必㓕其籍哉？放而絶之，莫善於是。故孟子之書，有為神農之言者，有為墨子之言者，皆著而非之。至於此書之作，則上繼春秋，下至秦漢之起，二百四五十年之間，載其行事，固不得而廢也。此書有髙誘注者二十一篇，或曰三十二篇。崇文緫目存者八篇，今存者十篇云。編校史館書籍臣曽鞏序。",
                    "zhushu": "",
                    "type": 2
                },
                {
                    "paragraph": "國策劉向校定本，髙誘注，曽鞏重校。凡浙建括蒼本皆㨿曽所定。剡川姚宏續校注最後出。予見姚注凡二本，其一冠以目録劉序，而置曽序于卷末；其一冠以曽序，而劉序次之。盖先劉氏者，元本也；先曽氏者，重校本也。今不敢失其舊，故次曽氏焉。呉師道識",
                    "zhushu": "",
                    "type": 2
                },
                {
                    "paragraph": "戰國策序",
                    "zhushu": "",
                    "type": 2
                },
                {
                    "paragraph": "國䇿，史家流也。其文辯愽，有煥而明，有婉而微，有約而深，太史公之所考本也。自漢稱為戰國策，雜以短長之號，而有蘇張縦横之說，學者諱之，置不論，非也。夫史氏之法，具記一時事辭，善惡必書，𥘉無所決擇。楚曰檮杌，書惡也。魯曰春秋，善惡兼也。司馬史記、班固漢書有佞幸等列傳，學者豈以是為不正，一舉而棄之哉。矧此書若張孟談、魯仲連發䇿之慷慨諒毅，觸讋納說之從容，飬叔之息射保，功莫大焉；越人之投石謀，賢莫尚焉；王斗之愛縠憂，國莫重焉。諸如此，𩔖不一。皆有合先王正道。孔孟之所不能違也。若之何置之曽。鞏之序羙矣。而謂禁邪說者。固将明其說於天下。則亦求其故而為之說。非此書指也。起秦迄今。千四百𡻕。由學者不習。或衍或脱。或後先失次。故肖立半字。時次相糅。劉向巳病之矣。舊有髙誘注，既踈略，無所稽㩀，注又不全，浸㣲浸滅，殆於不存。彪於是考史記諸書為之注，定其章條，正其衍說，而存其舊，慎之也。地理本之漢志，無則缺；字訓本之說文，無則稱。猶雜出諸書，亦别名之。人姓名多不傳見，欲顯其所說，故繫之一國，亦時有論說，以翊宣教化，可以正一史之謬，備七略之缺。以之論是非，辨得失，而考興亡，亦有𥙷於丗紹興十七年丁卯仲冬二十有一日辛巳冬至，縉雲鮑彪序。",
                    "zhushu": "",
                    "type": 2
                },
                {
                    "paragraph": "曽序。",
                    "zhushu": "見前。",
                    "type": 2
                },
                {
                    "paragraph": "劉序。",
                    "zhushu": "見前。",
                    "type": 2
                },
                {
                    "paragraph": "劉氏定著三十三篇，東周一，西周一，秦五，齊六，楚四，趙四，魏四，韓三，燕三，宋衛一，中山一。",
                    "zhushu": "今按：西周正統也，不得後於東周，定爲首卷。",
                    "type": 2
                },
                {
                    "paragraph": "彪校此書，四易槀而後繕冩。己巳仲春重校，始知東周䇿嚴氏之賊，陽竪與焉。爲韓䇿嚴遂陽竪也。先哲言校書如塵埃風葉，隨掃隨有，豈不信哉！尚有舛謬，以俟君子。十一日書",
                    "zhushu": "正曰：嚴遂陽竪，事有差互，說見周韓䇿。",
                    "type": 2
                },
                {
                    "paragraph": "國策校注序",
                    "zhushu": "",
                    "type": 2
                },
                {
                    "paragraph": "先秦之書，惟戰國策最古，文最訛舛。自劉向校定已病之。南豐曽鞏再校，亦疑其不可考者。後漢髙誘爲注，宋尚書郎括蒼鮑彪詆其踈略繆妄，乃序次章條，𥙷正脫誤。時出已見論說，其用意甚勤。愚甞並取而讀之，髙氏之踈略信矣。若繆妄，則鮑氏自謂也。東萊吕子大事記間取鮑說而序次之，丗亦或從之。若其繆誤，雖未甞顯列，而因此考彼，居然自見，遂益得其詳焉。盖鮑專以史記爲據，馬遷之作固采之是書，不同者當互相正，史安得全是哉？事莫大於存古，學莫善於闕疑。夫子作春秋，仍夏五殘文，漢儒校經，未甞去本字，但云某當作某，某讀如某，示謹重也。古書字多假借，音亦相通。鮑直去本文，徑加改字，豈傳疑存舊之意哉？比事次時，當有明徴。其不可定知者，闕焉可也，豈必強爲傅㑹乎？又其所引書，止於淮南子、後漢志、說文、集韻，多摭彼書之見聞，不問本字之當否。史注自裴、徐氏外，索隱、正義皆不之引，而通鑑諸書亦莫考。淺陋如是，其致誤固宜。顧乃極詆髙氏，以陳賈爲孟子書所稱，以伐燕爲齊宣，用是發憤更注。不思宣王伐燕乃孟子明文。宣、閔之年，通鑑謂史失其次也。鮑以赧王爲西周君，而指爲正統，此開卷大誤。不知河南爲西周，洛陽爲東周。韓非子說秦王以爲何人？魏惠王盟曰里，以爲他事；以魯連約矢之書為後人所𥙷。以魏幾鄢陵為人名，以公子牟非魏牟，以中山司馬子期爲楚昭王卿。此𩔖甚多，尚安得詆髙氏哉？其論說自謂翊宣教化，則尤可議。謂張儀之誑齊梁，爲將死之言，善周人詐以免難，爲君子所恕；張登狡獪，非君子所排；蘇代之訑爲不可廢，陳軫爲絶𩔖離群；蔡澤爲明哲保身，聶政爲孝；樂羊爲隱忍君，王后爲賢智婦人，韓幾瑟爲義嗣，衛嗣君爲賢君，皆悖義害正之甚者。其視名物人地之差失，又不足論也。鮑之成書，當紹興丁卯，同時剡川姚宏亦注是書，云得㑹稽孫朴所校，以閣本標出錢藻、劉敞校字，又見晉孔衍春秋後語，參校𥙷注，是正存疑，具有典則。大事記亦頗引之，而丗罕傳，知有鮑氏而巳。近時浚儀王應麟甞斥鮑失數端，而廬陵劉辰翁盛有所稱許。以王之愽洽，知其未暇悉數，而劉特愛其文采，他固弗之察也。吕子有云：觀戰國之事，取其大㫖，不必字字爲據，盖以游士増飾之詞，多矧重以訛舛乎？輙因鮑注，正以姚本，參之諸書，而質之大事記，存其是而正其非，庶幾明事蹟之實，求義理之當焉。或曰。戰國策者，六經之棄也。子深辨而詳究之，何其戾。鮑彪之區區。又不足攻也。夫人患理之不明耳。知至而識融，則異端雜說，皆吾進德之助，而不足以爲病也。曽氏之論是書曰：君子之禁邪說者，固將明其說於天下，使皆知其不可爲，然後以禁則齊，以戒則明，愚有取焉爾。是非之在人心，天下之公也。是雖芻蕘不遺，非雖大儒必斥，愚何擇於鮑氏哉？特寡學謏聞謬誤，復恐𩔗之。世之君子有正焉，固所願也。泰定二年歳乙丑八月日，金華呉師道序。",
                    "zhushu": "",
                    "type": 2
                },
                {
                    "paragraph": "國䇿之書，自劉向第録逮南豐曽氏，皆有序論，以著其大㫖。向謂戰國謀士，度時君所能行，不得不然，曽氏譏之。㠯爲惑流俗而不篤於自信，故因之推言先王之道，聖賢之法，而終謂禁邪說者，固將明其說於天下，其論正矣。而鮑氏以爲是特求其故而爲之說者。䇿乃史家者流，善惡兼書，𥘉無决擇。其善者，孔孟之所不能違，若之何置之？鮑之言殆後出者求備邪？夫天下之道，王伯二端而已。伯者，猶知假義以爲名，仗正以爲功。戰國名義蕩然，攻闘併吞，相詐相傾，機變之謀，唯恐其不深；捭闔之辤，唯恐其不工。風聲氣習，舉一世而皆然。間有持論立言，不戾乎正，殆千百而一二爾。若魯仲連，盖絶出者，然其排難觧紛，忼慨激烈，每因事而發，而亦未聞其反正明本，超乎事變之外也，况其下者乎？當是之時，本仁祖義，稱述唐虞、三代，卓然不爲世俗之說者，孟子一人而已，求之是書無有也。荀卿亦宗王者，今唯載其絶春申之書，而不及其他。田子方接聞孔氏之徒，其存者僅僅一言，又何略於此而詳於彼邪？史莫大於春秋，春秋善惡兼書，而聖人之心，則欲寓褒貶以示大訓。是書善惡無所是非，而作者又時出所見，不但記載之爲談季子之金多位髙，則沾沾動色；語安陵嬖人之固寵，則以江乙爲善謀。此其最陋者。夸從親之利，以爲秦兵不出函谷十五年，諸侯二十九年不相攻，雖甚失實，不顧也。厠雅於鄭，則音不純；置薫於蕕，則氣必奪。善言之少，不足以勝不善之多。君子所以舉而謂之邪說者，盖通論當時習俗之敝，舉其重而名之也。近代晁子止書志列於縱橫家，亦有見者。且其所列，固有忠臣義士之行，不係於言者，而其繼春秋抵秦、漢，載其行事，不得而廢，曽氏固已言之，是豈不知其爲史也哉？𥨸謂天下之說，有正有邪，其正焉者主于一，而其非正者君子小人各有得焉。君子之於是書也，考事變，䆒情僞，則守益以堅，知益以明；小人之於是書也，見其始利而終害，小得而大䘮，則悔悟懲創之心生。丗之小人多矣，固有未甞知是書，而其心術行事無不合者。使其得是書而究之，則將有不爲者矣。然則所謂明其說於天下，爲放絶之善者，詎可訾乎？",
                    "zhushu": "",
                    "type": 2
                },
                {
                    "paragraph": "戰國策校注序",
                    "zhushu": "",
                    "type": 2
                },
                {
                    "paragraph": "至正𥘉袓仁始登史舘，而東陽呉君正傳實為國子慱士。呉君之鄉，則有丁文憲、何文定、金文安、許文懿諸先生所著書，君悉取以訓諸生，匡末學。後君歸，丁母艱病卒。袓仁亦嘗聞君校注國策，考覈精甚，而惜未之見也。今季夏，浙西憲掾劉瑛廷脩隨僉憲伯希顔公來按呉郡，一日，囊君所校策來言曰：正傳吾故人，今已矣，不可使其書亦已。吾嘗有請於僉憲公，取於其家，且刻梓學宫，君宜序之，幸毋辭。祖仁𥨸！惟古之君子，其居家也本諸身，其居官也本諸家，其訓人也本諸己，其安時也本諸天文，其餘也，而况於言乎？是故不以言為上，而後之為言者莫能上也；不以計為髙，而後之為計者莫能髙也。周衰，列國兵爭，始重辭命，然猶出入詩書，援㩀遺禮，彬彬焉先王流風餘韻存焉。壊爛而莫之存者，莫甚於戰國。當時之君臣，惴惴然惟欲強此以弱彼，而遊談馳騁之士，逆探巧合，彊辯深語，以闘爭諸侯，矜讋妻子，雖其計不可行，言不可踐，苟有欲焉，無不售也；苟有𨻶焉，無不投也。卒之諸侯不能有其國，大夫不能有其家，而蘇秦之屬，不旋踵勢敗而身僨。由此觀之，非循末沿流，不知其本故耶？是策自劉向校定後，又校於南豊曽鞏，至括蒼鮑彪病髙注踈謬，重定序次，而𥙷闕删衍，差失於專，時有議論，非悉於正。故呉君復據剡川姚宏本，參之諸書，而質之大事記，以成此書。其事覈而義正，誠非鮑比。古書之存者希矣，而諸儒於是書校之若是其精者，以其言則季世之習，而其䇿則先秦之遺也。于何幸得觀呉君此書於身後，且知其所正者有所本，而又嘉劉掾不以死生異心而卒其志也，故不復辭而爲之序。至正十五年六月，浚儀陳祖仁序。",
                    "zhushu": ""
                }
            ]
        },
        {
            "name": "校正凡例",
            "paragraphs": [
                {
                    "paragraph": "校正凡例",
                    "zhushu": "",
                    "type": 1
                },
                {
                    "paragraph": "一、鮑更易策文，元次殽亂，欲從舊本，則不見駁正之意，已著目録于前。今據其本䟽辨。凡注之謬誤者抹之，辨正則以正曰著之，未明而改定者，亦從此例，闕遺及他有發明者，以補曰著之。",
                    "zhushu": "",
                    "type": 2
                },
                {
                    "paragraph": "一、鮑所改及加字并抹除字復存之。或與一本合而可通者，從之而注其下。他本字異義通者，以一本著之。",
                    "zhushu": "",
                    "type": 2
                },
                {
                    "paragraph": "一、大事記與鮑說有當見，或與今說有相發者，則見之，不悉引一地名等𩔖？大事記多取史記索隱、正義說，今止稱各書。或欲著大事記說，則稱大事記。前見者不復出云見前見某策",
                    "zhushu": "",
                    "type": 2
                },
                {
                    "paragraph": "一、此書字多通借，不可徧舉，今於首一字著其說後止注其字，其可兼通者不注。凡音切，擇難暁與易混者釋之，或附章末。",
                    "zhushu": ""
                }
            ]
        },
        {
            "name": "戰國䇿西周卷第一",
            "paragraphs": [
                {
                    "paragraph": "戰國䇿西周卷第一",
                    "zhushu": "",
                    "type": 1
                },
                {
                    "paragraph": "縉雲鮑彪校注",
                    "zhushu": "",
                    "type": 2
                },
                {
                    "paragraph": "東陽呉師道重校",
                    "zhushu": "",
                    "type": 2
                },
                {
                    "paragraph": "西周",
                    "zhushu": "漢志：河南、洛陽、榖城、平隂、偃師、鞏、維氏，皆周地也。正曰：按大事記，周貞定王二十八年，考王初立，封其弟掲於河南，是爲河南桓公。河南即郟鄏。武王迁九鼎，周公營以爲都，是爲王城。洛陽，周公所營下都，以迁頑民，是爲成周。平王東迁，定都王城。王子朝之亂，敬王徙都成周，至是考王以王城故地封桓公焉。平王東迁之後，所謂西周者，豐、鄗也。東周者，東都也。威烈王以後，所謂西周者，河南也。東周者，洛陽也。何以稱河南爲西周？自洛陽下都視王城則在西也。何以稱洛陽爲東周？自河南王城視下都則在東也。河南桓公卒，子威公立。威公卒，子惠公立。考王十五年，河南惠公復自封其少子班於鞏以奉王，號東周，没亦謚惠。是時東、西周雖未分治，河南惠公旣號奉王者爲東周，亦必自号西周矣。𩔰王二年，趙與韓分周爲二，於是東西。各爲列國。𩔰王雖在東周，特建空名。是後史傳所載致伯賜胙之𩔖周王也。征伐謀策稱東西周君者，皆謂二周也。周本紀云。赧王時，東西周分治。非也。赧王特徒都西周耳。當以趙丗家爲正。以上並大事記文。按髙誘注。西周王城。今河南。東周成周。今洛陽。丗本云。西周桓公名揭。居河南。東周惠公名班。居洛陽。及索隱。正義所載甚詳，獨邵子經丗書紀赧王爲西周君，與東周惠公並，而不紀西周公，仍舊誤也。鮑考之不精，即以西周爲王，謂之正統，謂東不得先於西，亂易舊次，此開卷第一繆。近時陳振孫書録特舉其首西周爲美，亦失考，所當改正從舊。又考春秋書王城成周，公羊傳曰：王城者何？西周也。成周者何？東周也。說亦甚明。昭二十六年天王入于成周，左傳以十二月入王城，三十二年城成周。盖敬王定迁在旣城之後。而孫莘老、胡康侯皆以成周即京師，亦未考王城、成周之實，而誤合爲一也。要之，此文古今說者多以迷瞀致誤，故大事記辨之甚詳，且實因鮑氏而發。近有著東、西周辨者，其說亦然，而不引吕子，豈未之見邪○徐廣云：周比亡凡七縣，河南止緱氏。此是合東、西周地言之，今緫注盖因正統之說而誤者。",
                    "type": 2
                },
                {
                    "paragraph": "安王",
                    "zhushu": "威烈王子，此𩔖並以事見紀表，丗家新出正曰：東西周雖分，王實在上，䇿以東西周稱，决不當係之王。鮑以西周即王，故此係以安王、赧王，而東周係以惠公。彼西周桓、威、惠武等公，著在史冊，獨不見乎安王、烈王實都東周，而可係之西周乎？按策中周君皆指東西二君，故多穪主君，其稱王者則附以見，如秦與師求、晶章，蘇秦為周最章，鮑止以嚴氏為賊一條，遂出安王，不知乃烈王時事，又誤也。鮑用意雖勤，傅㑹舛謬者多，並見各章。",
                    "type": 2
                },
                {
                    "paragraph": "嚴氏為賊，",
                    "zhushu": "嚴仲殺韓相傀。列侯三年書殺俠累是也。殺人不以道曰賊，於此為五年，正曰韓策。陽堅此作竪，字有訛。索𨼆曰：紀年：韓山堅賊其君哀侯。韓山堅即韓嚴，非嚴遂使聶政殺俠累事也。說見上及韓策。"
                },
                {
                    "paragraph": "而陽竪與焉。",
                    "zhushu": "鴻烈人間訓注竪。小使也。韓策名堅。"
                },
                {
                    "paragraph": "道周，",
                    "zhushu": "出亡過周。"
                },
                {
                    "paragraph": "周君留之十四日，載以乗車駟馬而遣之。",
                    "zhushu": "乗四馬也。一車駕四馬，所謂駟馬車。"
                },
                {
                    "paragraph": "韓使人讓周，",
                    "zhushu": "讓，譙責也。然則此時周之令已不行於諸侯矣。正曰：此東周君也。策文明曰小國。"
                },
                {
                    "paragraph": "周君患之。客謂周君正語之曰：",
                    "zhushu": "使以。留之之情，告之𥙷曰：一本客謂周君曰：正語之。正。猶直也。"
                },
                {
                    "paragraph": "寡人",
                    "zhushu": "孤寡不榖，王侯之稱。"
                },
                {
                    "paragraph": "知嚴氏之為賊，而陽堅與之，故留之十四日，以待命也。",
                    "zhushu": "待韓之命。"
                },
                {
                    "paragraph": "小國不足，",
                    "zhushu": "衍亦字。"
                },
                {
                    "paragraph": "亦",
                    "zhushu": "補曰：疑在不字上，一本無。"
                },
                {
                    "paragraph": "以容賊，君之使又不至，是以遣之也。",
                    "zhushu": "元在東周策，時周未分也。彪謂客之辯雖足以文周，而周君实為天下逋逃主，所謂欲盖而彰者，何以示天下乎？正曰：考其時，則烈王五年，王都東周。若以王都為尊，則舊卷首東周是矣。",
                    "type": 2
                },
                {
                    "paragraph": "赧王，",
                    "zhushu": "周紀，慎靚王子𡻕，丁未立，徙都西周。西京，鎬京也。宋忠曰：卒謚西周武公。正曰：西周不當係之王，前巳論之。西周桓、威、惠、武等公，東周惠公、昭文君，雖見史傳，然年丗不明，事實難附。鮑所附赧王諸章，㩀史亦有可考者，然無考者，悉強附焉。係王旣非不復深論○鎬京大謬。○按周紀，西周君犇秦周君王赧卒。宋忠曰云云，正義曰：非也。西周公即西周武公，王赧即周王也。周君與王赧此年俱卒。通鑑書赧王入秦，大事記謂當從之。史。衍周君二字。又楚丗家，楚欲圖周，周赧王使武公，則武公為臣明矣，豈可合為一人乎？",
                    "type": 2
                },
                {
                    "paragraph": "周共太子死，",
                    "zhushu": "周紀云：西周武公之共太子死，正曰策元在東周。鮑㩀周紀改此，恐有誤，而下注周紀之文以存疑。"
                },
                {
                    "paragraph": "有五庶子，皆愛之，而無適立也。",
                    "zhushu": "適，猶定也。故與莫反正曰適。專主也。"
                },
                {
                    "paragraph": "司馬翦",
                    "zhushu": "司馬楚卿，疑即昭翦。"
                },
                {
                    "paragraph": "謂楚王",
                    "zhushu": "懐。"
                },
                {
                    "paragraph": "曰：何不封公子咎",
                    "zhushu": "周君別子。"
                },
                {
                    "paragraph": "而為之請太子？",
                    "zhushu": "請於周，使立為太子。"
                },
                {
                    "paragraph": "左成",
                    "zhushu": "楚人正曰：此𩔗當因舊注凡有明徴者，可定其生地，不可考，而仕囯可見者，則當曰某囯臣。正義注此正作楚臣髙，注亦多作臣，後放此。"
                },
                {
                    "paragraph": "謂司馬翦曰：周君不聽，是公之智困",
                    "zhushu": "困，不通也。"
                },
                {
                    "paragraph": "而交絶於周也。不如謂周君曰孰欲立也？微告翦，翦令楚王資之以地。",
                    "zhushu": "封之以為之資。"
                },
                {
                    "paragraph": "公若欲為太子，",
                    "zhushu": "此左成告翦之辭。為，皆去音，猶助也。"
                },
                {
                    "paragraph": "因令人謂相國御展子",
                    "zhushu": "楚相之御姓展。"
                },
                {
                    "paragraph": "廧夫空",
                    "zhushu": "廧嗇字同，小臣也，空其名。"
                },
                {
                    "paragraph": "曰：王𩔗欲令若為之，",
                    "zhushu": "王楚、王𩔖猶似。若，汝也。言楚王之意然。"
                },
                {
                    "paragraph": "此徤士也，",
                    "zhushu": "此亦左成喻翦之言。徤猶悍也。正曰此亦成作翦語。語展子者。"
                },
                {
                    "paragraph": "居中",
                    "zhushu": "囯中。"
                },
                {
                    "paragraph": "不便於相國。",
                    "zhushu": "二士居中與囯事，以其悍，故相囯不之便。若出而使周，則不居中用事，相囯之所欲也。故以此說之，相國必從。"
                },
                {
                    "paragraph": "相國令之為太子，",
                    "zhushu": "此䇿周紀有元在東，周正曰見上，補曰共㳟同。適，丁歷反。咎音皐。",
                    "type": 2
                },
                {
                    "paragraph": "謂齊王",
                    "zhushu": "凡言謂言為而不人失之也，猶言或為或謂。王閔王正曰：周最屢見東西周策，謂周最曰：赫之相宋云云，事在赧王十七年。周最於齊王厚也，而逐之，聽祝弗相吕禮云云，禮之相在赧王二十九年，此則正當齊閔之丗。周紀：赧王四十五年，周君之秦，客謂周最以應為太后飬地。五十八年，有周聚以収斉，則正當頃襄王之丗，相距凡四十年，不可定為閔王時也。按葉西周兩章皆云最為太子，而東周又出最名，無曰太子云者，疑或自是二人，然無所考。"
                },
                {
                    "paragraph": "曰：王何不以地齎周最",
                    "zhushu": "齎，持遺也。最，周之庶子。凡周皆周之族，正曰鮑。意此即上章事，而上有五庶子之文爾，無明據。"
                },
                {
                    "paragraph": "以為太子也？齊王令司馬悍",
                    "zhushu": "齊人。"
                },
                {
                    "paragraph": "以賂進周最於周。",
                    "zhushu": "進猶薦。"
                },
                {
                    "paragraph": "左尚",
                    "zhushu": "齊人。"
                },
                {
                    "paragraph": "謂司馬悍曰：周不聽，是公之智困而交絶於周也。公不如謂周君曰何欲置？",
                    "zhushu": "置，猶立。"
                },
                {
                    "paragraph": "令人微告悍，悍",
                    "zhushu": "補曰：一本悍，請令。"
                },
                {
                    "paragraph": "令王進之以地。左尚以此得事。",
                    "zhushu": "以教悍得齊王意，故委任之。疑此即上章楚王。楚人補曰：最，史作聚。索隠云：最，古聚字，說文同。趙策顔最，史亦作顔聚。",
                    "type": 2
                },
                {
                    "paragraph": "司㓂布",
                    "zhushu": "司㓂，周官布其名。"
                },
                {
                    "paragraph": "爲周最，謂周君曰：君使人告齊王，以周最不肯爲太子也，",
                    "zhushu": "閔王善最，欲其爲太子，以賂進之。最時讓立周，以最不肯立，告齊正曰：閔王說見前章，此並無㩀。"
                },
                {
                    "paragraph": "臣爲君不取也。函冶氏",
                    "zhushu": "冶，銷鐵也。函，盖其姓。補曰剡川。姚氏云：函，姓。冶，官名，因以爲號。"
                },
                {
                    "paragraph": "爲齊太公",
                    "zhushu": "田和也。始代吕氏爲齊侯。"
                },
                {
                    "paragraph": "買良劒，公不知，善歸其劒而責之金。",
                    "zhushu": "歸，還之也。責，取也。金，買劔之金。"
                },
                {
                    "paragraph": "越人請買之千金，折而不賣。",
                    "zhushu": "折折劒正曰髙。注云：雖千金猶。未盡其本價，故折其錢而不賣，則折作折，闕義。若作斷折，則於下文不通。"
                },
                {
                    "paragraph": "將死，",
                    "zhushu": "函冶氏將死。"
                },
                {
                    "paragraph": "而屬其子",
                    "zhushu": "屬。囑同。集韻：託辭。"
                },
                {
                    "paragraph": "曰：必無",
                    "zhushu": "無以告人。"
                },
                {
                    "paragraph": "獨知。",
                    "zhushu": "自知其良正曰：二語因髙注。愚意必無獨知，當作一句，言凡有售，必使衆知其良，不可獨知也。"
                },
                {
                    "paragraph": "今君之使最爲太子，",
                    "zhushu": "周雖以最不肯立告齊，猶欲立之，特未定耳。"
                },
                {
                    "paragraph": "獨知之契也，",
                    "zhushu": "契，約也。當兩知之，今則獨補曰。禮記右契注：一書兩札，同而别之。"
                },
                {
                    "paragraph": "天下未有信之者也。臣恐齊王之謂",
                    "zhushu": "元作爲。"
                },
                {
                    "paragraph": "爲",
                    "zhushu": "補曰：策爲謂通借。此當作謂。"
                },
                {
                    "paragraph": "君實立果",
                    "zhushu": "亦周子。"
                },
                {
                    "paragraph": "而讓之於最，",
                    "zhushu": "讓，飾說也。"
                },
                {
                    "paragraph": "以嫁之於齊。",
                    "zhushu": "嫁猶賣也。言欺齊。"
                },
                {
                    "paragraph": "君爲多巧，",
                    "zhushu": "巧，猶詐。"
                },
                {
                    "paragraph": "最爲多詐。",
                    "zhushu": "心欲之而言不肯。"
                },
                {
                    "paragraph": "君何不買信貨哉？",
                    "zhushu": "可信之貨，非獨知也。"
                },
                {
                    "paragraph": "奉飬無有愛於最也。",
                    "zhushu": "愛猶吝。"
                },
                {
                    "paragraph": "使天下見之。",
                    "zhushu": "然則立最信矣。從周紀皆當爲楚王。正曰：使衆見之而信，最之當立。從周紀改楚，非。正曰：爲周，爲君、爲齊之爲，去声。",
                    "type": 2
                },
                {
                    "paragraph": "秦令樗里疾",
                    "zhushu": "秦惠王弟。其居在渭南隂鄉樗里，故號樗里子。後相武王。"
                },
                {
                    "paragraph": "以車百乗入周，周君迎之以卒，",
                    "zhushu": "百人爲卒。"
                },
                {
                    "paragraph": "甚敬。楚王怒，",
                    "zhushu": "懷王。"
                },
                {
                    "paragraph": "讓周，以其重秦客",
                    "zhushu": "謂疾。"
                },
                {
                    "paragraph": "游騰",
                    "zhushu": "周人正曰髙。注作臣。"
                },
                {
                    "paragraph": "謂楚王曰：昔智伯",
                    "zhushu": "晉卿，智襄子之孫瑶。"
                },
                {
                    "paragraph": "欲伐厹由，",
                    "zhushu": "夷囯屬臨淮。漢志由作猶。又九域圗：并州有仇猶城。引此正曰髙。注：狄囯。括地志云：并州盂縣外城，俗名原仇山。史樗里傳作仇猶。韓子仇繇吕。春秋劉外紀。夙繇髙。注：或作仇首。漢志臨淮乃泗之漣水。羅氏路史謂非智伯所伐者。厹音求，字又作叴㕤。"
                },
                {
                    "paragraph": "遺之大鐘，載以廣車，",
                    "zhushu": "欲開道也。"
                },
                {
                    "paragraph": "因隨入以兵，厹由卒亡，無備故也。",
                    "zhushu": "受其鐘，不防以兵。"
                },
                {
                    "paragraph": "桓公伐蔡也，",
                    "zhushu": "僖二年，蔡姫沈舟盪公，公怒，歸之，未絶也。蔡嫁之，故伐之。蔡，蔡叔度所封，屬汝南，後徙沛下蔡。"
                },
                {
                    "paragraph": "號言伐楚，",
                    "zhushu": "號，声言也。以伐楚號衆。"
                },
                {
                    "paragraph": "其實襲蔡。",
                    "zhushu": "無鐘皷曰襲。正曰：此據左氏說。陸氏纂例。掩其不備曰襲。"
                },
                {
                    "paragraph": "今秦，虎狼之國也，",
                    "zhushu": "喻其貪殘。"
                },
                {
                    "paragraph": "兼有吞周之意，使樗里疾以車百乗入周，周君懼焉。以蔡厹由惑之，",
                    "zhushu": "以二囯爲惑𥙷曰：一本戒之。注以二囯為戒也。"
                },
                {
                    "paragraph": "故使長兵在前，",
                    "zhushu": "戈矛之屬。"
                },
                {
                    "paragraph": "強弩在後，名曰衛疾，",
                    "zhushu": "衛行列為護也。"
                },
                {
                    "paragraph": "而實囚之。",
                    "zhushu": "𥙷曰，一本下有也字。"
                },
                {
                    "paragraph": "周君豈能無愛國哉？恐一日之亡國",
                    "zhushu": "恐秦亡之。"
                },
                {
                    "paragraph": "而憂大王。",
                    "zhushu": "為楚王憂。"
                },
                {
                    "paragraph": "楚王乃恱。",
                    "zhushu": "樗里。傳有。",
                    "type": 2
                },
                {
                    "paragraph": "雍氏之役，",
                    "zhushu": "周紀注：陽翟有雍氏城。韓記注：赧王三年、十五年，楚再圍雍氏，此十五年也。"
                },
                {
                    "paragraph": "韓徴甲與粟於周，",
                    "zhushu": "徴，猶索。"
                },
                {
                    "paragraph": "周君患之，告蘇代。",
                    "zhushu": "秦之弟，洛陽人。"
                },
                {
                    "paragraph": "蘇代曰：何患焉？代能為君令韓不徴甲與粟於周，又能為君得髙都。",
                    "zhushu": "屬上黨。正曰：水經云：伊水逕邥郵亭，又北逕髙都。杜預云：河南新城有邥郵亭。括地志云：髙都故城在洛州伊闕縣北。京相璠云：非在上黨者。"
                },
                {
                    "paragraph": "周君大恱，曰：子苟能，寡人請以國聽。",
                    "zhushu": "以囯事。從之。"
                },
                {
                    "paragraph": "蘇代遂徃，見韓相國公仲",
                    "zhushu": "元作中，下同。韓公族"
                },
                {
                    "paragraph": "中",
                    "zhushu": "正曰：古仲字省補曰：索𨼆云：公仲侈。裴駰云：相囯秦官韓。亦有諸囯。倣，秦也。"
                },
                {
                    "paragraph": "曰：公不聞楚計乎？昭應",
                    "zhushu": "楚將也。昭、屈、景，皆楚之族姓，後有，不重注。"
                },
                {
                    "paragraph": "謂楚王",
                    "zhushu": "懷王。"
                },
                {
                    "paragraph": "曰：韓氏罷於兵，",
                    "zhushu": "罷、疲同。勞也。"
                },
                {
                    "paragraph": "倉廪空，",
                    "zhushu": "並榖所入。"
                },
                {
                    "paragraph": "無以守城。吾攻之以飢，",
                    "zhushu": "因其飢攻之。𥙷曰：一本収之。"
                },
                {
                    "paragraph": "不過一月必㧞之。",
                    "zhushu": "得城曰㧞，如㧞物然。"
                },
                {
                    "paragraph": "今圍雍氏，五月不能㧞，是楚病也。",
                    "zhushu": "病猶困。"
                },
                {
                    "paragraph": "楚王始不信昭應之計矣。今公乃徴甲與",
                    "zhushu": "元作及。"
                },
                {
                    "paragraph": "及",
                    "zhushu": "正曰：史作與，及義自通，毋煩改字。"
                },
                {
                    "paragraph": "粟於周，此告楚病也。",
                    "zhushu": "猶以飢疲告之。"
                },
                {
                    "paragraph": "昭應聞此，必勸楚王益兵守雍氏，雍氏必㧞。公仲中曰：善。然吾使者巳行矣。代曰：公何不以髙都與周？公仲中怒曰：吾無徴甲與粟於周，亦巳多矣，何爲與髙都？代曰：與之髙都，則周必折而入於韓，",
                    "zhushu": "折猶屈，入猶歸。"
                },
                {
                    "paragraph": "秦聞之，必大怒而焚周之節，",
                    "zhushu": "節，符，信也。行者。所執焚之者，不通周也。周官通逹於天下必有節，無節則不逹。"
                },
                {
                    "paragraph": "不通其使，是公以敝髙都得完周也。何不與也？公仲中曰：善。不徴甲與粟於周而與髙都，楚卒不㧞雍氏而去。",
                    "zhushu": "紀有而略周君爲東周。補曰：正義雍，於恭反。",
                    "type": 2
                },
                {
                    "paragraph": "薛公",
                    "zhushu": "靖郭君田嬰之子孟甞君田文也。襲其父封薛。薛屬魯囯。"
                },
                {
                    "paragraph": "以齊爲韓、魏攻楚，",
                    "zhushu": "楚懐二十六年，齊、韓、魏攻楚，此十二年也。"
                },
                {
                    "paragraph": "又與韓、魏攻秦，",
                    "zhushu": "齊閔二十六年爲轉魏攻秦，此十七年也。正曰：此據史。按通鑑大事記，赧王二年當閔王元年，此當作十六年。"
                },
                {
                    "paragraph": "而藉兵乞食於西周。",
                    "zhushu": "藉，猶借。"
                },
                {
                    "paragraph": "韓慶",
                    "zhushu": "凡韓皆韓人。其在周，去韓仕周也。凡非本囯人，皆自其囯來仕者也。"
                },
                {
                    "paragraph": "爲西周謂薛公曰：君以齊爲韓、魏攻楚九年，取宛、葉以北",
                    "zhushu": "二縣屬南陽九字誤，當云六或五補。曰：宛，於𡊮反，鄧州縣。葉，舒渉反，汝州縣。"
                },
                {
                    "paragraph": "爲強韓、魏。",
                    "zhushu": "爲猶代補曰：一本而取宛、葉以北，以強韓魏。"
                },
                {
                    "paragraph": "今又攻秦以益之，",
                    "zhushu": "益其強，"
                },
                {
                    "paragraph": "韓、魏南無楚憂，西無秦患，則地廣而益重，齊必輕矣。夫本末更盛，",
                    "zhushu": "更，猶迭。"
                },
                {
                    "paragraph": "虚實有時，",
                    "zhushu": "言不可常。"
                },
                {
                    "paragraph": "𥨸爲君危之？",
                    "zhushu": "並言齊、薛，今雖善韓、魏，後或爲患。"
                },
                {
                    "paragraph": "君不如令敝邑",
                    "zhushu": "周也。"
                },
                {
                    "paragraph": "隂合爲秦，",
                    "zhushu": "隂，猶𥝠。"
                },
                {
                    "paragraph": "而君無攻，",
                    "zhushu": "但出兵臨秦，不用攻也。"
                },
                {
                    "paragraph": "又無藉兵乞食。",
                    "zhushu": "勿示秦以弱。"
                },
                {
                    "paragraph": "君臨函谷",
                    "zhushu": "臨言以兵至其地。函谷，關名，在弘農。補曰：正義云：陜州桃林縣西南有洪溜澗，古函谷也。今屬靈寳縣。"
                },
                {
                    "paragraph": "而無攻，令敝邑以君之情",
                    "zhushu": "心所欲也。"
                },
                {
                    "paragraph": "謂秦王",
                    "zhushu": "昭㐮。"
                },
                {
                    "paragraph": "曰：薛公必不",
                    "zhushu": "𥙷不字補曰：史此下有不字，是。"
                },
                {
                    "paragraph": "破秦以張韓、魏。",
                    "zhushu": "張去音。大之也。"
                },
                {
                    "paragraph": "所以進兵者，欲王令楚割東國以與齊",
                    "zhushu": "楚之東地，即楚䇿下東囯云："
                },
                {
                    "paragraph": "而",
                    "zhushu": "元作也。"
                },
                {
                    "paragraph": "也。",
                    "zhushu": "補曰：史作而。"
                },
                {
                    "paragraph": "秦王出楚王",
                    "zhushu": "懷。"
                },
                {
                    "paragraph": "以爲和，",
                    "zhushu": "楚懷三十年，張儀誘楚王㑹秦，秦留之。此十六年也。"
                },
                {
                    "paragraph": "君令敝邑以此恵秦，",
                    "zhushu": "秦得無攻周之力也。"
                },
                {
                    "paragraph": "秦得無攻",
                    "zhushu": "元作破。"
                },
                {
                    "paragraph": "破，而以楚之東國自免也。必欲之。楚王出，必德齊。",
                    "zhushu": "齊出之，齊之恩也。"
                },
                {
                    "paragraph": "齊得東國而益強，而薛丗丗無患。秦不大弱，",
                    "zhushu": "無三囯之兵故。"
                },
                {
                    "paragraph": "而處之三晉之西，",
                    "zhushu": "趙、魏、韓本晉三卿，分晉而君之，故曰三晉。"
                },
                {
                    "paragraph": "三晉必重齊。",
                    "zhushu": "秦居晉西，不弱而善齊。三晉畏秦，故齊重。"
                },
                {
                    "paragraph": "薛公曰：善。因令韓慶入秦，而使三國無攻秦，而使不藉兵乞食於周。",
                    "zhushu": "孟甞傳有。今按楚記，三囯攻楚，秦救之，引去。與此言取宛、葉。小駮正曰大事記頴濵。蘇氏云：秦昭王欺楚懷王，要之割地，諸𠉀孰視，無敢一言問秦者。惟田文怨秦，借楚爲名，與韓、魏伐秦，自山東難秦，未有若此其壯者也。惜其聽蘇代之計，臨函谷而無攻，以求楚東囯，而名義索然以盡。由此觀之，秦惟不遇桓、文之君，故横行而莫之制，世豈有以大義而屈於不義者哉，○爲強爲和之爲，如字，餘去聲。",
                    "type": 2
                },
                {
                    "paragraph": "三國攻秦反",
                    "zhushu": "反，猶還。"
                },
                {
                    "paragraph": "西周，恐魏之藉道也。",
                    "zhushu": "藉亦借。"
                },
                {
                    "paragraph": "爲西周謂魏王",
                    "zhushu": "哀正曰：此據史。按通鑑大事記顯王三十五年，乃魏惠王後元年，愼靚王三年，當魏。襄元年說見魏策。此當作襄，事在二十一年。"
                },
                {
                    "paragraph": "曰：楚、宋不利秦之聽",
                    "zhushu": "元作徳。"
                },
                {
                    "paragraph": "德三國也，",
                    "zhushu": "聽猶順從。三囯近楚、宋，𥘿聽之則強而害楚、宋，故不利也。正曰：三囯不攻秦而觧，故𥘿徳之。𥘿徳之則和而不利於楚、宋。"
                },
                {
                    "paragraph": "彼且攻王之聚，",
                    "zhushu": "楚、宋攻魏之廩。庫正曰：邑落曰聚。如𢠸，𤞅聚，陽人聚之𩔗。"
                },
                {
                    "paragraph": "以利",
                    "zhushu": "元作到，"
                },
                {
                    "paragraph": "到",
                    "zhushu": "補曰：一本作利"
                },
                {
                    "paragraph": "秦。",
                    "zhushu": "若為秦報魏王。"
                },
                {
                    "paragraph": "魏王懼，令軍設舎速東。",
                    "zhushu": "舎，軍次也。魏東还必道周，周必賔之，故恐。今速東，則無賔之之費矣。",
                    "type": 2
                },
                {
                    "paragraph": "韓、魏易地，",
                    "zhushu": "韓策書此在楚圍雍氏後。"
                },
                {
                    "paragraph": "西周弗利。樊餘",
                    "zhushu": "周人正曰：高注作臣，補曰：姚云：餘下曽有為周字。"
                },
                {
                    "paragraph": "謂楚王",
                    "zhushu": "懷。"
                },
                {
                    "paragraph": "曰：周必亡矣。韓、魏之易地，韓得二縣，魏亡二縣。",
                    "zhushu": "易地則魏亦有得，而獨言亡者，亡多於得也。"
                },
                {
                    "paragraph": "所以爲之者，",
                    "zhushu": "魏雖多亡，然且為之。"
                },
                {
                    "paragraph": "盡包二周，",
                    "zhushu": "東西。"
                },
                {
                    "paragraph": "多於二縣，九鼎存焉。",
                    "zhushu": "漢志：武王迁九鼎于郟鄏，郟鄏屬河南，為東周。正曰：說見前。"
                },
                {
                    "paragraph": "且魏有南陽、鄭地三川",
                    "zhushu": "河内修武。注：晉始啓南陽是也。京兆、山陽皆有鄭，河南有新鄭，此在楚、魏之間新鄭也。河南郡：注：秦三川郡也。周紀：三川震。注：洷渭洛。補曰：杜注：在晉山南河北，故曰南陽。鄭本在西都畿内咸林，武公得虢、檜之地，乃徙其封，是為新鄭。咸林，今華州鄭縣。新鄭，今鄭州。正曰三川、河、洛。伊張儀所謂天下朝市，秦武王所謂車通以闚周室者也。秦拔成臯、滎陽、𥘉，置三川郡。"
                },
                {
                    "paragraph": "而包二周，則楚方城之外危，",
                    "zhushu": "南陽郡注：葉公邑號方城。補曰：正義云：方城山在葉縣西。"
                },
                {
                    "paragraph": "韓兼兩上黨",
                    "zhushu": "漢并州郡甘茂傳注：逺韓近趙，故言兩，此韓所得也。今按東策周最再說金、投秦策藍田、陘山三章所言，則上黨亦屬魏。"
                },
                {
                    "paragraph": "以臨趙，即趙羊腸以上危。",
                    "zhushu": "上黨壷閧有羊腸坂，髙注趙險塞，山形屈折如羊腸，此皆以折近之，囯強故危。"
                },
                {
                    "paragraph": "故易成之日，楚、趙皆輕。楚王恐，因趙兵以止易。",
                    "zhushu": "補曰：一本因趙以止易也。",
                    "type": 2
                },
                {
                    "paragraph": "秦攻魏將犀武軍於伊闕，",
                    "zhushu": "唐志爲縣，属河南。注：北有伊闕故關。此役秦昭十四年，此二十二年。補曰：正義云：水経注：禹䟽龍門以通水，兩山相對若闕，故謂之伊闕。今洛南猶謂之。龍門也。諸本犀作𡱝。當正。"
                },
                {
                    "paragraph": "進兵而攻周。爲周最謂李兊",
                    "zhushu": "趙司宼。"
                },
                {
                    "paragraph": "曰：君不如禁𥘿之攻周。",
                    "zhushu": "禁，猶止。"
                },
                {
                    "paragraph": "趙之上計，莫如令𥘿、魏復戰。",
                    "zhushu": "趙、魏隣也。魏有秦兵，則趙無事。"
                },
                {
                    "paragraph": "今秦攻周而得之，",
                    "zhushu": "得猶勝。正。曰得其土地人民也。"
                },
                {
                    "paragraph": "則衆必多傷矣。秦欲持",
                    "zhushu": "元作待"
                },
                {
                    "paragraph": "待",
                    "zhushu": "補。曰。字有訛。"
                },
                {
                    "paragraph": "周之得，",
                    "zhushu": "持，猶保。"
                },
                {
                    "paragraph": "必不攻魏。",
                    "zhushu": "恐重傷。"
                },
                {
                    "paragraph": "秦若攻周而不得，前有勝魏之勞，後有攻周之敗，又必不攻魏。今君禁之，而秦未與魏講也，",
                    "zhushu": "講，和觧也。補曰：史甘茂傳：索𨼆云：鄒氏講讀曰媾。又曰：漢史媾講兩字常雜。愚按：搆構購韓世家有亦然。今凡為和觧之義者，定讀從媾；為交結之義者，字當從才。後放此。"
                },
                {
                    "paragraph": "而全趙令其止，必不敢不聽，是君𨚫秦而定周也。",
                    "zhushu": "𨚫，猶退。"
                },
                {
                    "paragraph": "秦去周，必復攻魏，魏不能支，",
                    "zhushu": "支，猶拒。"
                },
                {
                    "paragraph": "必因君而講，",
                    "zhushu": "與秦和也。"
                },
                {
                    "paragraph": "則君重矣。",
                    "zhushu": "凡言重，皆制人而不制於人者也。"
                },
                {
                    "paragraph": "若魏不講而疾支之，是君存周而戰秦、魏也。重亦盡在趙。",
                    "zhushu": "",
                    "type": 2
                },
                {
                    "paragraph": "犀武敗於伊闕，周君之魏求救，",
                    "zhushu": "白起既敗魏，遂進攻周。周以魏怨之故，徃求救。補曰：大事記：秦怒東周助韓、魏，故攻之。按䇿文當作西周。"
                },
                {
                    "paragraph": "魏王",
                    "zhushu": "昭。"
                },
                {
                    "paragraph": "以上黨之急辭之。",
                    "zhushu": "意者有趙或韓兵也？正曰：趙兵無考。周、韓、魏共伐秦，此時韓、魏必和。"
                },
                {
                    "paragraph": "周君反見梁囿",
                    "zhushu": "陳留浚儀注：魏惠王自安邑徙大梁，有林池曰囿。正曰：囿者，蕃育鳥獸之所。"
                },
                {
                    "paragraph": "而樂之也。綦毋恢",
                    "zhushu": "周人正曰髙。注作臣。"
                },
                {
                    "paragraph": "謂周君曰：温囿不下此，",
                    "zhushu": "温屬河内，言其樂不在梁下。"
                },
                {
                    "paragraph": "而又近，",
                    "zhushu": "近周。"
                },
                {
                    "paragraph": "臣能爲君取之。反見魏王，王曰：周君怨寡人乎？對曰：不怨。且誰怨乎？臣爲王有患也。周君謀主也，",
                    "zhushu": "猶為天子，故正曰韓。丗家使公孫喜率周、魏伐秦，敗伊闕，縁是故稱謀主，比周君也。"
                },
                {
                    "paragraph": "而設以國爲王，扞秦",
                    "zhushu": "設、施、陳、扞，衞也。"
                },
                {
                    "paragraph": "而王無之扞也，",
                    "zhushu": "無為周扞者。"
                },
                {
                    "paragraph": "臣見其必以國事秦也。秦悉塞外之兵與周之衆以攻南陽，而兩上黨絶矣。",
                    "zhushu": "言趙、韓援魏之路絶。正曰：是時魏上黨被兵，若周、秦攻南陽，則魏又當禦其攻，而上黨必絶。後云上黨無患，言得併力於此也。"
                },
                {
                    "paragraph": "魏王曰：然則柰何？綦母恢曰：周君形不好小利，",
                    "zhushu": "形猶勢也。小利謂温囿。國小多憂，其勢宜不得游觀。"
                },
                {
                    "paragraph": "事秦而好小利。",
                    "zhushu": "有秦助則無囯患，乃得游觀。"
                },
                {
                    "paragraph": "今王許戌三萬人",
                    "zhushu": "戍，守邉也。許為周扞秦。"
                },
                {
                    "paragraph": "與温囿，周君得以爲辭於父兄百姓，",
                    "zhushu": "云得戌卒之援。"
                },
                {
                    "paragraph": "而私",
                    "zhushu": "元作利。"
                },
                {
                    "paragraph": "利",
                    "zhushu": "𥙷曰：姚云：錢本作私。按作利字則與上恊。"
                },
                {
                    "paragraph": "温囿以爲樂，",
                    "zhushu": "得戌，公也；得囿，私也。"
                },
                {
                    "paragraph": "必不合於秦。臣甞聞温囿之利，計𡻕八十金。",
                    "zhushu": "魏人貢其上之数。"
                },
                {
                    "paragraph": "周君得温囿，其以事王者𡻕百二十金，",
                    "zhushu": "周、許、魏之数。"
                },
                {
                    "paragraph": "是上黨無患，",
                    "zhushu": "周善事魏，則趙、韓必不如兵。"
                },
                {
                    "paragraph": "而贏四十金。",
                    "zhushu": "贏，有餘賈利也。"
                },
                {
                    "paragraph": "魏王因使孟卯",
                    "zhushu": "鴻烈汎論注：齊人，即芒卯。"
                },
                {
                    "paragraph": "致温囿於周君",
                    "zhushu": "致，送也。"
                },
                {
                    "paragraph": "而許之戍。",
                    "zhushu": "彪謂周君，非賢君也。秦兵在境而樂於囿，其志荒矣。恢雖能得囿，非君子所以事其君者也。補曰：為辭為樂之為，如字，餘去声。",
                    "type": 2
                },
                {
                    "paragraph": "犀武敗周，使周足",
                    "zhushu": "周相。"
                },
                {
                    "paragraph": "之秦。或謂周足曰：何不謂周君曰：臣之秦，秦、周之交必惡。",
                    "zhushu": "皆羙惡之惡。正曰：左傳周、鄭交惡，杜注两相疾惡。據此，則皆當烏故反。"
                },
                {
                    "paragraph": "主君之臣，",
                    "zhushu": "主君稱周君。"
                },
                {
                    "paragraph": "又秦重",
                    "zhushu": "秦之所重："
                },
                {
                    "paragraph": "而欲相者，",
                    "zhushu": "欲得相周。"
                },
                {
                    "paragraph": "且惡臣於秦，",
                    "zhushu": "此人欲代足相周，故敗其使事，此二囯所以必惡。"
                },
                {
                    "paragraph": "而臣不能為使矣。臣願免而行，",
                    "zhushu": "免己之相，以順欲者。"
                },
                {
                    "paragraph": "君因相之。彼得相，不惡周於秦矣。君重秦，",
                    "zhushu": "此下或人復說足也。"
                },
                {
                    "paragraph": "故使相。徃行而免，是",
                    "zhushu": "元作且。"
                },
                {
                    "paragraph": "且輕秦也，公必不免。",
                    "zhushu": "雖以免自請，勢不可免也。"
                },
                {
                    "paragraph": "公言是而行，交善於秦，是公之事成，",
                    "zhushu": "元作成。"
                },
                {
                    "paragraph": "成事",
                    "zhushu": "𥙷曰：恐當作事成。"
                },
                {
                    "paragraph": "也。交惡於秦，不善於公者",
                    "zhushu": "𥙷者字。"
                },
                {
                    "paragraph": "且誅矣。",
                    "zhushu": "意其惡足於秦也。",
                    "type": 2
                },
                {
                    "paragraph": "蘇厲",
                    "zhushu": "亦秦之弟。"
                },
                {
                    "paragraph": "謂周君曰：敗韓、魏，殺犀武，攻趙，取藺、離石、祁者，",
                    "zhushu": "藺交離石屬西河，祁屬太原。補曰：此注大事記取。"
                },
                {
                    "paragraph": "皆白起，",
                    "zhushu": "秦將武安君。"
                },
                {
                    "paragraph": "是攻用兵，",
                    "zhushu": "攻功字，言善巧也。正曰：攻、工字通借。"
                },
                {
                    "paragraph": "又有天命也。",
                    "zhushu": "得天之助。"
                },
                {
                    "paragraph": "今攻梁，",
                    "zhushu": "魏都。"
                },
                {
                    "paragraph": "梁必破，破則周危，君不若止之。謂白起曰：楚有飬由基者，",
                    "zhushu": "楚共王將。"
                },
                {
                    "paragraph": "善射，去柳葉者百歩而射之，百發百中。",
                    "zhushu": "發發矢。"
                },
                {
                    "paragraph": "左右皆曰善。有一人過曰善射，可教射也矣。",
                    "zhushu": "意欲其息。"
                },
                {
                    "paragraph": "飬由基曰：人皆善，",
                    "zhushu": "善善我。"
                },
                {
                    "paragraph": "子乃曰可教射，子何不代我射之也？客曰：我不能教子支左屈右。",
                    "zhushu": "支，去竹之支也，盖取其直左右臂。正曰：列女傳云：左手如拒，右手如附枝，右手發之，左手不知，此射之道也。"
                },
                {
                    "paragraph": "夫射柳葉者，百發百中，而不以善息，",
                    "zhushu": "百中善也。此時宜息。"
                },
                {
                    "paragraph": "少焉氣力倦，弓撥矢鉤",
                    "zhushu": "元作拘，今從史。"
                },
                {
                    "paragraph": "拘，",
                    "zhushu": "撥，弓反也。鉤，矢鋒屈也。補曰：姚本作鉤。拘有鉤音。古或通。"
                },
                {
                    "paragraph": "一發不中，前功盡矣。",
                    "zhushu": "盡猶滅。"
                },
                {
                    "paragraph": "今公破韓、魏，殺犀武，而北攻趙，取藺、離石、祁者，公也，公之功甚多。今公又以秦兵出塞，過兩周，踐韓而以攻梁，",
                    "zhushu": "踐，履也。偤，過。"
                },
                {
                    "paragraph": "一攻而不得，前功盡滅。公不若稱病不出也。",
                    "zhushu": "周紀三十四年，有補曰：射之射柳之射，食亦反。",
                    "type": 2
                },
                {
                    "paragraph": "楚兵在山南，",
                    "zhushu": "山呉岳，屬扶風，禮所謂岳山也。正曰岍山，秦地，非此所指。髙注：在周之山南。"
                },
                {
                    "paragraph": "伍",
                    "zhushu": "元作吾。下同。"
                },
                {
                    "paragraph": "吾",
                    "zhushu": "補曰：吾字訛。當作伍。"
                },
                {
                    "paragraph": "得，",
                    "zhushu": "楚將也。髙注吾作五。"
                },
                {
                    "paragraph": "將爲楚王",
                    "zhushu": "頃㐮。"
                },
                {
                    "paragraph": "屬怨於周。",
                    "zhushu": "屬，連也。猶結。"
                },
                {
                    "paragraph": "或謂周君曰：不如令太子將軍正",
                    "zhushu": "周太子也。將去音。軍正猶卒正。軍之率也。正曰。此謂將軍而正迎也。史穣苴傳。軍正無注。"
                },
                {
                    "paragraph": "迎伍吾得於境，而君自郊迎，令天下皆知軍之重，伍吾得也。因泄之楚曰：",
                    "zhushu": "微漏其言，使楚知之。"
                },
                {
                    "paragraph": "周君所以事伍吾得者，器必名曰謀楚",
                    "zhushu": "此以間得於楚，言與得之器，其欵識云然。"
                },
                {
                    "paragraph": "王必求之。",
                    "zhushu": "楚王。"
                },
                {
                    "paragraph": "而伍吾得無効也，",
                    "zhushu": "效，猶致也。得實未甞，得器故無以効。"
                },
                {
                    "paragraph": "王必罪之。",
                    "zhushu": "以其欺也。彪謂此謀雖不出於正，而免國於難可也。正曰：鮑以此爲尊周，繆矣。",
                    "type": 2
                },
                {
                    "paragraph": "楚請道於兩周之間，",
                    "zhushu": "以假道請。"
                },
                {
                    "paragraph": "以臨韓、魏，周君患之。蘇子",
                    "zhushu": "元作秦。"
                },
                {
                    "paragraph": "秦",
                    "zhushu": "秦字季子，洛陽人。其死時東西周未分，此當為代若厲，諸如此處不一。正曰東西周，說見前史。不曰蘇秦，東周洛陽人乎？"
                },
                {
                    "paragraph": "謂周君曰：除道属之於河，",
                    "zhushu": "除去穢也。夏紀注：河出金城積石，盖道行兩周之間，使楚所假連及之。正曰：河東過洛汭，在鞏縣東，洛邑北，望有河。"
                },
                {
                    "paragraph": "韓、魏必惡之。",
                    "zhushu": "惡楚。"
                },
                {
                    "paragraph": "齊、秦恐楚之取九鼎也，",
                    "zhushu": "道廣可以出鼎。"
                },
                {
                    "paragraph": "必救韓、魏而攻楚。楚不能守方城之外，安能道二周之間？若四國弗惡，",
                    "zhushu": "齊、秦、韓、魏。"
                },
                {
                    "paragraph": "君雖不欲與也，",
                    "zhushu": "與之道正曰：謂鼎也。"
                },
                {
                    "paragraph": "楚必將自取之矣。",
                    "zhushu": "",
                    "type": 2
                },
                {
                    "paragraph": "秦召周君，周君難徃，",
                    "zhushu": "意不欲徃。"
                },
                {
                    "paragraph": "或爲周君謂魏王",
                    "zhushu": "安𨤲正曰：無考。周紀作韓王。"
                },
                {
                    "paragraph": "曰：秦召周君，將以使攻魏之南陽，王何不出兵於河南？",
                    "zhushu": "河南，洛陽也。時未爲郡，言河之南耳。正曰：河南，即西周郟鄏考王封弟河南，其名乆矣。"
                },
                {
                    "paragraph": "周君聞之，將以爲辭於秦而不徃。",
                    "zhushu": "以魏兵在境爲言。"
                },
                {
                    "paragraph": "周君不入秦，秦必不敢越河",
                    "zhushu": "越，度也。"
                },
                {
                    "paragraph": "而攻南陽。",
                    "zhushu": "",
                    "type": 2
                },
                {
                    "paragraph": "周君之秦，謂周最曰：",
                    "zhushu": "最時從王。"
                },
                {
                    "paragraph": "不如譽秦王之孝也，",
                    "zhushu": "秦昭。"
                },
                {
                    "paragraph": "因以原爲太后飬地，",
                    "zhushu": "齊記注：河内沁水有原城，后昭王母宣太后也。供飬之地，湯沐邑也。補曰：原，姚本作應，史同。徐注：穎川父城縣應郷。"
                },
                {
                    "paragraph": "秦王、太后必喜，是公有秦也。",
                    "zhushu": "有言得其意。"
                },
                {
                    "paragraph": "交善，",
                    "zhushu": "周秦之交。"
                },
                {
                    "paragraph": "周君必以爲公功；交惡，勸周君入秦者必有罪矣。",
                    "zhushu": "紀四十五年，有。",
                    "type": 2
                },
                {
                    "paragraph": "秦欲攻周，周最謂秦王",
                    "zhushu": "昭。"
                },
                {
                    "paragraph": "曰：爲國之計者，不攻周。攻周實不足以利國，而聲畏天下。",
                    "zhushu": "聲，猶名也。周，天子也，今見攻，故天下畏秦。正曰：畏猶惡也。周地狹，不足以利國，而有攻天子之惡名，見畏惡於天下，與司馬錯說同意。"
                },
                {
                    "paragraph": "天下以聲畏秦，必東合於齊。兵敝於周，",
                    "zhushu": "攻雖勝，不無傷失。"
                },
                {
                    "paragraph": "而合天下於齊，則秦孤而不王矣。是天下欲罷秦，",
                    "zhushu": "罷，疲同，下同。"
                },
                {
                    "paragraph": "故勸王攻周。秦與天下俱罷，",
                    "zhushu": "天下合齊而與秦戰，戰則必疲。"
                },
                {
                    "paragraph": "則令不横行於周矣。",
                    "zhushu": "横行無畏忌也。紀有。",
                    "type": 2
                },
                {
                    "paragraph": "宫他",
                    "zhushu": "周人正曰髙。注作臣。"
                },
                {
                    "paragraph": "謂周君曰：宛恃秦而輕晉，",
                    "zhushu": "宛屬南陽。故申伯國。南陽，三晉時屬韓。韓𨤲五年，秦㧞我宛。盖宛亡在春秋之晉。三晉分晉，乃屬韓也。"
                },
                {
                    "paragraph": "秦飢而宛亡；",
                    "zhushu": "此下皆恃逺輕近而亡，秦飢，不暇救宛，故晉㓕之，其亡不經見。"
                },
                {
                    "paragraph": "鄭恃魏而輕韓，魏攻秦而鄭亡；",
                    "zhushu": "鄭河南新鄭鄭君乙二十一年韓哀侯㓕之。"
                },
                {
                    "paragraph": "邾、莒亡於齊，",
                    "zhushu": "魯鄉縣，故邾也。邾，曹姓，國二十九。丗，楚㓕之。莒，屬城陽國，故盈姓，國三十。丗，楚㓕之。葢，恃齊也。"
                },
                {
                    "paragraph": "陳、蔡亡於楚：",
                    "zhushu": "陳，舜後，漢淮陽國。楚惠王十年滅陳，四十二年㓕、蔡皆不見所恃，盖即恃楚不備之也。"
                },
                {
                    "paragraph": "此皆恃援國而輕近敵也。",
                    "zhushu": "援，引也。故有助意。"
                },
                {
                    "paragraph": "今君恃韓、魏而輕秦，國恐傷矣。君不如使周最",
                    "zhushu": "元作早。"
                },
                {
                    "paragraph": "早",
                    "zhushu": "𥙷曰：姚本正作最。"
                },
                {
                    "paragraph": "隂合於趙以備秦，則不毀。",
                    "zhushu": ""
                }
            ]
        },
        {
            "name": "戰國䇿東周卷第二",
            "paragraphs": [
                {
                    "paragraph": "戰國䇿東周卷第二",
                    "zhushu": "",
                    "type": 1
                },
                {
                    "paragraph": "縉雲鮑彪校注",
                    "zhushu": "",
                    "type": 2
                },
                {
                    "paragraph": "東陽呉師道重校",
                    "zhushu": "",
                    "type": 2
                },
                {
                    "paragraph": "東周",
                    "zhushu": "漢志：河南鞏，東周君所居。正曰東周，當從舊居卷首，說見前。○大事記云：東周惠公班秉政洛陽，采邑在鞏。漢志說非，餘見前。",
                    "type": 2
                },
                {
                    "paragraph": "惠公：",
                    "zhushu": "周紀：考王封其弟河南，是爲桓公。桓公子威公，威公子惠公，惠公封其子於鞏，號東周惠公。然則河南、鞏父子同謚。又紀西周武公、赧王，則謚也。盖以避秦，不敢稱尊。楚記：頃襄十八年，王赧使武公。此武公，赧王臣也。而徐注以為惠公之子，踈矣。惠公之子自為東周君，豈為西周用邪？兩周西先亡，至秦荘襄元年俱滅，正曰：東周止有惠公名著，䇿有文君，他無見。徐廣云：紀年：顯王九年，東周惠公傑薨。皇極經丗：東周惠公卒，子傑嗣。二書不同，則其丗系亦難明矣。凡䇿所書，豈得皆為惠公時事邪？○赧王非謚武公。鮑引宋。忠說誤已見前。索隠謂謚法無赧，赧然慚愧，故以爲號。戰國相王，周之王號自若，不聞其為秦貶損也。王赧使武公，徐廣謂即西周武公，大事記從之。西周惠公封子於鞏，爲東周惠公，實同謚者，継西周之恵公，則武公也。旣曰：武公則周君也，謂别為一人可乎？東西周雖分治，王猶在上，爲東周君，敬奉王命而王使之，又何不可乎？",
                    "type": 2
                },
                {
                    "paragraph": "秦興師臨周而求九鼎，周君患之，以告顔率。",
                    "zhushu": "周人。"
                },
                {
                    "paragraph": "顔率曰：大王勿憂，臣謂東借救於齊。顔率至齊，謂齊王",
                    "zhushu": "閔正曰：大事記云：姚氏考春秋後語，周顕王、齊宣王也。今附載於顯王三十三年宋太丘社亡之前。"
                },
                {
                    "paragraph": "曰：夫秦之於無道也，欲興兵臨周而求九鼎，周之君臣内自盡",
                    "zhushu": "盡其心思。補曰：姚云，盡字。劉曽集作畫。"
                },
                {
                    "paragraph": "計與秦，",
                    "zhushu": "計猶謀。"
                },
                {
                    "paragraph": "不若歸之大國。",
                    "zhushu": "謂齊。"
                },
                {
                    "paragraph": "夫存危國，",
                    "zhushu": "周有秦兵，危。"
                },
                {
                    "paragraph": "美名也；得九鼎，厚寳也。",
                    "zhushu": "厚，猶重。"
                },
                {
                    "paragraph": "願夫王圗之。齊王大",
                    "zhushu": "補曰：一本大說。"
                },
                {
                    "paragraph": "發師五萬人，使陳臣思",
                    "zhushu": "即後田臣思。凡陳田皆齊公族。"
                },
                {
                    "paragraph": "將以救周，而秦兵罷。齊將求九鼎，周君又患之。顔率曰：大王勿憂，臣請東解之。",
                    "zhushu": "東之齊，觧免之。"
                },
                {
                    "paragraph": "顔率至齊，謂齊王曰：周頼大國之義，得君臣父子相保也，願獻九鼎。不識大國何涂之從",
                    "zhushu": "問其路所從出。禮：遂上有徑，洫上有涂。"
                },
                {
                    "paragraph": "而致之齊？齊王曰：寡人將寄徑於梁。",
                    "zhushu": "徑，歩道也。猶言假涂。"
                },
                {
                    "paragraph": "顔率曰：不可。夫梁之君臣欲得九鼎，謀之睴臺之下，",
                    "zhushu": "臺名曰暉，故孟子稱梁有臺池之樂。"
                },
                {
                    "paragraph": "沙",
                    "zhushu": "元作少。"
                },
                {
                    "paragraph": "少",
                    "zhushu": "補曰：少當作沙。"
                },
                {
                    "paragraph": "海之上，",
                    "zhushu": "九域圗開封有沙海，引此。"
                },
                {
                    "paragraph": "其日乆矣。鼎入梁，必不出。齊王曰：寡人將寄徑於楚。",
                    "zhushu": "楚非適齊之途，旣不可入，梁亦無從至楚，其云然，不可曉也。"
                },
                {
                    "paragraph": "對曰：不可。楚之君臣欲得九鼎，謀之於葉庭之中，",
                    "zhushu": "即南陽葉也。補曰：姚云：後語作章華之庭。"
                },
                {
                    "paragraph": "其日乆矣。若入楚，鼎必不出。王曰：寡人終何涂之？從而致之齊。顔率曰：敝邑固𥨸，爲王患之。夫鼎者，非效壷醯醬瓿耳，",
                    "zhushu": "壷，昆吾圜器。瓿，甂也。補曰：一本醯壷，此文殽次。"
                },
                {
                    "paragraph": "可懷挾提挈以至齊者，非效鳥集烏飛，兎興馬逝，",
                    "zhushu": "並喻其輕疾。"
                },
                {
                    "paragraph": "灕然止於齊者。",
                    "zhushu": "集韻：灕，滲，流貌。"
                },
                {
                    "paragraph": "昔周之代殷，得九鼎，凡一鼎而九萬人輓之，",
                    "zhushu": "輓，引也。"
                },
                {
                    "paragraph": "九九八十一萬人，士卒師徒，",
                    "zhushu": "士一人也。二千五百人爲師。徒歩行者。正曰：左傳注：歩卒七十二人，甲士三人，又百人爲卒。徒，衆也。此士卒師徒，亦大槩言之耳。"
                },
                {
                    "paragraph": "械器被具，",
                    "zhushu": "械器之緫名被具，士卒所服用之具。"
                },
                {
                    "paragraph": "所巳備者稱此。",
                    "zhushu": "備人之所應用，使稱足此八十一萬人。補曰：姚本巳作以。正曰：稱此者，彼此均等，猶史言他物稱是，謂士衆賫械具備，輓鼎之役者，又且八十一萬也。"
                },
                {
                    "paragraph": "今大王縱有其人，何涂之從而出？臣切爲大王私憂之。齊王曰：子之數來，猶無與耳。",
                    "zhushu": "言許之而实下與也。"
                },
                {
                    "paragraph": "顔率曰：不敢欺大國，疾定所從出敝邑，遷鼎以待命。齊王乃止。",
                    "zhushu": "補曰。洪氏邁云。䇿首載此以為竒謀。此特児童之見爾。疑必無是事。而好事者餙之。愚按左氏甞載楚子問鼎事。當時争欲得鼎。以見其強。不可以為無。",
                    "type": 2
                },
                {
                    "paragraph": "秦攻宜陽，",
                    "zhushu": "韓邑屬弘農。秦武三年攻宜陽，赧之七年也。補曰：大事記云：今河南有福昌縣城，東南北三面峭絶天險，黽池二殽皆在境内，盖控扼之地。○此據甘茂傳文。年表㧞宜陽在次年。宜陽之役，五月而不㧞，凡渉兩歳也。通鑑、大事記皆於赧七年書伐，八年書㧞，景翠救韓在八年。"
                },
                {
                    "paragraph": "周君謂周累曰：",
                    "zhushu": "補曰：一本趙累大事記引。"
                },
                {
                    "paragraph": "子以爲如何？對曰：宜陽必㧞也。君曰：宜陽城方八里，材士十萬，",
                    "zhushu": "士之有材武者，"
                },
                {
                    "paragraph": "粟支數年，公仲之軍二十萬，景翠",
                    "zhushu": "楚將。"
                },
                {
                    "paragraph": "以楚之衆，臨山而救之，",
                    "zhushu": "楚與韓隣而與秦相圗，故救之。"
                },
                {
                    "paragraph": "秦必無功。對曰：甘茂",
                    "zhushu": "下蔡人。仕。秦補曰：茂一作戊，後多有。說苑亦作戊，古字通。"
                },
                {
                    "paragraph": "覉旅也，",
                    "zhushu": "集韻：覉，旅，寓也。"
                },
                {
                    "paragraph": "攻宜陽而有功，則周公旦也；",
                    "zhushu": "言且相秦。"
                },
                {
                    "paragraph": "無功。則削迹於秦。",
                    "zhushu": "言不得留。"
                },
                {
                    "paragraph": "秦王不聽群臣父兄之議而攻宜陽，宜陽不㧞，秦王耻之，臣故曰㧞。君曰：子爲寡人謀，且柰何？對曰：君謂景翠曰：公爵爲執珪，官為柱國，",
                    "zhushu": "楚卿。"
                },
                {
                    "paragraph": "戰而勝，則無加焉矣，不勝則死。不如背秦援宜陽。",
                    "zhushu": "翠時盖援宜而有秦私，故說之云。補曰：秦䇿馮章許楚漢中，楚懽而不進。所說有秦私者，𥨸謂此䇿上旣，言秦之必㧞，翠之不勝則死。而又曰：不如背秦援宜。陽意殊不𩔗，恐此勝有缺誤。背下或有之字，或秦不復有秦字。援字或作拔。勸之避秦兵。待秦既㧞，然後進兵，乗其敝。當秦懼之，韓德之，而交得賂以為利。下文秦㧞宜陽景翠果進兵，果字可見。又秦策楚畔秦而合於韓，句意似與此同，然彼指翠未救時言之爾。其後韓楚雖合，楚不為韓氏謂先戰，固巳預知之矣。"
                },
                {
                    "paragraph": "公進兵，秦恐公之乗其敝也，",
                    "zhushu": "乗，謂因而攻之。"
                },
                {
                    "paragraph": "必以寳事公。公仲慕公之爲巳乗秦也，亦必盡其寳。秦㧞宜陽。景翠果進兵，秦懼，遽効煮棗，",
                    "zhushu": "屬齊陰𡨚句。"
                },
                {
                    "paragraph": "韓氏果亦効重寳。景翠得城於秦，受寳於韓而德東周。",
                    "zhushu": "徳，恩之也。補曰：爲寡爲巳。之爲，去聲，餘如字。",
                    "type": 2
                },
                {
                    "paragraph": "東周與西周戰，韓救西周，爲東周謂韓王",
                    "zhushu": "襄。"
                },
                {
                    "paragraph": "曰：西周者，故天子之國也，多名器，重寳，按兵而勿出，",
                    "zhushu": "按下與舉反。"
                },
                {
                    "paragraph": "可以德東周，西周之寳可盡矣。",
                    "zhushu": "欲韓出兵，故賂之。紀八年有。",
                    "type": 2
                },
                {
                    "paragraph": "東周與西周爭，西周欲和於楚、韓。",
                    "zhushu": "和二囯以爲巳援。"
                },
                {
                    "paragraph": "齊明",
                    "zhushu": "疑楚人兩見楚策，正曰無明徴。注例以囯姓者皆其囯人，齊明豈不可爲齊人邪？故大事記止云當時之辯士也。"
                },
                {
                    "paragraph": "謂東周君曰：臣恐西周之與楚、韓寳，令之爲已求地於東周也。不如謂楚、韓曰西周之欲入寳，持二端。",
                    "zhushu": "言東兵急則入，不急則巳。"
                },
                {
                    "paragraph": "今東周之兵不急西周，西周之寳不入楚、韓，楚、韓欲得寳，即且趣我攻西周。",
                    "zhushu": "趣，疾也。督使疾戰。我謂東周。"
                },
                {
                    "paragraph": "西周寳出，是我爲楚、韓取寳以德之也。",
                    "zhushu": "言有恩於楚韓。"
                },
                {
                    "paragraph": "西周弱矣。",
                    "zhushu": "",
                    "type": 2
                },
                {
                    "paragraph": "東周欲爲稻，",
                    "zhushu": "爲謂種之。"
                },
                {
                    "paragraph": "西周不下水，",
                    "zhushu": "稻宜濕。西周居河之上流，正曰：未知專指河否？"
                },
                {
                    "paragraph": "東周患之。蘇子",
                    "zhushu": "非代則厲。"
                },
                {
                    "paragraph": "謂東周君曰：臣請使西周下水，可乎？乃徃見西周之君曰：君之謀過矣。今不下水，所以富東周也。今其民皆種麥，",
                    "zhushu": "麥宜燥也。"
                },
                {
                    "paragraph": "無他種矣。君若欲害之，不若一爲下水以病其所種。下水，東周必復種稻，種稻而復奪之。若是，則東周之民可令一仰西周",
                    "zhushu": "有望於上則仰補曰爲，去聲。仰，疑向反。"
                },
                {
                    "paragraph": "而受命於君矣。西周君曰：善。蘇子亦得兩國之金也。",
                    "zhushu": "彪謂此策不可行。東、西周壌地相接，豈不能候其所種？蘇子，東人也，為東游說，而豈得不疑？且今下水，安能保其不奪？雖一為下，何補哉？正曰：據此策，則西人可以制周，必不疑於其說。蘇子公為反覆以得金，豈顧其復奪哉？大事記云：其㣲如此，其所爭又如此，可不哀哉！然則又何足深辨也。",
                    "type": 2
                },
                {
                    "paragraph": "昭獻在陽翟，",
                    "zhushu": "屬頴川。補曰：韓策：楚昭獻相韓。"
                },
                {
                    "paragraph": "周君將令相國徃，",
                    "zhushu": "徃與獻會。"
                },
                {
                    "paragraph": "相國將不欲。蘇厲爲之謂周君曰：楚王與魏王遇也，主君令陳封之楚，",
                    "zhushu": "此言疇昔之事。陳、向、許皆仕周而位在相下。"
                },
                {
                    "paragraph": "令向公之魏。楚、韓之遇也，",
                    "zhushu": "亦其王遇。"
                },
                {
                    "paragraph": "主君令葉公之楚，令向公之韓，令昭獻，非人主也，而主君令相國徃。若其王在陽翟，主君將令誰徃？",
                    "zhushu": "言必君自徃。"
                },
                {
                    "paragraph": "周君曰：善。乃止其行。",
                    "zhushu": "",
                    "type": 2
                },
                {
                    "paragraph": "秦假道於周以伐韓，周恐假之而惡於韓，不假而惡於秦。史黶",
                    "zhushu": "韓史疑即厭補曰黶。正義云：烏减、於㸃二反。"
                },
                {
                    "paragraph": "謂周君曰：君何不令人謂韓公叔",
                    "zhushu": "韓公族。"
                },
                {
                    "paragraph": "曰：秦敢絶塞",
                    "zhushu": "絶横渡塞障也。為垣壘以遮止鄰國徃來。"
                },
                {
                    "paragraph": "而伐韓者，信東周也。公何不與周地，發重使",
                    "zhushu": "使周發使。"
                },
                {
                    "paragraph": "使之楚？秦必疑",
                    "zhushu": "秦、楚相圖之，囯也。周使使楚，故秦疑其圖已。"
                },
                {
                    "paragraph": "不信周，是韓不伐也。",
                    "zhushu": "不受秦伐。"
                },
                {
                    "paragraph": "又謂秦王",
                    "zhushu": "武："
                },
                {
                    "paragraph": "曰：韓強",
                    "zhushu": "補曰：強、巨兩反。"
                },
                {
                    "paragraph": "與周地，將以疑周於秦，寡人不敢弗受。秦必無辭而令周弗受，是得地於韓而聴於秦也。",
                    "zhushu": "紀八年，彪謂戰囯之士，設心措辞，無不出於詐，若此者，君子之所恕也。下章次之。正曰：鮑意尊周，故謂行詐免難所可恕，與前注爲伍得章失同。",
                    "type": 2
                },
                {
                    "paragraph": "楚攻雍氏，",
                    "zhushu": "此亦赧之十五年也。"
                },
                {
                    "paragraph": "周粻秦、韓，",
                    "zhushu": "粻，食米也。時秦救韓，周以米餉之。正曰詩。傳，糧也。音張。"
                },
                {
                    "paragraph": "楚王",
                    "zhushu": "懐。"
                },
                {
                    "paragraph": "怒周，周之君患之，爲周謂楚王曰：以王之強而怒周，周恐，必以囯合於所與粟之國，則是勁王之敵也。",
                    "zhushu": "勁，強也。"
                },
                {
                    "paragraph": "故王不如速解周恐",
                    "zhushu": "周以楚怒之故恐。"
                },
                {
                    "paragraph": "彼前得罪而後得解，必厚事王矣。",
                    "zhushu": "",
                    "type": 2
                },
                {
                    "paragraph": "蘇厲為周最謂蘇子",
                    "zhushu": "元作秦。"
                },
                {
                    "paragraph": "秦曰：君不如令王",
                    "zhushu": "君，謂蘇子，王周君也。此時與赧俱王，其稱公後避秦也。正曰尤繆。"
                },
                {
                    "paragraph": "聽最以地合於魏、趙，",
                    "zhushu": "地，周地。"
                },
                {
                    "paragraph": "故必怒。",
                    "zhushu": "稱故者，特為之怒。蘇子怒最。"
                },
                {
                    "paragraph": "合於齊，",
                    "zhushu": "怒最而反其所合。"
                },
                {
                    "paragraph": "是君以合齊與強楚。吏産子，",
                    "zhushu": "時齊與楚善，合齊則得與楚為與囯，可至再世。産子，言易世也。與，黨與也。補曰：劉辰翁云：吏字當作更平聲。"
                },
                {
                    "paragraph": "君若欲因最之亊，",
                    "zhushu": "與最同合魏、趙，此厲本謀也。前皆游辭耳，故為為周最。"
                },
                {
                    "paragraph": "則合齊者君也，割地者最也。",
                    "zhushu": "補曰：最欲合趙魏。而蘇秦欲合齊厲為最。故言若不廢最之事，則君合齊而最合趙、魏也。",
                    "type": 2
                },
                {
                    "paragraph": "謂周最曰：仇赫之相宋，",
                    "zhushu": "補曰：赫本作郝。"
                },
                {
                    "paragraph": "一將以觀秦之應趙、宋",
                    "zhushu": "絶句："
                },
                {
                    "paragraph": "敗三國，",
                    "zhushu": "韓、魏，齊也。魏紀，哀二十一年，與韓斉敗秦函谷。盖此時秦欲敗之，反爲所敗也。赧十八年正曰：哀當作襄，下同。十八當作十七年表文，大事記從之。"
                },
                {
                    "paragraph": "三國不敗，將與趙、宋合於東方",
                    "zhushu": "即三國。"
                },
                {
                    "paragraph": "以孤秦，亦將觀韓、魏之於齊也。不固，則將與宋敗三國，",
                    "zhushu": "此應秦也。"
                },
                {
                    "paragraph": "則賣宋於三國。",
                    "zhushu": "此應三囯也。以囯情輸之曰賣。言赫不忠於宋，不應秦，則應三囯，以此知赫本非宋人。補曰：一本則賣趙宋。"
                },
                {
                    "paragraph": "公何不令人謂韓、魏之王",
                    "zhushu": "韓㐮魏哀。"
                },
                {
                    "paragraph": "曰、欲秦、趙之相賣乎？",
                    "zhushu": "此賣猶欺。"
                },
                {
                    "paragraph": "何不合周最？兼相",
                    "zhushu": "使韓、魏皆相之。"
                },
                {
                    "paragraph": "視之，不可離，",
                    "zhushu": "視示字二囯同相，最可見其交之固。補曰：離去聲。"
                },
                {
                    "paragraph": "則秦、趙必相賣以合於王也。",
                    "zhushu": "",
                    "type": 2
                },
                {
                    "paragraph": "爲周最謂魏王",
                    "zhushu": "哀正曰㐮。"
                },
                {
                    "paragraph": "曰：秦知趙之難與齊戰也，",
                    "zhushu": "難言其不。和正曰：難畏阻意。"
                },
                {
                    "paragraph": "將恐齊、趙之合也，必隂勁之。",
                    "zhushu": "勁趙以兵使之強。"
                },
                {
                    "paragraph": "趙不敢戰，",
                    "zhushu": "難先戰。"
                },
                {
                    "paragraph": "恐秦不已収也，",
                    "zhushu": "違其勁之之意。"
                },
                {
                    "paragraph": "先合於齊。秦、趙爭齊，",
                    "zhushu": "齊固秦所欲合，故其勁趙謂之隂。勁，正曰秦欲伐齊，趙欲合齊，故云爭齊。"
                },
                {
                    "paragraph": "而王無人焉，",
                    "zhushu": "無主其事於齊者。"
                },
                {
                    "paragraph": "不可。王不去周最，",
                    "zhushu": "最時在魏，欲之齊，故此士爲之言，使得去。"
                },
                {
                    "paragraph": "合與収齊，",
                    "zhushu": "與，即謂斉斉，魏之與國。"
                },
                {
                    "paragraph": "而以兵急之，",
                    "zhushu": "元作之急，急之以兵，則非合矣。"
                },
                {
                    "paragraph": "之急，則伐齊無因事矣。",
                    "zhushu": "言秦見斉有魏兵，必伐之，有此有彼。曰因，猶言無他事矣。斉敗魏馬陵，宜為魏讐因，此言合與，盖其國形宜相依也。正曰而以止伐齊句，因猶依也，言今不合與収齊，而以秦兵之急則伐齊，下章秦欲合楒伐齐，可見是無可依之事矣。",
                    "type": 2
                },
                {
                    "paragraph": "謂周最曰：魏王",
                    "zhushu": "哀正曰昭。"
                },
                {
                    "paragraph": "以國與先生，",
                    "zhushu": "以德齒尊稱之也。與謂相之正曰：孟子注：學士年長者謂之先生。"
                },
                {
                    "paragraph": "貴合於秦以伐齊，",
                    "zhushu": "貴。猶欲。"
                },
                {
                    "paragraph": "薛公",
                    "zhushu": "田文。"
                },
                {
                    "paragraph": "故主",
                    "zhushu": "齊閔王也。最甞仕齊，故稱之。然。"
                },
                {
                    "paragraph": "輕忘其薛，不顧其先君之丘墓，",
                    "zhushu": "謂齊王田文欲去國以避秦兵，正曰：此田文相魏時也。下文謂魏王、薛公，可見文激於祝弗、吕礼之故，勸秦伐齊，故主上恐缺一字，盖言文猶背齊，以起下文最不與伐齊之意。大事記赧王二十九年，魏以田文爲相，謂其去齊相魏，在齊㓕宋之前，史在滅宋後，非。"
                },
                {
                    "paragraph": "而公獨修虚信，",
                    "zhushu": "最本善齊，固不背齊。然今相魏，魏有以秦伐齊之形，猶爲虛信。信謂親之。"
                },
                {
                    "paragraph": "爲茂行",
                    "zhushu": "茂，盛美也。"
                },
                {
                    "paragraph": "明群臣",
                    "zhushu": "明，猶示也。臣魏臣。"
                },
                {
                    "paragraph": "據故主",
                    "zhushu": "據，仗持也，猶言爲之。此言最在魏，示朝臣以爲齊王不欺之，此所謂茂行。正曰修虚信爲茂行句，明群臣據故主句。"
                },
                {
                    "paragraph": "不與伐齊，",
                    "zhushu": "與去音。正曰與，如字，許也。"
                },
                {
                    "paragraph": "産以忿強秦，",
                    "zhushu": "産，猶生也。魏欲伐齊，已獨不與，猶生此節目也。違秦不伐齊，故秦忿。"
                },
                {
                    "paragraph": "不可。公不如謂魏王、薛公曰：請爲王入齊，天下不能傷，齊",
                    "zhushu": "最之智略，足以全齊。"
                },
                {
                    "paragraph": "而有變，",
                    "zhushu": "萬一有傷齊者、"
                },
                {
                    "paragraph": "臣請爲救之。",
                    "zhushu": "此則非虚信矣。"
                },
                {
                    "paragraph": "無變，王遂伐之。",
                    "zhushu": "伐秦。"
                },
                {
                    "paragraph": "且秦爲齊奴也，",
                    "zhushu": "爲，去音。言其爲之，如奴事主。"
                },
                {
                    "paragraph": "如累王之交於天下，",
                    "zhushu": "累者，事相連及，猶誤也。交謂齊魏。"
                },
                {
                    "paragraph": "不可。",
                    "zhushu": "此言非人之情。"
                },
                {
                    "paragraph": "王爲臣賜厚矣。臣入齊，則王亦無齊之累也。",
                    "zhushu": "此累猶患正曰：按魏策，周最入齊，秦王怒，令姚賈譲魏王。魏王爲之謂秦王曰：魏之所以為王通天下者，以周最也。今最遁，寡人入齊，齊無通於天下矣。敝邑之事王亦無齊累矣。最入齊，則正與此章相首尾，所謂敝邑之亊，王亦無齊累，語又與此合。曰：請為王入齊，天下不能傷齊者，最自許其足以全齊有變，謂秦伐齊，齊急則請魏之救；無變謂秦不能伐，則王遂伐之。此厚齊之說也。且臣為齊怒以下，以為魏言之爲齊奴，爲齊奴，隷也。交，指秦也。累，連及也。不可以最故使魏惡於秦。王使最得入齊，為賜厚矣。最入齊，則秦無疑於魏，是魏不為齊所累也。補曰：爲王為救之。為，去声，餘如字。",
                    "type": 2
                },
                {
                    "paragraph": "趙取周之𥙊地，周君患之，告於鄭朝。",
                    "zhushu": "凡鄭，皆鄭人。"
                },
                {
                    "paragraph": "鄭朝曰：君勿患也，臣請以三十金",
                    "zhushu": "一斤爲一金。正曰：正義云：秦以一鎰為一金。孟康云：二十四兩。国語注：凱。趙岐云：二十兩。高注：凱。"
                },
                {
                    "paragraph": "復取之。周君予之。鄭朝獻之趙太卜，因告以祭地事。及王病，使卜之，太卜譴之曰：",
                    "zhushu": "譴、謫，問也。"
                },
                {
                    "paragraph": "周之祭地爲祟。",
                    "zhushu": "神禍也。"
                },
                {
                    "paragraph": "趙乃還之。",
                    "zhushu": "",
                    "type": 2
                },
                {
                    "paragraph": "杜赫",
                    "zhushu": "周人正曰楚。策云：楚杜赫。"
                },
                {
                    "paragraph": "欲重景翠於周，謂周君曰：君之國小，盡君之重寳珠玉以事諸侯，不可不察也。",
                    "zhushu": "國小必賂以求援，不可勝賂，故宜察。"
                },
                {
                    "paragraph": "譬之如張羅者，張之於無鳥之所，則終日無所得矣。張於多鳥處，則又駭鳥矣。",
                    "zhushu": "多鳥處有觸羅者，傍鳥必覺，覺則羣驚而去矣。"
                },
                {
                    "paragraph": "必張於有鳥無鳥之際，然後能多得鳥矣。今君將施於大人，大人輕君；施於小人，小人無可以求，又費財焉。",
                    "zhushu": "均之費財，而小人多則多費也。"
                },
                {
                    "paragraph": "君必施於今之窮士，不必且爲大人者，",
                    "zhushu": "不必，猶不可知也。言不終窮，或且爲大人者，此指翠也。"
                },
                {
                    "paragraph": "故能得欲矣。",
                    "zhushu": "齊策、楚策皆有杜赫。在齊則威王時，於周𩔰王背也，自𩔰。威至是八十年矣，疑赫字誤。景翠實此時人。正曰：按齊策，田忌亡齊之楚，鄒忌代相，恐其以楚權復齊。杜赫曰：臣請為留楚。忌出奔，實宣王時。宣王二年，忌有馬陵之戰，其奔必後。此史以爲威王時者誤。說見𦙟策。楚策五。囯伐秦，魏欲和。杜赫云云，在楚懷王十一年，當慎靚王三年。大事記據韓丗家注，赧王三年書楚景翠圍韓雍氏。自宣王二年至赧王三年為三十年，自慎靚王三年至此為七年，則翠之與赫，何不相及之有？",
                    "type": 2
                },
                {
                    "paragraph": "三國隘秦，",
                    "zhushu": "赧十八年注具前。隘謂隔绝之。正曰。八當作七。補曰䇿隘阨字通。此當乙革反。"
                },
                {
                    "paragraph": "周令其相之。秦以秦之輕也，",
                    "zhushu": "見其隘於三囯。"
                },
                {
                    "paragraph": "留其行。",
                    "zhushu": "不進。"
                },
                {
                    "paragraph": "有人謂相國曰：秦之輕重未可知也。秦欲知三國之情，公不如遂見秦王",
                    "zhushu": "昭。"
                },
                {
                    "paragraph": "曰：請爲",
                    "zhushu": "一作謂。"
                },
                {
                    "paragraph": "王聽東方之處，",
                    "zhushu": "聽偵候之東三囯也，處其所爲。"
                },
                {
                    "paragraph": "秦必重公。是公重周，",
                    "zhushu": "下衍重周二字。"
                },
                {
                    "paragraph": "重周以取秦也。",
                    "zhushu": "秦重相，則周重矣。"
                },
                {
                    "paragraph": "齊重，故有周",
                    "zhushu": "齊重，天下重之也。故，猶舊也有。言善之。"
                },
                {
                    "paragraph": "而已。取齊，",
                    "zhushu": "此時秦、齊為天下重，已善秦，不可忽齊，故又勸之取齊。正曰：有謂収已也，取謂得於彼也。齊爲重囯，故能収有周，而周已取之矣。今復取秦，是周常不失重囯之交。"
                },
                {
                    "paragraph": "是周常不失重囯之交也。",
                    "zhushu": "補曰：凡輕重字自然，重者上聲，重之者去聲。此章輕重齊重、重囯之重，上聲，餘去聲。",
                    "type": 2
                },
                {
                    "paragraph": "宫",
                    "zhushu": "元作昌，下同。此書作宫不一，"
                },
                {
                    "paragraph": "昌",
                    "zhushu": "正曰：且依本文。"
                },
                {
                    "paragraph": "當他亡西周",
                    "zhushu": "以罪去囯曰亡。"
                },
                {
                    "paragraph": "之東周，盡輸西周之情於東周。",
                    "zhushu": "輸言委以告之。"
                },
                {
                    "paragraph": "東周大喜，西周大怒馮睢，",
                    "zhushu": "元作且。雎之省也。猶趙作肖。斉作立。故後唐且史作雎。裴駰亦曰。唐雎以華顚悟秦也。此西人。下同"
                },
                {
                    "paragraph": "且",
                    "zhushu": "正曰且。當依本文。"
                },
                {
                    "paragraph": "曰：臣能殺之，君予金三十斤。馮睢且使人操金與書，間遺宫昌他",
                    "zhushu": "為反間書以遺之。"
                },
                {
                    "paragraph": "曰：告宫昌他：事可成，勉成之；不可成，亟亡來！亡來，",
                    "zhushu": "亟，急也。"
                },
                {
                    "paragraph": "事乆且泄，自令身死。",
                    "zhushu": "事泄露則死，而不亟來，自取之也。正曰：本文明。白注少乆字，似不必。"
                },
                {
                    "paragraph": "因使人告東周之候",
                    "zhushu": "偵候之吏。揚雄曰：西北一候。"
                },
                {
                    "paragraph": "曰：今夕有姦人當入者矣。候得而獻東周，",
                    "zhushu": "得其人與書。"
                },
                {
                    "paragraph": "東周立殺宫昌他。",
                    "zhushu": "",
                    "type": 2
                },
                {
                    "paragraph": "昭翦與東周惡，或謂昭翦曰：爲公畫隂計。",
                    "zhushu": "為人謀者，畫之以籌。"
                },
                {
                    "paragraph": "昭翦曰：何也？曰：",
                    "zhushu": "𥙷，此字正曰，古書多如此，不必補。"
                },
                {
                    "paragraph": "西周甚憎東周，常",
                    "zhushu": "元作甞。"
                },
                {
                    "paragraph": "嘗",
                    "zhushu": "補曰。當作常。古通。"
                },
                {
                    "paragraph": "欲東周與楚惡，西周必令賊賊。公因宣言東周也，",
                    "zhushu": "集韻：宣，揚也。"
                },
                {
                    "paragraph": "以惡",
                    "zhushu": "元作西周二字。"
                },
                {
                    "paragraph": "西周",
                    "zhushu": "補曰：字有訛，未詳。"
                },
                {
                    "paragraph": "之於王也。",
                    "zhushu": "王楚懐王。"
                },
                {
                    "paragraph": "昭翦曰：善。吾又恐東周之賊已",
                    "zhushu": "此翦自計。"
                },
                {
                    "paragraph": "而以輕西周，惡之於楚，",
                    "zhushu": "翦惡東，必善西，西善翦，則楚亦因重西矣。東欲壊其交，故賊翦。翦死，則西無内主於楚，東因得使楚惡之。"
                },
                {
                    "paragraph": "遽和東周。",
                    "zhushu": "彪謂周衰，君臣唯貪利而畏禍，故一切趨避变乱於游談之口而無有。特操、翦之慮死如此，其能復固其。所守乎？",
                    "type": 2
                },
                {
                    "paragraph": "周最謂吕禮",
                    "zhushu": "凡吕皆齊人，礼以秦昭十三年奔魏，十九年復歸秦，其相齊在薛公歸薛後，見孟甞傳，盖赧二十一年後也。正曰：吕皆齊人，此𩔗無據，當缺。晋有吕、錡，吕相本魏氏，不必吕尚後也。○注奔魏據秦紀。按穣侯傳，冉相秦，欲誅吕禮，礼出奔齊，大事記從之。帰秦據秦紀及穣侯傳。按秦紀下接齊破宋之文，年表破宋在秦昭二十一年，則紀誤矣。按吕禮相齊，孟甞君遺穰侯書，勸秦伐齊而禮亡，事當在齊㓕宋前。大事記書於赧王二十九年之首，即秦昭二十一年，則禮自奔齊至去齊首尾九年。然觧題亦據紀為說，謂後六年來歸，則未改也。"
                },
                {
                    "paragraph": "曰：子何不以秦攻齊？臣請令齊相子，",
                    "zhushu": "秦攻齊，禮使之也。齊欲免攻，故可使之相礼。"
                },
                {
                    "paragraph": "子以齊事秦，必無慮",
                    "zhushu": "元作䖏"
                },
                {
                    "paragraph": "䖏",
                    "zhushu": "正曰：前後章有此字，義當同。"
                },
                {
                    "paragraph": "矣。子因令",
                    "zhushu": "下衍周字。"
                },
                {
                    "paragraph": "周最居魏以共之，",
                    "zhushu": "與齊俱事秦。"
                },
                {
                    "paragraph": "是天下制於子也。子東重於齊，西貴於秦，秦、齊合，則子常重矣。",
                    "zhushu": "",
                    "type": 2
                },
                {
                    "paragraph": "謂薛公",
                    "zhushu": "田文。"
                },
                {
                    "paragraph": "曰：周最於齊王厚也，",
                    "zhushu": "閔王。"
                },
                {
                    "paragraph": "而逐之，",
                    "zhushu": "補曰：史，秦亡将吕禮相齊，欲困蘇代，代乃謂云云。○史周最於齊至厚也，而齊王逐之。策文省而勝祝弗，史作親弗。索𨼆謂策得之，一本况弗。"
                },
                {
                    "paragraph": "聽祝弗",
                    "zhushu": "齊人。"
                },
                {
                    "paragraph": "相吕禮者，欲取秦也。秦、",
                    "zhushu": "𥙷此二字。"
                },
                {
                    "paragraph": "齊合，",
                    "zhushu": "上章所謂以齊事秦，正曰：注據史𥙷二字。然言齊合，則秦自見省文爾。下章齊合亦然。一本欲取秦，秦齊合。"
                },
                {
                    "paragraph": "弗與，禮重矣。",
                    "zhushu": "與猶如也。言二國合，則齊所重無如禮者。正曰：史親弗與吕礼重矣。言二國合，則二人重策。齊合弗與禮重矣。言齊與秦合，則一人重於齊。視史語簡而勝，上文秦字省，尤可見，"
                },
                {
                    "paragraph": "有",
                    "zhushu": "下衍周字。"
                },
                {
                    "paragraph": "周、",
                    "zhushu": "補曰：史作用"
                },
                {
                    "paragraph": "齊，",
                    "zhushu": "秦有之。正曰：有用齊者，言二子用齊。"
                },
                {
                    "paragraph": "秦必輕君。君弗如急北兵趨趙，",
                    "zhushu": "亦與趙攻秦。"
                },
                {
                    "paragraph": "以秦、魏",
                    "zhushu": "能左右之曰以，以猶使正曰從。史以下有和字，是急北兵。讀秦、魏句，是時秦怒齊，齊、趙交惡，秦欲合魏，前章魏貴合秦以攻齊，趙難與齊戰，下章齊合則趙恐伐可見，皆一時事也。秦、趙、魏合為攻齊也，故云急北兵趨趙以和秦、魏也。趨即趣促也，謂不如急北方之兵，促趙之應秦、魏而相與以攻齊也。魏策：周最入齊，秦譲魏，魏謂秦曰：大國欲急兵，則趨趙而已。趨即趣也。此語正同，雖時有後先，而事理不誤爾。魏策載周最齊知在後，史載此䇿在文謝病歸薛後，文從其計，而吕礼嫉害文，乃勸秦伐齊，吕礼亡，其後齊㓕宋文乃奔魏。且文在齊，豈敢召穣侯之兵哉？召秦伐齊，必文也去齊而史失之也。此策云収周最反齊王，則亦文奔魏之後，召秦兵之前乎？"
                },
                {
                    "paragraph": "収周最以爲後行，",
                    "zhushu": "齊初遂最，欲取秦合也。今攻秦，収最用之，可圗後舉。行猶舉正。曰：當從史無爲字，後作厚。行，下孟反。最本厚於齊，今齊逐之，故収最以厚其行。上文厚字同義。"
                },
                {
                    "paragraph": "且反齊王之信，",
                    "zhushu": "齊前與秦合，今與趙攻之，信反也。正曰：齊用礼以合秦取信，今反之，使不合也。"
                },
                {
                    "paragraph": "又禁天下之率。",
                    "zhushu": "率，猶從也。謂從齊。補曰：率，史作變。索𨼆云：齊秦合則弗礼用，用則䡖孟甞。二說皆通。"
                },
                {
                    "paragraph": "齊無秦，天下果弗必走，",
                    "zhushu": "果，猶决也。走，去音，趨之也，言不趨。齊正曰：史：齊無秦則天下集，齊親弗必走。此果字當從史作集，謂齊無秦合，而秦、趙、魏合，則天下之兵集於齊，祝弗必走。言弗而不及禮者，齊聽弗而相礼，弗走，禮不待言矣。"
                },
                {
                    "paragraph": "齊王誰與爲其國？",
                    "zhushu": "言必重文。孟嘗傳：有正曰以章。參之史，可以互正。如弗乃祝，弗名易知，而注乃釋以他說，其誤甚矣。",
                    "type": 2
                },
                {
                    "paragraph": "齊聽祝弗，外周最，謂齊王",
                    "zhushu": "閔。"
                },
                {
                    "paragraph": "曰：逐周最、聽祝弗、相吕禮者，欲深取秦也。",
                    "zhushu": "補曰。深取之深。恐因下文衍。"
                },
                {
                    "paragraph": "秦得天下，則伐齊深矣。",
                    "zhushu": "秦得齊則益強，故能得天下；得天下則亦不能存齊。"
                },
                {
                    "paragraph": "夫秦、",
                    "zhushu": "𥙷正曰：說見上。此下云急兵以示秦，則無秦字尤明矣。"
                },
                {
                    "paragraph": "齊合則趙恐伐，",
                    "zhushu": "秦伐之。"
                },
                {
                    "paragraph": "故急兵以示秦。",
                    "zhushu": "趙兵攻齊。"
                },
                {
                    "paragraph": "秦以趙攻，",
                    "zhushu": "攻齊。"
                },
                {
                    "paragraph": "與之齊伐趙，",
                    "zhushu": "之，猶趨。"
                },
                {
                    "paragraph": "其實同理，",
                    "zhushu": "以趙攻齊則得齊，趨齊受趙亦得趙，故其理同。"
                },
                {
                    "paragraph": "必不處矣。",
                    "zhushu": "處，猶據也。秦不據齊，理同，而獨不據齊，齊無兵而趙巳出兵故也。正曰：注難通。處義未詳。"
                },
                {
                    "paragraph": "故用祝弗，即天下之理也。",
                    "zhushu": "理在受兵於趙正曰：言天下必將歸秦。",
                    "type": 2
                },
                {
                    "paragraph": "周相吕倉見客於周君。",
                    "zhushu": "言之於君，使得見補曰見，賢遍反。"
                },
                {
                    "paragraph": "前。相工師籍恐客之傷已也，",
                    "zhushu": "傷猶毀，此即後工陳籍。"
                },
                {
                    "paragraph": "因令人謂周君曰：客者，辯士也，然而所以不可者，",
                    "zhushu": "不可聽用。"
                },
                {
                    "paragraph": "好毀人。",
                    "zhushu": "彪謂工師：籍非端人也，德義不愆，何恤人之言？",
                    "type": 2
                },
                {
                    "paragraph": "周文君",
                    "zhushu": "史書東周略甚，豈惠公後有此君邪？不然，則惠公别稱也。鴻烈道應訓亦稱周昭文君，此後書訓皆鴻烈也。"
                },
                {
                    "paragraph": "免",
                    "zhushu": "下衍士字，"
                },
                {
                    "paragraph": "士，",
                    "zhushu": "補曰：疑衍。姚云：曽集本去。"
                },
                {
                    "paragraph": "工師籍相吕倉，國人不說也。君有閔閔之心，",
                    "zhushu": "亦不說也。"
                },
                {
                    "paragraph": "謂周文君曰：國必有誹譽",
                    "zhushu": "誹，謗也。"
                },
                {
                    "paragraph": "忠臣，令誹在已，譽在上。宋君奪民時以爲臺，而民非之，",
                    "zhushu": "見襄十一年。"
                },
                {
                    "paragraph": "無忠臣以掩盖之也。子罕釋相爲司空，",
                    "zhushu": "司空主土工，傳言子罕親執朴以行築者是也。"
                },
                {
                    "paragraph": "民非子罕而善其君。齊桓公宫中女",
                    "zhushu": "元作七。"
                },
                {
                    "paragraph": "七市，女閭七百，",
                    "zhushu": "閭，里中門也。爲門爲市於宫中，使女子居之。正曰：宫中爲七市，女閭此七百也。"
                },
                {
                    "paragraph": "國人非之。管仲故爲三歸之家，",
                    "zhushu": "婦人謂嫁曰歸，夫家曰家仲，盖三取女也。"
                },
                {
                    "paragraph": "以掩桓公，非自傷於民也。",
                    "zhushu": "管仲為此，人皆毀之。仲非樂於毁也，其意欲掩盖桓公耳。一說仲欲掩公之非，寜自毁也。"
                },
                {
                    "paragraph": "春秋記臣弑君者以百數，皆大臣見譽者也。故大臣得譽，非國家之美也。",
                    "zhushu": "彪謂：此言掩君之非可耳，而齒見譽者於殺君之列，則後世名卿賢相，何道而可以安於朝廷之上？不仁㦲此言也。𥙷曰：漢髙帝繫治，蕭何曰：吾聞李斯相秦，有善帰主，有惡自與云云。王衛尉曰：秦以不聞其過亡天下，李斯之分過，又何足法㢤？"
                },
                {
                    "paragraph": "故衆庶成強，",
                    "zhushu": "言師籍之得衆。"
                },
                {
                    "paragraph": "増積如山。周君遂不免。",
                    "zhushu": "卒，相倉也。",
                    "type": 2
                },
                {
                    "paragraph": "温人之周，",
                    "zhushu": "温時為西邑，綦母恢請之也。正曰：西周得温囿耳。"
                },
                {
                    "paragraph": "周不納。",
                    "zhushu": "並東周。"
                },
                {
                    "paragraph": "客即對曰：主人也。",
                    "zhushu": "矯稱東人。補曰：姚云，一本周不内。問曰：客邪？對曰云云。韓非子文同。"
                },
                {
                    "paragraph": "問其巷",
                    "zhushu": "補曰：韓非子作巷人。"
                },
                {
                    "paragraph": "而不知也。吏因囚之。君使人問之曰：子非周人，而自謂非客，何也？對曰：臣少而誦詩，詩曰：普天之下，莫非王土。率土之濵，莫非王臣。",
                    "zhushu": "小雅北山詩。普徧。率。從也。"
                },
                {
                    "paragraph": "今周君天下，則我天子之臣，而又爲客哉？故曰主人。君乃使吏出之。",
                    "zhushu": "",
                    "type": 2
                },
                {
                    "paragraph": "或爲周最謂金投",
                    "zhushu": "盖趙人之不善齊者。"
                },
                {
                    "paragraph": "曰：秦以周最之齊疑天下",
                    "zhushu": "周使最之齊，秦以此疑周，齊與天下合而謀巳。正曰無考。"
                },
                {
                    "paragraph": "而又知趙之難子",
                    "zhushu": "不敢違投。"
                },
                {
                    "paragraph": "齊人戰恐",
                    "zhushu": "秦既疑齊投，又不善齊，故齊懼。伐"
                },
                {
                    "paragraph": "齊",
                    "zhushu": "下衍韓字，"
                },
                {
                    "paragraph": "韓",
                    "zhushu": "補曰：疑衍。"
                },
                {
                    "paragraph": "之合必先合於秦。秦齊合則公之國虚矣。",
                    "zhushu": "言趙必破而爲墟，墟虚字同大丘也。"
                },
                {
                    "paragraph": "公不如救齊因佐秦而伐韓魏上黨長子",
                    "zhushu": "屬上黨，盖韓地。"
                },
                {
                    "paragraph": "趙之有巳。",
                    "zhushu": "二囯有秦兵，故趙得取其邉地。"
                },
                {
                    "paragraph": "公東收寳於秦",
                    "zhushu": "佐秦故。"
                },
                {
                    "paragraph": "南取地於韓魏因以困",
                    "zhushu": "韓魏唇齒之囯故也。"
                },
                {
                    "paragraph": "徐爲之東",
                    "zhushu": "爲，猶謀也。東謂齊。"
                },
                {
                    "paragraph": "則有合矣。",
                    "zhushu": "齊合趙也。始時趙與齊𨻶，無合理，今得秦、韓，故齊懼。而合其實，最時相齊，慮有趙患，故爲最謀者侈之、韓、魏也。",
                    "type": 2
                },
                {
                    "paragraph": "周最謂金投曰：公負令秦與強齊戰，",
                    "zhushu": "負，猶失也。其失在此。正曰負恃也。令字疑合。"
                },
                {
                    "paragraph": "戰勝，",
                    "zhushu": "勝齊。"
                },
                {
                    "paragraph": "秦且収齊而封之，",
                    "zhushu": "封，謂疆理之。"
                },
                {
                    "paragraph": "使無多割，",
                    "zhushu": "割謂出地。"
                },
                {
                    "paragraph": "而聽天下之戰。",
                    "zhushu": "諸囯求地於齊，齊不多割則必戰，此秦弱齊之計。正曰：此秦制齊之命。"
                },
                {
                    "paragraph": "不勝，國大傷，",
                    "zhushu": "趙傷也。時趙令秦與齊戰，戰不勝，則秦必咎趙，能無傷乎？正曰：趙恃合於秦以與齊戰，不勝，則囯大傷而聽命於秦矣。"
                },
                {
                    "paragraph": "不得不聽秦。",
                    "zhushu": "趙，聽也。"
                },
                {
                    "paragraph": "秦盡韓、魏之上黨、太原、",
                    "zhushu": "魏地，後爲秦郡。"
                },
                {
                    "paragraph": "西土，",
                    "zhushu": "元作止。"
                },
                {
                    "paragraph": "止",
                    "zhushu": "正曰：上西字，姚本引錢一作而。"
                },
                {
                    "paragraph": "秦之有已。",
                    "zhushu": "秦之所難者齊也巳。収斉則韓魏不守。"
                },
                {
                    "paragraph": "秦地，天下之半也，制齊、楚、三晉之命，",
                    "zhushu": "趙以大傷，故亦見制。"
                },
                {
                    "paragraph": "覆",
                    "zhushu": "元作復。"
                },
                {
                    "paragraph": "復",
                    "zhushu": "補曰：覆通。"
                },
                {
                    "paragraph": "國且身危，",
                    "zhushu": "覆，如覆器然。囯，趙也。身謂投。"
                },
                {
                    "paragraph": "是何計之道也？",
                    "zhushu": "言非計此䇿最爲齊使趙拒秦也。",
                    "type": 2
                },
                {
                    "paragraph": "石行秦",
                    "zhushu": "周人正曰：無考。一本石作右。右行，秦官也。"
                },
                {
                    "paragraph": "謂大梁造",
                    "zhushu": "秦爵，梁作良。秦孝十年衛鞅，惠文五年公孫衍，昭襄十五年白起皆爲之，此盖起也。正曰無考。"
                },
                {
                    "paragraph": "曰：欲决覇王之名，不如備兩周。辯智之士。",
                    "zhushu": "備謹待之。"
                },
                {
                    "paragraph": "謂周君曰：",
                    "zhushu": "行，秦謂之。"
                },
                {
                    "paragraph": "君不如令辯智之士爲君爭於秦。",
                    "zhushu": "秦欲卑周，爭者爭此也。旣謹待之，則爭必得矣。補曰：王應麟云：周赧王卒于乙巳，明年丙午，秦迁西周君，而東周君猶存。壬子，秦迂東周君，而周遂不祀。作史者當自丙午至壬子，係周統於七囯之上，乃得春秋存陳之義。大事記周赧後即係秦，朱子以爲未當。綱目以七囯如楚、漢並書之。今按解題云：自赧王降，周統已絶，東周雖未亡，特邾、莒附庸之𩔖耳，所以存而未論也。朱子雖以七囯並書，而赧王之後亦不以東周係統者，其意亦不異。綱目之成在乾道王辰，而淳熈辛丑吕子卒，大事記始出，非矯之也。",
                    "type": 2
                },
                {
                    "paragraph": "凡二十六章。",
                    "zhushu": ""
                }
            ]
        },
        {
            "name": "戰國策秦卷第三",
            "paragraphs": [
                {
                    "paragraph": "戰國策秦卷第三",
                    "zhushu": "",
                    "type": 1
                },
                {
                    "paragraph": "縉雲鮑彪校注",
                    "zhushu": "",
                    "type": 2
                },
                {
                    "paragraph": "東陽呉師道重校",
                    "zhushu": "",
                    "type": 2
                },
                {
                    "paragraph": "秦",
                    "zhushu": "蘇、張說外：自弘農故關以西，京兆、扶風、馮翊、北地、上郡、西河、安定、天水、隴西，皆秦地。南有巴、蜀、廣漢、犍為、武都，西有金城、武威、張掖、酒泉、燉煌，又西南有牂牁、越嶲、益州，皆屬焉。",
                    "type": 2
                },
                {
                    "paragraph": "孝公。",
                    "zhushu": "獻公子𩔰，王八年庚申立。正曰：注意專以此為重，今考其舛謬不合者，各見本章。",
                    "type": 2
                },
                {
                    "paragraph": "衞鞅",
                    "zhushu": "衛之庶孳公子，姓公孫氏。"
                },
                {
                    "paragraph": "亡魏入秦，",
                    "zhushu": "鞅事衛相公叔痤為庶子，見魏策。正曰：此據史。愚謂公孫，衛之公孫也。庶孽公子，恐非，盖因為中庶子而生此文。"
                },
                {
                    "paragraph": "孝公以爲相，封之於啇，",
                    "zhushu": "屬私農𥙷曰：盧藏用後語注：今商州上洛之地。又見後章注。"
                },
                {
                    "paragraph": "號曰商君。商君治秦，法令至行，",
                    "zhushu": "至猶極。"
                },
                {
                    "paragraph": "公平無私，罰不諱強大，",
                    "zhushu": "諱。猶避也。強宗大族。"
                },
                {
                    "paragraph": "賞不私親近，法及太子",
                    "zhushu": "是爲惠王。"
                },
                {
                    "paragraph": "黥，劓其傅。",
                    "zhushu": "墨湼其顙曰黥，截鼻曰劓。太子犯法，鞅曰：法之不行，自上犯之。太子，君嗣也，不可刑。刑其傳公子䖍，黥其師公孫賈。"
                },
                {
                    "paragraph": "朞年之後，道不拾遺，民不妄取，兵革大強，",
                    "zhushu": "革，甲也。以革為札。"
                },
                {
                    "paragraph": "諸侯畏懼。然刻深寡恩，",
                    "zhushu": "刻，猶深也。刻金木者，有深而已。"
                },
                {
                    "paragraph": "特以強服之耳。孝公行之八年，疾且不起，欲傳商君，",
                    "zhushu": "傳位與之。"
                },
                {
                    "paragraph": "辤不受，孝公已死，惠王代後。蒞政有頃，",
                    "zhushu": "蒞，臨也。集韻：頃，少選。"
                },
                {
                    "paragraph": "商君告歸。",
                    "zhushu": "懼誅歸商。"
                },
                {
                    "paragraph": "人說惠王曰：大臣大重者國危，左右太親者身危。",
                    "zhushu": "君之身。"
                },
                {
                    "paragraph": "今秦婦人嬰兒",
                    "zhushu": "集韻：女曰嬰，男曰兒。𥙷曰。釋名：人始生曰嬰。嬰，匈前也。投之匈前乳飬，故曰嬰。"
                },
                {
                    "paragraph": "皆言商君之法，莫言大王之法，是商君反爲主，大王更",
                    "zhushu": "𥙷曰：更。平聲。"
                },
                {
                    "paragraph": "爲臣也。且夫商君固大王之仇讎也，願大王圗之。商君歸還，",
                    "zhushu": "時自商欲歸魏不得，故還秦。"
                },
                {
                    "paragraph": "惠王車裂之。而秦人不憐",
                    "zhushu": "無念之者。",
                    "type": 2
                },
                {
                    "paragraph": "惠文君。",
                    "zhushu": "孝公子元年，𩔰王三十二年甲申也。十三年始稱王。前此稱王，後人追書耳。",
                    "type": 2
                },
                {
                    "paragraph": "蘇秦始將連横",
                    "zhushu": "文頴曰：關東為從，西為横。孟康曰：南北為從，東西為横。瓉曰：以利合曰從，以威勢相脅曰横，正曰髙。注：連關中之謂横，合關東之謂從。大事記取。"
                },
                {
                    "paragraph": "說秦惠王曰：大王之國，西有巴、蜀、漢中之利，",
                    "zhushu": "三郡並屬益州。"
                },
                {
                    "paragraph": "北有胡、貉、",
                    "zhushu": "胡樓煩林胡之類。集韻：貉似狐。"
                },
                {
                    "paragraph": "代馬之用，",
                    "zhushu": "代。幽州郡。"
                },
                {
                    "paragraph": "南有巫山、",
                    "zhushu": "在南郡巫補曰：正義云：𧃍州巫山縣。"
                },
                {
                    "paragraph": "黔中之限，",
                    "zhushu": "黔故楚地，秦地，距此二郡耳，故言限。秦昭三十年，始定為黔中郡，後為武陵郡，見後志。補曰：大事記，今黔、辰、施、元等州正曰髙。注，皆有塞險，故謂之限。"
                },
                {
                    "paragraph": "東有殽、函之固。",
                    "zhushu": "始皇紀注：殽二殽函，函，關也，在弘農。𥙷曰：左氏殽有二陵。杜注：在澠池縣。西函見周策。"
                },
                {
                    "paragraph": "田肥美，民殷富，",
                    "zhushu": "殷，盛也。"
                },
                {
                    "paragraph": "戰車萬乗，奮擊百萬，",
                    "zhushu": "士之能奮擊者。"
                },
                {
                    "paragraph": "沃野千里，",
                    "zhushu": "沃，言其肥潤。"
                },
                {
                    "paragraph": "蓄積饒多，地勢形便，",
                    "zhushu": "地勢與形，便於攻守。"
                },
                {
                    "paragraph": "此所謂天府，",
                    "zhushu": "言蓄聚之富，非人力也。"
                },
                {
                    "paragraph": "天下之雄國也。",
                    "zhushu": "物之雄者强，"
                },
                {
                    "paragraph": "以大王之賢，士民之衆，車騎之用，",
                    "zhushu": "騎士之便馬者。"
                },
                {
                    "paragraph": "兵法之教，",
                    "zhushu": "教猶習。"
                },
                {
                    "paragraph": "可以并諸侯，吞天下，稱帝而治。願大王少留意，臣請奏其効。",
                    "zhushu": "奏進。効，功也。"
                },
                {
                    "paragraph": "秦王曰：寡人聞之，毛羽不豐滿者，不可以髙飛；文章不成者，",
                    "zhushu": "文章，法令也。"
                },
                {
                    "paragraph": "不可以誅罰；道德不厚者，不可以使民，政教不順者，",
                    "zhushu": "逆人之心。"
                },
                {
                    "paragraph": "不可以煩大臣。",
                    "zhushu": "逆人心則行之難，故大臣劳。"
                },
                {
                    "paragraph": "今先生儼然",
                    "zhushu": "矜荘皃。"
                },
                {
                    "paragraph": "不逺千里而庭教之，",
                    "zhushu": "教之於廣庭。"
                },
                {
                    "paragraph": "願以異日。",
                    "zhushu": "異，猶它也。俟成順然後承教。以此知為惠王𥘉。補曰：史時方誅啇，軮疾辯士，弗用。"
                },
                {
                    "paragraph": "蘇秦曰：臣固疑大王之不能用也。昔者神農伐𥙷遂，",
                    "zhushu": "國名未詳。"
                },
                {
                    "paragraph": "黄帝伐𣵠鹿",
                    "zhushu": "屬上谷。"
                },
                {
                    "paragraph": "而禽尤，",
                    "zhushu": "九黎氏之後，事見史。"
                },
                {
                    "paragraph": "堯伐驩兠，",
                    "zhushu": "書止言憂之，豈甞伐之而不服邪？正曰：書放驩兠，又堯伐驩兠，禹伐共工，見荀子。此游士之辭。下言五帝三王不能坐而致地，故以戰續之。此不過欲售其攻戰之說耳。凡戰國言帝王事𩔗如此，皆不足辨。後放此。"
                },
                {
                    "paragraph": "舜伐三苗，",
                    "zhushu": "國名，縉雲氏之後。正曰事見書，不必泛引。"
                },
                {
                    "paragraph": "禹伐共工，",
                    "zhushu": "伐乃流之。"
                },
                {
                    "paragraph": "湯伐有夏，文王伐崇，",
                    "zhushu": "崇侯虎，紂卿士，道之為惡。"
                },
                {
                    "paragraph": "武王伐紂，齊桓任戰",
                    "zhushu": "任，猶用也。作内政，寄軍令是也。"
                },
                {
                    "paragraph": "而霸天下。由此觀之，惡有不戰者乎？古者使車轂撃馳，",
                    "zhushu": "轂，輻所湊也。相擊而馳，言其衆。補曰：轂擊說見齊䇿。"
                },
                {
                    "paragraph": "言語相結，",
                    "zhushu": "約親也。補曰。後語注結音吉。此古韻恊也。下文悉然。横黄。態替濁蹰玉反。聊留服蒲北反。信新兵　　反。"
                },
                {
                    "paragraph": "天下爲一，約從連横，兵革不藏，文士並𩛙，",
                    "zhushu": "文謂辯也。𩛙飾同。"
                },
                {
                    "paragraph": "諸侯亂惑，萬端俱起，不可勝理。科條旣備，",
                    "zhushu": "科程也。集韻：條件也。"
                },
                {
                    "paragraph": "民多偽態，書䇿稠濁，",
                    "zhushu": "䇿，簡也。大事書之。稠，多也。言有司文書多，閱者昏亂。正曰：稠多，濁亂也。"
                },
                {
                    "paragraph": "百姓不足，上下相愁，民無所聊。",
                    "zhushu": "集韻：聊，頼也。"
                },
                {
                    "paragraph": "明言章理，",
                    "zhushu": "文章法理正曰：章，亦明也，謂明著之言，章𩔰之理。下句文辭，謂辭之文者，三語文勢同。"
                },
                {
                    "paragraph": "兵甲愈起。辯言偉服，",
                    "zhushu": "竒也。補曰：一作偽。"
                },
                {
                    "paragraph": "戰攻不息，䌓稱文辭，",
                    "zhushu": "游，說也。正曰：明言者，教令。辯言者，游說。文辞者，書䇿。明言章理，即科條既備。辯言　服，即言語相結。繁稱文辞，即書䇿稠濁。"
                },
                {
                    "paragraph": "天下不治。舌敝耳聾，不見成功。行義約信，天下不親。於是乃廢文任武，厚飬死士，",
                    "zhushu": "敢死之士。"
                },
                {
                    "paragraph": "綴甲厲兵，",
                    "zhushu": "集韻：厲，嚴也。正曰：厲即礪。"
                },
                {
                    "paragraph": "効勝於戰場。",
                    "zhushu": "効致其功也。"
                },
                {
                    "paragraph": "夫徒處而致利，",
                    "zhushu": "徒，猶空也。言無所為。"
                },
                {
                    "paragraph": "安坐而廣地，雖古五帝、三主五覇，明主賢君，常欲坐而致之，其勢不能，故以戰續之。寛則兩軍相攻，迫則杖㦸相撞，",
                    "zhushu": "迫，近也。杖如杖。劒㦸謂持㦸。㦸有支矛撞手擣也。正曰杖。持執也。直亮反。戟有支兵。"
                },
                {
                    "paragraph": "然後可建大功。是故兵勝於外，義強於内，",
                    "zhushu": "論。戰故獨言義。"
                },
                {
                    "paragraph": "威立於上，民服於下。今欲并天下，凌萬乗，",
                    "zhushu": "集韻：凌，侵，尚也。當從人。"
                },
                {
                    "paragraph": "詘敵國，",
                    "zhushu": "詘，服也。"
                },
                {
                    "paragraph": "制海内，子元元，",
                    "zhushu": "元，善也。民之類善，故稱元。"
                },
                {
                    "paragraph": "臣諸侯，",
                    "zhushu": "言敵國，又言諸侯，則侯非其敵者。"
                },
                {
                    "paragraph": "非兵不可。今之嗣主，",
                    "zhushu": "時君皆継世者也。"
                },
                {
                    "paragraph": "忽於至道，皆惛於教，",
                    "zhushu": "惛，不明也。"
                },
                {
                    "paragraph": "亂於治，迷於言，惑於語，沉於辯，",
                    "zhushu": "沉，猶溺。"
                },
                {
                    "paragraph": "溺於辭。",
                    "zhushu": "溺，謂為所冐没。"
                },
                {
                    "paragraph": "以此論之，王固不能行也。說秦王書十上而說不行。黒貂之裘敝，",
                    "zhushu": "貂，䑕屬，大而黄黑，出丁零國。"
                },
                {
                    "paragraph": "黃金百斤盡，資用乏絶，",
                    "zhushu": "資，貨也。"
                },
                {
                    "paragraph": "去秦而歸，贏縢",
                    "zhushu": "方言：擔，濟、楚、陳宋日攍。通作贏。縢，緘也。正曰：一本贏縢。是贏与縲纍字通用，倫追反。易：贏其角，贏其瓶。孔頴達云：拘纍，𦆑繞也。詩：邪幅在下。注：如今行縢。即礼所謂偪也。注說下与履蹻不倫，而擔囊又巳言矣。"
                },
                {
                    "paragraph": "履蹻，",
                    "zhushu": "屐也。正曰：史虞卿躡蹻。注：草履也。蹻與屩通。"
                },
                {
                    "paragraph": "負書擔囊，",
                    "zhushu": "髙注：橐囊也。然則此字元作橐，從此說，則上縢字當從巾囊也。槖無底，囊有底。正曰：一本作橐。髙注：槖。囊通言。"
                },
                {
                    "paragraph": "形容枯槁，面目黧",
                    "zhushu": "元作犂。"
                },
                {
                    "paragraph": "犂，",
                    "zhushu": "補曰：古字黧、犂通借。"
                },
                {
                    "paragraph": "黒，",
                    "zhushu": "集韻：黧，黒黄色。正曰：黧，黒色。集韻誤。見魏䇿。"
                },
                {
                    "paragraph": "狀有愧",
                    "zhushu": "元作歸，今從髙注。"
                },
                {
                    "paragraph": "歸",
                    "zhushu": "𥙷曰：當作愧。姚氏亦云。"
                },
                {
                    "paragraph": "色。歸至家，妻不下維",
                    "zhushu": "機，縷也。不下。言自若。"
                },
                {
                    "paragraph": "㛮，不爲炊，父母不與言。蘇秦喟然歎曰：",
                    "zhushu": "喟，太息也。"
                },
                {
                    "paragraph": "妻不以我爲夫，㛮不以我爲叔，父母不以我爲子，是皆秦之罪也。乃夜發書，陳篋數十，",
                    "zhushu": "篋，蔵也。"
                },
                {
                    "paragraph": "得太公隂符之謀，",
                    "zhushu": "漢志有隂符經，正曰隂符經，恐非此所指。索𨼆云：隂符是太公兵法。"
                },
                {
                    "paragraph": "伏而誦之，簡練以爲揣摩。",
                    "zhushu": "簡猶擇練涷帛也，取其熟。揣量摩研也。游說之術，或量其情，或研功之。"
                },
                {
                    "paragraph": "讀書欲睡，引錐自刺其股，",
                    "zhushu": "錐，鋭也。鍼之𩔗。"
                },
                {
                    "paragraph": "血流至足，曰：安有說人主不能出其金玉錦繡，取卿相之尊者乎？朞年揣摩成，曰：此眞可以說當丗之君矣。於是乃摩燕烏集𨶕",
                    "zhushu": "摩言切近過之闕名未詳。補曰。髙注。闕。塞名也。"
                },
                {
                    "paragraph": "見說趙王",
                    "zhushu": "肅侯。"
                },
                {
                    "paragraph": "於華屋之下，",
                    "zhushu": "見說，見而說也。華髙，麗也。"
                },
                {
                    "paragraph": "抵掌而談。",
                    "zhushu": "集韻：抵，側擊也。"
                },
                {
                    "paragraph": "趙王大說，封爲武安君，",
                    "zhushu": "𥙷曰：武安，趙邑。正義云：潞州武安縣。"
                },
                {
                    "paragraph": "受相印，革車百乗，",
                    "zhushu": "兵車也。"
                },
                {
                    "paragraph": "錦繡千純，",
                    "zhushu": "集韻：四端曰純，正曰髙。注：純，束也。徒本反。"
                },
                {
                    "paragraph": "白璧百𩀱，",
                    "zhushu": "𥙷曰：璧，玉環也。肉倍好曰璧。"
                },
                {
                    "paragraph": "黃金萬鎰，",
                    "zhushu": "一鎰四十四兩補曰鎰。說見前。"
                },
                {
                    "paragraph": "以隨其後，約從散橫，以抑強秦，故蘇秦相於趙而𨵿不通。",
                    "zhushu": "六國之𨵿不通秦也。正曰：即所謂秦兵不敢窺函谷関者。"
                },
                {
                    "paragraph": "當此之時，天下之大，萬民之衆，主侯之威，謀臣之權，皆欲決於蘇秦之䇿。",
                    "zhushu": "決言用之，不疑策謀也。"
                },
                {
                    "paragraph": "不費斗粮，未煩一兵，未戰一士，未絶一弦，未折一矢，諸侯相親，賢於兄弟。",
                    "zhushu": "賢猶勝。"
                },
                {
                    "paragraph": "夫賢人在而天下服，一人用而天下從。故曰：式於政，不式於勇，",
                    "zhushu": "式，猶用。"
                },
                {
                    "paragraph": "式於廊廟之内，",
                    "zhushu": "廊東西序，廟以尊先祖。人君之居，謂之巖廊。廟堂，尊嚴之稱。正曰：文頴云：廊，殿下外屋。顔師古云：堂下周廂。又巖廊，髙屋也。愚按：此言宫與廟也。廟堂字見徐樂梅福傳、劉向九歎王逸注：人君爲政，舉事，告宗廟，議於明堂。今人稱宰相爲廟堂，盖誤。"
                },
                {
                    "paragraph": "不式於四境之外。當秦之隆，",
                    "zhushu": "蘇秦隆盛之時。"
                },
                {
                    "paragraph": "黃金萬鎰",
                    "zhushu": "元從水"
                },
                {
                    "paragraph": "溢",
                    "zhushu": "補曰：此書溢鑑通。"
                },
                {
                    "paragraph": "爲用，轉轂連騎，",
                    "zhushu": "後車之盛，正曰車騎之盛。"
                },
                {
                    "paragraph": "炫熿於道，",
                    "zhushu": "光耀也。"
                },
                {
                    "paragraph": "山東之國從風而服，",
                    "zhushu": "以草偃爲喻也。"
                },
                {
                    "paragraph": "使趙大重。",
                    "zhushu": "爲從主，諸侯尊之。"
                },
                {
                    "paragraph": "且夫蘇秦特窮巷掘門、",
                    "zhushu": "鑿垣爲門。補曰：掘即窟，古字通。齊策：掘穴窮巷。鄒陽書：伏死掘穴。楚策亦有。"
                },
                {
                    "paragraph": "桑户棬樞之士耳，",
                    "zhushu": "樞，門牝也。楺木為之，如棬棬屈木盂也。"
                },
                {
                    "paragraph": "伏軾",
                    "zhushu": "車前横木。"
                },
                {
                    "paragraph": "樽銜，",
                    "zhushu": "集韻：撙，挫也。盖猶頓銜勒也。"
                },
                {
                    "paragraph": "横歷天下，",
                    "zhushu": "歷，過也。猶横行。"
                },
                {
                    "paragraph": "庭說諸侯之主，",
                    "zhushu": "猶庭教云。"
                },
                {
                    "paragraph": "杜左右之口，",
                    "zhushu": "杜猶塞。"
                },
                {
                    "paragraph": "天下莫之伉。",
                    "zhushu": "集韻：匹也。正曰：姚云：錢、劉作抗，當也。一本天下莫之能伉。伉抗古字通。"
                },
                {
                    "paragraph": "將說楚王，",
                    "zhushu": "威。"
                },
                {
                    "paragraph": "路過洛陽，",
                    "zhushu": "漢爲河南郡。"
                },
                {
                    "paragraph": "父母聞之，清宫除道，",
                    "zhushu": "清汛掃也。"
                },
                {
                    "paragraph": "張樂設飲，",
                    "zhushu": "張，施也。"
                },
                {
                    "paragraph": "郊迎三十里。",
                    "zhushu": "迎於郊。"
                },
                {
                    "paragraph": "妻側目而視，",
                    "zhushu": "不敢正視。"
                },
                {
                    "paragraph": "側耳而聽，㛮蛇行匍伏，",
                    "zhushu": "蛇不直行。伏音匐，匍匐伏地也。"
                },
                {
                    "paragraph": "四拜自跪而謝。",
                    "zhushu": "集韻：跪，小拜也。旣拜復膝地。"
                },
                {
                    "paragraph": "蘇秦曰：㛮！何前倨而後卑也？",
                    "zhushu": "倨，不避也。"
                },
                {
                    "paragraph": "㛮曰：以季子位尊而多金。",
                    "zhushu": "譙周曰：秦字季子。正曰：司馬貞曰：此㛮呼小叔爲季子，未必字也。"
                },
                {
                    "paragraph": "蘇秦曰：嗟乎！貧窮則父母不子，富貴則親戚畏懼。人生丗上，勢位富厚，盖可以忽乎哉！",
                    "zhushu": "忽，輕也。此䇿史畧同，合從在趙肅侯十六年，此四年彪謂秦之自刺，可謂有志矣，而志在於金玉卿相，故其所成就，適足誇㛮婦，而此史極口稱頌之，是亦利。禄徒耳，惡暏所謂大丈夫之事哉？正曰：按史，秦出游數歳，困歸兄弟㛮妹妻妾，𥨸笑之。於是得周書隂符讀之，以出揣摩，乃求說周顯王，弗信。至秦，說惠王，弗用，乃之趙奉陽君，弗說。之去就燕文侯資之。至趙，奉陽君死，乃說肅侯，合從說楚。後還過洛陽，顯王除道郊勞，与策小異。",
                    "type": 2
                },
                {
                    "paragraph": "秦惠王謂寒泉子",
                    "zhushu": "秦處士之號。"
                },
                {
                    "paragraph": "曰：蘇秦欺寡人，",
                    "zhushu": "欺，詐也。言以虚聲恐之。"
                },
                {
                    "paragraph": "欲以一人之智反覆山東，東山",
                    "zhushu": "𥙷曰：當作山東。"
                },
                {
                    "paragraph": "之君從以欺秦。趙固負其衆，",
                    "zhushu": "負，猶恃。"
                },
                {
                    "paragraph": "故先使蘇秦以其幣帛約乎諸侯。諸侯不可一，猶連雞之不能俱止於棲。亦明矣。",
                    "zhushu": "連謂繩繫之，棲雞所宿也。"
                },
                {
                    "paragraph": "寡人忿然含怒曰：乆！吾欲使武安子起徃喻意焉。",
                    "zhushu": "喻，諭同，告也。告諸侯以不可一之意。"
                },
                {
                    "paragraph": "寒泉子曰：不可。夫攻城墮邑，",
                    "zhushu": "敗城邑曰墮。"
                },
                {
                    "paragraph": "請使武安子善我。國家",
                    "zhushu": "稱國家之羙正，曰：能羙善我國家。"
                },
                {
                    "paragraph": "使諸侯，請使客卿張儀。",
                    "zhushu": "魏人，仕秦。惠五。年爲客卿。"
                },
                {
                    "paragraph": "秦惠王曰：敬受命。",
                    "zhushu": "按：起以昭二十九年爲武安君，自合從至是五十七年矣，所稱武安子起，謬也。正曰起號武安君，此云武安子，必别一人。上旣言武安子起，而下止言武安子，盖起字屬下文。李牧亦封武安君，如此名不一。且張儀死於秦武王時，与白起戰勝攻取，時不相及。補曰使諸侯之使，去聲，餘如字。",
                    "type": 2
                },
                {
                    "paragraph": "楚、魏戰於陘山，",
                    "zhushu": "魏記蘇秦傳注：在密縣。宻屬河南。楚記：威王卒，魏因䘮取我陘山。魏襄六年伐楚，敗之陘山，在此前九年。正曰：徐廣云：召陵有陘亭，宻縣有陘山。正義云：括地志云：在鄚州新鄭縣西南。大事記取鮑氏所引召陵。韓策引正義又謂楚北有汾、陘之塞，即此。皆一地也。愚恐汾字有誤，因韓陘城汾旁訛也。說見彼條。○從通鑑，在惠後六年。髙注作惠。"
                },
                {
                    "paragraph": "魏許秦以上洛，",
                    "zhushu": "屬弘農。"
                },
                {
                    "paragraph": "以絶秦於楚。",
                    "zhushu": "使不助楚。"
                },
                {
                    "paragraph": "魏戰勝，楚敗於南陽。",
                    "zhushu": "荆州郡非修武所謂。"
                },
                {
                    "paragraph": "秦責賂於魏，",
                    "zhushu": "責，求也。"
                },
                {
                    "paragraph": "魏不與。管淺",
                    "zhushu": "秦人。"
                },
                {
                    "paragraph": "謂秦王曰：王何不謂楚王",
                    "zhushu": "懷。"
                },
                {
                    "paragraph": "曰：魏許寡人以地，今戰勝，魏王",
                    "zhushu": "襄正曰惠。"
                },
                {
                    "paragraph": "背寡人也，王何不與寡人遇？",
                    "zhushu": "遇，猶㑹。"
                },
                {
                    "paragraph": "魏畏秦，楚之合，必與秦地矣。是魏勝楚而亡地於秦也。是王以地德寡人，",
                    "zhushu": "秦因楚㑹得地，楚之惠也。𥙷曰：一本以魏地德寡人。"
                },
                {
                    "paragraph": "秦之楚者多資矣。",
                    "zhushu": "之徃也。言將以厚幣徃結楚好。"
                },
                {
                    "paragraph": "魏弱，若不出地，",
                    "zhushu": "𥙷曰：劉辰翁云：多弱字，即若愚謂以弱句義亦善。"
                },
                {
                    "paragraph": "則王攻其南，寡人攻其西，魏必危。秦王曰：善。以是告楚，楚王揚言",
                    "zhushu": "揚顯言之。"
                },
                {
                    "paragraph": "與秦遇。魏王聞之恐，効上洛於秦。",
                    "zhushu": "",
                    "type": 2
                },
                {
                    "paragraph": "楚使者景鯉在秦，從秦王與魏王",
                    "zhushu": "襄正曰惠。"
                },
                {
                    "paragraph": "遇於境。",
                    "zhushu": "此下脫簡有秦使周最觧說与魏所以遇之意，見髙注。而楚策有其事。補曰：按鮑所謂楚策元在韓曰：齊、楚之交善，秦与魏遇，且以善齊而絶齊乎？楚景鯉之秦，與於遇，楚王怒，恐秦以楚爲有隂於秦、魏也，且罪鯉云云。",
                    "type": 2
                },
                {
                    "paragraph": "楚怒秦，令周最謂楚王曰：魏請無與楚遇而合於秦，",
                    "zhushu": "補曰：别本以此足缺文，在是以鯉与之遇也句上，即髙注秦令周最解說者。姚本楚怒秦，合最爲楚王曰：魏王遇於境，楚使者是以云云。其文缺誤，不如别本明白。",
                    "type": 2
                },
                {
                    "paragraph": "是以鯉與之遇也。敝邑之於與遇，善之，",
                    "zhushu": "加好於魏正，曰：敝邑，秦自稱。謂鯉与秦、魏遇，此以爲善。盖二囯之遇，將以善齊而絶齊於楚，而楚使在焉，故齊疑之而不与合也。"
                },
                {
                    "paragraph": "故齊不合也。楚王因不罪景鯉而德周秦。",
                    "zhushu": "齊、魏讎也，好魏，故齊不合。齊、楚敵也，齊不合，故楚說。正曰：以齊楚交善章考之，其失可見。",
                    "type": 2
                },
                {
                    "paragraph": "楚王",
                    "zhushu": "懐。"
                },
                {
                    "paragraph": "使景鯉如秦。客謂秦王曰：景鯉，楚王",
                    "zhushu": "下衍使景二字。"
                },
                {
                    "paragraph": "使，景",
                    "zhushu": "𥙷曰：姚云：一本無二字。"
                },
                {
                    "paragraph": "所甚愛，王不如留之以市地。",
                    "zhushu": "市，買賣所之也。言使楚以地贖鯉如之。"
                },
                {
                    "paragraph": "楚王聽，則不用兵而得地；楚不聽，則殺景鯉，更",
                    "zhushu": "下衍不字。"
                },
                {
                    "paragraph": "不",
                    "zhushu": "補曰：疑衍。"
                },
                {
                    "paragraph": "與不如景鯉者，",
                    "zhushu": "元作留。"
                },
                {
                    "paragraph": "留",
                    "zhushu": "𥙷曰：姚云留曽，劉作者是。"
                },
                {
                    "paragraph": "是便計也。",
                    "zhushu": "便，猶利安。"
                },
                {
                    "paragraph": "秦王乃留景鯉。景鯉使人說秦王曰：臣見王之權輕天下，",
                    "zhushu": "權，猶勢也，天下所輕。"
                },
                {
                    "paragraph": "而地不可得也。臣之來使也，聞齊、魏皆且割地以事秦。所以然者，以秦與楚爲昆弟國。今大王留臣，是示天下無楚也。齊、魏有何重於孤國也？",
                    "zhushu": "有猶又補曰：二字古通用。後䇿陳軫云：又何重孤囯。即此文。"
                },
                {
                    "paragraph": "楚知秦之孤，不與地，而外結交以圗，",
                    "zhushu": "圗秦。"
                },
                {
                    "paragraph": "則社稷必危，不如出臣。秦王乃出之。",
                    "zhushu": "𥙷曰：來使之使，去聲，更平聲。",
                    "type": 2
                },
                {
                    "paragraph": "楚攻魏，張儀謂秦王曰：不如與魏以勁之。",
                    "zhushu": "与，猶助。"
                },
                {
                    "paragraph": "魏戰勝，復聽於秦，必入西河之外；",
                    "zhushu": "禹貢西河屬雍州。此時屬魏，子夏老於西河之上是也。補曰：盖主冀之西而言。正義云：同、華等州。"
                },
                {
                    "paragraph": "不勝，魏不能守，王必取之。",
                    "zhushu": "自取河外。"
                },
                {
                    "paragraph": "王用儀言，取皮氏卒萬人，車百乗",
                    "zhushu": "皮氏屬河東，魏地也。今秦於此取卒与車，豈䘮地七百里時入秦邪？補曰：正義云：皮氏在絳州龍門縣西。"
                },
                {
                    "paragraph": "以與魏。犀首",
                    "zhushu": "公孫衍也。隂，晉人。司馬彪曰：犀首，魏官，若今虎牙將軍。𥙷曰：按年表，隂，晉人。犀首爲大良造，則非官名。而韓䇿、摎留以犀首、張儀並言，何爲一人獨以官稱乎？恐犀首或姓名也。魏亦有犀武說。又見衛䇿。"
                },
                {
                    "paragraph": "戰，勝威王。",
                    "zhushu": "楚。"
                },
                {
                    "paragraph": "魏兵罷敝，",
                    "zhushu": "罷、疲同。"
                },
                {
                    "paragraph": "恐畏秦，果獻西河之外。",
                    "zhushu": "魏㐮五年，入秦河西地，此前八年也。儀時爲客卿。魏七年納上郡，此前十年也。儀時爲相，正曰惠後五年。補曰：此章稱楚城王、威王在位凡十一年，攻魏事，史無，見年表。十一年，魏敗我陘山，因䘮來伐。是歳秦取魏皮氏。明年，入上郡于秦，而西河、濵、洛之地盡皆楚威死後也。陘山前一年，魏入少梁河西地于秦，豈是時楚、魏巳搆兵乎。",
                    "type": 2
                },
                {
                    "paragraph": "田華之爲陳軫",
                    "zhushu": "二皆齊姓。補曰：一本西莘，姚同。"
                },
                {
                    "paragraph": "說秦惠王曰：臣恐王之如郭君。",
                    "zhushu": "郭、虢同屬扶風。正曰：路史云：北虢仲後也，在太陽，今陜州西。西虢仲之封在歧。東迁，自此之上陽爲南虢。東虢叔之封制也，今鄭之滎陽。按：此䇿所指者，北虢也。"
                },
                {
                    "paragraph": "夫晉獻公欲伐郭，而憚舟之僑存。",
                    "zhushu": "憚難之也。僑，郭大夫。"
                },
                {
                    "paragraph": "荀息",
                    "zhushu": "晉大夫。"
                },
                {
                    "paragraph": "曰：周書有言，美女破舌。",
                    "zhushu": "破壞其事，舌指諫臣。"
                },
                {
                    "paragraph": "乃遺之女樂，以亂其政。舟之僑諌而不聽，遂去。",
                    "zhushu": "閔二年，奔晉。"
                },
                {
                    "paragraph": "因而伐郭，遂破之。又欲伐虞，",
                    "zhushu": "屬河東大陽。"
                },
                {
                    "paragraph": "而憚宫之竒存。荀息曰：周書有言，美男破老。",
                    "zhushu": "老成人𥙷曰：汲冡周書：美男破老，美女破舌，武之毀也。注云：所以毁敵也。修女御覧引周書作美男破産，美女破居。"
                },
                {
                    "paragraph": "乃遺之美男，教之惡宫之竒。宫之竒以諫而不聽，遂亡。",
                    "zhushu": "左氏不言其亡。"
                },
                {
                    "paragraph": "因而伐虞，遂取之。今秦自以爲王，",
                    "zhushu": "時亦未王，謂其欲之。"
                },
                {
                    "paragraph": "能害王者之國者楚也。",
                    "zhushu": "因其有自王之志，故稱之曰王者。"
                },
                {
                    "paragraph": "楚知横問君",
                    "zhushu": "元作横君。注有門字。知為脱文。盖泰将也。"
                },
                {
                    "paragraph": "之善用兵，",
                    "zhushu": "下衍用兵二字。"
                },
                {
                    "paragraph": "用兵",
                    "zhushu": "補曰：姚云：錢、劉本無。"
                },
                {
                    "paragraph": "與陳軫之智，故驕。張儀以五國",
                    "zhushu": "驕，寵之也。言楚使韓、魏、趙、燕、齊以事屬之，以重其㩲。按儀𥘉游楚，楚相答之，後相楚，乃爲秦間耳，楚無繫之之事，今云然，因其自楚來閒之耳。"
                },
                {
                    "paragraph": "來，必惡是二人，",
                    "zhushu": "惡，言其惡也。"
                },
                {
                    "paragraph": "願王勿聽也。張儀果來辭，因言軫也。王怒而不聽。",
                    "zhushu": "",
                    "type": 2
                },
                {
                    "paragraph": "張儀又惡陳軫於秦王曰：軫馳秦楚之間，今遂不加善秦而善軫，",
                    "zhushu": "言楚善之。𥙷曰：一本今楚不加。"
                },
                {
                    "paragraph": "然則是軫自爲而不爲國也。且軫欲去秦而之楚，王何不聽乎？",
                    "zhushu": "聽猶許。"
                },
                {
                    "paragraph": "王謂陳軫曰：吾聞子欲去秦而之楚，信乎？陳軫曰：然。王曰：儀之言果信也。曰：非獨儀知之也，行道之人皆知之。曰孝，已愛其親，",
                    "zhushu": "世紀：殷髙宗有賢子孝巳，母早死，髙宗惑後妻之言，放之而死。補曰：尸子云：孝己事親，一夜而五起，視衣厚薄，枕之髙下也。"
                },
                {
                    "paragraph": "天下欲以爲子。子胥忠乎其君，",
                    "zhushu": "伍子胥，楚人。平王殺其父奢，胥奔呉。呉王夫差敗越於夫椒。越。王勾踐求委囯爲臣妾，夫差將許之，胥諫不聽。後呉伐齊，胥諫請釋齊，先越太宰嚭䜛之，賜劒以死。"
                },
                {
                    "paragraph": "天下欲以爲臣。賣僕妾售乎閭巷",
                    "zhushu": "售，賣去乎也。"
                },
                {
                    "paragraph": "者，良僕妾也。",
                    "zhushu": "良，善也。"
                },
                {
                    "paragraph": "出婦嫁郷曲者，",
                    "zhushu": "曲里之一曲，如韋曲、杜曲。"
                },
                {
                    "paragraph": "良婦也。吾不忠於君，楚亦何以軫爲忠乎？忠且見棄，吾不之楚，何適乎？秦王曰：善。乃止之。",
                    "zhushu": "軫傳有。",
                    "type": 2
                },
                {
                    "paragraph": "陳軫去楚之秦。",
                    "zhushu": "言去楚者，本其始仕秦之時，自楚來也。自爲輸楚張本。"
                },
                {
                    "paragraph": "張儀謂秦王曰：陳軫爲王臣，常以國情輸楚，",
                    "zhushu": "情謂囯事之隱者。補曰：情，實也。輸，寫也。輸寫以告之。"
                },
                {
                    "paragraph": "儀不能與從事，願王逐之。即復之楚，願王殺之。王曰：軫安敢之楚也？王召陳軫告之曰：吾能聽子，子欲何之？請爲子約車。",
                    "zhushu": "約纒束之正曰髙。注：具也。盖約束戒令之䇿多有。"
                },
                {
                    "paragraph": "對曰：臣願之楚。王曰：儀以子爲之楚，吾又自知子之楚。子非楚，宜安之也。",
                    "zhushu": "補曰：一本且安之也。"
                },
                {
                    "paragraph": "軫曰：臣出，必故之楚，以順王與儀之䇿，",
                    "zhushu": "䇿，謂其所籌度。"
                },
                {
                    "paragraph": "而明臣之楚與否也。",
                    "zhushu": "此之即所謂以囯情輸楚，正曰故之楚之之徃也。之楚与否之之語助也，下同。"
                },
                {
                    "paragraph": "楚人有兩妻者，人誂其長者，",
                    "zhushu": "誂，相呼誘也。補曰：後語作祧，徒了反。"
                },
                {
                    "paragraph": "長者詈之，",
                    "zhushu": "詈，罵也。"
                },
                {
                    "paragraph": "誂其少者，少者許之。居無幾何，",
                    "zhushu": "時不乆也。"
                },
                {
                    "paragraph": "有兩妻者死。客謂誂者曰：汝取長者乎？少者乎？取長者。",
                    "zhushu": "誂者，對也。"
                },
                {
                    "paragraph": "客曰：長者詈汝，少者和汝，",
                    "zhushu": "和猶應。"
                },
                {
                    "paragraph": "汝何爲取長者？曰：居彼人之所，則欲其許我也；今爲我妻，則欲其爲詈人也。",
                    "zhushu": "以囯情輸楚，猶許者也。軫誠有此，則今之楚，楚必不欲也。𥙷曰：許我詈之云云。後漢馮衍傳有。"
                },
                {
                    "paragraph": "今楚王，",
                    "zhushu": "懷。"
                },
                {
                    "paragraph": "明主也，而昭陽賢相也，軫爲人臣，而常以國情",
                    "zhushu": "𥙷補曰：囯下當有情字。"
                },
                {
                    "paragraph": "輸楚，楚",
                    "zhushu": "元作。王。"
                },
                {
                    "paragraph": "王，王必不留臣，昭陽將不與臣從事矣。以此明臣之楚與不。",
                    "zhushu": "之。亦猶於。"
                },
                {
                    "paragraph": "軫出。張儀入問王曰：陳軫果安之？王曰：夫軫，天下之辯士也。熟",
                    "zhushu": "元作孰。"
                },
                {
                    "paragraph": "孰",
                    "zhushu": "補曰。孰、熟通。說文生熟字。本但作孰。後人加火以别之。"
                },
                {
                    "paragraph": "視寡人：曰：軫必之楚。寡人遂無柰，何也？寡人因問曰：子必之楚也。則儀之言果信也軫？曰：非獨儀之言，行道之人皆知之。昔者子胥忠其君，天下皆欲以爲臣。孝已愛其親，天下皆欲以爲子。故賣僕妾不出里巷而取者，良僕妾也。出婦嫁於郷里者，善婦也。臣不忠於王，楚何以軫爲忠？忠",
                    "zhushu": "𥙷𥙷曰：史復有忠字，是。"
                },
                {
                    "paragraph": "且見棄，軫不之楚而何之乎？王以爲然，遂善待之。",
                    "zhushu": "此一事再出，著書者以所聞駮異也。彪謂軫之辯𩔖捷給，而其。所稱譬皆當於人心，不詭於正。論周衰，辯士未有若軫之　倫離羣者也。正曰：秦爲無道，魯仲連不肯帝，孔子順義不入，彼識豪傑之士巳軫往來其間。其居秦也，又與張儀争寵鄙㦲，雖其為楚謀也多，而終不能以善楚也。之楚之對，辯給不詭於正，猶為彼善於此耳。補曰：大事記顯王四十一年，秦陳軫奔楚，觧題引策文，自賣僕妄以下，正歸乎云。軫居秦期年，恵王終相張儀而軫奔。",
                    "type": 2
                },
                {
                    "paragraph": "義渠君",
                    "zhushu": "西戎也。北地郡有義渠道。"
                },
                {
                    "paragraph": "之魏，公孫衍謂義渠君曰：道逺，臣不得復過矣。",
                    "zhushu": "不復相過。"
                },
                {
                    "paragraph": "請謁事情。",
                    "zhushu": "謁，白也。情。猶實。"
                },
                {
                    "paragraph": "義渠君曰：願聞之。對曰：中國無事於秦，則秦且燒𤋲獲君之國；",
                    "zhushu": "𤋲，亦燒也。言火其囯以得其也。補曰：𤋲即𤑔。"
                },
                {
                    "paragraph": "中國爲有事於秦，",
                    "zhushu": "事皆謂戰。"
                },
                {
                    "paragraph": "則秦且輕使重弊",
                    "zhushu": "䡖言其行疾。"
                },
                {
                    "paragraph": "而事君之國也。",
                    "zhushu": "此事君之事。"
                },
                {
                    "paragraph": "義渠君曰：謹聞令。",
                    "zhushu": "令猶命。"
                },
                {
                    "paragraph": "居無幾何，五國伐秦。",
                    "zhushu": "後七年，韓、趙、魏、燕、齊共攻秦。"
                },
                {
                    "paragraph": "陳軫謂秦王曰：義渠君蠻夷之賢君，王不如賂之，以撫其心。",
                    "zhushu": "撫，安也。"
                },
                {
                    "paragraph": "秦王曰：善。因以文繡千匹、好女百人遺義渠君。",
                    "zhushu": "遺，贈也。"
                },
                {
                    "paragraph": "義渠君致群臣而謀",
                    "zhushu": "致之使至。"
                },
                {
                    "paragraph": "曰：此乃公孫衍之所謂也。因起兵襲秦，大敗秦人於李帛之下。",
                    "zhushu": "史張儀傳末有此䇿，帛作伯，地缺。平原傳注：河内成皐有李城，豈秦兵與諸囯遇於此而見敗邪？正曰：正義云：懐州温縣，本李城也，李同父所封。按趙救邯鄲時，同戰死，封其弟為李侯。意者因此號李城，事在後。且此云李帛，必非。秦既攻五囯，不勝而走，秦兵不應至懐。是時諸侯連匈奴，秦恐義渠因而有変，故賂以和之。義渠之襲，必次於五囯之後，恐非与諸囯遇時也。𥙷曰：按史，犀首相魏，張儀去，犀首聞儀復相秦，害之，乃謂義渠君云云。且五囯伐秦事在惠文後七年，次年魏因儀請成于秦，乃復相秦，則此時儀未為秦相也。儀自惠文後三年出相魏，至今在魏，衍不相，則儀必不去也。故大事記謂伐秦之役，儀在魏，隂為秦用，而又謂衍与義渠語其相魏之後，盖亦不能無疑。豈儀去魏之秦，犀首知其必相而害之欤○又按秦紀書韓、趙、魏、燕、齊帥匈奴。伐秦年表韓、魏、趙、楚、燕五囯伐秦，不勝。楚丗家書蘇秦約從六囯共攻秦，楚懷王爲從長，至函谷関，秦擊之，六囯皆引歸，齊獨後，互有不同。通鑑據年表，大事記據楚丗家。按：楚丗家特詳者，以從長，故當以爲正。年表諸囯皆書不勝，齊獨後而不敗，故畧不書歟，紀不書楚者，豈以丗家文巳明歟？修魚之戰，虜韓申差，年表在次年，而紀於此連書之，則紀誠有誤也。髙注五囯作齊、宋、韓、魏、趙，尤誤。",
                    "type": 2
                },
                {
                    "paragraph": "司馬錯",
                    "zhushu": "秦人。"
                },
                {
                    "paragraph": "與張儀爭論於秦惠王前，司馬錯欲伐蜀，張儀曰：不如伐韓。王曰：請聞其說。對曰：親魏善楚，下兵三川，塞轘",
                    "zhushu": "補曰：轘，胡貫反。"
                },
                {
                    "paragraph": "轅、緱氏之口，",
                    "zhushu": "髙紀注：轘轅、緱氏險道，屬河南。𥙷曰瓉。云轘轅險道在緱氏東南。索隱云：緱氏以山爲名。"
                },
                {
                    "paragraph": "當屯留之道。",
                    "zhushu": "屬土黨𥙷曰：正義云：屯當潞州縣道，即太行羊腸坂道也。"
                },
                {
                    "paragraph": "魏絶南陽，",
                    "zhushu": "秦使之絶。"
                },
                {
                    "paragraph": "楚臨南鄭，",
                    "zhushu": "亦河南鄭。"
                },
                {
                    "paragraph": "秦攻新城、宜陽，",
                    "zhushu": "新城屬河南。𥙷曰：左傳僖六年注：新城，鄭新宻，今滎陽宻也。大事記白起繋韓新城，引正義云：在洛州伊闕縣。又秦韓㑹新城，云，兩周間地名。注引正義云：許。州㐮城縣，古新城縣也。按芈戎華陽君，又號新城君，則華陽在宻者，此策以直陽並言，地必連近，當是伊闕爾。"
                },
                {
                    "paragraph": "以臨二周之郊，誅周主之罪，",
                    "zhushu": "誅，討也。補曰。周主。謂二君。"
                },
                {
                    "paragraph": "侵楚、魏之地。周自知不救，九鼎寳器必出。據九鼎，按圗籍，",
                    "zhushu": "土地之圗，人民金榖之籍。"
                },
                {
                    "paragraph": "挾天子以令天下，",
                    "zhushu": "號令指麾之。"
                },
                {
                    "paragraph": "天下莫敢不聽，此王業也。今夫蜀，西僻之國，而戎狄之長也。敝名",
                    "zhushu": "補曰：一本名作兵。"
                },
                {
                    "paragraph": "勞衆不足以成名，",
                    "zhushu": "伯王之名。"
                },
                {
                    "paragraph": "得其地不足以爲利。臣聞爭名者於朝，爭利者於市。今三川、周室，天下之市朝也，而王不爭焉，顧爭於戎狄，",
                    "zhushu": "顧，還視也，故爲反。"
                },
                {
                    "paragraph": "去王業逺矣。司馬錯曰：不然。臣聞之，欲富國者務廣其地，",
                    "zhushu": "務，趣也。正曰：務，專力也。"
                },
                {
                    "paragraph": "欲強兵者務富其民，欲王者務愽其德。三資者備，",
                    "zhushu": "三者於囯，如人之有資貨。"
                },
                {
                    "paragraph": "而王隨之矣。今王之地小民貧，故臣願從事於易。夫蜀，西僻之國也，而戎狄之長也，而有桀、紂之亂，以秦攻之，避如使豺狼逐羣羊也。取其地，足以廣國也；得其財，足以富民繕兵，",
                    "zhushu": "繕，補也。正曰：左傳隱元年：繕甲兵。注：治也，訓切。"
                },
                {
                    "paragraph": "不傷衆而彼巳服矣。故㧞一國而天下不以爲暴，利盡四海。",
                    "zhushu": "言四方之物，蜀兼有之，故蘇秦於巴蜀漢中獨曰利𥙷曰。一本西海新序同。"
                },
                {
                    "paragraph": "諸侯不以爲貪。是我一舉而名實兩附，",
                    "zhushu": "不貪暴，名也。得囯，實也。"
                },
                {
                    "paragraph": "而又有禁暴正亂之名。今攻韓，刼天子。",
                    "zhushu": "刼，脅，止也。"
                },
                {
                    "paragraph": "刼天子，惡名也，而未必利也。又有不義之名，",
                    "zhushu": "韓無罪而伐之，不義也。"
                },
                {
                    "paragraph": "而攻天下之所不欲危。",
                    "zhushu": "天下皆有尊周之志。正曰：史攻天下之所不欲，危矣。新序同。按：下文云：此臣所謂危是也。今無矣字，則以欲字句，而危字自爲句，亦竒。"
                },
                {
                    "paragraph": "臣請謁其故。周，天下之宗室也。",
                    "zhushu": "宗，尊也。"
                },
                {
                    "paragraph": "齊、",
                    "zhushu": "𥙷曰：齊字恐衍。"
                },
                {
                    "paragraph": "韓，周之與國也。周自知失九鼎，韓自知亡三川，則必將二國并力合謀，",
                    "zhushu": "并，並也。"
                },
                {
                    "paragraph": "以因于齊、趙，而求解乎楚、魏。",
                    "zhushu": "解免秦兵。"
                },
                {
                    "paragraph": "以鼎與楚，以地與魏，王不能禁，此臣所謂危，不如伐蜀之完也。",
                    "zhushu": "不虞傷敗。"
                },
                {
                    "paragraph": "惠王曰：善。寡人聽子。卒起兵伐蜀。十月取之，遂定蜀。蜀主更號爲侯，而使陳莊相蜀。蜀旣屬",
                    "zhushu": "屬，猶附。"
                },
                {
                    "paragraph": "秦，益強，富厚，輕諸侯。",
                    "zhushu": "儀傳有在前十年前，而表在後九年，謂前年議伐，後年取之。而取之書十月，知爲一年事也。今從表。𥙷曰：秦紀与表合。○按甘茂傳云，張儀西并巴蜀，當儀与錯議不同，故紀、表並言錯定蜀，而茂傳之言如此，何也？水経云：秦自石牛道使張儀、司馬錯尋路伐蜀，㓕之華陽。囯志云：蜀王伐苴侯，苴侯奔巴，求救於秦。惠文王使張儀、司馬錯伐蜀，滅之。是二人同徃也。",
                    "type": 2
                },
                {
                    "paragraph": "齊𦔳楚攻秦，取曲沃。",
                    "zhushu": "晉桓叔所封。漢屬河東爲聞喜，此時屬秦，与上取皮氏卒同義。"
                },
                {
                    "paragraph": "其後秦欲伐齊，齊、楚之交善，惠王患之，謂張儀曰：吾欲伐齊，齊、楚方懽，子爲寡人慮之，柰何？張儀曰：王其爲臣約車并幣，",
                    "zhushu": "言并，則幣非一物。正曰并，合也。"
                },
                {
                    "paragraph": "臣請試之。",
                    "zhushu": "不自必之辭。"
                },
                {
                    "paragraph": "張儀南見楚王",
                    "zhushu": "懷。"
                },
                {
                    "paragraph": "曰：敝邑之王所說甚者無大大王，",
                    "zhushu": "大猶過。"
                },
                {
                    "paragraph": "唯儀之所甚；願爲臣者",
                    "zhushu": "唯，辭也。傳稱徃相楚是也。"
                },
                {
                    "paragraph": "亦無大大王，敝邑之王所甚憎者",
                    "zhushu": "衍亦字。"
                },
                {
                    "paragraph": "亦",
                    "zhushu": "𥙷曰：疑衍。"
                },
                {
                    "paragraph": "無大齊王，",
                    "zhushu": "閔。"
                },
                {
                    "paragraph": "唯儀之所",
                    "zhushu": "𥙷。"
                },
                {
                    "paragraph": "甚憎者，亦無大齊王。今齊王之罪，其於敝邑之王甚厚。",
                    "zhushu": "言得罪於秦，重也。"
                },
                {
                    "paragraph": "敝邑欲伐之，而大國與之懽，是以敝邑之王不得事令，",
                    "zhushu": "事猶聽從。"
                },
                {
                    "paragraph": "而儀不得爲臣也。大王苟能閉𨵿絶齊，臣請使秦王獻商、於之地，",
                    "zhushu": "楚記注：在今順陽郡南鄉、丹水二縣，有商城在於中，故名弘農商縣是也。"
                },
                {
                    "paragraph": "方六百里。若此，齊必弱。",
                    "zhushu": "失楚援故。"
                },
                {
                    "paragraph": "齊弱，則必爲王役",
                    "zhushu": "元作没。"
                },
                {
                    "paragraph": "没",
                    "zhushu": "補曰：姚本作役"
                },
                {
                    "paragraph": "矣。",
                    "zhushu": "役，言看楚役使。"
                },
                {
                    "paragraph": "則是北弱齊，西德於秦，",
                    "zhushu": "秦因楚絶齊，得報曲沃之役，楚之惠也。"
                },
                {
                    "paragraph": "而私商於之地以爲利也。則此一計而三利俱至。楚王大說，宣言之於朝廷曰：不榖得商於之地方六百里，羣臣聞見者畢賀，",
                    "zhushu": "畢，猶盡。"
                },
                {
                    "paragraph": "陳軫後見，",
                    "zhushu": "時去秦在楚。"
                },
                {
                    "paragraph": "獨不賀。楚王曰：不榖不煩一兵，不傷一人，而得商於之地六百里，寡人自以爲智矣，諸士大夫皆賀，子獨不賀，何也？陳軫對曰：臣見商於之地不可得而患必至也，故不敢妄賀。王曰：何也？對曰：夫秦所以重王者，以王有齊也。今地未可得而齊先絶，是楚孤也。",
                    "zhushu": "無援故。"
                },
                {
                    "paragraph": "秦又何重孤國？且先出地絶齊，秦計必弗爲也。先絶齊，後責地，且必受欺於張儀。",
                    "zhushu": "言儀必背約。"
                },
                {
                    "paragraph": "受欺於張儀，王必惋之，",
                    "zhushu": "惋，猶恨。"
                },
                {
                    "paragraph": "是西生秦患，北絶齊交，則兩國兵必至矣。楚王不聽，曰：吾事善矣，子其弭口無言，",
                    "zhushu": "集韻：彌，止也。通作弭。"
                },
                {
                    "paragraph": "以待吾事。",
                    "zhushu": "軫之䇿此可謂明矣，而懐王不聽，愚而好自用者也，其死秦宜哉。"
                },
                {
                    "paragraph": "楚王使人絶齊，使者未來，",
                    "zhushu": "來，還也。"
                },
                {
                    "paragraph": "又重絶之。張儀反",
                    "zhushu": "絶句："
                },
                {
                    "paragraph": "秦，使人使齊。齊秦之交隂合，楚因使一將軍受地於秦。張儀至，",
                    "zhushu": "前反而今至也。"
                },
                {
                    "paragraph": "稱病不朝。楚王曰：張子以寡人不絶齊乎？乃使勇士徃詈齊王。張儀知楚絶齊也，乃出見使者曰：從某至某，廣從六里。",
                    "zhushu": "横度爲廣，直爲從。"
                },
                {
                    "paragraph": "使者曰：臣聞六百里，不聞六里。儀曰：儀固以小人，",
                    "zhushu": "小人，貧寠之稱，言不能多与。"
                },
                {
                    "paragraph": "安得六百里？使者反報楚王，楚王大怒，欲與師伐秦。陳軫曰：臣可以言乎？",
                    "zhushu": "𥙷曰髙。注：𥘉，王使弭口，今可以言未也。"
                },
                {
                    "paragraph": "王曰：可矣。軫曰：伐秦非計也，王不如賂之一名都，",
                    "zhushu": "都邑有聞於時者。"
                },
                {
                    "paragraph": "與之伐齊，是我亡於秦而取償於齊也，",
                    "zhushu": "償，還也。言勝齊則得地，雖亡所賂，足以相償。"
                },
                {
                    "paragraph": "楚國不尚全事，",
                    "zhushu": "不尚，尚也。言無所䘮正曰髙。注事一云乎，乎字是。"
                },
                {
                    "paragraph": "王今巳絶齊而責欺於秦，是吾合齊秦之交也，國",
                    "zhushu": "元作固。"
                },
                {
                    "paragraph": "固",
                    "zhushu": "𥙷曰：史作囯。姚注：曽本固作國。"
                },
                {
                    "paragraph": "必大傷。楚王不聽，",
                    "zhushu": "是亦明計也。而不聽，是以知楚王之悍也。彼豈能用屈原哉？"
                },
                {
                    "paragraph": "遂舉兵伐秦。",
                    "zhushu": "正曰。史云使屈句將。"
                },
                {
                    "paragraph": "秦與齊合，韓氏從之，楚兵大敗於杜陵。",
                    "zhushu": "屬京兆正，曰髙。注楚邑。"
                },
                {
                    "paragraph": "故楚之土壤士民非削弱，僅以救亡者，",
                    "zhushu": "集韻：僅，劣也。"
                },
                {
                    "paragraph": "計失於陳軫，過聽於張儀。",
                    "zhushu": "過，猶誤記懐十六年有此十二年也。補曰：張儀啇於之欺，雖竪子猶能知之。以陳軫之智，固不爲難也。儀之肆意而無忌者，知懷王之愚，而軫之言必不入也。不然，他日楚之請儀，將懼其甘心焉，而儀請自徃，卒不能害，豈非中其所料也哉○洪邁云：賂秦攻齊，䇿尤乖謬不義。齊本與囯，宜割地致幣，卑詞謝罪，復求其援，而反欲攻之，軫說謬矣○子爲，爲臣之爲。使者，使齊之使，並去聲。",
                    "type": 2
                },
                {
                    "paragraph": "楚絶齊，齊舉兵伐楚。陳軫謂楚王",
                    "zhushu": "懷。"
                },
                {
                    "paragraph": "曰：王不如以地東解於齊，西講於秦。",
                    "zhushu": "補曰。講當從媾讀。說見前。"
                },
                {
                    "paragraph": "王使陳軫之秦，秦王謂軫曰：子秦人也，寡人與子故也。",
                    "zhushu": "故言有。舊補曰髙。注。軫元仕於秦。"
                },
                {
                    "paragraph": "寡人不佞，",
                    "zhushu": "佞，髙才也。"
                },
                {
                    "paragraph": "不能親國事也，",
                    "zhushu": "躬親治囯。"
                },
                {
                    "paragraph": "故子棄寡人事楚王。今齊、楚相伐，",
                    "zhushu": "軫傳言韓、魏。"
                },
                {
                    "paragraph": "或謂救之便，或謂救之不便，子獨不可以忠爲子主計，",
                    "zhushu": "主懐王。"
                },
                {
                    "paragraph": "以其餘爲寡人乎？陳軫曰：王獨不聞呉人之遊楚者乎？楚王甚愛之，",
                    "zhushu": "楚先王"
                },
                {
                    "paragraph": "病，",
                    "zhushu": "呉人。"
                },
                {
                    "paragraph": "故使人問之",
                    "zhushu": "楚王使問。"
                },
                {
                    "paragraph": "曰：",
                    "zhushu": "使者還，王問之。"
                },
                {
                    "paragraph": "誠病乎？意亦思乎？",
                    "zhushu": "思呉。"
                },
                {
                    "paragraph": "左右曰：臣又知其思與不思，",
                    "zhushu": "注家說有爲又，則又亦有也，此言有以知之。正曰：劉辰翁云：又知猶安知。愚謂終缺安字。按姚本作不知，是。"
                },
                {
                    "paragraph": "誠思則將呉吟。",
                    "zhushu": "作呉人呻吟。"
                },
                {
                    "paragraph": "今軫將爲王呉吟。",
                    "zhushu": "言不忘秦。"
                },
                {
                    "paragraph": "王不聞夫管與之說乎？",
                    "zhushu": "軫傳作館竪子。"
                },
                {
                    "paragraph": "有兩虎爭",
                    "zhushu": "元作諍。下同。"
                },
                {
                    "paragraph": "諍",
                    "zhushu": "𥙷曰。字与爭通。下同。"
                },
                {
                    "paragraph": "人而𨷖管，莊子將刺之，",
                    "zhushu": "傳管作卞，刺有傷也。𥙷曰：索隠引䇿作館，館謂逆旅，舎其人字。莊子。"
                },
                {
                    "paragraph": "管與止之曰：虎者，戻，",
                    "zhushu": "戾，猶暴。"
                },
                {
                    "paragraph": "人者甘餌。",
                    "zhushu": "以餅餌喻之。"
                },
                {
                    "paragraph": "今兩虎爭諍人而𨷖，小者必死，大者必傷。子待傷虎而刺之，則是一舉而兼兩虎也。無刺一虎之勞，而有刺兩虎之名。齊、楚今戰，戰必敗。",
                    "zhushu": "必有一敗。"
                },
                {
                    "paragraph": "敗，王起兵救之，有救齊之利，而無伐楚之害。",
                    "zhushu": "今詳秦王言爲子主計，則以齊、楚正相伐故也。今軫言無伐楚，亦并以忠爲主也。"
                },
                {
                    "paragraph": "計聽知覆逆者，",
                    "zhushu": "能計善聽，知二國之覆逆。覆逆，言不順於理。正曰：覆謂反覆，逆謂逆料。覆即卞文一二，逆即下文本末。"
                },
                {
                    "paragraph": "唯王可也。計者，事之本也；聽者，存亡之機。",
                    "zhushu": "機主發矢，喻事之要也，先也。"
                },
                {
                    "paragraph": "計失而聽過，能有國者寡也。故曰：計有一二者難悖，",
                    "zhushu": "一二言反覆計之。集韻：悖，亂也。"
                },
                {
                    "paragraph": "聽無失本末者難惑。",
                    "zhushu": "軫傳有無計聽下補曰：蒯通說韓信曰：聽者，事之候也；計者，事之機也。聽過計失而能乆安者鮮矣。聽不失一二者，不可𤔔以言，計不失本末者，不可紛以辝○軫為是媾於秦，而勸秦収齊楚之敝，豈所以忠爲主㦲？或疑史作韓、魏者是。考秦惠時，唯十三年韓舉、趙護帥師与魏戰，敗績，去楚絶齊時逺甚。他不見韓、魏相攻事，且䇿言甚明𥨸意，楚巳遣人觧齊，軫之媾秦，欲其不助齊耳。當識其意，不可泥於辝也。",
                    "type": 2
                },
                {
                    "paragraph": "秦惠王死，公孫衍欲窮張儀。李讎",
                    "zhushu": "秦人。"
                },
                {
                    "paragraph": "謂公孫衍曰：不如召甘茂於魏，召公孫顯",
                    "zhushu": "秦人正曰李讎。據髙注，此無拠。"
                },
                {
                    "paragraph": "於韓，起樗里子於國。",
                    "zhushu": "起猶舉。"
                },
                {
                    "paragraph": "三人者，皆張子之讎也。公用之，則諸侯必見張子之無秦矣。",
                    "zhushu": "",
                    "type": 2
                },
                {
                    "paragraph": "武王、",
                    "zhushu": "惠文子元年赧王五年辛亥。",
                    "type": 2
                },
                {
                    "paragraph": "張儀欲假秦兵以救魏。",
                    "zhushu": "時將相魏。"
                },
                {
                    "paragraph": "左成謂甘茂曰：不如予之。魏不反秦兵，",
                    "zhushu": "謂敗而死傷多。"
                },
                {
                    "paragraph": "張子不反秦，",
                    "zhushu": "謂秦以䘮兵誅之。"
                },
                {
                    "paragraph": "魏若反秦兵，張子得志於魏，不敢反於秦矣。",
                    "zhushu": "懼秦疑其厚魏。"
                },
                {
                    "paragraph": "張子不去秦，",
                    "zhushu": "去，猶捨也。儀雖為魏，猶有得秦之心。"
                },
                {
                    "paragraph": "張子必髙子。",
                    "zhushu": "髙，貴重也。髙之者，欲茂以秦資之。正曰：劉辰翁云：不去秦，萬一不行救魏也，亦必髙茂之𧨏，髙茂之忠。",
                    "type": 2
                },
                {
                    "paragraph": "張儀之殘樗里疾也，",
                    "zhushu": "殘，猶害。"
                },
                {
                    "paragraph": "重而使之楚，",
                    "zhushu": "重猶貴，貴之者，欲使楚亦。貴重之。"
                },
                {
                    "paragraph": "因令楚王",
                    "zhushu": "懐。"
                },
                {
                    "paragraph": "爲之請相於秦。",
                    "zhushu": "請於秦，使相之。"
                },
                {
                    "paragraph": "張子謂秦王曰：重樗里疾而使之者，將以爲國交也。",
                    "zhushu": "結兩囯之交。"
                },
                {
                    "paragraph": "今身在楚，",
                    "zhushu": "疾之身。"
                },
                {
                    "paragraph": "楚王因爲請相於秦。臣聞其言",
                    "zhushu": "聞疾之言，盖誣之也。"
                },
                {
                    "paragraph": "曰：王",
                    "zhushu": "楚王。"
                },
                {
                    "paragraph": "欲窮儀於秦乎？臣請助王。楚王以爲然，故爲請相也。今王誠聽之，彼必以國事楚王。秦王大怒，樗里疾出走。",
                    "zhushu": "補曰：為然之為，如子餘去声。",
                    "type": 2
                },
                {
                    "paragraph": "張儀欲以漢中與楚，",
                    "zhushu": "惠十三年，取楚、漢中。"
                },
                {
                    "paragraph": "請秦王曰：",
                    "zhushu": "補曰：請當是謂字。"
                },
                {
                    "paragraph": "有漢中蠧",
                    "zhushu": "蠧，木中蟲也。言爲囯害。"
                },
                {
                    "paragraph": "種樹不處者，",
                    "zhushu": "言非其所。"
                },
                {
                    "paragraph": "人必害之；家有不宜之財，則傷。",
                    "zhushu": "非所宜得，得之必有禍。"
                },
                {
                    "paragraph": "今",
                    "zhushu": "元作本，"
                },
                {
                    "paragraph": "本",
                    "zhushu": "正曰：自有漢止傷本，有殽舛，疑當云種樹不處則傷本。家有不宜之財者，人必害之。"
                },
                {
                    "paragraph": "漢中南邊爲楚利，此國累也。甘茂謂王曰：地大者固多憂乎？",
                    "zhushu": "言：不然。"
                },
                {
                    "paragraph": "天下有変，",
                    "zhushu": "謂害於秦。"
                },
                {
                    "paragraph": "王割漢中以楚和，",
                    "zhushu": "補曰：一本王割漢中以爲和楚。姚注一無爲字，此作以楚和殽次也。"
                },
                {
                    "paragraph": "楚必畔天下而與王。",
                    "zhushu": "畔，猶背。"
                },
                {
                    "paragraph": "王今以漢中與楚，即天下有変，王何以市楚也？",
                    "zhushu": "",
                    "type": 2
                },
                {
                    "paragraph": "為",
                    "zhushu": "𥙷"
                },
                {
                    "paragraph": "魏",
                    "zhushu": "補曰：姚云：曽，錢本此下有文字。"
                },
                {
                    "paragraph": "謂魏冉曰：",
                    "zhushu": "楚人，宣太后苐，後封穣侯。傳言其用事武王時。此時冉欲如楚、魏，恐其合也。"
                },
                {
                    "paragraph": "公聞東方之語乎？",
                    "zhushu": "東，山東。"
                },
                {
                    "paragraph": "曰：弗聞也。曰：辛張陽、毋澤",
                    "zhushu": "辛疑韓人，張張儀，毋澤疑齊人。正曰：此章多難通，此𩔖尤難知。下文云觀張儀与澤，又不云毋澤，當闕。"
                },
                {
                    "paragraph": "說魏王，",
                    "zhushu": "哀正曰襄。"
                },
                {
                    "paragraph": "薛公，",
                    "zhushu": "田嬰。"
                },
                {
                    "paragraph": "公叔也。曰：臣戰，",
                    "zhushu": "与楚戰。"
                },
                {
                    "paragraph": "載主契國",
                    "zhushu": "主木，主軍行載之，禱且吿焉。契言以囯爲約。"
                },
                {
                    "paragraph": "以與王約，",
                    "zhushu": "王、魏王。"
                },
                {
                    "paragraph": "必無患矣。若有敗之者，臣請挈領。",
                    "zhushu": "領，項也。言欲請誅，持其項以受鈇鉞。"
                },
                {
                    "paragraph": "然而臣有患也。",
                    "zhushu": "患楚与秦合下衍十六字。"
                },
                {
                    "paragraph": "夫楚王之以其臣請挈領，然而臣有患也。",
                    "zhushu": "補曰。此十六字姚云。一本無。"
                },
                {
                    "paragraph": "夫楚王",
                    "zhushu": "懷。"
                },
                {
                    "paragraph": "之以其國依冉也，而事臣之主，",
                    "zhushu": "事，征伐也。臣辛、張陽、王、韓、魏斉也。此三人之辭，非說冉者，故名冉。"
                },
                {
                    "paragraph": "此臣之所甚患也。",
                    "zhushu": "此下乃說者之辭。"
                },
                {
                    "paragraph": "今公東而因言於楚，",
                    "zhushu": "公謂冉東：東之楚也。因宇楚好言。"
                },
                {
                    "paragraph": "是令張儀之言爲禹，",
                    "zhushu": "儀以武二年死，故此章必次之。此禹善謨。今儀言楚依冉，而冉果与楚合，是儀之謀侔於禹也。"
                },
                {
                    "paragraph": "而務敗公之事也。",
                    "zhushu": "三囯是儀之說必欲敗冉合楚之事。"
                },
                {
                    "paragraph": "公不如反公國",
                    "zhushu": "謂秦。"
                },
                {
                    "paragraph": "徳楚，",
                    "zhushu": "但施恩惠而不之楚。"
                },
                {
                    "paragraph": "而觀薛公之爲公也。",
                    "zhushu": "觀其於冉如何。"
                },
                {
                    "paragraph": "觀三國之所求於秦而不能得者，請以號三國以自信也。",
                    "zhushu": "為韓、魏、齊請其所欲於秦，因宣言之所以信於三囯。"
                },
                {
                    "paragraph": "觀張儀與澤之所不能得於薛公者",
                    "zhushu": "衍也。字"
                },
                {
                    "paragraph": "也，",
                    "zhushu": "𥙷曰：恐衍。"
                },
                {
                    "paragraph": "而公請之以自重也。",
                    "zhushu": "薛公所不与儀者，冉為之請而得，則儀重冉。儀時相魏，為儀請，亦所以為魏，魏亦重冉也。𥙷曰：為公之為，去聲。",
                    "type": 2
                },
                {
                    "paragraph": "醫扁鵲",
                    "zhushu": "盧人字越人。正曰：鮑本髙注：史，渤海郡鄭人，姓秦氏，名越人。徐廣云：鄭當為鄚。正義云：又家於盧，號盧𨢒。按周禮釋文引史記，姓秦，名少齊，越人。今史無少齊字，恐釋文為是，彼時所見本未缺也。越人似非名字。"
                },
                {
                    "paragraph": "見秦武王，武王示之病，扁鵲請除，",
                    "zhushu": "欲去其病。"
                },
                {
                    "paragraph": "左右曰：君之病在耳之前，目之下，除之未必巳也。將使耳不聦，目不明。君以告扁鵲，扁鵲怒而投其石",
                    "zhushu": "砭也。所以砭彈臃腫。正曰：此亦本髙注。石針曰砭，所以刺病。投，棄擲也。"
                },
                {
                    "paragraph": "曰：",
                    "zhushu": "𥙷補曰：姚云：劉本有曰字。"
                },
                {
                    "paragraph": "君與知之者謀之，而與不知者敗之。使此知秦國之政也，",
                    "zhushu": "此如此。"
                },
                {
                    "paragraph": "則君一舉而亡國矣。",
                    "zhushu": "按扁鵲与趙簡子同時，至是百三十年矣。正曰：簡子在晉昭項定公時，周景王、敬王之丗也。秦武王元年，當赧王五年，相去二百餘年，名字必差。",
                    "type": 2
                },
                {
                    "paragraph": "秦武王謂甘茂曰：寡人欲車通三川以闚周室，",
                    "zhushu": "闚、窺。同小。視也。周室洛邑，盖欲取之，不正言爾。言三川，知其志不止鎬京也。正曰：三川宜陽，說見周䇿大事記。盖控阨之地，故秦武云云。"
                },
                {
                    "paragraph": "而寡人死不朽乎？",
                    "zhushu": "𥙷曰乎，史作矣。"
                },
                {
                    "paragraph": "甘茂對曰：請之魏，約伐韓。王令向壽",
                    "zhushu": "宣太后外族。"
                },
                {
                    "paragraph": "輔行。",
                    "zhushu": "輔，猶副。"
                },
                {
                    "paragraph": "甘茂至魏，謂向壽子歸告王曰：魏聽臣矣，然願王勿攻也，事成盡以爲子功。",
                    "zhushu": "𥙷曰：茂欲壽告王勿攻，王必疑其故，而茂得以薦其言，故曰事成盡以爲子功。大事記云：壽，武王所親幸，故茂以諉之。"
                },
                {
                    "paragraph": "向壽歸以告王，王迎甘茂於息壤。",
                    "zhushu": "山海經：鮌竊息壌以陻洪水。時則訓於中央，言息壌湮洪水之州，而栁子厚言永州有之，則息壌非一處，此秦地也。",
                    "type": 2
                },
                {
                    "paragraph": "甘茂至，王問其故，",
                    "zhushu": "勿攻之故。"
                },
                {
                    "paragraph": "對曰：宜陽，大縣也，上黨、南陽",
                    "zhushu": "此屬修武。"
                },
                {
                    "paragraph": "積之乆矣。",
                    "zhushu": "二縣財賦歸之。"
                },
                {
                    "paragraph": "名爲縣，其實郡也。",
                    "zhushu": "此時韓都平陽。春秋傳上大夫受郡，下大夫受縣，則郡縣之稱乆矣。正曰：大事記云：春秋時郡屬於縣，趙簡子所謂上大夫受縣，下大夫受郡是也。戰國時縣屬於。郡，所謂上郡十五縣者是也。魏後方孝公啇鞅時，并小郷爲大縣，縣一令尚未有郡及守稱，故魏纳上郡之後十餘年，秦紀始書漢中郡。或者山東諸侯先變古制，而秦效之歟？"
                },
                {
                    "paragraph": "今王倍數險，",
                    "zhushu": "倍背同。"
                },
                {
                    "paragraph": "行數千里",
                    "zhushu": "𥙷曰：一本行千里。"
                },
                {
                    "paragraph": "而攻之，難矣。臣聞張儀西并巴蜀之地，",
                    "zhushu": "并，猶兼。"
                },
                {
                    "paragraph": "北取西河之外，南取上庸，",
                    "zhushu": "屬漢中。𥙷曰：大事記云：本庸囯。今房州竹山縣，漢中要地也。"
                },
                {
                    "paragraph": "天下不以",
                    "zhushu": "衍爲字。"
                },
                {
                    "paragraph": "爲",
                    "zhushu": "𥙷曰：姚氏云：錢、劉本無此字。"
                },
                {
                    "paragraph": "多張儀而賢先王。",
                    "zhushu": "惠文。"
                },
                {
                    "paragraph": "魏文侯令樂羊將攻中山，",
                    "zhushu": "冀州囯後志云：一名中人亭，𥙷曰見中山䇿。"
                },
                {
                    "paragraph": "三年而㧞之。樂羊反而語功，文侯示之謗書一篋。樂羊再拜稽首曰：此非臣之功，主君之力也。今臣，覉旅之臣也，樗里疾、公孫衍二人者，",
                    "zhushu": "𥙷曰：衍，史並作奭，新序作公孫子，謂皆秦諸公子。"
                },
                {
                    "paragraph": "挾韓而議，",
                    "zhushu": "媒孽之也。"
                },
                {
                    "paragraph": "王必聽之，是王欺魏而臣受公仲朋",
                    "zhushu": "元作侈。"
                },
                {
                    "paragraph": "侈之怨也。",
                    "zhushu": "朋，公仲名。此書後或名朋，或名侈，朋、侈字近，故誤。史並作侈。然韓䇿言公仲侈，又言韓侈，爲兩人。今定公仲名，明别韓侈也。正曰：史田齊丗家韓馮，徐廣云即公仲侈。大事記取韓，又有韓明、韓侈、馮、朋音混，而侈、明、朋字訛故也。且當各存舊文，辯見各條。"
                },
                {
                    "paragraph": "昔者曾子處費，",
                    "zhushu": "魯邑屬東海。"
                },
                {
                    "paragraph": "費人有與曾子同名族者",
                    "zhushu": "族，姓也。"
                },
                {
                    "paragraph": "而殺人，人告曾子母曰：曾參殺人。曾子之母曰：吾子不殺人。織自若。",
                    "zhushu": "若如故也。"
                },
                {
                    "paragraph": "有頃焉，人又曰：曾參殺人。其母尚織自若也。頃之，一人又告之曰：曾參殺人。其母懼，投杼",
                    "zhushu": "機之持緯者。"
                },
                {
                    "paragraph": "踰墻而走。夫以曾參之賢與母之信也，而三人疑之，",
                    "zhushu": "使其母疑。"
                },
                {
                    "paragraph": "則慈母不能信也。今臣之賢不及曾子，而王之信臣，又未若曾子之母也。疑臣者",
                    "zhushu": "疑之於王。"
                },
                {
                    "paragraph": "不適三人，",
                    "zhushu": "適，啻同。"
                },
                {
                    "paragraph": "臣恐王爲臣之投杼也。王曰：寡人不聽也，請與子盟。於是與之盟於息壤。果攻宜陽，五月而不能㧞也。樗里疾、公孫衍二人在，",
                    "zhushu": "言在中也。"
                },
                {
                    "paragraph": "爭之王。王將聽之，召甘茂而告之。甘茂對曰：息壤在彼。王曰：有之。因悉起兵，復使甘茂攻之，遂㧞宜陽。",
                    "zhushu": "在三年。茂傳有。",
                    "type": 2
                },
                {
                    "paragraph": "宜陽之役，",
                    "zhushu": "役猶戍役。正曰役，事也。"
                },
                {
                    "paragraph": "馮章",
                    "zhushu": "秦人。"
                },
                {
                    "paragraph": "謂秦王曰：不㧞宜陽，韓、楚乗吾，敝國必危矣。不如許楚漢中以懽之。",
                    "zhushu": "使楚說也。"
                },
                {
                    "paragraph": "楚懽而不進，韓必孤，無柰秦何矣。王曰：善。果使馮章許楚漢中而㧞宜陽。楚王",
                    "zhushu": "懷。"
                },
                {
                    "paragraph": "以其言責漢中於馮章。馮章謂秦王曰：王遂亡臣：",
                    "zhushu": "詐爲逐之。"
                },
                {
                    "paragraph": "因謂楚王曰：寡人固無地而許楚王。",
                    "zhushu": "彪謂此䇿可以無出地矣，如後不可爲約，何正？曰：戰囯變詐多此類，豈暇慮後邪？懐王親受啇於之欺，而猶不悟，昏於貪故也。",
                    "type": 2
                },
                {
                    "paragraph": "甘茂攻宜陽，三鼔之",
                    "zhushu": "鼔以進軍。"
                },
                {
                    "paragraph": "而卒不上。",
                    "zhushu": "卒，士也。上猶前。"
                },
                {
                    "paragraph": "秦之右將有尉",
                    "zhushu": "軍尉。"
                },
                {
                    "paragraph": "對曰：公不論兵，",
                    "zhushu": "言不以兵法治士。"
                },
                {
                    "paragraph": "必大困。甘茂曰：我覉旅而得相秦者，我以宜陽餌王。",
                    "zhushu": "以釣喻也。"
                },
                {
                    "paragraph": "今攻宜陽而不㧞公孫衍、樗里疾挫我於内，",
                    "zhushu": "挫，摧也。𥙷曰衍。史作奭。下章同。"
                },
                {
                    "paragraph": "而公仲",
                    "zhushu": "元作中。"
                },
                {
                    "paragraph": "中以韓窮我於外，是無伐之日巳。",
                    "zhushu": "戰功日伐，言後不復立功。正曰：一本作無茂，是盖字訛。"
                },
                {
                    "paragraph": "請明日鼔之。而不可下，因以宜陽之郭爲墓。",
                    "zhushu": "示必死也。"
                },
                {
                    "paragraph": "於是出私金以益公賞。明日鼔之，而宜陽㧞。",
                    "zhushu": "𥙷曰：一本鼓之，宜陽㧞。",
                    "type": 2
                },
                {
                    "paragraph": "宜陽未得，秦死傷者衆。甘茂欲息兵。左成謂甘茂曰：公内攻於樗里疾、公孫衍，",
                    "zhushu": "二人毁之，如攻囯然。"
                },
                {
                    "paragraph": "而外與韓朋",
                    "zhushu": "元作侈。"
                },
                {
                    "paragraph": "侈爲怨，今公用兵無功，公必窮矣。公不如進兵攻宜陽，宜陽㧞，則公之功多矣。是樗里疾、公孫衍無事也，",
                    "zhushu": "不得事權。"
                },
                {
                    "paragraph": "秦衆盡",
                    "zhushu": "謂死傷多。"
                },
                {
                    "paragraph": "怨之深矣。",
                    "zhushu": "使茂乆攻二人持之故也。",
                    "type": 2
                },
                {
                    "paragraph": "宜陽之役，楚畔秦而合於韓，秦王懼。甘茂曰：楚雖合韓，不爲韓氏先戰，韓亦恐戰而楚有變，其後",
                    "zhushu": "變，背約也。楚時助韓，兵在韓後。正曰：言其後有變也。"
                },
                {
                    "paragraph": "韓、楚必相御也。",
                    "zhushu": "御。猶制也。二囯雖合，猶相疑，故自相制。"
                },
                {
                    "paragraph": "楚言與韓而不餘怨於秦，",
                    "zhushu": "楚之与韓，有言而巳，而其於秦，不見多怨。正曰：聲言与韓，而不遺怨於秦。"
                },
                {
                    "paragraph": "臣是以知其御也。",
                    "zhushu": "",
                    "type": 2
                },
                {
                    "paragraph": "宜陽之役，楊逹",
                    "zhushu": "秦人正曰：無據。"
                },
                {
                    "paragraph": "謂公孫顯曰：請爲公以五萬攻西周，得之，是以九鼎抑",
                    "zhushu": "元作卬。"
                },
                {
                    "paragraph": "卬",
                    "zhushu": "補曰：大事記引作市者是。"
                },
                {
                    "paragraph": "甘茂也。",
                    "zhushu": "顯与茂爭囯者，見恵王䇿。抑，按也。正曰：按惠王策李讎云云，顯乃張儀，讎無与茂爭囯事。"
                },
                {
                    "paragraph": "不然，秦攻西周，天下惡之，其救韓必疾，則茂事敗矣。",
                    "zhushu": "言攻而不勝，亦足以敗，茂元在韓策。𥙷曰：鮑旣改從秦策，今韓策仍出此章，楊逹作楊侹，卬作市，注亦異。大事記所取。鮑氏云顯得止用顯，亦今韓策注文。髙注此章無作侹字者，豈别本有之，而鮑又重見於此乎？○宜陽之役策，公孫衍，史並作公孫奭，又有公孫顯、公孫郝、公孫赫，其云狹韓，而議云善韓，皆仕秦而黨韓者。大事記謂郝、顯、奭、郝在奭音爲一人。愚謂赫即郝也。然其事亦多与衍𩔖，又恐衍即顯之訛也。今且當各從本文。",
                    "type": 2
                },
                {
                    "paragraph": "秦王謂甘茂曰：楚客來使者多，徤",
                    "zhushu": "言其強辯。"
                },
                {
                    "paragraph": "與寡人爭辭，寡人數窮焉，",
                    "zhushu": "辭屈也。"
                },
                {
                    "paragraph": "爲之柰何？甘茂對曰：王勿患也。其徤者來使者，",
                    "zhushu": "𥙷曰：者字疑衍。"
                },
                {
                    "paragraph": "則王勿聽其事；其需弱者來使，",
                    "zhushu": "集韻：需音儒韋，柔滑貌。𥙷曰：需即濡。"
                },
                {
                    "paragraph": "則王必聽之。然則需弱者用而徤者不用矣。王因而制之。",
                    "zhushu": "弱者易制，因可制。",
                    "type": 2
                },
                {
                    "paragraph": "甘茂相秦，秦王愛公孫衍，與之間有所立，",
                    "zhushu": "請間之間，暇𨻶也。因暇与語，將置相也。"
                },
                {
                    "paragraph": "因自謂之曰：寡人且相子。甘茂之吏道而聞之，",
                    "zhushu": "聞之於道𥙷曰：姚注：劉本無道而二字。按韓非子道而作道穴，云：秦王欲將犀首，樗里疾恐代之將也，鑿穴於王之所常隱語者。王果与犀首計之，境内盡知之。盖樗里疾、道穴聽之矣。"
                },
                {
                    "paragraph": "以告甘茂。甘茂因入見王曰：王得賢相，敢再拜賀。王曰：寡人託國於子焉更得賢相？對曰：王且相犀首。王曰：子焉聞之？對曰：犀首告臣。王怒於犀首之泄也，乃逐之。",
                    "zhushu": "𥙷逐，逐，衍也。日告人足矣，不必告已。正曰：姚本有之字。𥙷曰告人之云，機更深險。",
                    "type": 2
                },
                {
                    "paragraph": "甘茂約秦、魏而攻楚，楚之相秦者屈，盖",
                    "zhushu": "凡屈皆楚人，楚任之於秦。使爲秦相。"
                },
                {
                    "paragraph": "爲楚和於秦。秦啓關而聽楚使。甘茂謂秦王曰：訹",
                    "zhushu": "元作　𥙷，曰策訹怵　　怵字通。"
                },
                {
                    "paragraph": "於楚",
                    "zhushu": "訹，誘也。若怵則驚耳。"
                },
                {
                    "paragraph": "而不使魏制和，",
                    "zhushu": "制謂主之。"
                },
                {
                    "paragraph": "楚必曰",
                    "zhushu": "以鬻魏之言吿魏。"
                },
                {
                    "paragraph": "秦鬻魏。",
                    "zhushu": "鬻，賣也。如賣友云。言始約而終皆之"
                },
                {
                    "paragraph": "魏",
                    "zhushu": "𥙷。補曰：恐缺一魏字。"
                },
                {
                    "paragraph": "不說而合於楚，楚、魏爲一，國恐傷矣。王不如使魏制和，魏制和必說，",
                    "zhushu": "絶句："
                },
                {
                    "paragraph": "王不惡於魏，則寄地必多矣。",
                    "zhushu": "言魏且割地与秦，時地未入，故言寄。",
                    "type": 2
                },
                {
                    "paragraph": "謂秦王曰：臣𥨸惑王之輕齊易楚而卑畜韓也。臣聞王兵勝而不驕，霸主約而不忿。",
                    "zhushu": "主天下之要約，正曰歛約也。"
                },
                {
                    "paragraph": "勝而不驕，故能服丗；約而不忿，故能從鄰。",
                    "zhushu": "使鄰囯服從。"
                },
                {
                    "paragraph": "今王廣德魏、趙",
                    "zhushu": "大施恩惠。"
                },
                {
                    "paragraph": "而輕失齊，驕也；戰勝宜陽，不恤楚交，忿也。",
                    "zhushu": "言不以交楚爲意。"
                },
                {
                    "paragraph": "驕忿非霸王之業也。臣𥨸爲大臣慮之而不取也？詩云：靡不有𥘉，鮮克有終。",
                    "zhushu": "大雅蕩詩。"
                },
                {
                    "paragraph": "故先王之所重者，唯終與始。何以知其然也？",
                    "zhushu": "補曰：一本惟始与終。何以知其然？"
                },
                {
                    "paragraph": "昔智伯瑶殘范、中行，",
                    "zhushu": "范吉射、中行寅，晉兩卿。"
                },
                {
                    "paragraph": "圍晉陽，",
                    "zhushu": "屬太原，故計。唐囯補曰：大事記：晉陽，漢太原郡所治，龍山在西北，晉水所出。北齊分晉陽置龍山縣，陏改蘢山曰晉陽，而以晉陽爲太原縣。"
                },
                {
                    "paragraph": "卒爲三家笑；",
                    "zhushu": "趙、魏，韓也。事見韓䇿晉出公十七年。正曰：太事記：晉出公十七年，晉荀瑶与趙、韓、魏氏分范、中行之地，反攻出公，奔齊，道死。晉哀公四年，趙約韓、魏攻荀瑶，滅之。"
                },
                {
                    "paragraph": "呉王夫差棲越於㑹稽，",
                    "zhushu": "故越囯，揚州郡，亦山名，事見哀元年。"
                },
                {
                    "paragraph": "勝齊於艾陵，",
                    "zhushu": "杜注齊地。哀十一年。補曰：正義云：艾山在兖州愽縣南。"
                },
                {
                    "paragraph": "爲黄池之遇，",
                    "zhushu": "陳留外黄注：縣有黄溝。又魏内黄注：呉㑹諸侯于黄池，今黄溝是。衰十三年正曰：哀十三年杜注：陳留封丘縣南有黄亭，近濟水。按外黄、小黄、封丘皆屬陳留。外黄有黄溝，故指爲黄池。而内黄隷相者亦有黄溝，水經注所謂河水泆通濮、齊、黄、蒲者也。相与封。丘殊逺當以杜注為正，路史同柱注。"
                },
                {
                    "paragraph": "無禮於宋，",
                    "zhushu": "並哀十三年，吴欲伐宋，殺其大夫，囚其婦人。"
                },
                {
                    "paragraph": "遂為",
                    "zhushu": "元作與。"
                },
                {
                    "paragraph": "與",
                    "zhushu": "𥙷曰：當作爲。一本死於干遂。"
                },
                {
                    "paragraph": "勾踐禽，死",
                    "zhushu": "二十二年。"
                },
                {
                    "paragraph": "梁君。",
                    "zhushu": "惠王。"
                },
                {
                    "paragraph": "伐楚，勝齊，制韓、趙之兵，驅十二諸侯以朝天子於孟津。",
                    "zhushu": "在河内河陽縣南。魏記：惠王二年，敗韓于馬陵，敗趙于懐。十五年，魯、衞、宋、鄭君來朝。二十八年，中山君爲相，不見斉楚及朝天子事。正曰：年表二十九年。"
                },
                {
                    "paragraph": "後子死，",
                    "zhushu": "太子申也。三十年斉敗我馬陵虜申。"
                },
                {
                    "paragraph": "身布冠",
                    "zhushu": "以䘮禮自居也。"
                },
                {
                    "paragraph": "而拘於秦。",
                    "zhushu": "拘猶制正曰髙。注太子見殺，故布冠而拘執於秦。"
                },
                {
                    "paragraph": "三者非無功也，能始而不能終也。今王破宜陽，殘三川，而使天下之士不敢言，雍天下之國，",
                    "zhushu": "雍、擁同，言據有之。"
                },
                {
                    "paragraph": "徙兩周之疆，",
                    "zhushu": "侵逼之。"
                },
                {
                    "paragraph": "而丗主不敢窺陽侯之塞，",
                    "zhushu": "河東陽注陽侯囯。"
                },
                {
                    "paragraph": "取黃𣗥，",
                    "zhushu": "秦紀楚記，懐王与昭王盟于黄棘，皆不地。正曰：正義云：盖在房、㐮二州。"
                },
                {
                    "paragraph": "而韓楚之兵不敢進。王若能爲此尾，",
                    "zhushu": "言善其後，正曰尾，終也。即士文能終之說。"
                },
                {
                    "paragraph": "則三王不足四，五霸不足六。王若不能爲此尾而有後患，則臣恐諸侯之君，河濟之士，",
                    "zhushu": "済水在温西北，此言中囯爾。正曰：済水出絳州垣曲縣王屋山，伏流至孟州済源縣出，二源合流，至温縣入河。出河南，溢而爲滎，自鄭以東，貫滑、曹、鄆、済、斉、青，入于海。"
                },
                {
                    "paragraph": "以王爲呉智之事也。詩云：行百里者，半於九十。",
                    "zhushu": "逸詩言行九十里，適足爲五十里耳。"
                },
                {
                    "paragraph": "此言末路之難。今大王皆有驕色，以臣之心觀之，天下之事，依丗主之心，",
                    "zhushu": "依，猶據。"
                },
                {
                    "paragraph": "非楚受兵必秦也。",
                    "zhushu": "皆驕強故。"
                },
                {
                    "paragraph": "何以知其然也？秦人援魏以拒楚，楚人援韓以拒秦，",
                    "zhushu": "衍王字，"
                },
                {
                    "paragraph": "王",
                    "zhushu": "補曰：姚本無此字。"
                },
                {
                    "paragraph": "四國之兵敵",
                    "zhushu": "秦、楚、韓、魏也。韓、魏雖弱，以得援，故与之敵。"
                },
                {
                    "paragraph": "而未能復戰也。",
                    "zhushu": "敵，故不敢輕戰。"
                },
                {
                    "paragraph": "齊、宋在繩墨之外以爲權，",
                    "zhushu": "外言四囯，不以爲意，權言能輕重四囯。"
                },
                {
                    "paragraph": "故曰先得齊、宋者伐秦。",
                    "zhushu": "此言魏、韓得之，正曰。下文楚先得齊可見。"
                },
                {
                    "paragraph": "秦先得齊、宋，則韓氏鑠，",
                    "zhushu": "以銷金喻。"
                },
                {
                    "paragraph": "韓氏鑠則楚孤而受兵也。楚先得之，則魏氏鑠，魏氏鑠，則秦孤而受兵矣。若隨此計而行之，則兩國者",
                    "zhushu": "秦、楚。"
                },
                {
                    "paragraph": "必爲天下笑矣。",
                    "zhushu": "彪謂此策孟軻之徒也，惜其不名正：曰：孟子曰：仲尼之徒，無道桓、文之事者五。伯者，三王之罪人。今策云伯王之業五，伯不足六。孟子而有是言，歟驕者必敗，亦論之常。其言先得齊、宋与失之，揣量事勢，計較強弱，不過以力服人而已，豈可与孟子同日語哉！𥙷曰爲大之爲云聲。",
                    "type": 2
                },
                {
                    "paragraph": "秦王與中期",
                    "zhushu": "秦人。"
                },
                {
                    "paragraph": "爭論不勝，秦王大怒，中期徐行而去。或與中期說秦王曰：悍人也，",
                    "zhushu": "悍，勇也。勇者多迕。"
                },
                {
                    "paragraph": "中期適遇明君故也。向者遇桀紂，必殺之矣。秦王因不罪",
                    "zhushu": "𥙷曰：當曰中期，悍人也。有錯文。"
                },
                {
                    "paragraph": "昭襄王。",
                    "zhushu": "武王母弟元年赧王九年乙卯。",
                    "type": 2
                },
                {
                    "paragraph": "甘茂亡秦，",
                    "zhushu": "茂傳：昭元年，擊魏皮氏，未㧞。去。"
                },
                {
                    "paragraph": "且之齊，出關遇蘇子，",
                    "zhushu": "代也。代傳侍燕太子質於斉，將適秦。"
                },
                {
                    "paragraph": "曰：君聞夫江上之處女乎？",
                    "zhushu": "女在室者。"
                },
                {
                    "paragraph": "蘇子曰：不聞。曰：夫江上之處女，有家貧而無燭者，處女相與語，欲去之。",
                    "zhushu": "遣之使去。"
                },
                {
                    "paragraph": "家貧無燭者將去矣，謂處女曰：妾以無燭，故，常先至，掃室布席，何愛於餘明之照四壁者？幸以賜妾，何妨於處女？妾自以爲有益於處女，何爲去我？處女相語以爲然而留之。今臣不肖，棄逐於秦而出𨵿，願爲足下掃室布席，幸無我逐也。蘇子曰：善。請重公於齊。乃西說秦王曰：甘茂賢人，非恒士也。",
                    "zhushu": "恒，常也。"
                },
                {
                    "paragraph": "其居秦累丗重矣。",
                    "zhushu": "茂事惠武昭三。王。"
                },
                {
                    "paragraph": "自殽塞谿谷，地形險易盡知之。彼若以齊約韓、魏，反以謀秦，是非秦之利也。秦王曰：然則柰何？蘇代曰：不如重其贄，",
                    "zhushu": "集韻：贄與摯通，握持也。言多持物徃遺之。"
                },
                {
                    "paragraph": "厚其禄以迎之。彼來則置之槐谷，",
                    "zhushu": "扶風有槐。史云鬼谷，注在陽城。𥙷曰：按史谿谷、槐谷並作鬼谷，故前則徐注在陽城，後則劉伯莊云在関内雲陽，皆不明。按姚引後語注，槐里之谷，今京兆始平之地，作鬼谷大非。"
                },
                {
                    "paragraph": "終身勿出，",
                    "zhushu": "代知茂必留齊，故言此尔，不爲茂游說也。正曰：代以此言激秦王，與之上卿，以相迎之，使齊亦重茂，豈非游說也？"
                },
                {
                    "paragraph": "天下何從圗秦𥘿？王曰：善。與之上卿，以相迎之。齊",
                    "zhushu": "迎之於齊𥙷曰：姚注：錢作以相印迎之。"
                },
                {
                    "paragraph": "甘茂辭不徃。蘇子",
                    "zhushu": "元作秦。"
                },
                {
                    "paragraph": "秦",
                    "zhushu": "𥙷曰。姚氏云。一作代。按史同。"
                },
                {
                    "paragraph": "僞爲",
                    "zhushu": "𥙷曰：僞爲二字，疑是爲謂。盖上卿之事誠有，何得言僞爲？一本作謂"
                },
                {
                    "paragraph": "齊",
                    "zhushu": "𥙷。𥙷曰：姚氏云：一作爲爲齊王。"
                },
                {
                    "paragraph": "王",
                    "zhushu": "閔。"
                },
                {
                    "paragraph": "曰：甘茂，賢人也，今秦與之上卿，以相迎之，茂德王之賜，故不徃，願爲王臣。今王何以禮之？王若不留，必不德王。彼以甘茂之賢，得檀用強秦之衆，則難圗也。齊王曰：善。賜之上卿，命而處之。",
                    "zhushu": "命，猶入命之命。茂傳有補曰：列女傳：齊女徐吾與鄰婦合燭夜績，辭亦相𩔖。史通謂游士假設之辞，遽以名字加之者。",
                    "type": 2
                },
                {
                    "paragraph": "獻則",
                    "zhushu": "楚人，爲芈戎游說者。"
                },
                {
                    "paragraph": "謂公孫消",
                    "zhushu": "秦人。"
                },
                {
                    "paragraph": "曰：公，大臣之尊者也，數伐有功，",
                    "zhushu": "伐，戰伐。"
                },
                {
                    "paragraph": "所以不爲相者，太后",
                    "zhushu": "宣太后。"
                },
                {
                    "paragraph": "不善公也。芈",
                    "zhushu": "元作辛。下同。"
                },
                {
                    "paragraph": "辛",
                    "zhushu": "補曰。當作芈。下同。"
                },
                {
                    "paragraph": "戎者，太后之所親也，",
                    "zhushu": "𧟄侯傳：后同父弟芉戎爲華陽君。凡芉皆楚人。"
                },
                {
                    "paragraph": "今亡於楚，在東周，",
                    "zhushu": "戎時未入秦，知爲昭王𥘉也。"
                },
                {
                    "paragraph": "公何不以秦、楚之重資而相之於周乎？",
                    "zhushu": "使爲周相。"
                },
                {
                    "paragraph": "楚必便之矣。",
                    "zhushu": "戎雖以罪去楚，楚旣與秦共資之，必爲楚用，故楚利之。"
                },
                {
                    "paragraph": "是芈辛戎有秦、楚之重，太后必說公，公相必矣。",
                    "zhushu": "",
                    "type": 2
                },
                {
                    "paragraph": "三國攻秦，入函谷。",
                    "zhushu": "魏記：哀二十一年，與齊、韓共攻秦，此九年也。正曰：哀當作㐮。"
                },
                {
                    "paragraph": "秦王謂樓緩",
                    "zhushu": "趙人，見穣侯傳，此九年相秦而免。"
                },
                {
                    "paragraph": "曰：三國之兵深矣，寡人欲割河東而講。",
                    "zhushu": "大河之東，非地名。𥙷曰講。媾通。說見前。"
                },
                {
                    "paragraph": "對曰：割河東，大費也；免",
                    "zhushu": "元作勉"
                },
                {
                    "paragraph": "勉",
                    "zhushu": "𥙷曰䇿，免。勉通。姚本正作免。"
                },
                {
                    "paragraph": "於國患，大利也。此父兄之任也。",
                    "zhushu": "謂公族。"
                },
                {
                    "paragraph": "王何不召公子他",
                    "zhushu": "元作池，下同。此書多作他。"
                },
                {
                    "paragraph": "池",
                    "zhushu": "正曰：池即他且，當從本文。"
                },
                {
                    "paragraph": "而問焉？王召公子他池而問之，對曰：講亦悔，不講亦悔。王曰：何也？對曰：王割河東而講，三國雖去，王必曰：惜矣。",
                    "zhushu": "悔其失地。"
                },
                {
                    "paragraph": "三國且去，吾特以三城從之，此講之悔也。王不講，三國入函谷，咸陽必危。",
                    "zhushu": "咸陽秦都，扶風渭城也。𥙷曰：大事記：山南曰陽，水北亦曰陽。其地在渭水之北。九𡽀諸山。之南，故曰咸陽。"
                },
                {
                    "paragraph": "王又曰：惜矣！吾愛三城而不講，此又不講之悔也。王曰：鈞，吾悔也。",
                    "zhushu": "鈞、均、同，平也。"
                },
                {
                    "paragraph": "寧亡三城而悔，無危咸陽而悔也。寡人決講矣。",
                    "zhushu": "决，断也。猶必。"
                },
                {
                    "paragraph": "卒使公子他池以三城講於三國，三國",
                    "zhushu": "𥙷此二字𥙷曰宜復，有三囯二字。"
                },
                {
                    "paragraph": "之兵乃退。",
                    "zhushu": "緩時相秦，對以池之言豈爲侵官哉？而曰：此父兄之任，焉用彼相矣？補曰：緩之不自言，池以兩悔言，皆䈤其主之術也。○周䇿、韓慶爲西周，說薛公，令臨凾谷而無攻楚，割東囯以與齊，而秦出楚王以爲和，薛公從之。會公子池來媾，遂罷兵。大事記說見彼章，當參觀。按：三城者，武遂與韓，封陵與魏，齊城與齊。武遂、封陵在河東，齊城無考，事在年表秦昭九年。下十一年書韓與齊、魏擊秦，與我武遂。大事記謂即此年事，誤分也。通監、綱目通以爲楼緩、公子池之對者，誤。",
                    "type": 2
                },
                {
                    "paragraph": "薛公",
                    "zhushu": "田文。"
                },
                {
                    "paragraph": "爲魏謂魏冉曰：文聞秦王欲以吕禮收齊",
                    "zhushu": "收猶取也。禮，時相齊。親禮所以取齊。昭十三年，禮奔魏。其相齊見周䇿及孟甞傳。後至十九年歸秦，明年。齊伐宋。伐宋後文乃相魏，此事合在禮歸秦之前，此時文未相魏，其言爲魏，意親之矣。正曰失考辨。並見周策。"
                },
                {
                    "paragraph": "以濟天下，君必輕矣。齊、秦相聚以臨三晉，禮必并相之，",
                    "zhushu": "相齊及秦。"
                },
                {
                    "paragraph": "是君收齊以重吕禮也。齊免於天下之兵，其讎君必深。",
                    "zhushu": "齊讎冉也，欲得陶故。故下章曰，攻齊不成，陶爲鄰恤。然齊未免於兵，亦不敢尓。正曰：齊無兵患，則可以肆志於冉，與秦得天下則伐齊深文意同，但言其事理當尓。"
                },
                {
                    "paragraph": "君不如勸秦王，令敝邑",
                    "zhushu": "薛也文以此十三年奔薛。"
                },
                {
                    "paragraph": "卒攻齊之事。齊破，文。請以所得封君。齊破晉強，",
                    "zhushu": "晉謂魏。"
                },
                {
                    "paragraph": "秦王畏晉之強也，必重君以取晉。",
                    "zhushu": "文親魏而重冉，故欲取晉，必重冉。"
                },
                {
                    "paragraph": "齊與晉敝邑",
                    "zhushu": "薛雖文舊封，而屬齊。齊破，畏魏，且取薛予魏。"
                },
                {
                    "paragraph": "而不能支秦，",
                    "zhushu": "魏得薛，秦必害之，而魏實弱，不能當秦。"
                },
                {
                    "paragraph": "晉必重君以事秦。是君破齊以爲功，採晉以爲重也。",
                    "zhushu": "𥙷曰：姚本操晉，是採字訛，義不通。"
                },
                {
                    "paragraph": "破齊定封，而秦晉皆重君。若齊不破，吕禮復用，",
                    "zhushu": "禮雖亡秦之齊，秦方以禮収齊，則復親之。今齊不破，是秦収齊之功遂也。禮爲有功於秦，秦必用之，并相齊秦也。"
                },
                {
                    "paragraph": "子必大窮矣。",
                    "zhushu": "",
                    "type": 2
                },
                {
                    "paragraph": "泠向",
                    "zhushu": "髙注，秦人，今詳爲齊人。正曰：髙注，秦臣，韓趙䇿亦有此人。"
                },
                {
                    "paragraph": "謂秦王曰：向欲以齊事王，使攻宋也。宋破，晉國危，安邑王之有也。",
                    "zhushu": "晉囯，大梁也，宋在其東，宋破則梁危。安邑屬河東，近秦，梁危則秦可取安邑。"
                },
                {
                    "paragraph": "燕、趙惡齊、秦之合，必割地以交於王矣。齊必重於王，",
                    "zhushu": "秦多得地，齊畏其強，故重之。"
                },
                {
                    "paragraph": "則向之攻宋也，且以恐齊而重王。",
                    "zhushu": "燕、趙交於秦，故齊必恐。"
                },
                {
                    "paragraph": "王何惡向之攻宋乎？",
                    "zhushu": "惡皆去音。"
                },
                {
                    "paragraph": "向以王之明爲先知之，",
                    "zhushu": "言秦自知攻宋之利。"
                },
                {
                    "paragraph": "故不言。",
                    "zhushu": "",
                    "type": 2
                },
                {
                    "paragraph": "謂穣侯曰：爲君慮封",
                    "zhushu": "謀所以定其封。"
                },
                {
                    "paragraph": "苦，",
                    "zhushu": "元作若。"
                },
                {
                    "paragraph": "若",
                    "zhushu": "𥙷曰：此連下有缺誤。"
                },
                {
                    "paragraph": "於除宋罪重齊怒",
                    "zhushu": "宋，齊所惡也，故除宋罪則齊怒，齊怒則冉之封不定，故以爲苦。除觧免也。"
                },
                {
                    "paragraph": "須殘伐，亂宋德強，齊定身封，此亦百丗之一時巳。",
                    "zhushu": "補曰：須殘字有衍誤。趙策作宋罪重，齊怒深，殘伐亂宋云云。又作宋之罪重，齊之怒深，殘亂宋云云。凡兩見。彼言爲奉陽君定封，說見彼策○姚本之時也巳。",
                    "type": 2
                },
                {
                    "paragraph": "謂魏冉曰：楚破秦，秦",
                    "zhushu": "𥙷正曰：秦下宜復有秦字。"
                },
                {
                    "paragraph": "不能與齊懸衡矣。",
                    "zhushu": "懸衡，輕重等也。此言秦輕於齊。"
                },
                {
                    "paragraph": "秦三丗，積節於韓、魏，",
                    "zhushu": "節，猶事也。言累有戰伐之事。正曰：劉辰翁云：積往來之節也。"
                },
                {
                    "paragraph": "而齊之德新加，",
                    "zhushu": "加於韓、魏，"
                },
                {
                    "paragraph": "與",
                    "zhushu": "衍齊字。正曰：云。與一作焉。"
                },
                {
                    "paragraph": "齊、秦交爭韓、魏，韓、",
                    "zhushu": "𥙷。"
                },
                {
                    "paragraph": "魏東聽，",
                    "zhushu": "謂聽齊正曰：姚本齊秦交爭，韓魏東聽自通。"
                },
                {
                    "paragraph": "則秦伐矣。齊有東國之地方千里，楚包九夷，",
                    "zhushu": "補曰：索隠曰：屬楚之夷。"
                },
                {
                    "paragraph": "又方千里，南有符離之塞，",
                    "zhushu": "屬沛。"
                },
                {
                    "paragraph": "北有甘魚之口，",
                    "zhushu": "未詳。疑爲濟隂髙魚正曰：王應麟云：鮑說非。左氏昭十三年傳：吹于魚陂。注：竟陵縣城西北甘魚陂。"
                },
                {
                    "paragraph": "權懸宋、衛，",
                    "zhushu": "言較其輕重。"
                },
                {
                    "paragraph": "宋、衛乃當阿甄耳。",
                    "zhushu": "莊十三年注：阿，今濟北東阿，齊之阿邑。甄屬濟隂。莊十四年會于鄄，史作甄。此言二囯如齊邑爾。補曰：鄄本濮州鄄城。"
                },
                {
                    "paragraph": "利有千里者二，",
                    "zhushu": "謂齊楚正曰：恐非。此句正指楚。"
                },
                {
                    "paragraph": "富擅越隷，",
                    "zhushu": "越勾踐囯。𨽻猶禮之秋官。肆隷，征伐所獲之民也。擅專有之事。正曰越有三，皆屬楚。𨽻，徒𨽻，賤稱。此言楚之強。"
                },
                {
                    "paragraph": "秦烏能與齊懸衡？韓",
                    "zhushu": "正曰：此句与策首不同，當与上權懸宋、衛爲北。一本權懸韓、魏者，是支分字上或缺楚字，如此義乃稍通。"
                },
                {
                    "paragraph": "支分方城膏腴之地",
                    "zhushu": "支，言細散取之。腴，腹肥也。言肥沃如之。"
                },
                {
                    "paragraph": "以薄鄭，",
                    "zhushu": "薄，猶迫也。鄭屬長安，在秦漢之間，正曰西都。咸林，鄭舊封。去方城，逺新鄭、榮陽，是時巳爲韓䇿。凡言鄭者，韓也。"
                },
                {
                    "paragraph": "兵休復起，足以傷秦，不必待齊。",
                    "zhushu": "",
                    "type": 2
                },
                {
                    "paragraph": "五國罷成皐。",
                    "zhushu": "屬河南，詳見趙䇿惠文十三年。此二十一年也，史不書。補曰：臯，姚本作睪。前漢志，成皐，故虎牢，亦名制，左傳所謂巖邑也。正義引括地志云：成皐故縣在洛州汜水縣西南。汜音似。"
                },
                {
                    "paragraph": "秦王欲爲成陽君",
                    "zhushu": "以趙魏䇿知爲韓人。此十七年入朝時在其囯。"
                },
                {
                    "paragraph": "求相韓、魏，韓、魏弗聽。秦太后",
                    "zhushu": "宣。"
                },
                {
                    "paragraph": "爲魏冉",
                    "zhushu": "冉后弟。時主五囯之成，后恐成陽害其事，故爲之言。"
                },
                {
                    "paragraph": "謂秦王曰：成陽君以王之故，窮而居於齊，今王見其逹而収之，亦能翕其心乎？",
                    "zhushu": "翕，猶収也。言收之晚。"
                },
                {
                    "paragraph": "王曰：未也。太后曰：窮而不収，逹而報之，恐不爲王用。且収成陽君，失韓、魏之道也。",
                    "zhushu": "其窮在齊，亦必韓魏所惡。",
                    "type": 2
                },
                {
                    "paragraph": "秦取楚漢中，再戰於藍田，大敗楚軍。韓、魏聞楚之困，乃南襲至鄧，楚王引歸。後三國",
                    "zhushu": "齊、韓、魏。"
                },
                {
                    "paragraph": "謀攻楚，恐秦之救也。或說薛公，可發使告楚曰：今三國之兵且去楚，楚能應而共攻秦，雖",
                    "zhushu": "𥙷曰：姚氏本章首有此六十六字。"
                },
                {
                    "paragraph": "藍田",
                    "zhushu": "屬京兆。"
                },
                {
                    "paragraph": "豈難得哉？",
                    "zhushu": "此䇿上有脫簡。盖三囯攻楚，楚求秦救，薛公時在魏，說者欲使薛公。遣使之楚，告以舎楚攻秦，以疑秦使不救楚。此言三囯旣舎楚攻秦，藍田可得也。"
                },
                {
                    "paragraph": "况於楚之故地，",
                    "zhushu": "藍田，秦近邑也，尚可得，而況楚地！謂秦且以漢中予楚。"
                },
                {
                    "paragraph": "楚疑於秦之未必救已也，而今三國之辭云",
                    "zhushu": "元作去。三囯攻楚，史不書辭，云上所言者也。"
                },
                {
                    "paragraph": "去，",
                    "zhushu": "𥙷曰當作云。"
                },
                {
                    "paragraph": "則楚之應之也必勸，",
                    "zhushu": "勸樂之也。言樂從從三囯攻秦，此一說也。"
                },
                {
                    "paragraph": "是楚與三國謀岀秦兵矣。",
                    "zhushu": "出兵敵三囯也，其謀自楚。"
                },
                {
                    "paragraph": "秦爲知之，必不救也。三國疾攻楚，楚必走秦以急，",
                    "zhushu": "趨秦吿急𥙷曰：姚注：一本以下有告字。"
                },
                {
                    "paragraph": "秦愈不敢出，",
                    "zhushu": "畏三囯也。此又一說。"
                },
                {
                    "paragraph": "則是我離秦而攻楚也，",
                    "zhushu": "我，三囯也。離言絶其交。"
                },
                {
                    "paragraph": "兵必有功。薛公曰：善。遂發重使之楚，楚之應之果勸。於是三國併力攻楚，楚果告急於秦，秦遂不敢出兵，大",
                    "zhushu": "衍臣字"
                },
                {
                    "paragraph": "臣",
                    "zhushu": "𥙷曰：姚氏云：曽作勝，髙注亦作大勝。"
                },
                {
                    "paragraph": "有功。",
                    "zhushu": "此章應屬齊，若魏然，附之齊則薛公時在魏，附之魏則無齊公。事，以其事不完不明，而齊、魏無所適屬也，故次之此。正曰秦恵王後十三年，取楚、漢中，非薛公在魏時事。鮑不見脫簡文，故其說妄謬而次之此。",
                    "type": 2
                },
                {
                    "paragraph": "薛公乂魏而出齊女。",
                    "zhushu": "魏公子負芻之母薛公惡齊，故逐之。"
                },
                {
                    "paragraph": "韓春謂秦王曰：王何不取爲妻，以齊、秦刦魏，",
                    "zhushu": "刦、刼同。"
                },
                {
                    "paragraph": "則上黨秦之有也。",
                    "zhushu": "此上黨屬魏。"
                },
                {
                    "paragraph": "齊、秦合而立負芻，負芻立，其母在秦，則魏，秦之縣也",
                    "zhushu": "言負芻以母故，必事秦。"
                },
                {
                    "paragraph": "已。珉",
                    "zhushu": "元作呡，下同。字書無之，而韓呡、韓策作珉，今並從之。此魏人也。正曰：巳字句，今連作巳珉，非。呡、珉策字通，恐即韓呡也。"
                },
                {
                    "paragraph": "呡欲以齊、秦而困薛公，",
                    "zhushu": "爭魏權。故補曰：一本欲以齊秦刧魏而困薛公。"
                },
                {
                    "paragraph": "佐欲定其弟，",
                    "zhushu": "佐，負芻，庶兄也。定，定其立。"
                },
                {
                    "paragraph": "臣請爲王，因珉、呡與佐也。",
                    "zhushu": "困二人，可以刼魏困薛。"
                },
                {
                    "paragraph": "魏懼而復之，",
                    "zhushu": "反齊女。"
                },
                {
                    "paragraph": "負芻必以魏殁。丗事秦，齊女入魏而怨薛公，終以齊奉事王矣。",
                    "zhushu": "齊女德秦而齊其父。母囯也。齊又與薛公𨻶，故女能得之以事秦。",
                    "type": 2
                },
                {
                    "paragraph": "謂魏冉曰：和不成，",
                    "zhushu": "與趙和秦也。此二十七年白起擊趙，因伐光。狼正曰：無考。"
                },
                {
                    "paragraph": "兵必出。白起者復將。戰勝，必窮公；不勝，必事趙。從公，公又輕",
                    "zhushu": "不能窮冉，故從冉而和。然先和則冉重，今不勝而和，故輕。"
                },
                {
                    "paragraph": "公，不若母多",
                    "zhushu": "謂專志於和母他務也。"
                },
                {
                    "paragraph": "則疾到",
                    "zhushu": "趙歸我也。此盖冉欲和而起欲戰也。起，冉所薦，其言窮公。起似不尓。𥙷曰：語不可曉，有缺誤。姚云：到恐封。",
                    "type": 2
                },
                {
                    "paragraph": "陘山之事，",
                    "zhushu": "穣侯傳：魏背秦，與齊從親。秦使穣侯攻趙、韓、魏於華陽下，且益趙以兵伐齊。則此役也，陘山在宻後。志注云：史記秦破魏華陽地亦在縣。則此策書陘山，史書華陽一役也，事在三十四年。正曰：大事記華陽之役，秦救韓而擊趙、魏。年表列傳或云得三𣈆將，或云攻趙、韓、魏，皆記者之誤。按大事記，赧王四十一年，魏背秦，與齊從親秦、魏再伐魏，㧞四城。明年，趙、魏伐韓，秦魏冉救韓，敗趙。魏且與趙觀津益趙，以兵伐齊。補曰：陘山見前。大事記華陽亭多在宻陽。"
                },
                {
                    "paragraph": "趙。且與秦伐齊。齊懼，令田章以陽武",
                    "zhushu": "屬河南，此時屬齊。正曰：此指開封、陽武，非齊地，當考。"
                },
                {
                    "paragraph": "合於趙，而以順子爲質。",
                    "zhushu": "齊公子。"
                },
                {
                    "paragraph": "趙王",
                    "zhushu": "惠文。"
                },
                {
                    "paragraph": "喜，乃案兵告於秦曰：齊以陽武賜敝邑，而納順子，欲以解伐，敢告下吏。",
                    "zhushu": "不斥王，故言吿吏。"
                },
                {
                    "paragraph": "秦王使公子他之趙，謂趙王曰：齊與大囯救魏而倍約，",
                    "zhushu": "齊背二囯。"
                },
                {
                    "paragraph": "不可信。恃大國不義，",
                    "zhushu": "趙以齊倍之爲不義。"
                },
                {
                    "paragraph": "以告敝邑，",
                    "zhushu": "告以伐齊。"
                },
                {
                    "paragraph": "而賜之二社之地，",
                    "zhushu": "邑皆有社。二社，二邑也。正曰：未詳戰囯之制。"
                },
                {
                    "paragraph": "以奉祭祀。今又案兵，且欲合齊而受其地，非使臣之所知也。請益甲四萬，大國裁之。蘇伐爲齊獻書穣侯曰：臣聞徃來者之",
                    "zhushu": "元作之者。"
                },
                {
                    "paragraph": "之者",
                    "zhushu": "𥙷曰：宜作者。之。史無之字。姚注：錢、刘一作徃來之言者。"
                },
                {
                    "paragraph": "言曰：秦且益趙甲四萬人以伐齊，臣𥨸必之。敝邑之王",
                    "zhushu": "必者意其然。王㐮王。"
                },
                {
                    "paragraph": "曰：秦王明而熟於計，穣侯智而習於事，必不益趙甲四萬人以伐齊，是何也？夫三晉相結，秦之深讎也。三晉百背秦，百欺秦，不爲不信，不爲無行。今破齊以肥趙，趙，秦之深讎，",
                    "zhushu": "此二十七年敗趙，取伐光、狼。"
                },
                {
                    "paragraph": "不利於秦，一也。秦之謀者必曰：破齊敝晉，",
                    "zhushu": "此晉、趙也，以趙破齊，齊破，趙亦敝。"
                },
                {
                    "paragraph": "而後制晉、楚之勝。",
                    "zhushu": "二囯破敝，秦無後慮，可以南制楚。"
                },
                {
                    "paragraph": "夫齊，罷囯也，",
                    "zhushu": "罷捷同。"
                },
                {
                    "paragraph": "以天下擊之，譬猶以千鈞之弩潰癰也，",
                    "zhushu": "補曰：史作决潰癰。"
                },
                {
                    "paragraph": "秦王安能制晉、楚哉？",
                    "zhushu": "天能制人，必其威武足以屈人。今攻罷囯勝之，非武也，安能制人？"
                },
                {
                    "paragraph": "二也。秦少出兵，則晉、楚不信；",
                    "zhushu": "不信其伐齊。"
                },
                {
                    "paragraph": "多出兵，則晉、楚爲制於秦，齊恐，則不走於秦，且走晉、楚，",
                    "zhushu": "兵多則非獨齊見制，懼晉、楚亦見制。齊畏秦，故不趨秦，而與晉、楚同患，故趨晉、楚。"
                },
                {
                    "paragraph": "三也。齊割地以實晉、楚，則晉、楚安；齊舉兵而爲之頓劔，",
                    "zhushu": "二囯惡秦而斉先伐，故旣合則斉爲二囯，出兵蝢下也。此以小言之。"
                },
                {
                    "paragraph": "則秦友受兵，四也。是晉、楚以秦伐齊，",
                    "zhushu": "晉亦趙也。𥘉與秦伐斉。"
                },
                {
                    "paragraph": "以齊破秦，",
                    "zhushu": "爲之頓劔是也。"
                },
                {
                    "paragraph": "何晉、楚之智而齊、秦之愚？五也。秦得安邑，",
                    "zhushu": "此攻華陽時得之。安邑，魏地，亦屬韓，猶上黨兩屬也。白起傳取韓安邑。正曰：按起傳取韓安邑以東到乾河，在取魏城六十邑前一年，昭王之十七年也。索𨼆云：韓故地。又魏以安邑入秦，在昭王二十一年，恐非此時得之。"
                },
                {
                    "paragraph": "善齊以安之，亦必無患矣。秦有安邑，則韓、魏必無上黨哉。",
                    "zhushu": "言可取。"
                },
                {
                    "paragraph": "夫取三晉之腸胃，",
                    "zhushu": "安邑、上黨如之。"
                },
                {
                    "paragraph": "與出兵而懼其不反也，孰利？故臣𥨸必之。敝邑之王曰：秦王明而熟於計，穰使智而習於事，必不益趙甲四萬人以伐齊矣。",
                    "zhushu": "穣侯傳有𥙷曰，於是穣侯不行，引兵而歸。○爲斉爲之之。爲使臣之。使兩走字並去聲。",
                    "type": 2
                },
                {
                    "paragraph": "秦客卿造",
                    "zhushu": "造其名，"
                },
                {
                    "paragraph": "謂穰侯曰：秦封君以陶，",
                    "zhushu": "冉别封也。越記注。陶。今済隂。定陶𥙷曰。說見趙策。"
                },
                {
                    "paragraph": "藉君天下",
                    "zhushu": "借以制天下之權。"
                },
                {
                    "paragraph": "數年矣，攻齊之事成，陶爲萬乗",
                    "zhushu": "囯，大也。"
                },
                {
                    "paragraph": "長。小國以朝天子，",
                    "zhushu": "𥙷曰：姚本率以朝。"
                },
                {
                    "paragraph": "天下必聽，五霸之事也。攻齊不成，陶爲鄰恤",
                    "zhushu": "言近於憂。"
                },
                {
                    "paragraph": "而莫之據也。",
                    "zhushu": "無緩囯可恃。正曰：言攻斉不成，成則陶且有爲鄰囯得之之憂。"
                },
                {
                    "paragraph": "故攻齊之於陶也，存亡之機也。君欲成之，何不使人謂燕相國曰：聖人不能爲時，",
                    "zhushu": "時，天時，非人所能爲。"
                },
                {
                    "paragraph": "時至弗失。",
                    "zhushu": "補曰：姚本時至而弗失。"
                },
                {
                    "paragraph": "舜雖賢，不遇堯也，不得爲天子；湯、武雖賢，不當桀、紂不王。故以舜、湯、武之賢，不遭時不得帝王。今攻齊，此君之大時也已。",
                    "zhushu": "得時之利，無大於此。"
                },
                {
                    "paragraph": "因天下之力，伐讎國之齊，報惠王之耻，",
                    "zhushu": "田單破燕，燕惠王之𥘉。"
                },
                {
                    "paragraph": "成昭王之功，",
                    "zhushu": "燕昭二十八年，樂毅伐齊，入臨淄。三十二年，下齊七十餘城。明年，田單復之。𥙷曰：惠王字疑有誤，且不當在昭王前。"
                },
                {
                    "paragraph": "除萬丗之害，此燕之長利，而君之大名也。",
                    "zhushu": "君謂燕相。"
                },
                {
                    "paragraph": "詩云：樹德莫如滋，",
                    "zhushu": "滋，益也。"
                },
                {
                    "paragraph": "除害莫如盡。",
                    "zhushu": "逸詩𥙷曰：泰誓樹德，務滋除惡。務本，姚本作書，云。"
                },
                {
                    "paragraph": "呉不亡越，越故亡吴；齊不亡燕，燕故亡齊。",
                    "zhushu": "齊閔八年，蘇代爲齊說燕噲譲子之，燕幾亡矣，而不卒功，故有樂毅臨淄之役。正曰：齊宣二十七年注譲子之下，宜云於是燕乱，斉伐之云云。"
                },
                {
                    "paragraph": "齊亡於燕，呉亡於越。此除疾不盡也，非以",
                    "zhushu": "元作以，非。"
                },
                {
                    "paragraph": "以非",
                    "zhushu": "正曰：以非至之害句，或以巳字通屬上句，上下文兩有此。"
                },
                {
                    "paragraph": "此時也，成君之功，除君之害。秦卒有他事",
                    "zhushu": "卒猝同，忽也。"
                },
                {
                    "paragraph": "而從齊，齊、秦",
                    "zhushu": "元作趙。"
                },
                {
                    "paragraph": "趙合，其讎君必深矣。挾君之讎",
                    "zhushu": "讎，謂齊。"
                },
                {
                    "paragraph": "以誅於燕，",
                    "zhushu": "使燕誅相。"
                },
                {
                    "paragraph": "後雖悔之，不可得也巳君悉燕兵而疾攻",
                    "zhushu": "元作僣。"
                },
                {
                    "paragraph": "僣",
                    "zhushu": "正曰：字誤，當作從，下文可證。"
                },
                {
                    "paragraph": "之，天下之從君也。若報父子之仇。誠能亡齊，封君於河南，",
                    "zhushu": "亦河之南非，郡此盖寓封。"
                },
                {
                    "paragraph": "爲萬乗逹途於中國，南與陶爲鄰，丗丗無患。願君之專志於攻齊而無他慮也。",
                    "zhushu": "補曰：後爲萬乗之爲去聲。",
                    "type": 2
                },
                {
                    "paragraph": "頃襄王二十年，秦白起㧞楚西陵，或㧞鄢、郢、夷陵，燒先王之墓，王徙東北保于陳城，楚遂削弱，爲秦所輕。於是白起又將兵來伐。楚人有黃歇者，游學愽，聞㐮王以爲辯，故使於秦，說昭王曰：天下莫彊於秦、楚，今聞大王欲伐楚，此猶兩虎相闘，而駑犬受其敝，不如善楚。臣請言其說。臣聞之，",
                    "zhushu": "𥙷曰：姚氏云：此叚首有缺文，史記、新序後語皆有之，文亦小異，今以後語𥙷案：此當下接物至云云，而章首說秦王曰四字，巳在此叚内，當為衍文。",
                    "type": 2
                },
                {
                    "paragraph": "說秦王曰：",
                    "zhushu": "按史，此春申君未封時，書在擊芒卯後，此三十四年也。𥙷曰：說已見上。"
                },
                {
                    "paragraph": "物至而反，",
                    "zhushu": "至猶極。"
                },
                {
                    "paragraph": "冬夏是也；致至而危，",
                    "zhushu": "致，言取物置之物上。"
                },
                {
                    "paragraph": "累棊是也。今大國之地半天下，有二垂，",
                    "zhushu": "邊郵。"
                },
                {
                    "paragraph": "此從生民以來，萬乗之地未甞有也。先帝",
                    "zhushu": "尊稱之耳，時未爲帝。"
                },
                {
                    "paragraph": "文王、",
                    "zhushu": "惠文王，非孝文。"
                },
                {
                    "paragraph": "武、",
                    "zhushu": "元作莊。"
                },
                {
                    "paragraph": "莊王",
                    "zhushu": "按史，秦輕楚，項襄王歇乃上書說秦昭王，則史與此策書，此爲莊王，謬也。𥙷曰：莊當作武。"
                },
                {
                    "paragraph": "王之身三丗，而不接地於齊，",
                    "zhushu": "不與通也。"
                },
                {
                    "paragraph": "以絶從親之要。",
                    "zhushu": "要，約也。"
                },
                {
                    "paragraph": "今王使成橋",
                    "zhushu": "秦人𥙷曰劉伯莊云：橋音矯。"
                },
                {
                    "paragraph": "守事於韓，",
                    "zhushu": "守猶待。"
                },
                {
                    "paragraph": "成橋已",
                    "zhushu": "元作以。正曰以。巳通。"
                },
                {
                    "paragraph": "以北入燕，",
                    "zhushu": "使燕入朝於秦。𥙷曰：史作盛橋，以其地入秦爲是。新序同。此言韓入地，下言取魏地也。"
                },
                {
                    "paragraph": "是王不用甲，不伸威，而出百里之地，",
                    "zhushu": "出言割地。燕入秦，必割地予秦，秦使之出也。"
                },
                {
                    "paragraph": "王可謂能矣。王又舉甲兵而攻魏，社",
                    "zhushu": "𥙷曰：姚本作杜，是。"
                },
                {
                    "paragraph": "大梁之門，舉河内、",
                    "zhushu": "屬司𨽻。正曰：正義云：即懷州也，在河南之北，西河之東，東河之西。"
                },
                {
                    "paragraph": "㧞、燕、酸棗、虚、桃人，",
                    "zhushu": "燕，南燕屬東郡，酸棗屬陳留。徐注：始皇五年，取酸棗、燕虚。又蘇代曰：決宿胥之口，魏無虚、頓丘。按此則虚，魏地也。桃人，史作𣑯。注：燕縣有𣑯城。今按任城有桃聚，𥙷曰燕。張儀傳注：滑州胙城縣酸棗。正義云：故城在滑州酸棗縣北，古酸棗縣南。虚，正義云：謂殷虚，今相州所理。大事記解始皇紀引正義云：姚虚在濮州雷澤縣東，二地不同。按髙注作虚，文恊。"
                },
                {
                    "paragraph": "楚、燕之兵",
                    "zhushu": "𥙷曰：史作魏之兵。意此上皆魏地，當作魏之兵。不然，燕、楚以來援者言之。"
                },
                {
                    "paragraph": "雲翔而不敢校，",
                    "zhushu": "雲翔，散也。語注：包曰：校，報也。正曰：爾雅：其飛也翔。注：布翅翺翔。按翔有髙起貌。漢書言翔貴，古人每言髙翔。"
                },
                {
                    "paragraph": "王之功亦多矣。王休甲",
                    "zhushu": "元作申，無休字，今從史"
                },
                {
                    "paragraph": "申，",
                    "zhushu": "正。曰：史文雖順，此作重，義自通。"
                },
                {
                    "paragraph": "息衆二年，然後復之，又取蒲、衍、首垣",
                    "zhushu": "河東蒲坂注：故蒲。蘇伐曰：北有河外卷、衍。注不地。今按：屬魏，故魏地書㧞我卷、垣、蒲陽、衍。而張儀說魏王：秦據卷、衍。又南陽有杜衍，垣元作恒。河東有首山。首垣。正曰：徐廣及索隱皆云：此蒲在衛之長垣、蒲郷。索隱云，衍在河南，與卷近。卷，丘權及正義云屬鄭州。恒，姚本作垣。索隱云：首盖牛首，垣即長垣，非河東之垣也。長垣，開封縣。"
                },
                {
                    "paragraph": "以臨仁、",
                    "zhushu": "兵臨之，仁地鈌。"
                },
                {
                    "paragraph": "平，𠀉",
                    "zhushu": "元作兵。"
                },
                {
                    "paragraph": "兵",
                    "zhushu": "𥙷曰：兵從史文伯丘。"
                },
                {
                    "paragraph": "小黃、濟陽，嬰城",
                    "zhushu": "地並屬陳。畱、嬰猶縈也。盖二邑環兵自守。𥙷曰：按燕䇿決白馬之口，魏無黄。濟陽，史作外黄。正義云，故黄城在曹州考城縣東。濟陽故城在曹州𡨚朐縣西南。大事記云：水經注，河水舊在白馬縣南，泆通黄溝。趙世家：㧞魏黄城。正義引括地志云，故黄城在魏州冠氏縣南十里，因黄溝爲名。舊注陳留外黄者非。"
                },
                {
                    "paragraph": "而魏氏服矣。王又割濮、",
                    "zhushu": "周紀注：在江漢之南。楚紀注：建寜邵南有濮夷。"
                },
                {
                    "paragraph": "磨之北",
                    "zhushu": "後志當陽縣注：荆州記，沮水西有磨城，子胥所造。正曰：江漢南之濮，乃書所謂彭濮之濮。沮水磨城，逺不相渉，下文北屬之燕可見。濮即衛之濮上水，出東郡濮陽，南入鉅野者也。索隱云：磨地近濮。按史表有磨侯程黒，索隱云：表作歴，歴縣在。信都地邑並無磨。愚按此字作磨，與歷通，猶樂毅書磨室之𩔖。新序正作僕歴，則其字甚明。"
                },
                {
                    "paragraph": "屬之燕，斷齊、秦之要，絶楚、魏之脊，天下五合六聚而不敢救也，王之威亦憚矣。",
                    "zhushu": "補曰：憚，史作單，是。新序同。殫，盡也。"
                },
                {
                    "paragraph": "王若能持功守威，省攻伐之心，而肥仁義之誡，",
                    "zhushu": "髙注：肥猶厚，地猶道，則此誡字元作地也。補曰：守威疑守成。史誡作地，新序同。姚氏云：一本作誠。"
                },
                {
                    "paragraph": "使無復後患，三王不足四，五霸不足六也。王若負人徒之衆，恃",
                    "zhushu": "元作材，史作仗。"
                },
                {
                    "paragraph": "材",
                    "zhushu": "補曰：姚云：一本無。"
                },
                {
                    "paragraph": "甲兵之強，一",
                    "zhushu": "元作壹。"
                },
                {
                    "paragraph": "壹",
                    "zhushu": "𥙷曰：史作乗。新序同。"
                },
                {
                    "paragraph": "毁魏氏之威，",
                    "zhushu": "前勝魏有威矣，今自挫毀，不持守也。正曰：從乗字義明。"
                },
                {
                    "paragraph": "而欲以力臣天下之主，臣恐有後患。詩云：靡不有𥘉，鮮克有終。易曰：狐濡其尾。",
                    "zhushu": "未濟注：小狐不能渉大川，雖済而無餘力，將濡其尾，不能終也。"
                },
                {
                    "paragraph": "此言始之易，終之難也。何以知其然也？智氏見伐趙之利，而不知榆次之禍也；",
                    "zhushu": "榆次，屬太原，智伯葬處。正曰：索隠云：敗於榆次。正義云：屬并州縣。"
                },
                {
                    "paragraph": "呉見伐齊之便，而不知干隧之敗也。",
                    "zhushu": "干隧，呉地。蘇秦、春申傳並不注道，應注干隧在臨淮，豈此耶？盖或越王逐北至是。正曰：正義云：出萬安山西南一里太湖，即夫差自剄處，在蘇州呉縣西北四十里。"
                },
                {
                    "paragraph": "此二國者，非無大功也，沒",
                    "zhushu": "元作　𥙷，曰：姚設云：劉本作没。"
                },
                {
                    "paragraph": "利於前",
                    "zhushu": "没猶溺。"
                },
                {
                    "paragraph": "而易",
                    "zhushu": "𥙷曰：易音亦。前之利易，後之患也。"
                },
                {
                    "paragraph": "患於後也。呉之信越也，從而伐齊，遂攻齊人於艾陵，",
                    "zhushu": "𥙷曰艾陵，在兖州愽縣南。"
                },
                {
                    "paragraph": "還爲越王禽於三江之浦。",
                    "zhushu": "禮：揚州，其川三江，浦水濵也。髙注：即干隧。正曰：書蔡傳：婁江、東江、松江也。"
                },
                {
                    "paragraph": "智氏信韓、魏，從而伐趙，攻晉陽之城，勝有日矣。",
                    "zhushu": "其日可期。"
                },
                {
                    "paragraph": "韓、魏反之，殺智伯瑶於鑿臺之上。",
                    "zhushu": "史注在揄次。"
                },
                {
                    "paragraph": "今王妬楚之不毀也，",
                    "zhushu": "謂無傷。"
                },
                {
                    "paragraph": "而忘毀楚之強魏也，",
                    "zhushu": "楚毀不能侵之，故強。考下文宜有韓字。𥙷曰：史作韓魏。新序同。"
                },
                {
                    "paragraph": "臣爲大王慮而不取。",
                    "zhushu": "𥙷曰取下有也字，文順。"
                },
                {
                    "paragraph": "詩云：大武逺宅不渉。",
                    "zhushu": "逸詩：武，足迹。宅，猶居也。言地之居逺者，雖有大足，不渉之也。正曰：威武之大者，逺安定之，不必渉其地也。"
                },
                {
                    "paragraph": "從此觀之，楚國援也，鄰國敵也。詩云：他人有心，子忖度之。躍躍毚兎，遇犬獲之。",
                    "zhushu": "大雅巧言詩。忖亦度也，躍躍是也。毚，狡也。言兎雖善走，或時遇犬，犬能得之。人心難知，或可忖度。𥙷曰羅天力反。"
                },
                {
                    "paragraph": "今王中道而信韓、魏之善王也，",
                    "zhushu": "中道在前後間。"
                },
                {
                    "paragraph": "此正呉信越也。臣聞敵不可易，時不可失，臣恐韓、魏之卑辭慮患，",
                    "zhushu": "以慮患，故卑辭。"
                },
                {
                    "paragraph": "而實欺大國也。王旣無重丗之德於韓、魏，",
                    "zhushu": "重猶累。"
                },
                {
                    "paragraph": "而有累丗之怨焉。夫",
                    "zhushu": "𥙷曰姚本之怨矣，無焉夫字。"
                },
                {
                    "paragraph": "韓、魏父子兄弟接踵而死於秦者百丗矣。",
                    "zhushu": "𥙷曰百丗。史作將十丗。新序同。髙。注。百。一作累。"
                },
                {
                    "paragraph": "本國殘，社稷壞，宗廟隳，刳腹拆頥，",
                    "zhushu": "頷也。"
                },
                {
                    "paragraph": "首身分離，暴骨草澤，",
                    "zhushu": "暴日乾也。"
                },
                {
                    "paragraph": "頭顱僵仆，",
                    "zhushu": "顱首骨僵。僨，仆倒也。"
                },
                {
                    "paragraph": "相望於境，父子老弱係虜相隨於路，",
                    "zhushu": "係纍爲虜。虜，獲也。"
                },
                {
                    "paragraph": "鬼神狐祥",
                    "zhushu": "狐之爲妖者，正曰史狐傷是。新序作潢洋二字。楚辭後語注：潢，户廣反。洋音養。"
                },
                {
                    "paragraph": "無所食，",
                    "zhushu": "無人爲之依也。"
                },
                {
                    "paragraph": "百姓不聊生，族𩔖離散，流亡爲臣妾，",
                    "zhushu": "男爲人臣，女爲妾。"
                },
                {
                    "paragraph": "滿海内矣。韓、魏之不亡，秦社稷之憂也。今王之攻楚，不亦失乎？且王攻楚之日，則惡出兵？",
                    "zhushu": "惡，安也。"
                },
                {
                    "paragraph": "王將藉路於仇讎之韓、魏乎？兵出之日，而王憂其不反也，是王以兵資於仇讎之韓、魏，必攻隨陽右壤。",
                    "zhushu": "補曰：一本隨陽右壤疊一句，新序同，陽作水。索𨼆云：楚都陳，隨水之右壤，盖在隨之西，今鄧州之西多山林者是也。"
                },
                {
                    "paragraph": "此皆廣川大水，山林谿谷不食之地，王雖有之，不爲得地。是王有毁楚之名，無得地之實也。且王攻楚之日，四國必",
                    "zhushu": "衍應字。"
                },
                {
                    "paragraph": "應，",
                    "zhushu": "補曰：姚云，一本無，史同。"
                },
                {
                    "paragraph": "悉起應王。",
                    "zhushu": "齊、趙、韓、魏也。方言南攻，故不及燕，應言以兵從之，盖躡秦也。"
                },
                {
                    "paragraph": "秦、楚之兵",
                    "zhushu": "𥙷𥙷曰：史之下有兵字。"
                },
                {
                    "paragraph": "搆而不離，魏氏将出兵而攻留、",
                    "zhushu": "屬楚國。"
                },
                {
                    "paragraph": "方與",
                    "zhushu": "方與胡陵屬山陽。"
                },
                {
                    "paragraph": "銍、胡陵、碭、蕭、相，",
                    "zhushu": "碭屬梁囯。餘屬沛。"
                },
                {
                    "paragraph": "故宋必盡。",
                    "zhushu": "七國故皆宋也。"
                },
                {
                    "paragraph": "齊人南面，泗北必舉。",
                    "zhushu": "濟隂乗氏注：泗水入淮。魯囯卞縣注：入沛。補曰：書蔡傳：泗水出魯囯卞縣桃墟西北陪尾山，四源俱導，因名。西南過彭城，又東南過下邳入淮。卞仐，泗水縣。"
                },
                {
                    "paragraph": "此皆平原四逹膏腴之地也，而王使之獨攻。",
                    "zhushu": "秦與楚戰，不䁔救七邑及四比，二囯攻之，兵勢無所分也。"
                },
                {
                    "paragraph": "王破楚於以肥韓、魏於中國而勁齊。",
                    "zhushu": "補曰：姚云：劉本以上無於字。楚史、新序同。"
                },
                {
                    "paragraph": "韓、魏之強足以校於秦矣。",
                    "zhushu": "校，較同，直也。言與之敵。"
                },
                {
                    "paragraph": "而齊南以泗爲境，東負海，",
                    "zhushu": "負，與抱反，背也。"
                },
                {
                    "paragraph": "北𠋣河，而無後患。天下之國莫強於齊。齊、魏得地葆利，",
                    "zhushu": "葆保同。"
                },
                {
                    "paragraph": "而詳事不吏，",
                    "zhushu": "事猶治𥙷曰不吏，姚本下吏，是。詳其事以下於吏。愼重之意，應上葆利言。"
                },
                {
                    "paragraph": "一年之後，爲帝若未能，於以禁王之爲帝有餘。",
                    "zhushu": "禁，制也。"
                },
                {
                    "paragraph": "夫以王壤土之愽，人徒之衆，兵革之強，而注地於楚，",
                    "zhushu": "注猶屬言地。廣正曰：注瀉之注。𥙷曰，史作樹怨於楚，新序同。姚本一舉衆而注地。"
                },
                {
                    "paragraph": "詘令韓、魏",
                    "zhushu": "詘猶反正曰魏。句屈命令於韓，魏歸爲帝之重於齊。言齊、韓、魏皆強，而齊尤甚也。"
                },
                {
                    "paragraph": "歸帝重於齊，是王失計也。臣爲王慮，莫若善楚。秦、楚合而爲一以臨",
                    "zhushu": "元作臨以𥙷曰：姚云：劉本作以臨。"
                },
                {
                    "paragraph": "韓，韓必受首。",
                    "zhushu": "言其服而請誅。"
                },
                {
                    "paragraph": "王襟以山東之險，",
                    "zhushu": "蔽障如襟。"
                },
                {
                    "paragraph": "帶以河曲之利，",
                    "zhushu": "圍繞如帶。"
                },
                {
                    "paragraph": "韓必爲關中之侯。",
                    "zhushu": "比之侯吏。"
                },
                {
                    "paragraph": "若是，王以十萬",
                    "zhushu": "𥙷補曰：史十下有萬字，是，新序同，"
                },
                {
                    "paragraph": "戍",
                    "zhushu": "元作成。"
                },
                {
                    "paragraph": "成，",
                    "zhushu": "補曰：史作戌，是，新序作伐。"
                },
                {
                    "paragraph": "鄭，梁氏寒心，",
                    "zhushu": "戰懼則然。"
                },
                {
                    "paragraph": "許、鄢陵",
                    "zhushu": "並屬頼川。"
                },
                {
                    "paragraph": "嬰城，上蔡、召陵",
                    "zhushu": "並屬汝南。"
                },
                {
                    "paragraph": "不徃來也。",
                    "zhushu": "韓魏不通。補曰：史上蔡上有而字，新序同。從此則上以嬰城句。"
                },
                {
                    "paragraph": "如此而魏亦𨵿内候矣。王一善楚，而𨵿内二萬乗之主，注地於秦、",
                    "zhushu": "元作齊。"
                },
                {
                    "paragraph": "齊，",
                    "zhushu": "補曰：當作秦。"
                },
                {
                    "paragraph": "齊之右壤可拱手而取也。",
                    "zhushu": "拱歛手。"
                },
                {
                    "paragraph": "是王之地一注",
                    "zhushu": "元作任。"
                },
                {
                    "paragraph": "任",
                    "zhushu": "補曰：史作經。是。"
                },
                {
                    "paragraph": "兩海",
                    "zhushu": "東南正曰：索隐云：西海至東海。"
                },
                {
                    "paragraph": "要絶天下也。",
                    "zhushu": "要謂中。"
                },
                {
                    "paragraph": "是燕趙無齊楚，齊楚",
                    "zhushu": "𥙷此二字補曰：宜從史，疊齊楚字是。新序同。"
                },
                {
                    "paragraph": "無燕趙也。然後危動燕趙。",
                    "zhushu": "以危亡之事恐動之。"
                },
                {
                    "paragraph": "持齊楚。",
                    "zhushu": "持劫之也。補曰：史直揺齊楚。新序同。通鑑綱目從之。"
                },
                {
                    "paragraph": "此四國者不待痛而服矣。",
                    "zhushu": "痛言攻伐之酷。春申傳有補曰：史昭王曰：善。於是止白起而謝韓、魏，發使賂楚，約爲與囯。○惡音烏。重丗之重，平聲。藉音僣。方與音房。預爲王之爲，去聲。",
                    "type": 2
                },
                {
                    "paragraph": "段産",
                    "zhushu": "秦人。"
                },
                {
                    "paragraph": "謂新城君",
                    "zhushu": "韓㐮十二年注芉，戍也。"
                },
                {
                    "paragraph": "曰。夫宵行者能無爲姧而不能令狗無吠巳今臣處郎中。",
                    "zhushu": "郎、廊同。漢官表注：主郎内諸官。正曰：廊字通作郎，不謂郎為廊。郎中令，秦官，郎乃其屬。此注在郎中令下，非郎戢也。大事記謂是時郎中聀巳親近。"
                },
                {
                    "paragraph": "能無議君於王。而不能使人毋議臣於君。願君察之也。",
                    "zhushu": "元在韓策、魏昭策白圭語同。正曰見下。",
                    "type": 2
                },
                {
                    "paragraph": "段干越人",
                    "zhushu": "凡段、干皆魏人，今在秦。𥙷曰：史注：段干，魏邑。路史：段干，李姓邑；𥘉邑段，後邑。干因邑而氏。"
                },
                {
                    "paragraph": "謂新城君曰：王良之弟子駕",
                    "zhushu": "良，趙簡子御，駕馬在車下負軛。"
                },
                {
                    "paragraph": "云取千里",
                    "zhushu": "其言然。"
                },
                {
                    "paragraph": "馬，遇造父之弟子。",
                    "zhushu": "造父，周穆王之御，不得與王良同時。然斈出於造父者，得稱為其弟子，非必與之同時也。"
                },
                {
                    "paragraph": "造父之弟子曰：馬不千里。",
                    "zhushu": "不能然。"
                },
                {
                    "paragraph": "王良弟子曰：馬，千里之馬也；服，千里之服也。",
                    "zhushu": "駕車馬四，兩服在中央。夾轅兩驂在旁。見太叔于田，言馬言服，馬豈驂邪？"
                },
                {
                    "paragraph": "而不能取千里，何也？曰：子纆牽長。",
                    "zhushu": "纆，索也。以牽馬。"
                },
                {
                    "paragraph": "故纆牽於事萬分之一也，而難千里之行。今臣雖不肖，於秦亦萬分之一也，而相國見臣",
                    "zhushu": "戎未甞相。以其傳囯事稱之。"
                },
                {
                    "paragraph": "不釋塞者，",
                    "zhushu": "言障之。於下不解。"
                },
                {
                    "paragraph": "是纆牽長也。",
                    "zhushu": "亦在韓䇿。詳二臣之言，則戎之竉少衰矣，故范雎得而間之。正曰：上章為議已者言，下章言相囯之短於用已，皆不見芈戎寵衰之意，為秦亦無明徵，當從舊次。○難，去聲。",
                    "type": 2
                },
                {
                    "paragraph": "范子",
                    "zhushu": "名睢，字叔。後封應侯。凡范皆晋舊姓。故史云魏人。補曰：睢音雖。"
                },
                {
                    "paragraph": "因王稽",
                    "zhushu": "秦謁者令時使魏還。"
                },
                {
                    "paragraph": "入秦，獻書昭王曰：臣聞明主莅正，",
                    "zhushu": "史作政，字通。"
                },
                {
                    "paragraph": "有功者不得不賞，有能者不得不官。勞大者其禄厚，功多者其爵尊，能治衆者其官大。故不能者不敢當其職焉，能者亦不得蔽隠。使以臣之言爲可，則行而益利其道；",
                    "zhushu": "利，猶達。"
                },
                {
                    "paragraph": "若将弗行，則乆留臣無謂",
                    "zhushu": "元作為。"
                },
                {
                    "paragraph": "爲也。語曰：人主",
                    "zhushu": "𥙷曰：姚云：後語作庸主，史同。"
                },
                {
                    "paragraph": "賞所愛而罰所惡。明主則不然，賞必加於有功，刑必斷於有罪。今臣之胷不足以當椹質，",
                    "zhushu": "集韻：椹，所木鑕。鑕，鐵椹。質鑕同。"
                },
                {
                    "paragraph": "要不足以待斧𨱆，",
                    "zhushu": "𨱆，亦斧也。"
                },
                {
                    "paragraph": "豈敢以疑事甞試於王乎？",
                    "zhushu": "甞，亦試也。"
                },
                {
                    "paragraph": "雖以臣爲賤而輕辱臣，獨不重任臣者，後無反覆於前者耶？",
                    "zhushu": "保作人必保其後，後不如言，則爲反覆。此任人者所重也。王豈得䡖之？𥙷曰：姚本反覆於前，王。"
                },
                {
                    "paragraph": "臣聞周有砥厄，宋有結禄，梁有懸𥠖，楚有和璞。",
                    "zhushu": "卞和之璞，皆美玉名。"
                },
                {
                    "paragraph": "此四寶者，工之所失也，",
                    "zhushu": "失謂不能别之，故卞和三刖也。"
                },
                {
                    "paragraph": "而爲天下名器。然則聖王之所棄者，獨不足厚國家乎？",
                    "zhushu": "厚言使之重。"
                },
                {
                    "paragraph": "臣聞善厚家者，取之於國；善厚國者，取之於諸。俟",
                    "zhushu": "皆取其人。"
                },
                {
                    "paragraph": "天下有明主，則諸侯不得擅厚矣。是何也？爲其凋榮也。",
                    "zhushu": "凋，傷也。榮，草華也。此喻厚重。彼有擅之，則此無有。"
                },
                {
                    "paragraph": "良醫知病人之死生，聖主明於成敗之事，利則行之，害則舎之，疑則少甞之，雖堯舜禹湯復生，弗能改已。",
                    "zhushu": "補曰。睢云。聖王明於成敗之事。而曰疑。則少甞之語旣反覆。又引舜禹。舜禹豈嘗疑事者哉。所謂游士之言。"
                },
                {
                    "paragraph": "語之至者，臣不敢載之於書，其淺者又不足聽也。意者臣愚而不闔於王心耶？",
                    "zhushu": "闔，合同。補曰：闔，史作槪。索隠引䇿作関。"
                },
                {
                    "paragraph": "亡",
                    "zhushu": "元作　補曰：姚云，已，錢作亡，史同。"
                },
                {
                    "paragraph": "其言臣者，",
                    "zhushu": "亡其猶得亡。補曰：亡其猶亡乃。"
                },
                {
                    "paragraph": "將賤而不足聽耶？非若是也，則臣之志",
                    "zhushu": "絶句正曰：史自非然者，臣願云云。按自非然者，即䇿非若是也。臣願即䇿，則臣之志願云云，志字句絶，雖竒非文義。"
                },
                {
                    "paragraph": "願少賜游觀之間，",
                    "zhushu": "間、暇，𨻶也。"
                },
                {
                    "paragraph": "望見足下",
                    "zhushu": "不斥王，故指其足下之人，猶陛下也。"
                },
                {
                    "paragraph": "而入之。書上，秦王說之，因謝王稽說，",
                    "zhushu": "且謝且說，說其。未用之故，正曰謝其得人而説其欲見之意。姚云：一本無説字，史同。"
                },
                {
                    "paragraph": "使人持車召之。",
                    "zhushu": "睢傳有𥙷曰：為其之為，去声。説之之說，音恱。",
                    "type": 2
                },
                {
                    "paragraph": "范睢至，秦王庭迎范雎曰：",
                    "zhushu": "𥙷曰：一本謂范雎。"
                },
                {
                    "paragraph": "寡人宜以身受令乆矣。今者義渠之事急，",
                    "zhushu": "盖修李帛之怨。補曰：大事記：赧王四十四年。秦㓕義渠。漢匈奴傳：秦昭王時，義渠戎王與宣太后亂，有二子。太后計殺王於甘泉。"
                },
                {
                    "paragraph": "寡人日自請太后；今義渠之事已，寡人乃以身受命。躬𥨸閔然不敏，",
                    "zhushu": "閔，猶傷。敏，疾也。自傷其見睢之晚。"
                },
                {
                    "paragraph": "敬執賔主之禮。范雎辭譲。是日見范雎，見者",
                    "zhushu": "下見，䝨遍反。"
                },
                {
                    "paragraph": "無不變色易容者。秦王屏左右，",
                    "zhushu": "愽雅，屏，除也。此謂法之。"
                },
                {
                    "paragraph": "宫中虚無人。秦王跪而進曰：先生何以𦍒教寡人？",
                    "zhushu": "以教之為寵，"
                },
                {
                    "paragraph": "范雎曰：唯唯。有間，",
                    "zhushu": "亦𨻶也。正曰。間。猶頃也。孟子為間。如字。"
                },
                {
                    "paragraph": "秦王復請，范雎曰：唯唯。若是者三。秦王跽曰：",
                    "zhushu": "跽，長跪也。"
                },
                {
                    "paragraph": "先生不𦍒教寡人乎？范雎謝曰：非敢然也。臣聞始時吕尚之遇文王也，身為漁父而釣於渭陽之濵耳。",
                    "zhushu": "渭水出隴西首陽，此渭水之陽，詩在咸陽之地。補曰：正義引吕氏春秋云：太公釣於兹泉。酈道元云：磻溪中有兹泉水，源出岐州岐山縣西南凡谷，北流十二里，注于渭。"
                },
                {
                    "paragraph": "若是者，交䟽也",
                    "zhushu": "絶句："
                },
                {
                    "paragraph": "已。一說而立為太師，載與俱南",
                    "zhushu": "補曰：姚本無南字，史同。"
                },
                {
                    "paragraph": "歸者，其言深也。故文王果收功於吕尚，卒擅天下，而身立為帝王。即使文王䟽吕望而弗與深言，是周無天子之徳，而文武無與成其王也。今臣羇旅之臣也，交䟽於王，而所願陳者，皆匡君臣之事，䖏人骨肉之間，",
                    "zhushu": "処，猶在也。謂欲言太后及穰侯等。"
                },
                {
                    "paragraph": "願以陳臣之陋忠，而未知王心也，所以王三問而不對者是也。臣非有所畏而不敢言也，知今日言之於前，而明日伏誅於後，然臣弗敢畏也。大王信行臣之言，死不足以爲臣患，亡不足以爲臣憂，𣾰身而爲厲，",
                    "zhushu": "音頼，惡疾也。𥙷曰：豫譲傳索隠云：凡𣾰有毒，近之者多患瘡腫，若頼然，故以𣾰塗身，令若癩然。厲頼聲近，古多借。"
                },
                {
                    "paragraph": "被髮而爲狂，不足以爲臣耻。五帝之聖而死，三王之仁而死，五霸之賢而死，烏獲之力而死，",
                    "zhushu": "秦紀：烏獲，武王力士。然自孟子時稱之，則其以力聞乆矣。"
                },
                {
                    "paragraph": "奔、育之勇而死。",
                    "zhushu": "史注：孟奔、夏育，皆勇士。育之力能舉千鈞。𥙷曰：皆衛人。"
                },
                {
                    "paragraph": "死者，人之所必不免，處必然之勢，可以少有𥙷於秦，此臣之所大願也。臣何患乎？伍子胥橐載而出，昭𨵿",
                    "zhushu": "楚関名補曰。後語注云。韋橐。"
                },
                {
                    "paragraph": "夜行而晝伏，至於菱，夫",
                    "zhushu": "地缺正曰：姚本作菱水。索隠云。即溧水。"
                },
                {
                    "paragraph": "無以餌其口，坐行蒲服，",
                    "zhushu": "匍匐同飢困故。"
                },
                {
                    "paragraph": "乞食於呉市，",
                    "zhushu": "胥傳在丹陽、溧陽。"
                },
                {
                    "paragraph": "卒興呉國，闔閭爲霸。使臣得進謀如伍子胥，加之以幽囚，不復見。是臣說之行也，臣何憂乎？箕子、接輿，",
                    "zhushu": "髙士傳：楚人陸通，字接輿。"
                },
                {
                    "paragraph": "漆身而爲厲，被髮而爲狂，無益於殷楚。使臣得同行於箕子、接輿，漆身",
                    "zhushu": "補曰：姚注一本無此二字。"
                },
                {
                    "paragraph": "可以𥙷所賢之主，是臣之大榮也，",
                    "zhushu": "二子無𥙷，於時猶為之，今為而有𥙷，故特以為榮。正曰：接輿固辟丗之士，箕子之心，豈睢所能知？鮑順文爲說，謬矣。"
                },
                {
                    "paragraph": "臣又何耻乎？臣之所恐者，獨恐臣死之後，天下見臣盡忠而身蹷也，",
                    "zhushu": "蹷，僵也。"
                },
                {
                    "paragraph": "是以杜口褁足，莫肯即秦耳。",
                    "zhushu": "即，就也。補曰：即一作郷。"
                },
                {
                    "paragraph": "足下上畏太后之嚴，下惑姧臣之態，居深宫之中，不離保傅之手，",
                    "zhushu": "女保、女傅，非大臣也。"
                },
                {
                    "paragraph": "終身闇惑，無與照姧，大者宗廟滅覆，小者身以孤危，此臣之所恐耳。若夫窮辱之事，死亡之患，臣弗敢畏也。臣死而秦治，賢於生也。秦王跪曰：先生，是何言也？夫秦國僻逺，寡人愚不肖，先生乃幸至此，此天以寡人慁先生",
                    "zhushu": "慁，溷同，亂也。濁皃。"
                },
                {
                    "paragraph": "而存先王之廟也。寡人得受命於先生，此天所以幸先王而不棄其孤也。先生柰何而言若此？事無大小，上及太后，下至大臣，願先生悉以教寡人，無疑寡人也！范雎再拜，秦王亦再拜。范雎曰：大王之國，北有甘泉谷口，",
                    "zhushu": "文紀注。在雲陽。雲陽屬馮翊。"
                },
                {
                    "paragraph": "南帶涇渭，",
                    "zhushu": "涇水出安定涇陽。"
                },
                {
                    "paragraph": "右隴蜀，",
                    "zhushu": "隴西有隴坻，即隴阪。"
                },
                {
                    "paragraph": "左関坂，",
                    "zhushu": "函谷関、隴坂。"
                },
                {
                    "paragraph": "戰車千乗，奮擊百萬，以秦卒之勇，車騎之多，以當諸侯，譬若施韓盧",
                    "zhushu": "俊。犬名。博物志：韓有黒犬，名盧。"
                },
                {
                    "paragraph": "而逐駑兎也，",
                    "zhushu": "駑言其不俊𥙷曰：姚本施作馳，駑作補，史同。"
                },
                {
                    "paragraph": "覇王之業可致。今反閉闗",
                    "zhushu": "𥙷補曰：史閑下有関字，姚云。季善引同。"
                },
                {
                    "paragraph": "而不敢窺兵於山東者，是穰侯為國謀不忠，而大王之計有所失也。王曰：願聞所失計。雎曰：大王越韓、魏而攻強齊，非計也。少出師則不足以傷齊，多之則害於秦。臣意王之計",
                    "zhushu": "以意測之。"
                },
                {
                    "paragraph": "欲少出師而悉韓、魏之兵，則不義矣。",
                    "zhushu": "義，宜也。已少出師，而使人悉出，非宜。"
                },
                {
                    "paragraph": "今見與國之不可親，",
                    "zhushu": "與謂韓、魏。"
                },
                {
                    "paragraph": "越人之國而攻，可乎？䟽於計矣。昔者齊人伐楚，",
                    "zhushu": "閔二十三年，敗楚重丘，大有功。正曰：十三年。"
                },
                {
                    "paragraph": "戰勝，破軍殺将，再辟千里，",
                    "zhushu": "辟，拓地也。"
                },
                {
                    "paragraph": "膚寸之地無得者。",
                    "zhushu": "集韻：側手曰抶。通作膚。春秋傳：膚寸而合。"
                },
                {
                    "paragraph": "豈齊不欲地哉？形弗能有也。諸侯見齊之罷露，",
                    "zhushu": "罷疲同在野曰露。"
                },
                {
                    "paragraph": "君臣之不親，舉兵而伐之，",
                    "zhushu": "魏昭十二年與秦趙韓燕伐齊敗之。"
                },
                {
                    "paragraph": "王辱軍破，爲天下笑。所以然者，以其伐楚而肥韓、魏也。此所謂藉賊兵而齎盜食者也。王不如逺交而近攻，",
                    "zhushu": "補曰：逺交近攻秦，卒用此術破諸侯，并天下。"
                },
                {
                    "paragraph": "得寸則王之寸，得尺亦王之尺也。今舎此而逺攻，不亦繆乎？且昔者中山，",
                    "zhushu": "元作山中。"
                },
                {
                    "paragraph": "山中",
                    "zhushu": "補曰：當作中山。"
                },
                {
                    "paragraph": "之地方五百里，趙獨擅之，",
                    "zhushu": "武靈二十七年亡中山。"
                },
                {
                    "paragraph": "功成名立利附焉，",
                    "zhushu": "元作則，今從史。"
                },
                {
                    "paragraph": "則",
                    "zhushu": "𥙷曰：恐當從史作焉。"
                },
                {
                    "paragraph": "天下莫能害。",
                    "zhushu": "此言近攻之利。"
                },
                {
                    "paragraph": "今韓、魏，中國之處，而天下之樞也。",
                    "zhushu": "言出入來往所由。"
                },
                {
                    "paragraph": "王若欲霸，必親中國而以爲天下樞，以威楚、趙。趙強則楚附，楚強則趙附，",
                    "zhushu": "言雖不能兼制，必有一附。"
                },
                {
                    "paragraph": "楚、趙附則齊必懼，懼必卑辭重幣以事秦。齊附而韓、魏可虛也。",
                    "zhushu": "可使爲丘墟。"
                },
                {
                    "paragraph": "王曰：寡人欲親魏。魏，多變之國也，寡人不能親。請問親魏柰何？范睢曰：卑辭重幣以事之，不可，削地而賂之；不可，舉兵而伐之。",
                    "zhushu": "彪謂逺交近，攻雎之䇿當矣。語未卒而復欲親之，旣親之又欲伐之，立談之間，矯亂如此，使人生何道從乎？若日某䇿爲上，某次之，其可也。正曰：大事記親魏者，豈誠愛魏哉？孤韓黨耳。"
                },
                {
                    "paragraph": "於是舉兵而攻邢丘，",
                    "zhushu": "在河南平臯。補曰：史廪丘。郪丘，郎邢丘也。正義云：漢置平皐縣，在懐州武德縣南。"
                },
                {
                    "paragraph": "邢丘㧞",
                    "zhushu": "四十一年夏，取邢丘。"
                },
                {
                    "paragraph": "而魏請附，曰：",
                    "zhushu": "雎，復說也。"
                },
                {
                    "paragraph": "秦、韓之地形相錯如繡。秦之有韓，若木之有蠧，人之病心腹，天下有變，爲秦害者，莫大於韓。",
                    "zhushu": "補曰：姚本此下有王不如収韓一句。"
                },
                {
                    "paragraph": "王曰：寡人欲収韓，韓",
                    "zhushu": "𥙷補曰：姚云，劉本有，史同。"
                },
                {
                    "paragraph": "不聽，爲之柰何？范雎曰：舉兵而攻榮陽，",
                    "zhushu": "屬河南。"
                },
                {
                    "paragraph": "則成臯之路不通；北斬太行之道，",
                    "zhushu": "河内山陽，唐有此山，晋隘也。"
                },
                {
                    "paragraph": "則上黨之兵不下。一舉而攻宜陽，則其國斷而爲三。",
                    "zhushu": "衍魏字。補曰：宜。一本作榮。史同。是時宜陽之㧞乆矣。"
                },
                {
                    "paragraph": "魏、",
                    "zhushu": "補曰字疑衍。"
                },
                {
                    "paragraph": "韓見必亡，焉得不聽？韓聽而霸事可成也。王曰：善。",
                    "zhushu": "睢傳有按史㧞邢丘在親魏說後二年，此三十八年也。攻宜陽說亦在㧞邢丘前，則此邢丘㧞要終言之也。正曰：大事記秦昭王三十六年，范雎爲客卿，三十九年㧞懷，四十一年㧞邢丘。史㧞邢丘後，睢復說攻韓，則此自是兩節，䇿附載爲一章也。昭王四十四年攻韓，取南陽，絶太行道，皆行睢之謀也。",
                    "type": 2
                },
                {
                    "paragraph": "范雎曰：臣居山東，聞齊之内有田單，",
                    "zhushu": "齊之䟽屬，後爲相，封安平君。史云田文，非也。文去齊至是巳二十餘年，不得近舎單逺論文也。補曰：姚氏云：後語亦作文。愚謂舉齊事言，不必一時。"
                },
                {
                    "paragraph": "不聞其有王；聞秦之有太后、穰侯、涇陽、",
                    "zhushu": "眧王。母弟。"
                },
                {
                    "paragraph": "華陽，",
                    "zhushu": "補曰：正義云：華陽，亭名，在洛州宻縣。故華城在鄭州管城縣南。杜注：新城，宻也。故戎又號新城君。涇陽，雍州縣。髙陵，屬京兆。○四貴者，穰侯。涇陽、華陽、髙陵也。史涇陽、華陽，擊斷無諱，下有髙陵進退不請一句，䇿下文出髙陵，則此有缺文。又走涇陽下，姚云曽有華陽字，史同。"
                },
                {
                    "paragraph": "不聞其有王。夫擅國之謂王，",
                    "zhushu": "擅，專也。"
                },
                {
                    "paragraph": "能專利害之謂王，制殺生之威之謂王。今太后擅行不顧，",
                    "zhushu": "不顧王也。"
                },
                {
                    "paragraph": "穰侯出使不報，",
                    "zhushu": "報猶白也。言不白王而擅遣使於外。"
                },
                {
                    "paragraph": "涇陽、華陽擊斷無諱，",
                    "zhushu": "擊断謂刑人無諱，言不避王。"
                },
                {
                    "paragraph": "四貴備而國不危者，未之有也。爲此四者下。乃所謂無王已。然則權焉得不傾，而令焉得從王出乎？臣聞善爲國者，内固其威，而外重其權。穰侯使者，操王之重，決裂諸侯，",
                    "zhushu": "謂分剖其地。"
                },
                {
                    "paragraph": "剖符於天下，",
                    "zhushu": "剖猶分。符，信也。謂軍符。漢制以竹長六寸，分而相合。正曰竹長六寸。說文說也。漢文紀云。郡國守相爲銅虎符、竹使符。索隱云：漢書儀䥨，虎符發兵，竹使符出入徴發。此剖符取上决裂而言，謂擅封爵也。"
                },
                {
                    "paragraph": "征敵伐國，莫敢不聽。戰勝攻取，則利歸於陶國敝御於諸侯；",
                    "zhushu": "國謂秦御，言爲諸侯所制。正曰：下章利盡歸於陶國之幣帛云云，恐此有缺誤。"
                },
                {
                    "paragraph": "戰敗，則怨結於百姓，而禍歸社稷。詩曰：木實䌓者",
                    "zhushu": "實木子。"
                },
                {
                    "paragraph": "披其枝，",
                    "zhushu": "披謂裭之。正曰披，折也，普靡反。"
                },
                {
                    "paragraph": "披其枝者傷其心，",
                    "zhushu": "逸詩："
                },
                {
                    "paragraph": "大其都者危其國，",
                    "zhushu": "此因詩申之也。補曰：恐此四語皆詩，非必逸詩。古有此語爾。"
                },
                {
                    "paragraph": "尊其臣者卑其主。淖齒",
                    "zhushu": "楚將。楚使救齊，因相之。"
                },
                {
                    "paragraph": "管齊之權，",
                    "zhushu": "管，猶管搉之管，專之也。"
                },
                {
                    "paragraph": "縮閔王之筋，懸之廟梁，宿昔而死。",
                    "zhushu": "集韻：宿，夜也。通作者。亊在閔四十年，正曰三十年。"
                },
                {
                    "paragraph": "李兊用趙，减食主父，",
                    "zhushu": "减主父食。"
                },
                {
                    "paragraph": "百日而餓死。",
                    "zhushu": "趙惠文四年。"
                },
                {
                    "paragraph": "今秦太后、穣侯用事，髙陵、",
                    "zhushu": "亦昭王母弟。"
                },
                {
                    "paragraph": "涇陽佐之，卒無秦王，此亦淖齒、李兊之𩔖也。臣今見王獨立於廟朝矣。且臣將恐後世之有秦國者，非王之子孫也。秦王懼，於是乃廢太后，逐穣侯，岀髙陵，走涇陽於𨵿外。",
                    "zhushu": "此四十一年。補曰：按睢傳，睢相在昭王四十一年。秦紀：明年，太后薨，葬芷陽驪山。九月，穰侯出之陶。是太后𥘉未甞廢，穰侯雖免相而未就國，太后葬後始出之陶。此辯士增飾非實之辭，故大事記從邵氏皇極經丗書免魏冉相國，奪宣太后權，以客卿范睢爲丞相，封應侯。其下書華陽君芊、戎王弟涇陽君布出就封華陽。盖髙陵别名，此書爲實。綱目書秦君廢其母不治，亊遂、魏冉、芈戎、公子市、公子悝云云，亦失考。"
                },
                {
                    "paragraph": "昭王謂范雎曰：昔者齊公得管仲，時以爲仲父；今吾得子，亦以爲父。",
                    "zhushu": "睢傳有正曰：睢欲言太后。穣侯先巳摩切秦王。王曰：上及太后，下至大臣，願先生悉心以教寡人。宜可言矣。而且陳逺交近攻之策。至是姑極所欲言，比䇿士之深術也。史所謂未敢言内，先言外，以觀秦王之俯仰是矣。而乃謂左右多竊聽者，睢恐故爾。則未然也。睢豈不能屏左。右言乎：",
                    "type": 2
                },
                {
                    "paragraph": "應侯謂昭王曰：",
                    "zhushu": "補曰：秦紀應亭，索隱云：在河東臨晉。又應爲太后養地。徐云：潁川父城縣應郷，又作大城。按括地志之應郷在汝州魯山縣東。後策應侯失韓之汝南。說者謂與應鄰，則在汝者爲是。昭王奪太后養地以封睢，亦惡矣。應，於陵反。"
                },
                {
                    "paragraph": "亦聞恒思",
                    "zhushu": "地缺。"
                },
                {
                    "paragraph": "有神叢與？",
                    "zhushu": "灌木中有神靈托之。正曰黒子。建國必擇木之脩茂者。以爲叢位。史叢祠。索隱云。髙誘注云。神祠叢樹也。今髙注本缺。"
                },
                {
                    "paragraph": "恒思有悍少年，請與叢博，",
                    "zhushu": "局，戲也。六著。十二棊。"
                },
                {
                    "paragraph": "曰：吾勝叢，叢藉我神三日；",
                    "zhushu": "以神靈借我。"
                },
                {
                    "paragraph": "不勝叢，叢困我。乃左手爲叢投，",
                    "zhushu": "班固奕指曰：愽懸於投，不必慧巧。駰曰投。投瓊。"
                },
                {
                    "paragraph": "右手自爲投；",
                    "zhushu": "右強而便，欲自取勝，正曰尚左，尊神也。"
                },
                {
                    "paragraph": "勝叢，叢藉其神三日，叢徃求之，遂弗歸。五日而叢枯，七日而叢亡。今國者王之叢，勢者王之神，藉人以此，得無危乎？臣未甞聞指大於臂，臂大於股，若有此，則病必甚矣。百人輿瓢而趨，",
                    "zhushu": "負之如輿載物。正曰：輿，載也。"
                },
                {
                    "paragraph": "不如一人持而走疾。百人誠輿瓢，瓢必裂。",
                    "zhushu": "以爭持者衆。"
                },
                {
                    "paragraph": "今秦國華陽用之，穰侯用之，太后用之，王亦用之。不稱瓢爲器，則巳",
                    "zhushu": "稱，猶等也。謂比國於瓢。"
                },
                {
                    "paragraph": "稱瓢爲器，國必裂矣。臣聞之，木實繁者枝必披，枝之披者傷其心，都大者危其國，臣強者危其主。且今邑中自斗食以上，",
                    "zhushu": "漢官表：歳俸不滿百斛，計日而食一斗二升。"
                },
                {
                    "paragraph": "至尉内史",
                    "zhushu": "秦有郡縣。有内史，郡國官也。"
                },
                {
                    "paragraph": "及王左右，有非相國之人者乎。",
                    "zhushu": "相國穰侯。"
                },
                {
                    "paragraph": "國無事則巳。國有事臣必見王獨立於庭也。臣𥨸爲王恐。恐萬丗之後有國者非王子孫也。臣聞古之善爲政者，其威内扶，",
                    "zhushu": "扶，猶持也。言不顛仆。"
                },
                {
                    "paragraph": "其輔外布，",
                    "zhushu": "輔謂股肱之臣。"
                },
                {
                    "paragraph": "而",
                    "zhushu": "元作四"
                },
                {
                    "paragraph": "四",
                    "zhushu": "𥙷，曰字誤，宜作而言。"
                },
                {
                    "paragraph": "治政不亂不逆。使者直道而行，不敢爲非。今太后使者分裂諸侯而符布天下，操大國之勢，徴強兵伐諸侯，戰勝攻取，利盡歸於陶，國之幣帛竭入太后之家，境内之利分移華陽。古之所謂危主㓕國之道，必從此起。三貴竭國以自安，",
                    "zhushu": "㩀，上文不及涇陽、髙陵。"
                },
                {
                    "paragraph": "然則令何得從王出？權何得毋分？是",
                    "zhushu": "衍我字。"
                },
                {
                    "paragraph": "我",
                    "zhushu": "𥙷曰：姚云：劉本無此字。"
                },
                {
                    "paragraph": "王果處三分之一也。",
                    "zhushu": "彪謂：人君生事之所嚴，有母而已。范雎說昭王，乃以太后為稱首，忍哉！君子所以進其身，豈舎此獨無說乎？",
                    "type": 2
                },
                {
                    "paragraph": "秦昭王謂左右曰：今日韓、魏孰與始強？對曰：弗如也。王曰：今之如耳、",
                    "zhushu": "魏人正曰髙。注。韓臣抜如姓，魏有如姫。"
                },
                {
                    "paragraph": "魏齊，",
                    "zhushu": "魏相。"
                },
                {
                    "paragraph": "孰與孟甞、",
                    "zhushu": "先時相魏。"
                },
                {
                    "paragraph": "芒卯之賢？",
                    "zhushu": "不言韓人，魏主兵也。"
                },
                {
                    "paragraph": "對曰：弗如也。王曰：以孟甞、芒卯之賢，帥強韓、魏之兵以伐秦，猶無奈寡人何也。今以無能之如耳、魏齊，帥弱韓、魏以攻秦，其無奈寡人何亦明矣。",
                    "zhushu": "補曰姚本此下有左古皆曰盡然六字。"
                },
                {
                    "paragraph": "中期",
                    "zhushu": "武王時巳出此人。至是四十四五年矣。"
                },
                {
                    "paragraph": "堆琴",
                    "zhushu": "𥙷曰：期，史作旗，說苑：申旗史馮琴。索隱引後語。伏琴，韓子堆瑟，說苑伏瑟。愚謂此記其堆琴而起對，猶論語記舎瑟也。莊子云：孔子堆琴。"
                },
                {
                    "paragraph": "對曰：王之料天下過矣。",
                    "zhushu": "料，量也。"
                },
                {
                    "paragraph": "昔者六𣈆之時，",
                    "zhushu": "智范中行韓魏趙，𣈆卿也實分𣈆囯。"
                },
                {
                    "paragraph": "智氏最強。㓕破范、中行，又帥韓、魏以圍趙襄子於𣈆陽，决𣈆水",
                    "zhushu": "出𣈆陽。補曰：正義引括地志云：𣈆水出并州𣈆陽縣西，東南流注汾水。"
                },
                {
                    "paragraph": "以灌𣈆陽，城不沈者三板耳。",
                    "zhushu": "板髙，三尺。"
                },
                {
                    "paragraph": "智伯出行水，",
                    "zhushu": "行，去音。按，視也。"
                },
                {
                    "paragraph": "韓康子御，魏桓子驂乗。",
                    "zhushu": "徐無鬼䟽在左爲驂。在右為御。"
                },
                {
                    "paragraph": "智伯曰：始吾不知水之可亡人之國也，乃今知之。汾水利，以灌安邑，",
                    "zhushu": "汾水出汾陽，屬河東。𥙷曰：漢志汾水出太原汾陽縣北山，至河東汾陽縣入河。正義云：安邑在絳州夏縣。汾水東北，歷安邑西河入河。髙注：安邑，魏桓子邑。"
                },
                {
                    "paragraph": "絳水利，以灌平陽。",
                    "zhushu": "絳水、平陽並屬河東。正曰：晉迁新田，今絳縣。謂平陽為故絳。正義引括地志云：絳水一名白水，今名弗泉，源出絳山髙。注平陽，韓康子邑。"
                },
                {
                    "paragraph": "魏桓子肘韓康子，",
                    "zhushu": "不敢正語，以肘築之。"
                },
                {
                    "paragraph": "康子履，魏桓子躡其踵，",
                    "zhushu": "躡，𨄌，踵，跟也。"
                },
                {
                    "paragraph": "肘足接於車上，而智氏分矣。身死國亡，爲天下𥬇。今秦之強不能過智伯，韓、魏雖弱，尚賢，其在𣈆陽之下也，此乃方其用肘足時也，願王之勿易也。",
                    "zhushu": "彪謂此賢人君子之言也，人君聞暇，宜數聞之。魏𨤲十一年有曲四十一年也，以在取邢丘下，故不可先。范睢事正曰：秦自孝公、啇鞅以来，政俗彌惡，當時動以遺禮義，弃仁恩，虎狼目之，是以魯連、孔順義。所不臣，盖聖賢之徒之所絶也。凡委質於其囯者，雖有忠言嘉謨，皆不得在君子之科。",
                    "type": 2
                },
                {
                    "paragraph": "秦宣太后愛魏醜夫。",
                    "zhushu": "魏人，仕秦。"
                },
                {
                    "paragraph": "太后病，將死，出令曰：爲我葬，必以魏子爲殉。",
                    "zhushu": "以人從葬曰殉。"
                },
                {
                    "paragraph": "魏子患之。庸芮",
                    "zhushu": "秦人正曰髙注臣。"
                },
                {
                    "paragraph": "爲魏子說太后曰：以死者爲有知乎？太后曰：無知也。曰：若太后之神靈，明知死者之無知矣，何爲空以生所愛葬於無知之死人哉！若死者有知，先王積怒之曰：乆矣。太后救過不贍，何暇乃",
                    "zhushu": "𥙷曰：元無乃字。"
                },
                {
                    "paragraph": "𥝠魏醜夫乎！太后曰：善。乃止。",
                    "zhushu": "后死在四十二年。𥙷曰：為魏之為，去聲。",
                    "type": 2
                },
                {
                    "paragraph": "秦攻韓，圍陘。",
                    "zhushu": "僖四年，次于陘。注：楚地頴川召陵南有䣆亭，此時屬韓。韓桓、惠九年，秦㧞我陘，此四十三年也。正曰召陵䣆亭者，陘山也。說見前，非北陘。史韓丗家：秦㧞我陘，城汾旁。正義云：陘故城在絳州曲沃縣西北汾水之旁。白起傳作邢丘，亦誤。大事記據丗家為文。"
                },
                {
                    "paragraph": "范睢謂秦昭王曰：有攻人者，有攻地者。穰侯十攻魏而不得",
                    "zhushu": "補曰：姚云：得一作能。"
                },
                {
                    "paragraph": "傷者，非秦强而魏強也，其所攻者地也。地者，人主所甚愛也；人主者，人臣之所樂爲死也。攻人主之所愛與樂死者𨷖，故十攻而弗",
                    "zhushu": "補曰：姚本弗下有能字。"
                },
                {
                    "paragraph": "勝也。今王將攻韓圍陘，臣願王之母獨攻其地而攻其人也。王攻韓圍陘，以張儀爲言。",
                    "zhushu": "儀死至雎之相四十四年矣，儀亦未甞在韓，此必誤。"
                },
                {
                    "paragraph": "張儀之力多，且割",
                    "zhushu": "元作削。"
                },
                {
                    "paragraph": "削",
                    "zhushu": "補曰：疑即下文割字。"
                },
                {
                    "paragraph": "地而以自贖於王，幾割地而韓不盡。張儀之力少，則王逐張儀而更與不如儀者市，",
                    "zhushu": "智不如耳，非力也。"
                },
                {
                    "paragraph": "則王之所求於韓者盡可得也。",
                    "zhushu": "補曰。更。平声。此章有舛誤。未詳。",
                    "type": 2
                },
                {
                    "paragraph": "應侯曰：鄭人謂王未理者璞，周人謂䑕未腊者朴。周人懷朴",
                    "zhushu": "元作璞。"
                },
                {
                    "paragraph": "璞",
                    "zhushu": "𥙷曰：當作朴。"
                },
                {
                    "paragraph": "過鄭賈曰：欲買朴乎？鄭賈曰：欲之，出其朴，乃䑕也。因謝不取。",
                    "zhushu": "謝辞去也。補曰：一本出其朴。視之乃鼠也。○說亦見尹文子及漢應奉傳。"
                },
                {
                    "paragraph": "今平原君",
                    "zhushu": "趙公子勝，惠文王弟，後相孝成。見魏無忌傳。"
                },
                {
                    "paragraph": "自以賢顯名於天下，然降其主父沙丘而臣之，",
                    "zhushu": "降，貶損之也。鉅鹿有沙丘亭，趙記不書，此未詳。正曰：趙記書公子成、李兊，非平原也。平原字必有誤。"
                },
                {
                    "paragraph": "天下之王尚猶尊之，是天下之王不如鄭賈之智，眩於名",
                    "zhushu": "眩，目無常主也，故為惑。"
                },
                {
                    "paragraph": "不知其實也。",
                    "zhushu": "",
                    "type": 2
                },
                {
                    "paragraph": "天下之士合從相聚於趙而欲攻秦。秦相應侯曰：王勿憂也，請令廢之。秦於天下之士非有怨也，相聚而攻秦者，以已有",
                    "zhushu": "補曰：一本有作欲。"
                },
                {
                    "paragraph": "富貴耳。王見大王之狗，卧者卧，起者起，行者行，止者止，毋相與𨷖者，投之一骨，輕起相牙者。",
                    "zhushu": "輕，猶忽也。牙，言以牙相噬。"
                },
                {
                    "paragraph": "何則？有争意也。於是使",
                    "zhushu": "補："
                },
                {
                    "paragraph": "唐雎載音樂，予之五千金。居武安，",
                    "zhushu": "屬魏郡。趙奢漙注在邯鄲西。正曰武安，說見前。"
                },
                {
                    "paragraph": "髙㑹",
                    "zhushu": "髙紀注：大㑹也。"
                },
                {
                    "paragraph": "相與飲，謂邯鄲人",
                    "zhushu": "邯鄲趙。囯都。"
                },
                {
                    "paragraph": "誰來取者？於是其謀者固未可得子也。",
                    "zhushu": "用金少，故未能動謀者。"
                },
                {
                    "paragraph": "其可得予者，與之昆弟矣。",
                    "zhushu": "謀人之昆弟，正曰：言與之和好，若昆弟矣。此下有缺文。"
                },
                {
                    "paragraph": "公與秦計功者，",
                    "zhushu": "應侯教唐雎云："
                },
                {
                    "paragraph": "不問金之所之，金盡者功多矣。今令人復載五千金随公。唐雎行至武安，散不能三千金，天下之士大相與𨷖矣。",
                    "zhushu": "士得金，復為秦故，其謀不恊。補曰：六囯猶連雞群。士如𨷖狗，所以虎狼。秦張頥哆其口。○秦記：尉繚説秦王曰：願大王毋愛財物，賂其豪臣，以亂其謀。不過亡三十萬金，則諸侯可盡大事。記云：前此范睢之散合從，後此陳平之間項羽，同出一術。盖亂丗風俗貪鄙，故此術每中有言礼義㢘耻於。多事之際，必以為迂𨵽，不知撥乱之兼，莫要於此。愚謂郭開之間李牧，晋鄙客之讒信陵，后勝之勸王建，秦卒亡此王囯者，皆應侯之術也。髙祖購陳稀将，亦陳平之故智欤？",
                    "type": 2
                },
                {
                    "paragraph": "謂應侯曰：君禽馬服君乎？",
                    "zhushu": "趙招也，襲其父稱。補曰：史白起傳：昭王四十八年，秦復定上黨，分軍為二，王齡攻虎牢，㧞之。司馬梗定太原。韓、趙恐，使蘇代說應侯。大事記引○服䖍曰：馬服，猶言服馬也。崔浩曰：馬服，官名，言服武事也。"
                },
                {
                    "paragraph": "曰：然。又即圍邯鄲乎？",
                    "zhushu": "四十八年十月。"
                },
                {
                    "paragraph": "曰：然。曰：",
                    "zhushu": "𥙷。"
                },
                {
                    "paragraph": "趙亡，秦王王矣，武安君為三公。武安君所以爲秦戰勝攻取者七十餘城，南亡鄢、郢、漢中，",
                    "zhushu": "南郡宜城注故鄢。江陵注郢都。又郢故郢正曰。詳見後五都注。"
                },
                {
                    "paragraph": "禽馬服之軍不亡一甲，雖周",
                    "zhushu": "補曰：姚云：錢、劉本此下有召字。"
                },
                {
                    "paragraph": "吕望之功亦不過此矣。趙亡，秦王王，武安君爲三公，君能爲之下乎？雖欲無爲之下，固不得之矣。秦甞攻韓、邢",
                    "zhushu": "趙國㐮國注故。邢國此字當作䣆。𥙷曰：上章秦攻韓，圍陘。史記惠王九年，秦㧞我陘汾旁。十年，秦擊我太行，我上黨郡守以郡降趙。事正相次也。"
                },
                {
                    "paragraph": "困於上黨，上黨之民皆返爲趙，",
                    "zhushu": "馮亭事。"
                },
                {
                    "paragraph": "天下之民不樂爲秦，民之日固乆矣。今攻趙，北地入燕，東地入齊，南地入楚、魏，則秦所得不能",
                    "zhushu": "元作一"
                },
                {
                    "paragraph": "一",
                    "zhushu": "正，曰字誤。史作所得民亡幾何，此盖亡字誤分。"
                },
                {
                    "paragraph": "幾何。故不如因而割之，",
                    "zhushu": "許趙割地來和。"
                },
                {
                    "paragraph": "因以爲武安功。",
                    "zhushu": "如是則起無大功，雎不為之。下補曰：史無以為，此因字，非。史又云：於是應侯言於秦王，王听之，割韓垣，雍趙六，又以和武安君，由是与應侯有𨻶。下接復欲伐趙云云。",
                    "type": 2
                },
                {
                    "paragraph": "應侯失韓之汝南，",
                    "zhushu": "梁州郡近應囯，應侯甞取得之。"
                },
                {
                    "paragraph": "秦昭王謂應侯曰：君亡國，其憂乎？應侯曰：臣不憂。王曰：何也？曰：梁人有東門呉者，其子死而不憂。其相室",
                    "zhushu": "室家之相，此女也男曰家。老。"
                },
                {
                    "paragraph": "曰：公子，愛子也，",
                    "zhushu": "衍也字。"
                },
                {
                    "paragraph": "天下無有。今子死而不憂，何也？東門呉曰：吾甞無子，無子之時不憂。今子死，乃即與無子時同也，臣奚憂焉？臣亦甞爲子？",
                    "zhushu": "此臣應侯子餘子也，此時無地。"
                },
                {
                    "paragraph": "爲子時不憂。今亡汝南乃即與，",
                    "zhushu": "元作與即。"
                },
                {
                    "paragraph": "與即",
                    "zhushu": "補曰：當作即與。"
                },
                {
                    "paragraph": "爲梁餘子同也，",
                    "zhushu": "大司徒可任之，餘為餘子。正曰：周礼小司徒致餘子。注：餘子，謂羡也。傳：晋有公族餘子。杜云：嫡子之母弟也。吕春秋：張儀魏氏餘子。索𨼆云：支庶也，又季子也。荘子注：不應丁夫為餘子。趙䇿亦有餘子字。按：梁餘子恐是睢入秦而亡，其餘子之在梁者，臣亦甞為子。言巳亦若東門呉，乃即與為梁餘子同，言亡地與亡子同。"
                },
                {
                    "paragraph": "臣何爲憂？秦王以爲不然，以告。䝉傲",
                    "zhushu": "秦人補曰：傲，恐即驁。始皇七年死，此時相及。"
                },
                {
                    "paragraph": "曰：今也寡人一城圍，食不甘味，卧不便席，今應侯亡地而言不憂，此其情",
                    "zhushu": "補曰。姚云。一本此下有何事。"
                },
                {
                    "paragraph": "也。",
                    "zhushu": "問其心誠然否。"
                },
                {
                    "paragraph": "蒙傲曰：臣請得其情。乃徃見應侯曰：傲欲死。應侯曰：何謂也？曰：秦王師君，天下莫不聞，而况於秦國乎？今傲勢得爲秦王，爲",
                    "zhushu": "元作為王。"
                },
                {
                    "paragraph": "爲王，",
                    "zhushu": "𥙷曰：當作王為。姚云：一本無為字，是。"
                },
                {
                    "paragraph": "将将兵。臣以韓之細也，顯逆",
                    "zhushu": "言其囯小而逆節著正曰顕，逆乱之誅，又作𩔰違誅戮，義亦通。"
                },
                {
                    "paragraph": "誅，奪君地，傲尚奚生？不若死。應侯拜：蒙傲曰：願委之卿。蒙傲以報於昭王。自是之後，應侯毎言韓事者，秦王弗聽也，以其爲汝南虜也。",
                    "zhushu": "汝南民為韓虜獲者，𥙷曰：以為為憂。為将之為，如字。依姚本句，則為秦之為亦如字。",
                    "type": 2
                },
                {
                    "paragraph": "昭王既息民繕兵，復欲伐趙，",
                    "zhushu": "圍邯鄲也。"
                },
                {
                    "paragraph": "武安君曰：不可。王曰：前年國虚民飢，君不量百姓之力，求益軍粮以㓕趙。今寡人息民以飬士，蓄積粮實，三軍之俸",
                    "zhushu": "集韻。俸、秩，椂也。"
                },
                {
                    "paragraph": "有倍於前，而曰不可，其說何也？武安君曰：長平之事，",
                    "zhushu": "後志泫氏有長平亭，在上黨郡南山中百二十里。事在此四十七年。正曰：正義云：長平在澤州髙平隷西。"
                },
                {
                    "paragraph": "秦軍大克",
                    "zhushu": "元從寸。下同。徐鉉曰。勝此物謂之克。若尅則殺也。正曰克尅字通。"
                },
                {
                    "paragraph": "尅，趙軍大破，秦人歡喜，趙人畏懼。秦民之死者厚葬，傷者厚飬，勞者相饗，",
                    "zhushu": "郷人飲酒也。"
                },
                {
                    "paragraph": "飲食餔餽，",
                    "zhushu": "餔，申時食。呉謂𥙊鬼曰餽。正曰：以食食之曰餔。餽即餽餉也。𥙊鬼本髙注，非。"
                },
                {
                    "paragraph": "以靡其財。",
                    "zhushu": "集韻：靡、縻通，壞也。"
                },
                {
                    "paragraph": "趙人之死者不得收，傷者不得療，",
                    "zhushu": "治也。"
                },
                {
                    "paragraph": "涕泣相哀，勠力同憂，",
                    "zhushu": "勠：并力。"
                },
                {
                    "paragraph": "耕田疾作，以生其財。今王發軍雖倍其前，臣料趙國守備亦以十倍矣。趙自長平巳来，君臣憂懼，早朝宴罷，卑辭重幣，四面出嫁，結親燕、魏，連好齊、楚，積慮并心，備秦爲務。其國内實，其交外成。當今之時，趙未可伐也。王曰：寡人旣以興師矣！乃使",
                    "zhushu": "衍五字。"
                },
                {
                    "paragraph": "五校大夫王陵將而伐趙。陵戰失利，亡五校。",
                    "zhushu": "集韻：校木爲欄格也。軍部及養馬用之，故軍尉馬官以爲號。"
                },
                {
                    "paragraph": "王欲使武安君，武安君稱疾不行。王乃使應侯徃見武安君，責之曰：楚地方五千里，持㦸百萬。君前率數萬之衆入楚㧞、鄢、郢，焚其廟，東至竟陵。",
                    "zhushu": "後志屬江夏起此。二十八年取鄢，二十九年取郢。𥙷曰竟陵，在郢州長壽縣南，今復州亦其地。焚其廟，即所謂燒夷陵先王之墓也。"
                },
                {
                    "paragraph": "楚人震恐，",
                    "zhushu": "震，劈靂，震動也，故爲恐。"
                },
                {
                    "paragraph": "東徙而不敢西向。",
                    "zhushu": "徙陳。"
                },
                {
                    "paragraph": "韓、魏相率興兵甚衆，君所將之卒",
                    "zhushu": "𥙷𥙷曰：當有卒字。大事記𥙷。"
                },
                {
                    "paragraph": "不能半之，而與戰之",
                    "zhushu": "𥙷曰：當是之戰，"
                },
                {
                    "paragraph": "於伊闕，",
                    "zhushu": "十四年。"
                },
                {
                    "paragraph": "大破二國之軍，流血漂鹵，",
                    "zhushu": "鹵，櫓同。大盾也。正曰髙。注：鹵，大漂也。言殺人多而流血漂。浮鹵也。"
                },
                {
                    "paragraph": "斬首二十四萬，韓魏以故稱東藩。此君之功，天下莫不聞。今趙卒之死於長平者巳十七八，其國虚弱，是以寡人",
                    "zhushu": "雎稱王命，故云。"
                },
                {
                    "paragraph": "大發軍人數倍",
                    "zhushu": "元作𥙷曰君，姚本作倍字。"
                },
                {
                    "paragraph": "於趙國之衆，願使君將，必欲㓕之矣。君常以寡擊衆，取勝如神，况以強擊弱，以衆擊寡乎？武安君曰：是時楚王",
                    "zhushu": "項襄。"
                },
                {
                    "paragraph": "恃其國大，不恤其政，而羣臣相妬以功，䛕謟用事，良臣斥踈，",
                    "zhushu": "集韻：斥亦踈。"
                },
                {
                    "paragraph": "百姓心離，城池不修，旣無良臣，又無守備，故起所以得引兵深入，多倍城邑，",
                    "zhushu": "兵深入城邑在後，故言倍。倍背同。正曰：倍，如字，言深入所過城邑多也。"
                },
                {
                    "paragraph": "發梁焚舟，以專民",
                    "zhushu": "梁，橋也。此皆示以不還，使民專於戰也。下衍以字。"
                },
                {
                    "paragraph": "以，",
                    "zhushu": "𥙷曰：大事記云此作心字。"
                },
                {
                    "paragraph": "掠於郊野，",
                    "zhushu": "掠，奪取。"
                },
                {
                    "paragraph": "以足軍食。當此之時，秦中士卒以軍中爲家，將帥爲父母，不約而親，不謀而信，一心同力，死不旋踵。",
                    "zhushu": "不反走也。"
                },
                {
                    "paragraph": "楚人自戰其地，咸顧其家，各有散心，莫有𨷖志，是以能有功也。伊𨷂之戰，韓孤顧魏，",
                    "zhushu": "時韓僖侯立三年耳，故稱曰孤。正曰韓勢孤也。"
                },
                {
                    "paragraph": "不欲先用其衆。魏恃韓之銳，",
                    "zhushu": "時韓主兵，故韓記言率周、魏攻秦。魏記言佐韓也。"
                },
                {
                    "paragraph": "欲推以爲鋒。",
                    "zhushu": "鋒軍之先。"
                },
                {
                    "paragraph": "二軍爭便之力不同，是以臣得設疑兵以持",
                    "zhushu": "元作待。"
                },
                {
                    "paragraph": "待韓陣。",
                    "zhushu": "時不映戰也。"
                },
                {
                    "paragraph": "專軍并銳，觸魏之不意，魏軍旣敗，韓軍自潰。乗勝逐北，",
                    "zhushu": "戰敗曰北。"
                },
                {
                    "paragraph": "以是之故能立功。皆計利形勢，",
                    "zhushu": "謂人謀地利，軍之形勢。"
                },
                {
                    "paragraph": "自然之理，何神之有哉？今秦破趙軍於長平，不遂以時乗其振，懼而㓕之，",
                    "zhushu": "振震同以趙，畏服遂釋攻。"
                },
                {
                    "paragraph": "畏而釋之，使得耕稼以益蓄積，養孤長㓜",
                    "zhushu": "𥙷曰長，其㓜小者。"
                },
                {
                    "paragraph": "以益其衆，繕治兵甲以益其強，増城浚地以益其固，主折節以下其臣，",
                    "zhushu": "屈折肢節。"
                },
                {
                    "paragraph": "臣推體以下死士，",
                    "zhushu": "推體猶委質。正曰：推體猶委身，謂以身與之也。"
                },
                {
                    "paragraph": "至於平原之屬，皆令妻妾補縫於行伍之間。臣人一心，上下同力，猶勾踐困於㑹稽之時也。以今伐之，趙必固守。挑其軍戰，",
                    "zhushu": "挑，摧，撓也。撓敵求戰。正曰：漢書擿挑敵以求戰，左傳謂之致師。"
                },
                {
                    "paragraph": "必不肯出；圍其國都，必不可克；尅攻其列城，必未可㧞；掠其郊野，必無所得。兵出無功，諸侯生心，外救必至。臣見其害，未睹其利，又病，未能行。應侯慙而退，以言於王。王曰：微白起，吾不能㓕趙乎？復益發軍，更使王齕代王陵伐趙，圍邯鄲八九月，死傷者衆而弗下。趙王",
                    "zhushu": "孝成。"
                },
                {
                    "paragraph": "出輕銳以寇其後，秦數不利。武安君曰：不聽臣計，今果如何？王聞之怒，因見武安君，強起之，曰：君雖病，強爲寡人卧而將之有功，寡人之願，將加重於君，如君不行，寡人恨君。武安君頓首曰：臣知行雖無功，得免於罪；雖不行無罪，不免於誅。然惟願大王覧臣愚計，釋趙養民，以諸侯之變，",
                    "zhushu": "補曰：以字下疑有缺。"
                },
                {
                    "paragraph": "撫其恐懼，伐其憍慢，誅㓕無道，以令諸侯，天下可定，何必以趙爲先乎？此所謂爲一臣屈而勝天下也。大王若不察臣愚計，必欲快心於趙，以致臣罪，此亦所謂勝一臣而爲天下屈者也。夫勝一臣之嚴焉，",
                    "zhushu": "嚴，猶威。"
                },
                {
                    "paragraph": "孰若勝天下之威大邪？臣聞明主愛其國，忠臣愛其名，破國不可復完，死卒不可復生，臣寧伏受重誅而死，不忍爲辱軍之將。",
                    "zhushu": "軍敗則辱，此所謂愛名。"
                },
                {
                    "paragraph": "願大王察之。王不荅而去。",
                    "zhushu": "事在四十八年及五十年，元在中山䇿之末。彪謂起之䇿秦、楚、三晉，可謂明切，然人臣無以有巳，故孔子不俟駕行矣。長平之敗屬耳，趙何遽能益強？以起之材智，知已知彼而得筭多，不幸至於無功極矣，何破囯辱軍之有？三請不行，此自抽拉郵之劎也。正曰：應侯納蘇之說，許韓、趙割地以和，由是起與之有𨻶，不從伐趙者，爲此也。大事記謂起之死，皆雎之力，鮑可謂不探其心者矣。所引孔子不俟駕行，盖當仕有官職，而以其官召之，此不𩔖也。",
                    "type": 2
                },
                {
                    "paragraph": "秦攻邯鄲，十七月不下。莊",
                    "zhushu": "人名也。"
                },
                {
                    "paragraph": "謂王稽曰：君何不賜軍吏乎？王稽曰：吾與王也，不用人言。莊曰：不然。父之於子也，令有必行者，必不行者。曰：去貴妻，賣愛妾，此令必行者也。因曰：毋敢思也，此令必不行者也。守閭嫗曰：",
                    "zhushu": "嫗，母也。正曰：廣韻：老嫗也。此引說文不切。"
                },
                {
                    "paragraph": "曰：某夕某孺子",
                    "zhushu": "孺子乳也。婦之甞乳者，亦婦人之美稱。齊策：王有七孺子。"
                },
                {
                    "paragraph": "内某士。",
                    "zhushu": "内𥝠之也。言嫗之言亦有必行者。"
                },
                {
                    "paragraph": "貴妻已去，愛妾已賣，而心不有",
                    "zhushu": "有，猶欲也。言父雖令之，而非其所欲，故令之勿思，則必不行。"
                },
                {
                    "paragraph": "欲教之者，人心固有。",
                    "zhushu": "教，猶告也。孺子内士，人心固欲其告，雖非至親，令必行也。"
                },
                {
                    "paragraph": "今君雖幸於王，不過父子之親；",
                    "zhushu": "言王之令亦能奪其所貴愛，有不必行者。"
                },
                {
                    "paragraph": "軍吏雖賤，不卑於守閭嫗。",
                    "zhushu": "言且吿稽。"
                },
                {
                    "paragraph": "且君擅主輕下之日乆矣。聞三人成虎，",
                    "zhushu": "即魏䇿龎葱所稱者。"
                },
                {
                    "paragraph": "十夫揉椎，",
                    "zhushu": "揉，屈申木也。"
                },
                {
                    "paragraph": "衆口所移，母翼而飛。故曰：不如賜軍吏而禮之。王稽不聽，軍吏窮，果惡王稽、杜摯以反。",
                    "zhushu": "摯，稽之副也。雎傳言稽與詣侯通，則此所惡亦其實也。"
                },
                {
                    "paragraph": "秦王大怒，而欲兼誅范睢。",
                    "zhushu": "稽始薦睢，睢後任稽守河東。補曰：史王稽爲河東守，三歳不上計。鄭安平降趙，應侯講罪。秦法，任人而所任不善者，以其罪罪之。於是應侯當収三族。昭王恐傷其意，加賜益厚。後二歳，稽與諸侯通，坐誅，應侯益以不懌。昭王臨朝嘆息，應侯懼，不知所出。此䇿睢曰云云，當在此時。所謂秦王大怒而欲兼誅睢者，則非當從史。然王益厚賜而善遇之者，所以愧之也。"
                },
                {
                    "paragraph": "范睢曰：臣，東鄙之賤人也，",
                    "zhushu": "魏在秦東。"
                },
                {
                    "paragraph": "開罪於",
                    "zhushu": "衍楚字"
                },
                {
                    "paragraph": "楚、",
                    "zhushu": "補曰：恐衍。"
                },
                {
                    "paragraph": "魏，",
                    "zhushu": "開言始得罪。"
                },
                {
                    "paragraph": "遁逃來奔。臣無諸侯之援，親習之，故",
                    "zhushu": "習猶狎。故舊也。言非王近習之舊。"
                },
                {
                    "paragraph": "王舉臣於覉旅之中，使職事，",
                    "zhushu": "職猶主。"
                },
                {
                    "paragraph": "天下皆聞臣之身與王之舉也，令愚",
                    "zhushu": "元作遇。"
                },
                {
                    "paragraph": "遇",
                    "zhushu": "補曰：當作愚。"
                },
                {
                    "paragraph": "惑，",
                    "zhushu": "衍或字"
                },
                {
                    "paragraph": "或",
                    "zhushu": "𥙷曰衍。"
                },
                {
                    "paragraph": "與罪人同心，",
                    "zhushu": "罪人謂王稽。"
                },
                {
                    "paragraph": "而王明誅之，是王過舉",
                    "zhushu": "過，猶誤也。昔舉而今誅之，是舉之悮。"
                },
                {
                    "paragraph": "顯於天下，而爲諸侯所議也。臣願請藥賜死，而恩以相葬，臣",
                    "zhushu": "既殺之而加思以囯。相禮葬之。"
                },
                {
                    "paragraph": "王必不失臣之罪，",
                    "zhushu": "巳殺之。"
                },
                {
                    "paragraph": "而無過舉之名。王曰：有之。",
                    "zhushu": "然其過舉之言。"
                },
                {
                    "paragraph": "遂弗殺，而善遇之。",
                    "zhushu": "",
                    "type": 2
                },
                {
                    "paragraph": "秦攻趙，蘇子謂秦王曰：臣聞明王之於其民也，博論而技藝之，",
                    "zhushu": "試之以事，"
                },
                {
                    "paragraph": "是故官無乏事而力不困。於其言也，多聽而時用之，是故事無敗業而惡不章。臣願王察臣之所謁，而効之於一時之用也。臣聞懷重寳者不以夜行，任大功者不以輕敵。是以賢者任重而行恭，智者功大而辭順。",
                    "zhushu": "皆不伐也。"
                },
                {
                    "paragraph": "故民不惡其尊，而丗不妬",
                    "zhushu": "元從女從后。"
                },
                {
                    "paragraph": "姤",
                    "zhushu": "𥙷曰：訛，當作妬。"
                },
                {
                    "paragraph": "其業。臣聞之，百倍之國者，",
                    "zhushu": "謂地廣也。"
                },
                {
                    "paragraph": "民不樂後也。",
                    "zhushu": "爭先附之。正曰：地旣廣矣，民不樂其後之復有事也。"
                },
                {
                    "paragraph": "功業髙丗者，人主不再行也。",
                    "zhushu": "一舉成之不待後。正曰：大功不再。"
                },
                {
                    "paragraph": "力盡之民，仁者不用也。求得而反靜，",
                    "zhushu": "復於無事。"
                },
                {
                    "paragraph": "聖王之制也。功大而息民，用兵之道也。今用兵終身不休，力盡不罷，怒趙，",
                    "zhushu": "元作趙怒。"
                },
                {
                    "paragraph": "趙怒",
                    "zhushu": "𥙷曰：當作怒趙。"
                },
                {
                    "paragraph": "必於其巳邑，",
                    "zhushu": "必欲戰服，使爲巳邑。"
                },
                {
                    "paragraph": "趙僅存哉。",
                    "zhushu": "言所存無㡬。"
                },
                {
                    "paragraph": "然而四輪之國也。",
                    "zhushu": "輪，猶通。言其民於適四方，無所不通，故下言從而不止。正曰：姚本作四輸，是言四面輸寫之囯。"
                },
                {
                    "paragraph": "今雖得邯鄲，非國之長利也。",
                    "zhushu": "時攻邯鄲不㧞，故曰：今雖。"
                },
                {
                    "paragraph": "意者地廣而不耕，民羸而不休，又嚴之以刑罰，",
                    "zhushu": "新民未服故。"
                },
                {
                    "paragraph": "則雖從而不止矣。",
                    "zhushu": "言且去之。"
                },
                {
                    "paragraph": "語曰：戰勝而國危者，物不斷也；",
                    "zhushu": "物，事也。㫁猶止，言戰事不止。"
                },
                {
                    "paragraph": "功大而權輕者，地不入也。",
                    "zhushu": "補曰：戰勝。囯宜安而愈戰，則囯危功大；權宜重而愈求功，則權輕。危，故物不止；輕，故地不入。不斷不入，因上文用兵不休，與雖從而不止言之。"
                },
                {
                    "paragraph": "故過任之事，父不得於子；",
                    "zhushu": "雖父責之其子，使必爲，不可得也。"
                },
                {
                    "paragraph": "無巳之求，君不得於臣。故",
                    "zhushu": "補曰：此下當有缺字。以下句推之可見。"
                },
                {
                    "paragraph": "㣲之爲著者強，察乎息民之爲用者霸，明乎輕之爲重者王。",
                    "zhushu": "不伐人，人所輕也，重莫大焉。"
                },
                {
                    "paragraph": "秦王曰：寡人案兵息民，則天下必爲從，將以迎秦。蘇子曰：臣有以知天下之不能爲從以逆秦也，臣以田單如耳爲大過也。",
                    "zhushu": "補曰。如耳見前。此時必二人欲爲從。故云然。"
                },
                {
                    "paragraph": "豈獨田單如耳爲大過哉？天下之主亦盡過矣。夫慮收亡齊、",
                    "zhushu": "言丗主志慮欲爾。補曰：亡齊，指其甞亡於燕言之。下作破齊。"
                },
                {
                    "paragraph": "罷楚、",
                    "zhushu": "並音疲。"
                },
                {
                    "paragraph": "敝魏與不可知之趙，",
                    "zhushu": "未亡而有亡形，正曰：言其存亡不可知。"
                },
                {
                    "paragraph": "欲以窮秦折韓，臣以爲至愚也。夫齊威宣者，丗之賢王也。德愽而地廣，國富而民用，",
                    "zhushu": "民爲之用。元作用民。"
                },
                {
                    "paragraph": "用民",
                    "zhushu": "補曰：當作民用。"
                },
                {
                    "paragraph": "將武而兵強，宣王用之，後破",
                    "zhushu": "元作富。"
                },
                {
                    "paragraph": "富",
                    "zhushu": "補曰字因下誤。疑爲逼。"
                },
                {
                    "paragraph": "韓、威魏，以南伐楚，西攻秦。秦",
                    "zhushu": "𥙷補曰：宜復有秦字。"
                },
                {
                    "paragraph": "爲齊兵困於殽、函之上，",
                    "zhushu": "補曰：按秦惠後七年，五國擊秦，齊師獨後，不敗。他戰無考。一本殾塞之上。"
                },
                {
                    "paragraph": "十年攘地，",
                    "zhushu": "攘，推也，猶招。"
                },
                {
                    "paragraph": "秦人逺迹不服，",
                    "zhushu": "逺迹，畏而避之也，然終不服。"
                },
                {
                    "paragraph": "而齊爲虚戾。",
                    "zhushu": "戰敗，其地爲虚，其民爲戾。戾，疾也。按齊記及表不書秦敗齊，唯秦記惠十三年東攻齊，昭二十二年伐齊河東，爲九縣。三十六年攻齊，取剛、壽，不至是也。此樂毅入臨淄之役也，秦與五囯共敗之。補曰：趙䇿亦有社稷爲虚戾之語。莊子：囯爲虚厲。䆁文。虚如字，又音墟。夲云：居宅無人曰虚，死而無後爲厲。恐此戾即厲也。"
                },
                {
                    "paragraph": "夫齊兵之所以破，韓、魏之所以僅存者，何也？",
                    "zhushu": "破韓、魏，冝能強而適足自存者何？正曰：齊宜強而反遭破，韓、魏宜亡而乃僅存，何也？故下文言齊之受殃。注讀句誤。"
                },
                {
                    "paragraph": "是則伐楚攻秦而後受其殃也。今冨非有齊威、宣之餘也，",
                    "zhushu": "今謂丗主。"
                },
                {
                    "paragraph": "精兵非有冨韓、勁魏之庫也，而將非有田單、司馬之慮也。",
                    "zhushu": "司馬穣苴以齊言之耳，非威宣將正曰：說見齊策。"
                },
                {
                    "paragraph": "收破齊、罷楚、敝魏，不可知之趙，欲以窮秦折韓，臣以爲至誤，臣以爲從一",
                    "zhushu": "合從爲一。正曰：當作一不可成，下文從之，一成可見。"
                },
                {
                    "paragraph": "不可成也。客有難者，今人有患於丗。",
                    "zhushu": "難者，如刑名家，蘇子所患也。"
                },
                {
                    "paragraph": "夫刑名之家",
                    "zhushu": "申、韓之徒。"
                },
                {
                    "paragraph": "皆曰白馬非馬也已。如白馬實馬，乃使有白馬之爲也，",
                    "zhushu": "如使白馬實馬，必有白馬之爲，而天下之馬不皆爲白馬，故曰非馬。"
                },
                {
                    "paragraph": "此臣之所患也。",
                    "zhushu": "言難者皆無端若此，故可患，而今非若此也。"
                },
                {
                    "paragraph": "昔者秦人下兵攻懷",
                    "zhushu": "屬河内。"
                },
                {
                    "paragraph": "服其人，三國從之。",
                    "zhushu": "趙趙奢，齊鮑佞，并楚爲三。"
                },
                {
                    "paragraph": "趙奢、鮑佞將。",
                    "zhushu": "絶句："
                },
                {
                    "paragraph": "楚有四人",
                    "zhushu": "不名吿之。"
                },
                {
                    "paragraph": "起而從之，臨懐而不救，秦人去而不從。",
                    "zhushu": "趙、鮑、楚四人本起救懐而不救，又聽秦之自去，不隨擊也。"
                },
                {
                    "paragraph": "不識三國之憎秦而愛懷邪？亡其憎懷而愛秦邪？",
                    "zhushu": "亡其猶亡，亦云正曰亡其前有，似不必注。"
                },
                {
                    "paragraph": "夫攻而不救，去而不從，是以知",
                    "zhushu": "𥙷𥙷曰：此下或有缺文。"
                },
                {
                    "paragraph": "三國之兵困，而趙奢、鮑佞之能也，",
                    "zhushu": "以不救不從爲能知秦之不可當也。"
                },
                {
                    "paragraph": "故裂地以敗於齊。",
                    "zhushu": "此下申言上殽、函之敗，正曰裂地敗齊，當是指五國伐齊之事，三國之不救懐，卒裂地以敗齊，皆言從之，不能合。"
                },
                {
                    "paragraph": "田單將齊之良，以兵横行於中十四年，終身不敢設兵以攻秦折韓也，而馳於封内，",
                    "zhushu": "言不出戰，所謂横行於中。"
                },
                {
                    "paragraph": "識從之，一成惡存也。於是秦王觧，兵不出於境。諸侯休，天下安，二十九年不相攻。",
                    "zhushu": "以此策爲蘇秦合從時，則所稱趙奢，惠文、孝成將也，蘇秦不當稱之。自昭訖姤皇定天下，無年不戰，則天下不相攻之說不可曉也。今定爲孝成九年邯鄲圍後說，是後秦獨攻取兩周，猶息兵五六年，前此後此，皆無解兵之事。𥙷曰，二十九年不相攻，必有誤字，辯士増飾之詞固多，然不應如此之甚。○元在趙䇿爲趙而說也，當從。"
                },
                {
                    "paragraph": "儀",
                    "zhushu": "補曰：誤。當作韓。非。"
                },
                {
                    "paragraph": "說秦王",
                    "zhushu": "此上元有張儀字，而所說皆儀死後亊，故刪去。說云者，猶西周謂齊王之比。正曰：王應麟云：姚氏謂韓非子第一篇，吕成公麗澤集文取此，鮑失考。愚按：集文所謂非上書請破天下從，即此，非以韓王安稱藩使秦始皇十三年也，次年見殺。今以韓子考其言，而䇿文義勝者不復。"
                },
                {
                    "paragraph": "曰：臣聞之，弗知而言爲不智，知而不言爲不忠。爲人臣不忠當死；言不審。亦當死。",
                    "zhushu": "審。悉也。補曰。韓子審作當。勝不當。即上云不智也。"
                },
                {
                    "paragraph": "雖然，",
                    "zhushu": "言已，未能如言。"
                },
                {
                    "paragraph": "臣願悉言所聞，",
                    "zhushu": "悉，詳盡也。"
                },
                {
                    "paragraph": "大王裁其罪。",
                    "zhushu": "裁，制也。"
                },
                {
                    "paragraph": "臣聞天下隂燕陽魏，",
                    "zhushu": "隂北陽南。"
                },
                {
                    "paragraph": "連荆",
                    "zhushu": "楚也。始皇諱其父名，故稱曰荆。知比書始皇時人作。"
                },
                {
                    "paragraph": "固齊，",
                    "zhushu": "時由東國齊、楚爲大，故從人連結之，恃以爲困。"
                },
                {
                    "paragraph": "收餘韓",
                    "zhushu": "韓時弱，多喪地，今存者其餘也。"
                },
                {
                    "paragraph": "成從，將西南",
                    "zhushu": "𥙷曰：韓作面，是。下文有。"
                },
                {
                    "paragraph": "以與秦爲難。",
                    "zhushu": "赧五十九年。與諸侯從此五十一年。"
                },
                {
                    "paragraph": "臣𥨸𥬇之，丗有三亡而天下得之，其此之謂乎！",
                    "zhushu": "此謂從補曰。薛子作。二、亡無以逆攻順者一句。"
                },
                {
                    "paragraph": "臣聞之曰：以亂攻治者亡，以邪攻正者亡，以逆攻順者亡。今天下之府庫不盈，",
                    "zhushu": "府文書蔵。庫，兵車蔵。今詳凢有蔵者，皆得稱也。正曰府庫蔵貨財，對下困倉蔵榖粟言。"
                },
                {
                    "paragraph": "囷倉空虚，",
                    "zhushu": "囷圓廪正曰髙。注圎曰囷，方曰倉。"
                },
                {
                    "paragraph": "悉其士民，張軍數千百萬，",
                    "zhushu": "張，去音正曰。平聲。亦通。補曰：韓此下云，其頓首戴羽爲將軍，㫁死於前，不至千人。皆以言死。"
                },
                {
                    "paragraph": "白刃在前，斧質在後，",
                    "zhushu": "誅不進戰者，故在侈。"
                },
                {
                    "paragraph": "而皆去之，不能死。",
                    "zhushu": "不戰也。補曰：韓怯而却走，不能死也。"
                },
                {
                    "paragraph": "非",
                    "zhushu": "元作罪。補曰：韓正作，非。"
                },
                {
                    "paragraph": "其百姓不能死也，",
                    "zhushu": "言亦殺之。補曰：一本而皆去之，不能死韓，而却走，不能死也。本，其上不殺也。韓上不能故也。皆當從韓勝。"
                },
                {
                    "paragraph": "言賞則不與，言罰則不行，賞罰不行，故民不死也。今秦出號令而行賞罰，不攻耳，",
                    "zhushu": "𥙷。"
                },
                {
                    "paragraph": "無相攻，",
                    "zhushu": "元作攻相。"
                },
                {
                    "paragraph": "攻，相事也。",
                    "zhushu": "言秦有不攻耳，無敢與相攻者。正曰：韓作有功無功相亊也。姚云：曽本如此。"
                },
                {
                    "paragraph": "出其父母懷袵之中，",
                    "zhushu": "袵衣衿。"
                },
                {
                    "paragraph": "生未甞見㓂也。聞戰，頓足徒禓，",
                    "zhushu": "此頓下也。集韻：徒，空手裼袒也。正曰：頓，踴也。徒謂空露袒。裼，露臂也。"
                },
                {
                    "paragraph": "犯白刃，蹈煨炭，",
                    "zhushu": "煨盆中火補曰韓罏炭。"
                },
                {
                    "paragraph": "斷死於前者，",
                    "zhushu": "以死句㫁。"
                },
                {
                    "paragraph": "比比",
                    "zhushu": "元只　字。"
                },
                {
                    "paragraph": "是也。",
                    "zhushu": "比，次也。言如是者。相次不正曰。韓作皆是。比盖皆之訛。"
                },
                {
                    "paragraph": "夫斷死與斷生也不同，",
                    "zhushu": "言死難補曰斷。死生之㫁，都玩反。㫁長之㫁，覩緩反，前後同。"
                },
                {
                    "paragraph": "而民爲之者，是貴奮也。",
                    "zhushu": "奮，言勇不顧死。補曰：韓貴奮死也。"
                },
                {
                    "paragraph": "一可以合十，",
                    "zhushu": "與敵合鬬𥙷曰：四合字，一本皆作勝，韓作對，當也，義長。"
                },
                {
                    "paragraph": "十可以合百，百可以合千，千可以合萬，萬可以勝天下矣。今秦地形斷長續短，方數千里，名師數百萬。",
                    "zhushu": "名言，有勇决之稱。"
                },
                {
                    "paragraph": "秦之號令賞罰，地形利善，天下莫如也。",
                    "zhushu": "秦有㫁死之利，諸侯有不死之害，故不如秦。正曰：利害是總言。"
                },
                {
                    "paragraph": "以此與天下，",
                    "zhushu": "與言與之爭。"
                },
                {
                    "paragraph": "天下不足兼而有也。是知秦戰未甞不勝，攻未甞不取，所當未甞不破也。",
                    "zhushu": "當相值也。"
                },
                {
                    "paragraph": "開地數千里，此甚大功也。然而甲兵頓，",
                    "zhushu": "此頓言其勞弊。"
                },
                {
                    "paragraph": "士民病，蓄積索，",
                    "zhushu": "集韻：索，盡也。"
                },
                {
                    "paragraph": "田疇荒，",
                    "zhushu": "疇，耕治之田。"
                },
                {
                    "paragraph": "囷倉虚，四鄰諸侯不服，霸王之名不成。此無異故，",
                    "zhushu": "猶言無他事。"
                },
                {
                    "paragraph": "謀臣皆不盡其忠也。臣敢言徃昔。昔者",
                    "zhushu": "補曰：韓臣敢言之徃者，盖兩昔字因者字訛衍，當從韓勝。"
                },
                {
                    "paragraph": "齊南破荆，中破宋，",
                    "zhushu": "閔二十八年補曰：韓東破是。"
                },
                {
                    "paragraph": "西服秦，",
                    "zhushu": "荆、秦事未詳。正曰：齊南破荆以下，以地勢言之，非以年之先後也。齊宣王二十五年，與五國攻秦。湣王十六年，與韓、魏伐秦。十一年，與韓、魏伐楚。十三年，與秦、韓、魏敗楚。"
                },
                {
                    "paragraph": "北破燕，",
                    "zhushu": "十五年正曰齊。宣王二十九年，伐兼取之。"
                },
                {
                    "paragraph": "中使韓、魏之君",
                    "zhushu": "兩國從其役。"
                },
                {
                    "paragraph": "地廣而兵強，戰勝攻取，詔令天下，",
                    "zhushu": "以詔令令天下，時未稱詔，此秦史之言耳。正曰詔告命令也。下文韶之及後策趙王之教詔之使者，明詔之𩔖。"
                },
                {
                    "paragraph": "濟清河濁",
                    "zhushu": "補曰：韓作。齊之清濟濁河，與下文恊語勝。"
                },
                {
                    "paragraph": "足以爲限，",
                    "zhushu": "東郡壽張注：泲上有朐城，又平原有鬲津、般河，皆近齊。正曰：書蔡傳：濟水自鄭以東，貫滑、曹，鄆齊、齊、青，以入于海。自鄆以下，皆斉地也。正義云：黄河從洛、魏二州界北流入海，亦斉西北界。左傳：齊履西至于河。"
                },
                {
                    "paragraph": "長城鉅防足以爲塞。",
                    "zhushu": "蘇秦傳注：濟北盧有防門，又有長城，東至海。後志注：防門即鉅防。𥙷曰：長城西頭，在齊州平隂縣界。太山記云：太山西有長城，縁河經太山一千里，至琅琊臺入海。"
                },
                {
                    "paragraph": "齊，五戰之國也，",
                    "zhushu": "上所謂南破、中破之𩔖，正曰：謂四面及中受兵。"
                },
                {
                    "paragraph": "一戰不勝而無齊",
                    "zhushu": "燕昭入臨淄事。"
                },
                {
                    "paragraph": "故。由此觀之，夫戰者，萬乗之存亡也。且臣聞之曰：削株掘根，無與禍鄰，禍乃不存。秦與荆人戰，大破荆，襲郢，取洞庭五都江南，",
                    "zhushu": "揚州記：太湖一名湖亭，一名震澤，一名洞庭。按熊繹都丹陽，文王徙江陵，是爲郢都。昭王徙郢，所謂故郢。又自郢都鄀，與鄢爲五。史多言鄢郢。齊策：鄢郢者，楚之柱國。知鄢亦爲都江南，即漢志楚地所謂江南地逺者也。補曰：太破荆。在昭王二十九。年，楚頃㐮之二十一年，正曰洞庭，在巴陵，見楚魏䇿，即此。○路史：熊繹𥘉封丹陽，今秭歸。武徙枝江，亦曰丹陽。楚文都南郢，即江陵，又謂故郢。昭王避呉遷鄀，今宜城爲北郢，即郢州。恵王遷鄢，在宜城。曽氏謂屈瑕亂鄢，以濟者都鄢，非乆都。故惠王未墨翟重蠒趨郢。宣王時，王宫遇盗，郢軍見黜。懐王入秦，齊使郢中立王，皆昭惠後。愚按：楚辭哀郢：荘辛說㐮王，郢都必危。白起㧞郢，始徙陳，知懷㐮之丗亦仍都南郢也。考烈王徙壽春，命曰郢。又年表，考烈徙都鉅陽。大事記謂春申君用朱英䇿自陳徙壽春，不云自鉅陽也。㩀此楚不止五都，鮑因誤文，又以其時在徙陳前，故徙陳以下不論，而其說亦不明，故爲正之。三義云：江南在豫章、長沙南楚之地。○韓五都作五湖。史蘇秦傳五渚注引䇿文洞庭五渚，謂此渚乃湖之訛。燕䇿亦有五渚字。按：䇿旣言襲郢，而五都郢在其中，都字必誤，當從韓五湖說不一。索隱云：具區、洮滆、彭蠡、青草、洞庭。又說太湖、射陽、青草、丹陽、宫亭，宫亭即彭蠡。張勃呉録謂木湖别名。或說太湖中自有五湖。"
                },
                {
                    "paragraph": "荆王",
                    "zhushu": "頃㐮。"
                },
                {
                    "paragraph": "亡走，東伏於陳。",
                    "zhushu": "見白起傳。"
                },
                {
                    "paragraph": "當是之時，隨荆以兵，則荆可舉；",
                    "zhushu": "㧞其國，如舉物然，言易也。"
                },
                {
                    "paragraph": "舉荆，則其民足貪也，地足利也，東以強齊、燕，",
                    "zhushu": "強於二囯正曰：韓強作弱，是。下有。"
                },
                {
                    "paragraph": "中陵三𣈆。然則是一舉而霸王之名可成也，",
                    "zhushu": "舉猶行。"
                },
                {
                    "paragraph": "四鄰諸侯可朝也。",
                    "zhushu": "使之朝秦。"
                },
                {
                    "paragraph": "而謀臣不爲，引軍而退，與荆人和。令荆人收亡國，聚散民，立社主，",
                    "zhushu": "為木主社。"
                },
                {
                    "paragraph": "置宗廟，令帥天下西，而以與秦為難，此固已無",
                    "zhushu": "𥙷曰：韓無作失，下並同。"
                },
                {
                    "paragraph": "霸王之道一矣。天下有比志",
                    "zhushu": "比，宻也。言其志親。"
                },
                {
                    "paragraph": "而軍華下，",
                    "zhushu": "即華陽之戰。"
                },
                {
                    "paragraph": "大王以詐",
                    "zhushu": "𥙷曰：詐，韓作詔，是。下同。"
                },
                {
                    "paragraph": "破之，兵至梁都",
                    "zhushu": "元作郭"
                },
                {
                    "paragraph": "郭，",
                    "zhushu": "正曰韓本文。"
                },
                {
                    "paragraph": "圍梁數旬，則梁可拔，拔梁則魏可舉，",
                    "zhushu": "梁以都言魏全囯也。"
                },
                {
                    "paragraph": "舉魏則荆、趙之志絶，",
                    "zhushu": "魏居二國之中而為與囯，故舉魏則二囯不通。"
                },
                {
                    "paragraph": "荆、趙之志絶則趙危，",
                    "zhushu": "趙尤近秦。"
                },
                {
                    "paragraph": "趙危而荆孤，東以強",
                    "zhushu": "補曰：見上。"
                },
                {
                    "paragraph": "齊、燕，中陵三𣈆。然則是一舉而霸王之名可成也，四鄰諸侯可朝也，而謀臣不爲，引軍而退，與魏氏和，令魏氏收亡國，聚散民，立社主，置宗廟，此固已無霸王之道二矣。前者穰侯之治秦也，用一國之兵，而欲以成兩國之功，",
                    "zhushu": "秦及穣，侯所封也，如封剛、壽以廣陶之𩔖。"
                },
                {
                    "paragraph": "是故兵終身暴露於外，士民潞",
                    "zhushu": "補曰：韓作疲。"
                },
                {
                    "paragraph": "病於内，",
                    "zhushu": "潞即露耳，故髙注爲羸。"
                },
                {
                    "paragraph": "霸王之名不成，此固已無霸王之道三矣。趙氏，中央之國也，雜民之所居也，",
                    "zhushu": "補曰：韓子注：趙都邯鄲，燕之南，斉之西，魏之北，韓之東，故曰中央。兼四囯之人，故曰雜。"
                },
                {
                    "paragraph": "其民輕而難用也，",
                    "zhushu": "輕則其志不堅。"
                },
                {
                    "paragraph": "號令不治，賞罰不信，地形不便，",
                    "zhushu": "無險隘，故　正曰非無險隘。上云中央之囯，　此云不便，是以大勢言之。"
                },
                {
                    "paragraph": "上非能盡其民力，彼固亡國之形也，而不憂民氓，",
                    "zhushu": "在野曰垊。"
                },
                {
                    "paragraph": "悉其士民，軍於長平之下，以爭韓之上黨。",
                    "zhushu": "馮亭事。"
                },
                {
                    "paragraph": "大王以詐",
                    "zhushu": "𥙷曰：詔字。"
                },
                {
                    "paragraph": "破之，拔武安。",
                    "zhushu": "此殺趙括事，在四十七年。"
                },
                {
                    "paragraph": "當是時，趙氏上下不相親也，貴賤不相信也。然則是邯鄲不守，拔邯鄲，完河間，",
                    "zhushu": "冀此囯完之者，欲急取修武、上黨諸郡置之去也。正曰：韓作筦，山東河間。"
                },
                {
                    "paragraph": "引軍而去，西攻修武，",
                    "zhushu": "屬河内。"
                },
                {
                    "paragraph": "踰、羊腸，降代、上黨。代三十六縣，上黨十七縣，",
                    "zhushu": "𥙷曰踰羊腸降代韓作踰。華絳三十六韓作四十六十七韓作七十。"
                },
                {
                    "paragraph": "不用一領甲，不苦一民，皆秦之有也。代、上黨不戰而已爲秦矣。東陽、",
                    "zhushu": "屬清河。"
                },
                {
                    "paragraph": "河外",
                    "zhushu": "滹沱河之外。正曰：蘇秦說趙云，東有清河。張儀說趙告齊使興師渡清河。軍即鄲之東，即此河也。東陽旣属清河，不得為他說矣。"
                },
                {
                    "paragraph": "不戰而已反爲齊矣，",
                    "zhushu": "此本趙所得齊地，今趙弱，故齊復取之，取之則益弱矣。"
                },
                {
                    "paragraph": "中呼沱",
                    "zhushu": "元作池。"
                },
                {
                    "paragraph": "池",
                    "zhushu": "正曰古沱。通史弟子傳滂池𥙷曰。韓中山呼池。"
                },
                {
                    "paragraph": "以北",
                    "zhushu": "中言中分之呼。池，在代鹵城。"
                },
                {
                    "paragraph": "不戰而巳爲燕矣。",
                    "zhushu": "燕乗敗，取之。"
                },
                {
                    "paragraph": "然則是舉趙則韓必亡，韓亡則荆、魏不能獨立，則是一舉而壞韓蠧魏，",
                    "zhushu": "蠹者，病其中也。"
                },
                {
                    "paragraph": "挾",
                    "zhushu": "補曰：韓作㧞。"
                },
                {
                    "paragraph": "荆以東",
                    "zhushu": "補曰：韓作東以弱齊強燕。"
                },
                {
                    "paragraph": "弱齊、燕，決白馬之口",
                    "zhushu": "張儀傳：守白馬之津，津在東郡。"
                },
                {
                    "paragraph": "以流",
                    "zhushu": "補曰：韓作沃。"
                },
                {
                    "paragraph": "魏氏。",
                    "zhushu": "流，猶灌。"
                },
                {
                    "paragraph": "一舉而三晉亡，從者敗。",
                    "zhushu": "合從者。"
                },
                {
                    "paragraph": "大王拱手以須，",
                    "zhushu": "須、胥同，待也。"
                },
                {
                    "paragraph": "天下編隨而伏，",
                    "zhushu": "補曰：韓作敗也。編，言衆隨而伏䧏矣。以䋲次物曰編。"
                },
                {
                    "paragraph": "霸王之名可成也。而謀臣不爲，引軍而退，與趙氏爲和。以大王之明，秦兵之強，霸王之業，",
                    "zhushu": "謂先丗所創。"
                },
                {
                    "paragraph": "地尊不可得，",
                    "zhushu": "地與相：王之尊正曰：韓尊作曽。劉辰翁謂地猶第，皆失考。"
                },
                {
                    "paragraph": "乃取欺於亡國。",
                    "zhushu": "亡。囯以長平之敗言趙。"
                },
                {
                    "paragraph": "是謀臣之拙也。且夫趙當亡不亡，秦當霸不霸，天下固量秦之謀臣一矣。乃復悉",
                    "zhushu": "補曰：韓此下有士卒字。"
                },
                {
                    "paragraph": "以攻邯鄲，不能㧞也，棄甲兵，怒戰慄而𨚫，",
                    "zhushu": "且怒目懼而退，𥙷曰：韓作弃甲兵，拏戰踈而天下。"
                },
                {
                    "paragraph": "天下固量秦力二矣。軍乃引退，并於李下。",
                    "zhushu": "後志：河内有李城，趙封李同之父於此。𥙷曰：韓作孚下。"
                },
                {
                    "paragraph": "大王又并軍而致與戰，",
                    "zhushu": "致言極力。"
                },
                {
                    "paragraph": "非能厚勝之也，",
                    "zhushu": "厚猶大。"
                },
                {
                    "paragraph": "又交罷𨚫，",
                    "zhushu": "交言秦與趙俱罷兵而退。"
                },
                {
                    "paragraph": "天下固量秦力三矣。内者量吾謀臣，外者極吾兵力。",
                    "zhushu": "極言度其力之所至。"
                },
                {
                    "paragraph": "由是觀之，臣以天下之從，",
                    "zhushu": "合，從也。"
                },
                {
                    "paragraph": "豈其難矣？内者，吾甲兵頓，士民病，蓄積索，田疇荒，囷倉虚；外者，天下比志甚固。願大王有以慮之也。且臣聞之，戰戰慄慄，日愼一曰：苟愼其道，天下可有也。何以知其然也？昔者紂爲天子，",
                    "zhushu": "元作補曰。韓下　作子。"
                },
                {
                    "paragraph": "帥天下將",
                    "zhushu": "補曰：一本將甲。"
                },
                {
                    "paragraph": "百萬，左飲於淇谷，",
                    "zhushu": "河内共、淇水所出。"
                },
                {
                    "paragraph": "右飲於洹水，",
                    "zhushu": "蘇秦傳注：出林慮。項紀注：在安陽縣北。前後志：在良鄉東南。"
                },
                {
                    "paragraph": "淇水竭而洹水不流，",
                    "zhushu": "亦竭也。"
                },
                {
                    "paragraph": "以與周武爲難。武王將素甲三千領，",
                    "zhushu": "絹，素爲之，非金革也。正曰：素以色言。"
                },
                {
                    "paragraph": "戰一日，破紂之國，",
                    "zhushu": "以甲子日戰，遂克之。"
                },
                {
                    "paragraph": "禽其身，㩀其地，而有其民，天下莫不傷。",
                    "zhushu": "傷殷之亡耳。正曰：韓作莫傷。"
                },
                {
                    "paragraph": "智伯帥三國之衆以攻趙襄主於𣈆陽，",
                    "zhushu": "禮，大夫稱主。"
                },
                {
                    "paragraph": "決水灌之，三年。",
                    "zhushu": "補曰：韓作三月，趙策亦兩云三年。"
                },
                {
                    "paragraph": "城且㧞矣。襄主錯龜",
                    "zhushu": "錯、措同。置也。補曰：錯，韓作鑚。"
                },
                {
                    "paragraph": "數策",
                    "zhushu": "以著筮也。"
                },
                {
                    "paragraph": "占兆，",
                    "zhushu": "灼龜折處曰兆。"
                },
                {
                    "paragraph": "以視利害，何國可降，",
                    "zhushu": "三、囯中孰爲可降？"
                },
                {
                    "paragraph": "而使張孟談。",
                    "zhushu": "趙之謀臣。"
                },
                {
                    "paragraph": "於是濳行而出，反智伯之約，",
                    "zhushu": "使韓、魏背之。"
                },
                {
                    "paragraph": "得兩國之衆，以攻智伯之國，禽其身，以成襄子之功。今秦地斷長續短，方數千里，名師數百萬。秦國號令賞罰，地形利害，天下莫如也。以此與天下，天下可兼而有也。臣昧死",
                    "zhushu": "自言不知死所。"
                },
                {
                    "paragraph": "望見大王，言所以舉",
                    "zhushu": "補曰。韓無此字。"
                },
                {
                    "paragraph": "破天下之從，",
                    "zhushu": "舉，謂一㪯。"
                },
                {
                    "paragraph": "舉趙亡韓，",
                    "zhushu": "舉亦㧞也。𥙷曰：非言及於亡韓，是豈可不為寒心？甚矣，其忍也。斬臣以徇於囯，以主不忠於囯者，亡韓之言當如之。"
                },
                {
                    "paragraph": "臣荆、魏，親齊、燕，",
                    "zhushu": "二囯去秦逺，未可加兵，故親之以寛兵力。其後秦㓕諸囯，二囯蜀後亡，以此故也。"
                },
                {
                    "paragraph": "以成霸王之名，朝四隣諸侯之道。大王試聽其說，一舉而天下之從不破，趙不舉，韓不亡，荆、魏不臣，齊、燕不親，霸王之名不成，四鄰諸侯不朝。大王斬臣以徇於國，",
                    "zhushu": "徇行以示人也。"
                },
                {
                    "paragraph": "以主不忠於國者。",
                    "zhushu": "主言以爲首惡。彪謂此士論事深切著明，孫卿不如秦，所以取天下，盖行其說也。而史失其人，猥以張儀名之，惜哉！所稱謀臣范睢也。補曰：韓以爲爲王謀不忠者。正曰：韓非師荀卿者也。其術不主於。卿卿論兵，以附民爲要，以仁義爲本，以禁暴除害爲務，非而有是言，歟大意不過欲極威怒而務攻取耳。鮑旣考之不精，且謂卿不如，謬矣。𥙷曰：蘇氏論荀卿歴詆天下之賢人，以自是其愚，李斯以其斈亂天下，其髙談異論有以激之也。韓非此書，歴詆秦之謀臣，盖指魏冉、范雎之徒。他日謂申不害徒術無法，公孫鞅徒法無術，張儀以秦徇韓、魏，甘茂以秦徇周，簏侯應侯攻他囯以成其𥝠封，所詆者亦非一人，其剛愎不孫，自許太過，則亦卿之風也。終以忤李斯，短姚賈而殺其身。太史公謂非短說之難，而不䏻自脫，可以爲騁說者之戒矣。",
                    "type": 2
                },
                {
                    "paragraph": "蔡澤",
                    "zhushu": "燕人。"
                },
                {
                    "paragraph": "見逐於趙而入，韓、魏遇奪釡鬲於涂，",
                    "zhushu": "人奪之也。爾雅：鬲，鼎也。"
                },
                {
                    "paragraph": "聞應侯任鄭、安平、",
                    "zhushu": "魏斉困范雎，安平匿之。時安平擊魏，以二萬人降趙。"
                },
                {
                    "paragraph": "王稽",
                    "zhushu": "通諸侯也。"
                },
                {
                    "paragraph": "皆負重罪，應侯内慙，乃西入秦。將見昭王，使人宣言以感怒應侯，曰：燕客蔡澤，天下駿雄弘辯之士也。彼一見秦王，秦王必相之而奪君位。應侯聞之，使人召蔡澤。蔡澤入，則揖應侯。應侯固不快，及見之，又倨。應侯因讓之曰：子甞宣言代我相秦，豈有此乎？對曰：然。應侯曰：請聞其說。蔡澤曰：吁，君何見之晚也？夫四時之序，成功者去。夫人生手足堅強，耳目聦明，聖智，豈非土之所願與？應侯曰：然。蔡澤曰：質仁秉義，",
                    "zhushu": "質猶禮。"
                },
                {
                    "paragraph": "行道施德於天下，天下懷樂敬愛，願以爲君王，豈不辯智之期與？",
                    "zhushu": "斯，猶志也。辯智者志期得此。"
                },
                {
                    "paragraph": "應侯曰：然。蔡澤復曰：冨貴顯榮，成理萬物，",
                    "zhushu": "理，治也。"
                },
                {
                    "paragraph": "萬物各得其所，生命夀長，終其年而不夭傷。天下繼其綂，",
                    "zhushu": "綂，絶也。"
                },
                {
                    "paragraph": "守其業，傳之無窮，名實純粹，",
                    "zhushu": "言其兩全羙。"
                },
                {
                    "paragraph": "澤流千丗，稱之而毋絶。",
                    "zhushu": "𥙷曰：一本此下有與天下終一句。"
                },
                {
                    "paragraph": "豈非道之符，",
                    "zhushu": "言行道之効。"
                },
                {
                    "paragraph": "而聖人所謂吉祥善事與？應侯曰：然。澤曰：若秦之商君，楚之呉起，",
                    "zhushu": "衞人。仕魏，後相楚而死。"
                },
                {
                    "paragraph": "越之大夫種，",
                    "zhushu": "姓文，越王勾踐之相。"
                },
                {
                    "paragraph": "其卒亦可願與",
                    "zhushu": "元作矣。"
                },
                {
                    "paragraph": "矣。",
                    "zhushu": "補曰。矣。史作歟。"
                },
                {
                    "paragraph": "應侯知蔡澤之欲困已，以說：復曰：何爲不可？夫公孫鞅事孝公，極身毋二，",
                    "zhushu": "極身猶竭已。"
                },
                {
                    "paragraph": "盡公不還。𥝠",
                    "zhushu": "還，反顧也。"
                },
                {
                    "paragraph": "信賞罰以致治，竭智能示情素，",
                    "zhushu": "素其所蓄積，正曰素。愫通誠也。"
                },
                {
                    "paragraph": "蒙怨咎，",
                    "zhushu": "集韶，蒙覆也。蒙冐同鞅，甞刑太子之傳。知必見怨咎，猶冐爲之。"
                },
                {
                    "paragraph": "欺舊交，虜魏公子卬，",
                    "zhushu": "卬則鞅之舊也。"
                },
                {
                    "paragraph": "卒爲秦禽。將破敵軍，攘地千里。呉起事悼王，使私不害公，䜛不𥳆忠，言不取苟合，行不取苟容，行義不顧",
                    "zhushu": "元作𥙷，曰：姚云：固曽作顧。"
                },
                {
                    "paragraph": "毀譽，必欲",
                    "zhushu": "元作有。"
                },
                {
                    "paragraph": "有霸主強國，不辭禍凶。大夫種事越王，王離困辱，",
                    "zhushu": "離。罹同。集韻：遭也。"
                },
                {
                    "paragraph": "悉忠而不解，",
                    "zhushu": "解。懈同。"
                },
                {
                    "paragraph": "王雖亡絶，盡能而不離，",
                    "zhushu": "離猶去。"
                },
                {
                    "paragraph": "多功而不矜，富貴不驕怠。若此三子者，義之至，忠之節也。故君子殺身以成名。義之所在，身雖死無憾悔，何爲而不可哉？蔡澤曰：主聖臣賢，天下之福也；君明臣忠，國之福也；父慈子孝，夫信婦貞，家之福也。故比干忠不能存殷，子胥智不能存呉，申生孝而𣈆惑亂，",
                    "zhushu": "僖五年。"
                },
                {
                    "paragraph": "是有忠臣孝子，國家㓕亂。何也？無明君賢父以聽之，故天下以其君父爲戮辱，",
                    "zhushu": "戮，殺也。賤之如刑戮詬辱之人。"
                },
                {
                    "paragraph": "憐其臣子，夫待死而後可以立忠成名，是微子不足仁，孔子不足聖，管仲不足大也。於是應侯稱善。蔡澤得少間，",
                    "zhushu": "間言有𨻶可乗。"
                },
                {
                    "paragraph": "因曰：商君呉起、大夫種，其爲人臣，盡忠致力，則可願矣。閎夭事文王、周公輔成王也，豈不亦忠乎？以聖",
                    "zhushu": "補曰。姚本以君臣論之。"
                },
                {
                    "paragraph": "論之，商君呉起、大夫種其可願，孰與閎夭、周公哉？應侯曰：商君、呉起、大夫種不若也。蔡澤曰：然則君之主慈仁任忠，",
                    "zhushu": "任，猶信。"
                },
                {
                    "paragraph": "不欺舊故，孰與秦孝、楚悼、越王乎？應侯曰：未知何如也？蔡澤曰：主固親忠臣，不過秦孝、越王、楚悼。君之爲主，正亂，批患折難，",
                    "zhushu": "批𢱧同。匹齊切，擊也。集韻：𢱧或作批。又蒲結切。"
                },
                {
                    "paragraph": "廣地殖糓",
                    "zhushu": "植，種也。"
                },
                {
                    "paragraph": "富國足家強主威盖海内，功彰萬里之外，不過商君、呉起大夫種，而君之禄位貴盛；𥝠家之富過於三子，而身不退，竊為君危之。語曰：日中則移，月滿則𧇊。物盛則衰，天之常數也。進退盈縮變化，聖人之常道也。昔者齊桓公",
                    "zhushu": "𥙷曰：一本有九合諸侯一句。"
                },
                {
                    "paragraph": "一匡天下，至葵丘之㑹，",
                    "zhushu": "杜注：陳留外黄東有葵丘。"
                },
                {
                    "paragraph": "有驕矜之色，畔者九國。",
                    "zhushu": "僖九年。"
                },
                {
                    "paragraph": "呉王夫差無敵，",
                    "zhushu": "元作適。"
                },
                {
                    "paragraph": "適",
                    "zhushu": "正曰：史作敵。適通。適人開戸。"
                },
                {
                    "paragraph": "於天下，輕諸侯，陵",
                    "zhushu": "元作"
                },
                {
                    "paragraph": "凌",
                    "zhushu": "正曰：陵，通史凌雲，漢書陵雲。"
                },
                {
                    "paragraph": "齊𣈆，遂以殺身亡國。夏育、太史啓",
                    "zhushu": "太史，周官，其人未詳。史作太史激，豈君王后之父邪？"
                },
                {
                    "paragraph": "叱呼駭三軍，",
                    "zhushu": "叱，訶也。"
                },
                {
                    "paragraph": "而身死於庸夫。此皆乗至盛，不近道理也。夫商君爲孝公平權衡，正度量，調輕重，决裂阡陌，教民耕戰，是以兵動而地廣，兵休而國富。故秦無敵於天下，立威諸侯，功已成矣，",
                    "zhushu": "𥙷𥙷曰：史此下有矣字。"
                },
                {
                    "paragraph": "遂以車裂楚地，持㦸百萬。白起率數萬之師以與楚戰，一戰舉鄢郢，再戰燒夷陵，",
                    "zhushu": "屬南郡。"
                },
                {
                    "paragraph": "南并蜀漢，又越韓、魏攻強趙，北坑馬服，誅屠四十餘萬之衆，",
                    "zhushu": "屠言殺之酷。"
                },
                {
                    "paragraph": "流血成川，沸聲若雷，使秦業帝。",
                    "zhushu": "有帝之業。"
                },
                {
                    "paragraph": "自是之後，趙、楚懾服，",
                    "zhushu": "懾，失氣也。"
                },
                {
                    "paragraph": "不敢攻秦者，白起之勢也。身所服者七十餘城，功已成矣，賜死於杜郵。",
                    "zhushu": "起傳注：在咸陽西門十里。"
                },
                {
                    "paragraph": "呉起爲楚悼，罷無能，廢無用，損不急之官，塞𥝠門之請，壹楚國之俗，南攻揚、越，",
                    "zhushu": "越属揚州。"
                },
                {
                    "paragraph": "北并陳、蔡，破横散從，使馳說之士無所開其口。功已成矣，卒支解",
                    "zhushu": "断其四支，按起傳，宗戚大臣射刺起死。"
                },
                {
                    "paragraph": "大夫種爲越王，墾草剏邑，",
                    "zhushu": "墾、耕、剏，造也。"
                },
                {
                    "paragraph": "辟地殖糓，",
                    "zhushu": "殖植同。"
                },
                {
                    "paragraph": "率四方之",
                    "zhushu": "𥙷。"
                },
                {
                    "paragraph": "士，專",
                    "zhushu": "𥙷。"
                },
                {
                    "paragraph": "上下之力，",
                    "zhushu": "𥙷曰史方下有之字，士下有專字，恐此有缺。"
                },
                {
                    "paragraph": "以禽勁呉，成霸功。勾踐終拮而殺之。",
                    "zhushu": "拮、戞同，擽也。盖逼之。楚記言賜劒死𥙷曰拮。姚本作掊。"
                },
                {
                    "paragraph": "此四子者，功成而不去，禍至於此。此所謂信而不能屈，徃而不能反者也。范蠡知之，超然避丗，長爲陶朱。",
                    "zhushu": "居陶易姓朱。"
                },
                {
                    "paragraph": "君獨不觀愽者乎？或欲",
                    "zhushu": "衍分𥙷曰：姚云：一字　本無此字。"
                },
                {
                    "paragraph": "大投，",
                    "zhushu": "大言全勝也。"
                },
                {
                    "paragraph": "或欲分功，",
                    "zhushu": "分勝者所獲。"
                },
                {
                    "paragraph": "此皆君之所明知也。今君相秦，計不下席，謀不出廊廟，坐制諸侯，利",
                    "zhushu": "𥙷補曰：姚本有此字，史同。"
                },
                {
                    "paragraph": "施三川，以實宜陽，以",
                    "zhushu": "𥙷曰：一本及史無此字。"
                },
                {
                    "paragraph": "决羊腸之險塞，太行之口，又斬范、中行之途，",
                    "zhushu": "斬謂絶之，此言断三𣈆之路。"
                },
                {
                    "paragraph": "棧道千里，",
                    "zhushu": "棧，棚也。施於險絶，以済不通。"
                },
                {
                    "paragraph": "通",
                    "zhushu": "𥙷𥙷曰史於上有通字。"
                },
                {
                    "paragraph": "於蜀漢，使天下皆畏秦。秦之欲得矣，君之功極矣，此亦秦之分功之時也。",
                    "zhushu": "秦秦人。"
                },
                {
                    "paragraph": "如時",
                    "zhushu": "補曰：史作是。"
                },
                {
                    "paragraph": "不退，則商君、白公、呉起、大夫種是也。君何不以此時歸相印，讓賢者授之，必有伯夷之廉，長爲應侯，丗丗稱孤，而有喬松之壽，",
                    "zhushu": "喬正子、𣈆松、赤松子皆不死。"
                },
                {
                    "paragraph": "孰與以禍終哉？此則君何居焉？應侯曰：善。乃延入坐，爲上客。後數曰，入朝，言於秦昭王曰：客新有從山東來者蔡澤，其人辯士，臣之見人甚衆，莫有及者，臣不如也。秦昭王召見，與語，大說之，拜爲客卿。應侯因謝病，",
                    "zhushu": "以病辭去。"
                },
                {
                    "paragraph": "請歸相印。昭王強起應侯，應侯遂稱篤，",
                    "zhushu": "篤，猶甚。"
                },
                {
                    "paragraph": "因免相。昭王新說蔡澤計畫，遂拜爲秦相，",
                    "zhushu": "在五十二年。"
                },
                {
                    "paragraph": "東收周室。蔡澤相秦王數月，人或惡之，懼誅，乃謝病歸相印，號爲剛成君。",
                    "zhushu": "補曰：水經云：鴈門子延水東逕罡成南澤。燕人疑此即其所邑。與"
                },
                {
                    "paragraph": "居",
                    "zhushu": "𥙷補曰：姚云，一本有居字，史同。"
                },
                {
                    "paragraph": "秦十餘年，事",
                    "zhushu": "𥙷正曰：史昭上有事字。"
                },
                {
                    "paragraph": "昭王、孝文王、莊襄王卒，事始皇帝，爲秦使於燕。三年",
                    "zhushu": "居燕三年。"
                },
                {
                    "paragraph": "而燕使太子丹入質於秦。",
                    "zhushu": "澤傳有彪，謂周衰，辯士皆矜材角智，趣於利而巳。唯澤爲近道德明哲保身之策，故其得位，不數月引去，優游於秦，以封君令終，羙矣。非苟知之，亦允蹈之，澤之謂乎？正曰：澤知范睢内慙，故西入秦，志在奪相。揚雄所謂搤其咽，抗其氣，拊其背而奪其位，乃矜材角智，趣利之尤者。相秦數月，懼誅歸印，亦智巧之尤，無功而退。旣！無當於道德之旨，明哲保身之義，彼何足以知之哉？補曰：爲主，爲君，爲孝，爲楚、爲越、爲秦之爲，去聲。",
                    "type": 2
                },
                {
                    "paragraph": "孝文王，",
                    "zhushu": "昭王子元年辛亥，周亡，於是六年矣。",
                    "type": 2
                },
                {
                    "paragraph": "濮陽人。",
                    "zhushu": "属東郡。"
                },
                {
                    "paragraph": "吕不韋賈於邯鄲，見秦質子異人，",
                    "zhushu": "子楚𥘉名，孝文王子。"
                },
                {
                    "paragraph": "歸而謂父曰：耕田之利幾倍？曰：十倍。珠玉之贏幾倍？曰：百倍。立國家之主贏幾倍？曰：無數。曰：今力田疾作，不得煖衣餘食。今建國立君，澤可以遺世，",
                    "zhushu": "遺，猶貽世後世。"
                },
                {
                    "paragraph": "願徃事之。",
                    "zhushu": "事猶爲𥙷曰：不韋鄙耕田珠玉之小贏，而圖建囯立君之大利，自以爲計得矣。徙蜀飲酖之時，能無悔平？"
                },
                {
                    "paragraph": "秦子異人質於趙，處於𢨺城，",
                    "zhushu": "趙地缺補曰：字書無𢨺字。龍龕手鑑云：音盺。"
                },
                {
                    "paragraph": "故徃說之曰：子傒",
                    "zhushu": "異人、異母兄。"
                },
                {
                    "paragraph": "有承國之業，又有母在中。今子無母於中，",
                    "zhushu": "異人母曰夏姫，無寵，如無母然。"
                },
                {
                    "paragraph": "外託於不可知之國，",
                    "zhushu": "史言趙不禮之故，禍福未可知也。"
                },
                {
                    "paragraph": "一日倍約，身爲糞土。",
                    "zhushu": "弃死、旦，賤也。"
                },
                {
                    "paragraph": "今子聽吾計事求歸，",
                    "zhushu": "以求歸爲事。正曰：刘辰翁云：計事猶謀事，求歸别句。"
                },
                {
                    "paragraph": "可以有秦國。吾爲子使秦，必來請子。乃說秦王后",
                    "zhushu": "孝文后。華陽夫人。"
                },
                {
                    "paragraph": "弟陽泉君曰：君之罪至死，君知之乎？君之門下無不居髙尊位，太子門下無貴者，",
                    "zhushu": "太子子傒。"
                },
                {
                    "paragraph": "君之府蔵珍珠寶玉，君之駿馬盈外，廐美女𠑽後庭。王之春秋髙",
                    "zhushu": "春秋舉成𡻕，此言其年髙。"
                },
                {
                    "paragraph": "一日，山陵崩，",
                    "zhushu": "山陵，喻髙且固。崩，喻死。"
                },
                {
                    "paragraph": "太子用事，君危於累夘，而不壽於朝。生",
                    "zhushu": "木槿也。朝榮夕死，令又不如。"
                },
                {
                    "paragraph": "說有可以一切，",
                    "zhushu": "權，宜也。"
                },
                {
                    "paragraph": "而使君富貴，千萬歳",
                    "zhushu": "衍其字。"
                },
                {
                    "paragraph": "其寧於太山，四維。",
                    "zhushu": "四方之隅，不可移也。正曰：以太山爲四維。"
                },
                {
                    "paragraph": "必無危亡之患矣。陽泉君避席",
                    "zhushu": "離席前請。"
                },
                {
                    "paragraph": "請聞其說。不韋曰：王年髙矣，王后無子，子傒有承國之業，士倉又輔之。王一日，山陵崩，子傒立，士倉用事，王后之門必生蓬蒿。子異人，賢材也，棄在於趙，無母於内，引領西望，而願一得歸。王后誠請而立之，是子異人無國而有國，王后無子而有子也。陽泉君曰：然。入說王后，王后乃請趙而歸之，趙未之遣。不韋說趙曰：子異人秦之寵子也，無母於中，王后欲取而子之。使秦而欲屠趙，不顧一子以留計，",
                    "zhushu": "留，不决也。"
                },
                {
                    "paragraph": "是抱空質也。",
                    "zhushu": "此質本以交好，今不能然，故曰空。"
                },
                {
                    "paragraph": "若使子異人歸而得立，趙厚送遣之，是不敢倍德畔施，是自爲德講。",
                    "zhushu": "必以徳絶講好於趙正曰：講即媾字。"
                },
                {
                    "paragraph": "秦王老矣，一日晏駕，",
                    "zhushu": "天文志：天子當早作，而方崩隕，臣子之心，猶謂宫車晚出。"
                },
                {
                    "paragraph": "雖有子異人，不足以結秦。趙乃遣之。",
                    "zhushu": "不韋傳，秦圍邯鄲，趙欲殺子楚，子楚脫亡歸。與此駁。"
                },
                {
                    "paragraph": "異人至，不韋使楚，服而見",
                    "zhushu": "以王后楚人，故服楚製以說之。"
                },
                {
                    "paragraph": "王，后說其狀，髙其智，曰：吾楚人也，而自子之。乃變其名曰楚王使子誦，",
                    "zhushu": "誦所習書。"
                },
                {
                    "paragraph": "子曰：少棄捐在外，甞無師傅，所教學，不習於誦。王罷之，",
                    "zhushu": "補曰：大事記不習於誦，此楚書之兆也。愚按。昭王問荀卿。儒無益於人之囯，其來乆矣。"
                },
                {
                    "paragraph": "乃留止。",
                    "zhushu": "止宫中。"
                },
                {
                    "paragraph": "間曰：",
                    "zhushu": "間，政事之𨻶。"
                },
                {
                    "paragraph": "陛下甞軔車於趙矣，",
                    "zhushu": "髙紀五年注：陛者云云。軔，碾車木。"
                },
                {
                    "paragraph": "趙之豪傑得知名者不少。",
                    "zhushu": "以名見知於王。"
                },
                {
                    "paragraph": "今大王反國，皆西面而望。大王無一介之使以存之，",
                    "zhushu": "昭二十八年注：一箇，單使也。存，問也。問其存亡。"
                },
                {
                    "paragraph": "臣恐其皆有怨心，使邊境早閉晚開。",
                    "zhushu": "有警則然。"
                },
                {
                    "paragraph": "王以爲然，竒其計。王后勸立之。王乃召相，令之曰：寡人子莫若楚，立以爲太子。子楚立，",
                    "zhushu": "是爲莊襄王。"
                },
                {
                    "paragraph": "以不韋爲相，號曰文信侯，食藍田十二縣。王后爲華陽太后。諸侯皆致秦邑。",
                    "zhushu": "致邑，爲太后養地也。按：此是子楚以孝文王立後不韋說，使歸之。不韋傳則言孝文爲安囯君時歸與此駮彪謂不韋，賈人也，彼安能知義，欲圖羸而奪嫡立庶？秦囯之不亂敗者，幸也，以是得贏而飲酖於蜀，於是知有天道矣。凡不韋所立，於時皆喪身㓕囯之事。周衰，士之隂險傾邪無輩。於不韋者，不足筭也，不足筭也。子楚之計平平耳。孝文稱爲竒而立之，非老悖乎？",
                    "type": 2
                },
                {
                    "paragraph": "莊襄王、",
                    "zhushu": "文王子元年壬子。",
                    "type": 2
                },
                {
                    "paragraph": "始皇帝、",
                    "zhushu": "莊襄王子。元年乙卯。",
                    "type": 2
                },
                {
                    "paragraph": "文信侯欲攻趙以廣河間，使剛成君蔡澤事燕。三年而燕太子質於秦。文信侯因請張唐",
                    "zhushu": "秦人。"
                },
                {
                    "paragraph": "相燕。",
                    "zhushu": "補曰：姚本此下有欲與燕共伐趙，以廣河間之地一句。"
                },
                {
                    "paragraph": "張唐辭曰：燕者必徑於趙，",
                    "zhushu": "徑者，道所出也。"
                },
                {
                    "paragraph": "趙人得唐者受百里之地。文信侯去而不快。少庶子甘羅",
                    "zhushu": "禮：庶子掌諸侯卿大夫之庶子。羅茂之孫。正曰髙。注：少庶子，官名。羅，文信家臣也。索𨼆引策甘羅事，吕不韋爲庶子，即指此也。汪以周制言秦官，誤。庶子說又見後。"
                },
                {
                    "paragraph": "曰：君侯何不快甚也？文信侯曰：吾令剛成君蔡澤事燕，三年，而燕太子已入質矣。今吾自請張卿相燕而不肯行。甘羅曰：臣行之。文信侯",
                    "zhushu": "元作君。"
                },
                {
                    "paragraph": "君",
                    "zhushu": "正曰：以羅所事言，故稱君。"
                },
                {
                    "paragraph": "叱去曰：",
                    "zhushu": "正曰：姚云：曽作曰去，語勝。"
                },
                {
                    "paragraph": "我自行之而不肯，汝安能行之也？甘羅曰：夫項橐",
                    "zhushu": "列子：有問：日出者，豈其人平正？曰：無稽。"
                },
                {
                    "paragraph": "生七歳而爲孔子師，今臣生十二歳於茲矣，君其試臣，奚以遽言叱也？甘羅見張唐曰：卿之功孰與武安君？唐曰：武安君戰勝攻取不知其數，攻城墮邑不知其數，臣之功不如武安君也。甘羅曰：卿明知功之不如武安君與？曰：知之。應侯之用秦也，",
                    "zhushu": "見用於秦。"
                },
                {
                    "paragraph": "孰與文信侯專？曰：應侯不如文信侯專。曰：卿明知爲不如文信侯專與？曰：知之。甘羅曰：應侯欲伐趙，武安君難之，去咸陽七里，絞而殺之。",
                    "zhushu": "起，傳言賜劒。"
                },
                {
                    "paragraph": "今文信侯自請卿相燕，而卿不肯行，臣不知卿所死之處矣。唐曰：請因孺子而行。",
                    "zhushu": "因之請於文信。離婁注：孺子，童子。"
                },
                {
                    "paragraph": "今庫具車，廐具馬，府具幣，行有田矣。甘羅謂文信侯曰：借臣車五乗，請爲張唐先報趙，見趙王。",
                    "zhushu": "悼襄。"
                },
                {
                    "paragraph": "趙王郊迎，謂趙王曰：聞燕太子丹之入秦與？曰：聞之。聞張唐之相燕與？曰：聞之。燕太子入秦者，燕不欺秦也；張唐相燕者，秦不欺燕也。秦、燕不相欺，則伐趙危矣。燕、秦所以不相欺者無異故，欲攻趙而廣河間也。今王齎臣五城以廣河間，請歸燕太子，與強趙攻弱燕。趙王立割五城以廣河間，歸燕太子。與",
                    "zhushu": "𥙷。"
                },
                {
                    "paragraph": "趙攻燕，得上谷",
                    "zhushu": "幽州郡。"
                },
                {
                    "paragraph": "三十六縣，與秦什一。",
                    "zhushu": "以十之一與秦。也。羅傳有𥙷曰：史云得上谷二十城，令秦有十一索。𨼆云：謂以十一城予秦也。二說未知孰是。",
                    "type": 2
                },
                {
                    "paragraph": "秦王欲見頓弱，",
                    "zhushu": "秦人。"
                },
                {
                    "paragraph": "頓弱曰：臣之義不參拜，王能使臣無拜則可矣，不即不見也。秦王許之。於是頓子曰：天下有有",
                    "zhushu": "𥙷正曰：一本有，姚同。"
                },
                {
                    "paragraph": "其實而無其名者，有無其實而有其名者，有無其名又無其實者。王知之乎？王曰：弗知。頓子曰：有其實而無其名者，啇人是也，無把銚推耨之勞，",
                    "zhushu": "銚，芸苗。噐耨。耨。噐補曰：徐按詩傳錢銚也，七遥反，字与鍬同。耨亦芸田器。莊子作鎒。"
                },
                {
                    "paragraph": "而有積粟之實，此有其實而無其名者也。無其實而有其名者，農夫是也。觧凍而耕，暴背而耨，無積粟之實，此無其實而有其名者也。無其名又無其實者，王乃是也。已立爲萬乗，無孝之名，以千里養，無孝之實。秦王悖然而怒。",
                    "zhushu": "悖，艴同語，色艴如也。補曰：艴如，說文。文，今論語作勃。"
                },
                {
                    "paragraph": "頓弱曰：山東戰國有六威，不掩於山東而掩於母，",
                    "zhushu": "始皇母帝太后也。本吕不姫，通不韋，又通嫪。毐人告之，王怒。九年遷雍。"
                },
                {
                    "paragraph": "臣𥨸爲大王不取也？秦王曰：山東之戰國可兼與？頓子曰：韓，天下之咽喉；魏，天下之胸腹，王資臣萬金而逰",
                    "zhushu": "資齎同。"
                },
                {
                    "paragraph": "聽之，韓、魏",
                    "zhushu": "時不通諸囯，故請王听其徃也。"
                },
                {
                    "paragraph": "入其社稷之臣於秦，",
                    "zhushu": "說之，使歸秦。"
                },
                {
                    "paragraph": "即韓、魏從",
                    "zhushu": "補曰：一本疊此三字。"
                },
                {
                    "paragraph": "而天下可圖也。秦王曰：寡人之國貧，恐不能給也。頓子曰：天下未嘗無事也，非從即横也。横成則秦帝，從成則楚王。秦帝即以天下㳟養",
                    "zhushu": "且敬且飬。"
                },
                {
                    "paragraph": "楚王，即王雖有萬金，弗得私也。秦王曰：善。乃資萬金，使東逰韓、魏，入其將相，北遊",
                    "zhushu": "衍於宇，"
                },
                {
                    "paragraph": "於燕、趙，而殺李牧。",
                    "zhushu": "趙良将畨王七年殺之。此十八年。"
                },
                {
                    "paragraph": "齊",
                    "zhushu": "𥙷曰：一本此下有王字。"
                },
                {
                    "paragraph": "入朝，四國畢，",
                    "zhushu": "元作必。"
                },
                {
                    "paragraph": "必",
                    "zhushu": "𥙷曰：疑畢"
                },
                {
                    "paragraph": "從",
                    "zhushu": "齊、魏、燕、趙也。殺牧時巳虜韓正曰：髙注燕、趙、韓、魏，是上已言齊矣。殺牧是要終言之。"
                },
                {
                    "paragraph": "頓子之說也。",
                    "zhushu": "說始皇在十年，還太后前，此要終言之。彪謂蝢子之義髙於范睢，而其說過之，逺矣。惜其不知擇木，焉有仁人君子而爲始皇用哉！魯連視之，蔑矣。正曰：大事記：茅焦說秦王曰：秦方以天下爲事，而大王有遷母太后之名，恐諸侯聞之，由此倍秦。頓子告始皇：山東戰囯有六，威不掩扵山東而掩於母。始皇所重者，獨兼并諸侯耳。茅焦所以能復太后者，特以諸侯背秦恐之，非能以母子天性感悟之之。愚按：頓弱雖有威掩於母之一言，其下即說以兼并行許，未甞正諌遷母之失，又非茅焦比。二人雖異於范雎，於義皆不足取。",
                    "type": 2
                },
                {
                    "paragraph": "或爲六國說秦王曰：土廣不足以爲安，人衆不足以爲強。若土廣者安，人衆者強，則桀、紂之後將存。昔者趙氏亦甞強矣。曰：趙強何若",
                    "zhushu": "曰：猶言。"
                },
                {
                    "paragraph": "舉左案齊，",
                    "zhushu": "言舉兵於左，則齊下案下也。"
                },
                {
                    "paragraph": "舉右案魏，厭案萬乗之國，",
                    "zhushu": "厭言案之不一。正曰厭，益渉反。培，壓也，又伏也。"
                },
                {
                    "paragraph": "二國，千乗之宋也。",
                    "zhushu": "宋於七囯時爲千乗，今使齊、魏如之。"
                },
                {
                    "paragraph": "築剛平。",
                    "zhushu": "趙地缺。趙敬侯四年，築剛平以侵衞，五年，齊、魏爲衛取我剛平，皆不注。正曰：正義云：盖在河北。"
                },
                {
                    "paragraph": "衛無東野",
                    "zhushu": "詳此，則剛平。趙取之衛也。"
                },
                {
                    "paragraph": "芻牧，薪採",
                    "zhushu": "芻，草也，以食馬。牧，養牛人也。大者薪，小者採。正曰：芻，草也。牧，牧人也。"
                },
                {
                    "paragraph": "莫敢闚東門。當是時，衛危於累夘，天下之士相從謀曰：吾將還其委質",
                    "zhushu": "還反，言改事也。僖二十三年注：委質，屈膝也。正曰：彼注不明，此強節入質。䞇通，即下文抱質，孟子傳質是也。委，致也。"
                },
                {
                    "paragraph": "而朝於邯鄲之君乎？於是天下有稱伐邯鄲者，莫不夕",
                    "zhushu": "𥙷。"
                },
                {
                    "paragraph": "令朝行。魏伐邯鄲，",
                    "zhushu": "魏惠三十年，伐趙趙告急齊是以有馬陵之敗。正曰：　後。"
                },
                {
                    "paragraph": "因退爲逢澤之遇，",
                    "zhushu": "開封陳北有逄池，或曰宋之逄澤。"
                },
                {
                    "paragraph": "乗夏車，",
                    "zhushu": "夏取其文，禮有夏篆。正曰乗夏車者，言中夏之車，下文可徴。夏，亥雅反。禮注：夏，赤也。孤，東夏篆，非天子之車。"
                },
                {
                    "paragraph": "稱夏王。",
                    "zhushu": "夏，中國也。"
                },
                {
                    "paragraph": "一",
                    "zhushu": "𥙷正曰：朝音潮，即驅十二諸侯朝天子者。爲字疑衍。"
                },
                {
                    "paragraph": "朝爲天子，天下皆從。齊宣王、",
                    "zhushu": "元作太公，太公和時無此事。"
                },
                {
                    "paragraph": "太公",
                    "zhushu": "𥙷曰二字有誤。"
                },
                {
                    "paragraph": "聞之，舉兵伐魏。",
                    "zhushu": "𥙷曰：一本此下有壤地兩分，國家大危八字。"
                },
                {
                    "paragraph": "梁王身抱質執璧，",
                    "zhushu": "質贄同羔鴈之属。"
                },
                {
                    "paragraph": "請爲陳侯臣，",
                    "zhushu": "齊，陳敬仲之後，故稱陳侯。趙成侯二十二年，魏㧞邯鄲，齊亦敗魏于桂陵，不至如此所稱，故定爲宣王馬陵之役。正曰：按大事記，周顯王十六年，魏惠十八年，齊威二十六年，趙成侯二十二年，魏㧞趙邯鄲服十二諸侯，遂稱王。齊乗其敝，敗之桂陵。二十七年，秦孝公㑹諸侯於逢澤以朝王。策謂魏伐邯鄲，遂爲逄澤之遇。按：魏旣克邯鄲，即爲齊、楚所襲，天下未甞，皆從當㩀。史書秦𩔰王二十八年，魏恵三十年，齊宣二年，魏伐韓。齊伐魏以救韓，敗魏于馬陵。魏丗家書魏伐趙乃徃歳事，是時亦田忌、孫臏将，而桂陵、馬陵易混故爾。其後惠王用恵施之言，朝齊以怒楚。魏策有顯王三十六年，魏惠後二年，齊宣，十年楚成。六年，楚伐齊，大敗申縛於泗上。今以此考之，伐邯鄲乃魏惠十八年事，逢澤之遇，秦爲之，非魏也。敗魏馬陵而魏朝之者，齊宣王也。舉兵伐魏一語在會逄澤後，則亦指馬陵之役，而上文伐邯鄲乃敗桂陵時事，天下皆從，指服四上十二諸侯言之，亦未免殺舛也。大事記又謂魏爲逢澤之遇，天下皆從，又梁君驅十二諸侯以朝天子，語雖不可盡信，但魏自㧞邯鄲後稱王，則無句疑者。"
                },
                {
                    "paragraph": "天下乃釋梁郢。威王聞之，",
                    "zhushu": "郢，楚都也，亦避始皇父諱。楚威七年伐齊，敗之徐州。"
                },
                {
                    "paragraph": "寢不寐，食不飽，帥天下百姓以與申縛遇於泗水之上，",
                    "zhushu": "縛齊將掦之，水注申諸姜。"
                },
                {
                    "paragraph": "而大敗申縛。趙人聞之，至枝桑；",
                    "zhushu": "地缺。趙記注：根桑，一曰平桑，疑即此。此魏地也，盖赴魏之難。"
                },
                {
                    "paragraph": "燕人聞之，至格道。格道不通，平際絶",
                    "zhushu": "二、地缺。"
                },
                {
                    "paragraph": "齊，戰敗不勝，謀則不得。使陳毛釋劒掫",
                    "zhushu": "掫夜，戒有所擊引也。釋二者，不自衛，示卑也。正曰掫，側侯反。"
                },
                {
                    "paragraph": "委，南聽罪，",
                    "zhushu": "委去南面之尊，正曰聽罪於楚。"
                },
                {
                    "paragraph": "西說趙，",
                    "zhushu": "說，使人觧之。"
                },
                {
                    "paragraph": "北說燕，内喻其百姓，而天下乃齊釋。",
                    "zhushu": "不攻齊也。"
                },
                {
                    "paragraph": "於是天下",
                    "zhushu": "𥙷正曰：一本於是。夫天即夫之訛。"
                },
                {
                    "paragraph": "積薄而爲厚，聚少而爲多，以同言郢威王於側紂之間。",
                    "zhushu": "髙注紂當爲牖。"
                },
                {
                    "paragraph": "臣豈以郢威王爲政衰謀亂以至於此哉？郢爲強",
                    "zhushu": "絶句："
                },
                {
                    "paragraph": "臨天下諸侯，故天下樂伐之也。",
                    "zhushu": "補曰：同言郢，威王云云，言天下又欲謀楚也。此章先言趙強而魏伐之，魏強而齊伐之，齊強而楚伐之，楚強而諸侯又謀之。言強者之不足恃，召天下之所惡，而欲共攻之者也。言此欲以止秦之攻，故云爲六國說也。",
                    "type": 2
                },
                {
                    "paragraph": "四國爲一，",
                    "zhushu": "荆、齊、燕伐見下文正曰見下。"
                },
                {
                    "paragraph": "將以攻秦。秦王召群臣賔客六十人而問焉，曰：四國爲一，將以圖秦，寡人屈於内，",
                    "zhushu": "財力困也。"
                },
                {
                    "paragraph": "而百姓靡於外，爲之柰何？群臣莫對。姚賈",
                    "zhushu": "魏安。"
                },
                {
                    "paragraph": "對曰：賈願出使四國，必絶其謀，而案",
                    "zhushu": "元作安。"
                },
                {
                    "paragraph": "安",
                    "zhushu": "正曰：怠也。"
                },
                {
                    "paragraph": "其兵。乃資車百乗，金千斤，衣以其衣，",
                    "zhushu": "以王衣衣之，寵之也。"
                },
                {
                    "paragraph": "舞以其劔。",
                    "zhushu": "古者飲則以劎舞，今以王劎賜之，使爲舞。時用正曰：姚云：舞，劉本作𢃄。"
                },
                {
                    "paragraph": "姚賈辭行，絶其謀，止其兵，與之為交以報秦。秦王大說，賈封千户，以爲上卿。韓非",
                    "zhushu": "韓之諸公子。秦王見其書，恨不及見之。攻韓，韓遣之使秦。秦王說之，賈與李斯毁之死。"
                },
                {
                    "paragraph": "知之，曰：賈以珍珠重寳，南使荆、齊",
                    "zhushu": "元作吴。此章無呉亊，此四國後亡者也。三晉㓕乆矣。正曰無考，當從舊。"
                },
                {
                    "paragraph": "呉，北使燕、代，之間三年，四國之交未必合也，而珍珠重寳盡於内。是賈以王之權，",
                    "zhushu": "𥙷曰：一本此下有國之寳三字。"
                },
                {
                    "paragraph": "外自交於諸侯，願王察之。且梁監門子",
                    "zhushu": "監門卒也，賈其子。"
                },
                {
                    "paragraph": "甞盗於梁，臣於趙而逐取世，監門子，",
                    "zhushu": "父死子繼，曰世。"
                },
                {
                    "paragraph": "梁之大盗，趙之逐臣，與同知社稷之計，非所以厲群臣也。",
                    "zhushu": "厲礪。同，䃺也。"
                },
                {
                    "paragraph": "王召姚賈而問曰：吾聞子以寡人財交於諸侯，有諸？對曰：有。王曰：有何面目復見寡人？對曰：曽參孝其親，天下願以爲子；子胥忠於君，天下願以爲臣；貞女工巧，",
                    "zhushu": "有婦功也。"
                },
                {
                    "paragraph": "天下願以爲妃。",
                    "zhushu": "妃四也。補曰：妃當音配。曽參止之身云云，即陳軫之說。"
                },
                {
                    "paragraph": "今賈忠王而王不知也，賈不歸，四國尚焉之使？賈不忠於君，四國之王尚焉用賈之身？桀聽䜛而誅其良將，紂聽",
                    "zhushu": "元作聞。"
                },
                {
                    "paragraph": "聞䜛而殺其忠臣，至身死國亡。今王聽䜛，則無忠臣矣。王曰：子監門子，梁之大盗，趙之逐臣。姚賈曰：太公望，齊之逐夫，",
                    "zhushu": "婦逐之也。不經見。"
                },
                {
                    "paragraph": "朝歌之廢屠，",
                    "zhushu": "朝歌属河内，賈肉不售，故曰廢。補曰：楚辞：師望在肆昌何識，鼔刀掦声后何喜。集注云：吕望鼓刀在列肆，文王親往問之，望曰：下屠屠牛，土屠屠囯。文王喜，載與俱歸，此與獵渭濵而得之說不同。盖當時好事者之言，猶伊尹、百里奚自鬻之比。惜乎孟子時無問者不得并掊擊之也。"
                },
                {
                    "paragraph": "子良之逐臣，",
                    "zhushu": "未聞。"
                },
                {
                    "paragraph": "𣗥津之讎不庸，",
                    "zhushu": "後志：琅邪西海，太公所出。又釣於𣗥津，今存。雔、售同。盖甞求售，與人爲庸，不見用也。"
                },
                {
                    "paragraph": "文王用之而王。管仲其鄙人之賈人也，",
                    "zhushu": "五鄼爲鄙，盖鄼鄙之人爲賈者，仲甞與鮑叔。賈𥙷曰：鄙下人字疑衍。"
                },
                {
                    "paragraph": "南陽之敝幽，",
                    "zhushu": "修武，南陽也。仲頴上人甞以貧困，𨼆此敝困幽𨼆也。"
                },
                {
                    "paragraph": "魯之免囚，",
                    "zhushu": "見莊二十九年。"
                },
                {
                    "paragraph": "桓公用之而霸。百里奚，虞之乞人，傳賣以五羊之皮，",
                    "zhushu": "奚虞，臣也，不見用，自鬻於秦。養牲者以五羖羊皮鬻之。補曰：說見上。說苑。鄒子說梁王曰：管仲，故成隂之狗盗也，天下之庸夫也。太公望，故老婦之出夫也，朝歌之屠佐也。𣗥津，迎客之舎人也。云云，亦此𩔖。"
                },
                {
                    "paragraph": "穆公相之而朝西戎。文公用中山盗而勝於城濮。",
                    "zhushu": "僖二十八年，晉文公用咎犯之謀，破楚成王於城濮，與此不同。杜注城濮及史注止云衛地。正曰：文公用中山盗而勝於城樸，與上句穆公相。之而朝西戎，文意同此。但言用人不問其出於賤惡，而卒有如是之功耳。按文公有寺人披斬祛𥪡、頭須𥨸藏二事，鄒陽書：文公親其讐而強伯諸侯。注以爲寺人勃鞮。新序：文公用其盗以爲里鳬。須即竪頭須也。二事皆可通。"
                },
                {
                    "paragraph": "此四士者，皆有詬醜，大誹",
                    "zhushu": "詬、辱、醜，耻也。"
                },
                {
                    "paragraph": "天下。",
                    "zhushu": "補曰：姚注曾作於天下。"
                },
                {
                    "paragraph": "明主用之，知其可與立功也。",
                    "zhushu": "𥙷。"
                },
                {
                    "paragraph": "使若卞随、務光、",
                    "zhushu": "並湯時人，辞湯之聘。"
                },
                {
                    "paragraph": "申屠狄，",
                    "zhushu": "紂時人，自沉于淵。並見荘子。"
                },
                {
                    "paragraph": "人主豈得其用哉？故明主不取其汙，不聽其非，察其爲已用，",
                    "zhushu": "汙者，非者，雖不取，不听知其爲用，則或所取察言听取之。"
                },
                {
                    "paragraph": "故可以存社稷。雖有外誹者不聽，雖有髙世之名，無咫尺之功者",
                    "zhushu": "八尺曰咫。"
                },
                {
                    "paragraph": "不賞。是以群臣莫敢以虚願望於上。",
                    "zhushu": "無功而願賞。虚願也。補曰。魏無知之論陳平曰。今有尾生孝已之行。而無益勝負之數。王何暇用之乎。即姚賈之說也。燕䇿蘇秦蘇代之說。亦此𩔗。"
                },
                {
                    "paragraph": "秦王曰：然。乃",
                    "zhushu": "衍可字，"
                },
                {
                    "paragraph": "可",
                    "zhushu": "補曰：本無。"
                },
                {
                    "paragraph": "復使姚賈而誅韓非。",
                    "zhushu": "髙誘妄人也。註此書謬妄非一，䖏如此，䇿以姚賈爲陳賈，齊䇿以伐燕爲齊宣王，𥘉不考其𡻕月，賈乃與李斯同時，安得見於孟子之書？宣、閔皆甞伐燕，而之噲之役实閔王也。誘之率意如此，愚天下後世甚矣。彪之校注盖爲此發憤，故其所稱皆必有依據，惧獲罪於後人也。正曰：鮑注是書，謂髙氏以姚賈爲孟子書，陳賈以伐燕爲齊宣王。爲是憤發。凡䇿之書宣者。悉據史記改從閔。大詆髙氏。而以此爲穪首。夫學者考訂於千載之上。義理事徵而巳。𡻕月名字之差互者。當愽取徵驗。而折以事理之是非。信其可徵者。或彼此有據。則並存之可也。擇焉不精。憑私臆决，妄詆前人，輙改舊文，何鮑氏之果㦲？考之趙䇿，趙使姚賈約韓、魏時，雖不可考，其云趙使，則趙臣也。魏䇿周最入齊，秦王怒，令姚賈譲魏王，秦武、魏襄時也，其云秦令，則秦臣也。此䇿姚賈，梁監門子，則魏人，仕秦並始皇、李斯時者，殆非一姚賈矣。姚以舜姓得爲陳髙，不爲無據。使誠孟子書所稱，當與秦武、魏襄相及，並始皇、李斯者則非，然未知的爲一人。而髙輙以此姚、賈爲孟子書，譏周公不仁不智者，固非矣。唯之噲之役，則有可言者。史記年表，齊宣王立十九年卒，湣王立燕噲七年，當湣王十。年書噲子之皆死，惟孟子以爲宣王而䇿之，丈與之合，此通監所㩀也。通監宣王二十九年伐燕，視史記下移。十年宣王伐燕即薨，次年湣王立，宣、閔之年或亂而失次，通監必有所㩀，而大事記亦從之。伐燕之事，莫詳於孟子，莫著於囯䇿，史記年表無明文，齊丗家不書，特燕丗家剟取囯䇿而易宣以湣耳，安得㩀史記之畧，而廢孟子囯䇿之詳且明哉？傳曰：所見異辭，所聞異辭，所傳聞異辭。宣王伐燕，孟子所見也，史記所傳聞者也，安得㩀所傳聞而廢所見者哉？或謂荀卿甞事，宣王爲之諱也，孟子之書，幸有囯䇿明徴，不然，則非孟之徒得以肆其說矣。䇿文書宣，非出髙氏，豈爲率意繆妄。鮑之詆髙氏，乃所以自謂也髙。注吕氏春秋隂康氏㩀漢書，改爲陶唐氏。昔人譏其不視古今人表，妄改本文。鮑之失正𩔖？此學者之所以愼於傳疑也。",
                    "type": 2
                },
                {
                    "paragraph": "凡六十七章",
                    "zhushu": "",
                    "type": 2
                },
                {
                    "paragraph": "乙巳，前藍山書院山長劉鏞重校正。",
                    "zhushu": ""
                }
            ]
        },
        {
            "name": "戰國䇿齊卷第四",
            "paragraphs": [
                {
                    "paragraph": "戰國䇿齊卷第四",
                    "zhushu": "",
                    "type": 1
                },
                {
                    "paragraph": "縉雲鮑彪校注",
                    "zhushu": "",
                    "type": 2
                },
                {
                    "paragraph": "東陽呉師道重校",
                    "zhushu": "",
                    "type": 2
                },
                {
                    "paragraph": "齊",
                    "zhushu": "東有菑川、東萊、瑯邪、髙宻、膠東。南有泰山、城陽。北有千乗。清河以南，勃海之髙樂、髙城、重合、信陽。西有濟南、平原。",
                    "type": 2
                },
                {
                    "paragraph": "威王",
                    "zhushu": "田齊桓公子元年安王二十四年癸卯。",
                    "type": 2
                },
                {
                    "paragraph": "濮上之事。",
                    "zhushu": "此東郡濮水之上，實衛地。"
                },
                {
                    "paragraph": "贅子死，章子走。",
                    "zhushu": "皆以名子之，猶嬰子、文子章、匡章。"
                },
                {
                    "paragraph": "盼子謂齊王曰：",
                    "zhushu": "田盼也。威王言使守髙唐者，並齊將。"
                },
                {
                    "paragraph": "不如易餘糧於宋，",
                    "zhushu": "易移與之。"
                },
                {
                    "paragraph": "宋王",
                    "zhushu": "辟公正曰：辟公，說見宋䇿。桓公未嘗稱王。宋偃十一年稱王，當齊宣王二十五年，此非威王時。"
                },
                {
                    "paragraph": "必說，梁氏不敢過宋伐齊。齊固弱，",
                    "zhushu": "同，猶信。"
                },
                {
                    "paragraph": "是以餘糧收宋也。齊國復強，雖復責之，宋可",
                    "zhushu": "可責其償。"
                },
                {
                    "paragraph": "不償。因以爲辭，攻之亦可。",
                    "zhushu": "盼子，威王臣。威自九年後，未嘗敗撓。此言二子死蓋九年前也。正曰：盼子雖見稱於威王，宣王二年馬陵之役，盼爲將。十年，楚敗齊，令齊逐田嬰。張丑說楚王云：嬰逐盼子必用。則盼尤著於宣王之丗。伐燕之役，章子將兵，亦宣王時。且䇿有齊國復強之言，决非威王時也。",
                    "type": 2
                },
                {
                    "paragraph": "邯鄲之難，",
                    "zhushu": "趙成侯二十一年。魏圍邯鄲此二十五年。"
                },
                {
                    "paragraph": "趙求救於齊。田侯召大臣而謀曰：救趙孰與勿救？鄒子",
                    "zhushu": "名忌，二十一年相。明年封下邳，號成侯。"
                },
                {
                    "paragraph": "曰：不如勿救。叚干綸",
                    "zhushu": "補曰：史作朋，後語作萌。"
                },
                {
                    "paragraph": "曰：勿救則我不利。",
                    "zhushu": "我我齊。"
                },
                {
                    "paragraph": "田侯曰：何哉？對曰：",
                    "zhushu": "𥙷二字𥙷曰史有對曰二字。"
                },
                {
                    "paragraph": "夫魏氏兼邯鄲，其於齊何利哉？田侯曰：善。乃起兵甲",
                    "zhushu": "補曰：一本甲作曰，是言將屯于其郊，故後云乃起兵南攻。"
                },
                {
                    "paragraph": "軍於邯鄲之郊。",
                    "zhushu": "以軍法陳之於此，正曰髙。注：軍屯也。愚謂凡言軍于某地者，猶言師于某也，成列則云陳于某。"
                },
                {
                    "paragraph": "叚干綸曰：臣之求利且不利者，非此也。",
                    "zhushu": "且猶与。"
                },
                {
                    "paragraph": "夫救邯鄲軍於其郊，是趙不㧞而魏全也。",
                    "zhushu": "兩國不戰故。"
                },
                {
                    "paragraph": "故不如南攻襄陵以敝魏。",
                    "zhushu": "襄陵，屬河東，魏邑也。攻之使魏困。"
                },
                {
                    "paragraph": "邯鄲㧞而承魏之敝，",
                    "zhushu": "承言繼其後。"
                },
                {
                    "paragraph": "是趙破而魏弱也。田侯曰：善。乃起兵南攻襄陵。七月，邯鄲㧞，齊因承魏之敝，大破之桂陵。",
                    "zhushu": "諸注止言魏地，齊記有云二十六年。正曰：正義云：桂陵在曹州乗氏縣東北。又說見後。",
                    "type": 2
                },
                {
                    "paragraph": "秦假道韓、魏以攻齊，齊威王使章子將而應之，與秦交和而舎，",
                    "zhushu": "孫子：兩軍相對曰交和。楚記注：軍門曰和。"
                },
                {
                    "paragraph": "使者數相徃來，章子爲變其徽章",
                    "zhushu": "徽，幟也，以綘帛著於背，章其别也。𥙷曰：此引說文。又左傳楊徽注：若今救火衣。又按王莽傳殊徽幟，注：通謂旌旗屬。"
                },
                {
                    "paragraph": "以雜秦軍。候者言",
                    "zhushu": "齊之偵者。"
                },
                {
                    "paragraph": "章子以齊入秦，威王不應。頃",
                    "zhushu": "衍之字。"
                },
                {
                    "paragraph": "之",
                    "zhushu": "正曰：有頃之間也句，竒下頃問。変文。"
                },
                {
                    "paragraph": "間，候者復言章子以齊兵降秦，威王不應。而此者三。",
                    "zhushu": "而。猶如。"
                },
                {
                    "paragraph": "有司請曰：言章子之敗者，異人而同辤，王何不廢將而擊之？",
                    "zhushu": "廢謂罷之。𥙷曰：廢，一本作發，是既降矣，安用廢爲？"
                },
                {
                    "paragraph": "王曰：此不叛寡人明矣，曷爲而擊之？頃間，言齊兵大勝，秦兵大敗。於是秦王稱",
                    "zhushu": "元作拜。"
                },
                {
                    "paragraph": "拜西藩之臣",
                    "zhushu": "按：威王與秦獻公、孝公同時，齊雖強而秦不弱，此語未詳。"
                },
                {
                    "paragraph": "而謝於齊。左右曰：何以知之？曰：章子之母啓",
                    "zhushu": "其母名。"
                },
                {
                    "paragraph": "得罪其父，其父殺之而埋馬棧之下。",
                    "zhushu": "棧爲棚以立馬。正曰髙。注：棧，牀也。補曰：章子通國稱不孝，孟子以爲父子責善而不相遇者，恐因此事也。後語馬屎之中。"
                },
                {
                    "paragraph": "吾使",
                    "zhushu": "衍者字"
                },
                {
                    "paragraph": "者，",
                    "zhushu": "補曰：姚云：一本無。"
                },
                {
                    "paragraph": "章子將也。勉之曰：夫子之強，全兵而還，必更葬將軍之母。對曰：臣非不能更葬先妾也，臣之母啓得罪臣之父，臣之父未教而死。",
                    "zhushu": "未有教命，𥙷曰：後語未赦。"
                },
                {
                    "paragraph": "夫不得父之教而更葬母，是欺死父也，故不敢。",
                    "zhushu": "彪謂：君、父一也，雖無父命，而以君命更葬，何損於義？凡章子之孝，皆過所謂過。孝正曰：此是章子言所以不更葬之故，未見其終拒威王之命。"
                },
                {
                    "paragraph": "夫爲人子而不欺死父，豈爲人臣欺生君哉？",
                    "zhushu": "彪謂周衰，齊威，不丗之主也。列子曰：君非自知我也，以人之言賜我其罪，我又将以人之言。故人君於其臣，欲其自知之也。威王之於章子有焉。夫如是，雖百市虎不揺也。豈以三告而投杼乎哉？",
                    "type": 2
                },
                {
                    "paragraph": "楚將伐齊，魯親之，",
                    "zhushu": "親楚。"
                },
                {
                    "paragraph": "齊王患之。張丐曰：",
                    "zhushu": "齊人，疑即張丑。"
                },
                {
                    "paragraph": "臣請令魯中立。",
                    "zhushu": "於兩國之間，無所親踈。"
                },
                {
                    "paragraph": "乃爲齊見魯君。",
                    "zhushu": "康公正曰：無考。"
                },
                {
                    "paragraph": "魯君曰：齊王懼乎？曰：非臣所知也。臣來弔足下。魯君曰：何弔乎？曰：君之謀過矣。君不與勝者而與不勝者，",
                    "zhushu": "楚時未敗而云然者，蓋楚有勝齊之勢，楚雖勝，士卒多死，魯合齊以兩國擊之，楚必敗，故言其。不勝。"
                },
                {
                    "paragraph": "何故也？魯君曰：子以齊、楚爲孰勝哉？對曰：鬼且不知也。然則子何以弔寡人？曰：齊、楚之權敵也，",
                    "zhushu": "補曰：言其力適均。"
                },
                {
                    "paragraph": "不用有魯與無魯，足下豈如全衆而合二國之後哉！楚大勝齊，其良士選卒",
                    "zhushu": "林武見選者："
                },
                {
                    "paragraph": "必殪，",
                    "zhushu": "殪，死也。"
                },
                {
                    "paragraph": "其餘兵足以待天下。齊爲勝，其良士選卒亦殪，而君以魯衆合戰勝後。",
                    "zhushu": "合，合敗者也。勝者雖合之，不必見德。今以全衆合敗者，彼勝者旣，士卒多死，可勝也。敗者因見德矣。"
                },
                {
                    "paragraph": "此其爲德也亦大矣，",
                    "zhushu": "德敗者，"
                },
                {
                    "paragraph": "其見恩德也亦甚大矣。",
                    "zhushu": "敗者德之，"
                },
                {
                    "paragraph": "魯君以爲然，乃退師。",
                    "zhushu": "𥙷曰：爲齊之爲，去聲。",
                    "type": 2
                },
                {
                    "paragraph": "成侯。鄒忌爲齊相，",
                    "zhushu": "𥙷曰髙。注：成，齊邑。按史曰：封以下邳，號爲成侯。"
                },
                {
                    "paragraph": "田忌爲將，不相說。公孫閈",
                    "zhushu": "齊人補曰：閈，史作閱。"
                },
                {
                    "paragraph": "謂鄒忌曰：公何不爲王謀伐魏？勝，則是君之謀也。君可以有功。戰不勝，田忌不進；戰而不死，曲撓而誅。",
                    "zhushu": "曲撓，言師不直前而敗。"
                },
                {
                    "paragraph": "鄒忌以爲然，乃說王而使田忌伐魏。田忌三戰三勝。鄒忌以告公孫閈，公孫閈乃使人操十金而徃卜於市：曰：我田忌之人也。吾三戰而三勝，聲威天下，",
                    "zhushu": "天下畏其威聲。正曰：其聲畏懼天下。"
                },
                {
                    "paragraph": "欲爲大事，",
                    "zhushu": "反齊而王。"
                },
                {
                    "paragraph": "亦吉否？卜者出，",
                    "zhushu": "田忌之人𥙷曰：公孫閈所使者。"
                },
                {
                    "paragraph": "因令人捕",
                    "zhushu": "捕，取也。"
                },
                {
                    "paragraph": "爲人卜者，亦驗其辭於王前。田忌遂走。",
                    "zhushu": "齊記三十五年有彪，謂齊威賢王也，其知章子察阿即墨大夫明矣，獨於是失之。然忌之走，亦非威王譴之也。正曰：史以公孫閈爲鄒忌云云，附戰桂陵之前，文小異。操十金卜市以下，在威王三十五年，下云田忌聞之，率其徒襲攻臨淄，求成侯，不勝而奔，宣王召復位，遂有馬陵之戰。按䇿言忌伐魏，三戰三勝，忌戰可見者，桂陵、馬陵二役，䇿併言之也。後章記忌係太。子申禽龐㳙，孫子謂忌曰：若是，則齊君可正，成侯可走。忌不聽，遂不入齊。又記田忌亡齊之楚，楚封之江南，則忌之出奔在戰馬陵後，宣王之世明矣。史載其奔在前，故謂召復位。忌、旣襲齊，豈得再復？成侯猶在，豈宜並列？而馬陵後忌無可書之事，知其必有誤也。以威王之明，成侯、公孫閈之詐，豈能行其間？其爲宣王無疑也。大事記謂桂陵、馬陵二事多混，而書忌出奔在威王時，亦仍史之舊耳。",
                    "type": 2
                },
                {
                    "paragraph": "鄒忌脩八尺有餘，而形䫉昳麗，",
                    "zhushu": "昳，徒結切，日側也。故有光艶意。又疑作佚。正曰髙。注：昳讀曰逸。"
                },
                {
                    "paragraph": "朝服衣冠，窺鏡，謂其妻曰：我孰與城北徐公美？其妻曰：君美甚，徐公何能及君也？城北徐公，齊國之美麗者也。忌不自信，而復問其妾曰：吾孰與徐公美？妾曰：徐公何能及君也。旦日，",
                    "zhushu": "旦，明也。"
                },
                {
                    "paragraph": "客從外來，與坐談，問之：",
                    "zhushu": "補曰。一本問之客曰。一無客字。"
                },
                {
                    "paragraph": "吾與徐公孰美？客曰：徐公不若君之美也。明日，徐公來，孰視之，自以爲不如；窺鏡而自視，又弗如。逺甚暮，寢而思之，曰：吾妻之美我者，私我也。",
                    "zhushu": "私猶親。"
                },
                {
                    "paragraph": "妾之美我者畏我也，客之美我者欲有求於我也。於是入朝見威王曰：臣誠知不如徐公美。臣之妻私臣，臣之妾畏臣，臣之客欲有求於臣，皆以美於徐公。今齊地方千里，百二十城，宫婦左右莫不私王，朝廷之臣莫不畏王，四境之内莫不有求於王。由此觀之，王之蔽甚矣。王曰：善。乃下令：羣臣：吏民能面刺寡人之過者，受上賞；上書諫寡人者，受中賞；能謗譏於市朝，聞寡人之耳者，受下賞。令𥘉下羣臣進諫，門庭若市。數月之後，時時而間進。",
                    "zhushu": "進諫者有暇𨻶。"
                },
                {
                    "paragraph": "朞年之後，雖欲言，無可進者。燕、趙、韓、魏聞之，皆朝於齊。此所謂戰勝於朝廷。",
                    "zhushu": "坐朝廷之上，四囯朝之，不待兵也。彪謂鄒忌嘗以詐走田忌，則其人亦傾險士耳。唯此言者，萬世之言也。補曰：大事記威烈王二十二年。按外紀，宋昭公出亡，謂其御曰云云，事與此𩔗。又新序，齊有田巴先生，賢王聘而問政，巴攻製新衣，拂節冠帶。頋謂其妾云云。𢙢與鄒忌事有訛舛。",
                    "type": 2
                },
                {
                    "paragraph": "宣王",
                    "zhushu": "威王子元年，顯王二十七年巳卯，𥙷曰名辟彊。",
                    "type": 2
                },
                {
                    "paragraph": "南梁之難，",
                    "zhushu": "魯囯蕃縣有南梁水。此二年魏伐趙，趙與韓共擊魏，趙不利，敗於南梁。正曰：正義引括地志云：故梁在汝州西南。稱南梁者，别於大梁、少梁。髙注韓邑，大梁在北，故曰南梁。○大事記，此魏伐韓也。謂伐趙者，徃𡻕、桂陵之戰，與此混而誤尔。"
                },
                {
                    "paragraph": "韓氏請救於齊。田侯",
                    "zhushu": "猶上陳侯。"
                },
                {
                    "paragraph": "召大臣而謀曰：早救之孰與晚救之便？張丐對曰：晚救之，韓且折而入於魏，不如早救之。田臣思曰：",
                    "zhushu": "𥙷曰：索隱云䇿作田期，思必别本也。紀年謂之徐州子期，即田忌也。"
                },
                {
                    "paragraph": "不可。夫韓、魏之兵未敝，而我救之，我代韓而受魏之兵，顧反聽命於韓也。且夫魏有破韓之志，韓見且亡，必東愬於齊。",
                    "zhushu": "愬，告也。"
                },
                {
                    "paragraph": "我因隂結韓之親，而晚承魏之敝，",
                    "zhushu": "承継其後也。"
                },
                {
                    "paragraph": "則國可重，利可得，名可尊矣。田侯曰：善。乃隂告韓使者而遣之。",
                    "zhushu": "告者，許之也。"
                },
                {
                    "paragraph": "韓自以有齊國，五戰五不勝，東愬於齊。齊因起兵擊魏，大破之馬陵。",
                    "zhushu": "補曰：虞喜云：馬陵在濮州鄄城東北六十里。有澗深峻，可以置伏。龐㳙敗，即此。徐廣云：在魏州元城縣東南。司馬彪引杜預說亦然。按齊使田忌將直達大梁。龐㳙聞之，去韓而歸。齊軍已過而西。則從汴州外黃退至濮州東北六十里是也。豈合更渡河至元城哉。"
                },
                {
                    "paragraph": "魏破韓弱，韓、魏之君因田嬰北面而朝田侯。",
                    "zhushu": "齊記有爲兩章，一爲桓公臣思，一爲宣王孫子彪謂臣思之䇿。則幸中矣，非仁義舉也。孟子謂行一不義而得天下，不爲也，況朝韓、魏乎？正曰：今按桓公田臣思事，自與邯鄲之難及韓齊爲與囯二章相亂，非此章也。說見後章。",
                    "type": 2
                },
                {
                    "paragraph": "田忌爲齊將，",
                    "zhushu": "此二年召復位。正曰：說見前。"
                },
                {
                    "paragraph": "係梁太子申，禽龐㳙。",
                    "zhushu": "魏將。"
                },
                {
                    "paragraph": "孫子",
                    "zhushu": "臏也。齊人，武之孫，爲田忌軍師。"
                },
                {
                    "paragraph": "謂田忌曰：將軍可以爲大事平。田忌曰：奈何？孫子曰：將軍無解兵而入齊，使彼罷敝於先",
                    "zhushu": "罷。疲同。彼謂齊。齊軍已與魏戰，雖勝亦罷，今使當前。"
                },
                {
                    "paragraph": "弱，守於主。",
                    "zhushu": "弱，弱，卒也。忌所自將，使齊不疑也。主地缺，蓋齊險隘。補曰：姚云：曾本先皆作老，愚恐上句多於字，謂以罷敝老弱，守險敵衆，而以精兵攻齊。下云輕車銳騎者也。"
                },
                {
                    "paragraph": "主者，循軼之途也，",
                    "zhushu": "軼、轍同，車迹也。言其險狹，不得方軌適相循耳。"
                },
                {
                    "paragraph": "鎋擊摩車而相過，",
                    "zhushu": "鎋，牽同，車軸耑鍵也。路浹車宻，故相擊相摩。"
                },
                {
                    "paragraph": "使彼罷敝先弱，守於主，必一而當十，",
                    "zhushu": "得地利故。"
                },
                {
                    "paragraph": "十而當百，百而當千，然後背太山，",
                    "zhushu": "在太山愽縣西北。"
                },
                {
                    "paragraph": "左濟右天，唐",
                    "zhushu": "蓋盼子所中所謂髙唐屬平原。"
                },
                {
                    "paragraph": "軍重踵髙宛，",
                    "zhushu": "重，輜，重也。後志高宛屬樂安。"
                },
                {
                    "paragraph": "使輕車銳騎衝雍門。",
                    "zhushu": "始皇紀注：在高陵，正曰髙。注：雍門，齊西門名。按左傳襄十八年有雍去声。"
                },
                {
                    "paragraph": "若是，則齊君可正",
                    "zhushu": "正猶制治。"
                },
                {
                    "paragraph": "而成侯可走。不然，則將軍不得入於齊矣。田忌不聽，果不入齊。",
                    "zhushu": "彪謂臏非武流也。武雖運竒用詭，豈嘗語人以是乎？忌不聽。忌賢也。補曰：使田忌無間於齊，孫子曷爲而有是言？必公孫閈、成侯讒搆之時也。",
                    "type": 2
                },
                {
                    "paragraph": "田忌亡齊而之楚，鄒忌代之相",
                    "zhushu": "𥙷曰：前云鄒忌為相，田忌爲將，田忌走。此云代之相，恐有差誤。"
                },
                {
                    "paragraph": "齊，恐田忌欲以楚權復於齊。",
                    "zhushu": "復，猶返。"
                },
                {
                    "paragraph": "杜赫曰：臣請爲留楚。",
                    "zhushu": "爲鄒留田於楚。𥙷曰。一本爲下有君字，留下有之字。"
                },
                {
                    "paragraph": "謂楚王",
                    "zhushu": "成。"
                },
                {
                    "paragraph": "曰：鄒忌所以不善楚者，恐田忌之以楚權復於齊也。王不如封田忌於江南，以示忌之不返齊也，鄒忌必",
                    "zhushu": "補𥙷曰：當有缺字。"
                },
                {
                    "paragraph": "以齊厚事楚。田忌，亡人也，而得封，必德王。若復於齊，必以齊事楚。",
                    "zhushu": "言此示不爲鄒忌游說也。"
                },
                {
                    "paragraph": "此用二忌之道也。楚果封之於江南。",
                    "zhushu": "",
                    "type": 2
                },
                {
                    "paragraph": "鄒忌事宣王，仕人衆，",
                    "zhushu": "薦於王，使之仕。"
                },
                {
                    "paragraph": "宣王不說。晏首",
                    "zhushu": "斉人。"
                },
                {
                    "paragraph": "貴而仕人寡，王說之。鄒忌謂宣王曰：忌聞以爲有一子之孝不如有五子之孝今首之所進仕者以幾何人宣王因以晏首壅塞之",
                    "zhushu": "言其不薦逹人。",
                    "type": 2
                },
                {
                    "paragraph": "楚威王戰勝於俆州",
                    "zhushu": "後志：魯之薛六囯，時曰俆州。事在楚威七年。此十年。補曰：徐詞余反。正義云：紀年：梁惠王三十年，下邳遷于薛，改名俆州。俆，左氏作舒，說文作䣄。"
                },
                {
                    "paragraph": "欲逐嬰子於齊",
                    "zhushu": "逐，使齊逐之。田嬰時未封，故曰嬰子，猶盼子。"
                },
                {
                    "paragraph": "嬰子恐張丑",
                    "zhushu": "斉人正曰丑。又見韓、魏、燕、中山等䇿。"
                },
                {
                    "paragraph": "謂楚王曰：王戰勝於俆州也。盼子不用也。盼子有功於國，百姓爲之用；嬰子不善，",
                    "zhushu": "不與盼善。"
                },
                {
                    "paragraph": "而用申縛。申縛者，大臣弗",
                    "zhushu": "補補曰：姚云，一本有"
                },
                {
                    "paragraph": "與，",
                    "zhushu": "史曰不附。"
                },
                {
                    "paragraph": "百姓弗爲用，故王勝之也。今嬰子逐，盼子必用，復整其士卒以與王遇，必不便於王也。楚王因弗逐",
                    "zhushu": "楚記：七年有。",
                    "type": 2
                },
                {
                    "paragraph": "權之難。",
                    "zhushu": "後志南郡編注：闘緡以權叛。又當陽注：縣東南有權城，楚地也。蓋燕自北進，齊自東進，而戰于楚境。燕䇿爲文公時正曰大事記燕、齊交兵，必非此地。按記合燕、䇿並載，而取鮑三說，文公末年云云，並屬中山云云，燕、齊合云云，故於此條著其說而斥其非者，不著鮑氏取長棄短之意也。"
                },
                {
                    "paragraph": "齊、燕戰，秦使魏冉之趙，",
                    "zhushu": "冉傳言自王惠時任事。然則此役文公末年也。"
                },
                {
                    "paragraph": "出兵助燕擊齊。薛公",
                    "zhushu": "嬰時未封，後人稱之耳。嬰傳言自威王時任職。"
                },
                {
                    "paragraph": "使魏處之趙，謂李向",
                    "zhushu": "趙人正曰：大事記趙用事者也。"
                },
                {
                    "paragraph": "曰：君助燕擊齊，齊必急，急必以地和於燕，而身與趙戰矣。然則是君自爲燕束兵，",
                    "zhushu": "束猶歛，燕、齊和成，歛兵不戰。"
                },
                {
                    "paragraph": "爲燕取地也。",
                    "zhushu": "取齊地。"
                },
                {
                    "paragraph": "故爲君計者，不如按兵勿出，齊必緩，",
                    "zhushu": "趙之助燕不力，故齊無危急之勢。"
                },
                {
                    "paragraph": "緩必復與燕戰。戰而勝，兵罷敝，",
                    "zhushu": "罷、疲同。"
                },
                {
                    "paragraph": "趙可取唐、曲逆；",
                    "zhushu": "並屬中山囯。言二囯戰不暇北顧，趙可以其間取中山也。補曰：髙注唐，今盧奴北盧縣也。曲逆，今蒲隂。"
                },
                {
                    "paragraph": "戰而不勝，命懸於趙。",
                    "zhushu": "懸，繫也。"
                },
                {
                    "paragraph": "然則吾中立",
                    "zhushu": "吾吾趙。"
                },
                {
                    "paragraph": "而割窮齊與疲燕也，",
                    "zhushu": "割，割齊地。正曰割齊，燕地。"
                },
                {
                    "paragraph": "兩國之權懸於君矣。",
                    "zhushu": "",
                    "type": 2
                },
                {
                    "paragraph": "蘇秦爲趙合從，",
                    "zhushu": "趙肅侯十七年。此當十年。"
                },
                {
                    "paragraph": "說齊宣王曰：齊南有太山，東有琅邪，",
                    "zhushu": "徐州郡𥙷曰：孟子注：琅邪，齊東南竟上邑。"
                },
                {
                    "paragraph": "西有清河，",
                    "zhushu": "冀州郡補曰：正義云：今具州。"
                },
                {
                    "paragraph": "北有渤海，",
                    "zhushu": "幽州郡補曰：正義云：今滄州。"
                },
                {
                    "paragraph": "此所謂四塞之國也。",
                    "zhushu": "言四方皆有險固。"
                },
                {
                    "paragraph": "齊地方二千里，",
                    "zhushu": "𥙷曰：史三千餘里。"
                },
                {
                    "paragraph": "帶甲數十萬，粟如丘山，齊車之良，五家之兵，",
                    "zhushu": "管仲軍令，始於五家爲軌。"
                },
                {
                    "paragraph": "疾如錐矢，",
                    "zhushu": "錐，銳也。補曰：吕氏春秋所貴錐矢者，爲其應聲而至。"
                },
                {
                    "paragraph": "戰如雷電，",
                    "zhushu": "其威大也。"
                },
                {
                    "paragraph": "解如風雨，",
                    "zhushu": "言疾也。"
                },
                {
                    "paragraph": "即有軍役，未嘗倍㤗山，絶清河，渉渤海也。臨淄之中",
                    "zhushu": "屬齊郡。𥙷曰：青州臨淄縣，古營丘地。城臨淄，故云。見正義及水經注渤海後語。北海，今青州北海是也。"
                },
                {
                    "paragraph": "七萬户，臣𥨸度之下，",
                    "zhushu": "補曰：史不下。"
                },
                {
                    "paragraph": "户三男子，三七二十一萬，不待發於逺縣，而臨淄之卒固巳二十一萬矣。臨淄甚冨而實，其民無不吹竽",
                    "zhushu": "似笙，三十六簧。"
                },
                {
                    "paragraph": "皷瑟，",
                    "zhushu": "似琴，二十五弦。"
                },
                {
                    "paragraph": "擊筑",
                    "zhushu": "以竹曲五弦之樂。"
                },
                {
                    "paragraph": "彈琴，闘雞走犬，六博蹹鞠者。",
                    "zhushu": "劉向别録：蹙鞠，黃帝作，蓋因娱戯以練武士。蹹即蹙也。𥙷曰：王逸云：投六箸，行六棊，謂之六愽。蹹，史作蹹。說文：徒盍反，即蹹字。"
                },
                {
                    "paragraph": "臨淄之途，車轂",
                    "zhushu": "元作䡰。"
                },
                {
                    "paragraph": "䡰",
                    "zhushu": "正曰：䡰者，轚之訛。說文：轚，車牽相擊也。周禮：舟車轚互。糓梁傳：轚者不得入。釋文：音計，又古的反。此章史作轂擊。按秦䇿車轂擊馳。說苑：齊人好轂擊。揚雄書辨者轂擊，讀亦通。"
                },
                {
                    "paragraph": "擊，人肩摩，連祍成幃，",
                    "zhushu": "帳屬在旁者。"
                },
                {
                    "paragraph": "舉袂成幕，",
                    "zhushu": "袂，袖也。"
                },
                {
                    "paragraph": "揮汗成雨，家敦",
                    "zhushu": "補曰：史作殷。"
                },
                {
                    "paragraph": "而冨，志髙而揚。夫以大王之賢，與齊之強，天下不能當，今乃西面事秦，竊爲大王羞之。且夫韓、魏所以",
                    "zhushu": "𥙷補曰：史此有以字。"
                },
                {
                    "paragraph": "畏秦者，以與秦接界也。兵出而相當，不至十日，而戰勝存亡之機決矣。韓、魏戰而勝秦，則兵半折，",
                    "zhushu": "折猶敗。以秦敵強，雖勝猶爲失半也。"
                },
                {
                    "paragraph": "四境不守；戰而不勝，以亡隨其後。是故",
                    "zhushu": "元作後。"
                },
                {
                    "paragraph": "後",
                    "zhushu": "補曰。姚本作故。是。史同。"
                },
                {
                    "paragraph": "韓、魏之所以重與秦戰而輕爲之臣也。今秦攻齊則不然，倍韓、魏之地，",
                    "zhushu": "倍言二國在其後。"
                },
                {
                    "paragraph": "至衛、",
                    "zhushu": "元作闈"
                },
                {
                    "paragraph": "闈",
                    "zhushu": "𥙷曰姚。云至闈一作過，衛史作衞。"
                },
                {
                    "paragraph": "陽，晉之道，",
                    "zhushu": "魏襄十六年，秦㧞魏蒲坂、陽晉。張儀傳：刼取衞、陽晉。注皆不地，蓋衞地時屬魏也。正曰：正義云：衞，曹、濮等州。陽晉在曹州乗氏縣西北。"
                },
                {
                    "paragraph": "徑亢父之險，",
                    "zhushu": "屬東平。𥙷曰亢。音剛，又苦浪反。髙注任城縣南。"
                },
                {
                    "paragraph": "車不得方軌，",
                    "zhushu": "爾雅：方舟得兩舟，則此亦兩也。軌，車轍。"
                },
                {
                    "paragraph": "馬不得並行，百人守險，千人不能過也。秦雖欲深入則狼顧，",
                    "zhushu": "驚皃正曰：狼性怯，走常還顧。"
                },
                {
                    "paragraph": "恐韓、魏之議其後也，是故恫疑虚喝、",
                    "zhushu": "元作猲恫。痛也。言疑之甚。集韻。喝呵也。"
                },
                {
                    "paragraph": "猲",
                    "zhushu": "𥙷曰髙。注：猲，喘息懼。皃，史作喝，索隠云，亦作猲，並呼合反。竊謂作恐掲亦通。又注見趙䇿。"
                },
                {
                    "paragraph": "髙躍",
                    "zhushu": "𥙷曰：史作驕矜。"
                },
                {
                    "paragraph": "而不敢進，則秦不能害齊亦明矣。夫不料秦之不奈我何也，而欲西面事秦，是羣臣之計過。",
                    "zhushu": "補曰：一本此有也字。"
                },
                {
                    "paragraph": "今臣無事秦之名，而有強國之實，臣故",
                    "zhushu": "元作固。"
                },
                {
                    "paragraph": "固",
                    "zhushu": "正曰：䇿固，故通。"
                },
                {
                    "paragraph": "願大王之少留計。",
                    "zhushu": "留意計之。"
                },
                {
                    "paragraph": "齊王曰：寡人不敏，",
                    "zhushu": "此敏謂猶明，明則疾於事。補曰：一本注：晁本此下有云：逺守海窮道，東境之囯也，未嘗得聞餘教。"
                },
                {
                    "paragraph": "今主君",
                    "zhushu": "補曰：主君稱蘇秦，恐衍主字，史作足下。"
                },
                {
                    "paragraph": "以趙王之詔告之，",
                    "zhushu": "詔，告也。"
                },
                {
                    "paragraph": "敬奉社稷以從",
                    "zhushu": "凡蘇、張從橫之說，本傳皆有，此在說燕、趙、韓、魏後。",
                    "type": 2
                },
                {
                    "paragraph": "淳于髠。",
                    "zhushu": "齊人。見滑稽傳。"
                },
                {
                    "paragraph": "一日而見七人於宣王。王曰：子來，寡人聞之，千里而一士，是比肩而立；",
                    "zhushu": "比，謂肩相次也。言士難得，千里有一，猶爲並肩也。"
                },
                {
                    "paragraph": "百丗而一聖，若隨踵而至也。仐子一朝而見七士，則士不亦衆乎？淳于髠曰：不然。夫鳥同翼者而聚居，獸同足者而俱行。",
                    "zhushu": "補曰：後語鳥同翼者聚飛，獸同足者俱亡。"
                },
                {
                    "paragraph": "今求柴胡、桔梗於沮澤，",
                    "zhushu": "二草，山生而沮水也，故求不可得。孟子注：菹澤生草者，水名，出漢中。正曰：沮澤，但言漸濕之地，如漢書所謂生於沮澤之中者，不必因下文求地名。以實之。"
                },
                {
                    "paragraph": "則累丗不得一焉；及之睪黍、",
                    "zhushu": "地缺疑爲負黍，蓋此與梁父皆東地也。補曰：髙注：睪黍、梁父，皆山名。愚按：臯字或作睪。"
                },
                {
                    "paragraph": "梁父之隂，",
                    "zhushu": "梁父在泰山。山北曰隂。"
                },
                {
                    "paragraph": "則郄車而載耳。",
                    "zhushu": "郄却同言多，獲車重不前。"
                },
                {
                    "paragraph": "夫物名有疇，",
                    "zhushu": "耕治之田，禾所聚也，故爲𩔖。正曰：疇，𩔖也。"
                },
                {
                    "paragraph": "今髠，賢者之疇也。王求士於髠，若挹水於河",
                    "zhushu": "挹，酌也。"
                },
                {
                    "paragraph": "而取火於燧也。",
                    "zhushu": "夫燧，鍳也。"
                },
                {
                    "paragraph": "髠將復見之，豈特七士也？",
                    "zhushu": "𥙷曰：兩見字，賢遍反。",
                    "type": 2
                },
                {
                    "paragraph": "齊欲伐魏，淳于髠謂",
                    "zhushu": "元作爲。"
                },
                {
                    "paragraph": "爲",
                    "zhushu": "𥙷曰：此書爲、謂字通用。"
                },
                {
                    "paragraph": "齊王曰：韓子盧者，天下之疾犬也；東郭逡者，",
                    "zhushu": "逡、魏同狡，兎名。"
                },
                {
                    "paragraph": "海内之狡兎也。",
                    "zhushu": "集韻：狡，獪也，疾也。"
                },
                {
                    "paragraph": "韓子盧逐東郭逡，環山者三，騰山者五，兎極於前，犬廢於後，犬兎俱罷，各死其處。田父見之，無勞勌之苦而擅其功。",
                    "zhushu": "擅者，無與爭也。"
                },
                {
                    "paragraph": "今齊、魏乆相持以頓其兵，",
                    "zhushu": "頓亦勞敝。"
                },
                {
                    "paragraph": "敝其衆，臣恐強秦大楚承其後，有田父之功。齊王懼，謝將休士。",
                    "zhushu": "謝辭去之，言不用也。𥙷曰：此與蘇代鷸蚌、陳軫虎爭人之說異而同者也。逡，七倫反。",
                    "type": 2
                },
                {
                    "paragraph": "齊欲伐魏，魏使人謂淳于髠曰：齊欲伐魏，能解魏患，唯先生也。敝邑有寳璧二𩀱，文馬二駟，",
                    "zhushu": "文毛色成文馬四匹爲駟。"
                },
                {
                    "paragraph": "請致之先生。淳于髠曰：諾。入說齊王曰：楚，齊之仇敵也。魏，齊之與國也。",
                    "zhushu": "魏䇿馬陵之敗，魏請臣畜朝齊，楚王怒，伐齊，則此所言也。"
                },
                {
                    "paragraph": "夫伐與國，使仇敵制其餘敝，",
                    "zhushu": "言楚將因齊兵勞而伐之。"
                },
                {
                    "paragraph": "名醜而實危，",
                    "zhushu": "伐與國醜也，而有楚伐之危。"
                },
                {
                    "paragraph": "爲王弗取也。齊王曰：善。乃不伐魏。客謂齊王曰：淳于髠言不伐魏者，受魏之璧馬也。王以謂淳于髠曰：聞先生受魏之璧馬，有諸？曰：有之。然則先生之爲寡人計之何如？淳于髠曰：伐魏之事不便，魏雖刺髠，於王何益？",
                    "zhushu": "伐魏不便，魏所欲也，而髠止之，故魏刺之。雖刺髠而齊實不便，非益也。此設辭也，正曰強，注終不通，說見下。"
                },
                {
                    "paragraph": "若誠不便，魏雖封髠，於王何損？",
                    "zhushu": "補曰：姚云：若誠下劉本無不字。愚按上句當無不字，義乃通，恐有訛舛。"
                },
                {
                    "paragraph": "且夫王無伐與國之誹，魏無見亡之危，百姓無被兵之患，髠有璧馬之寳，於王何傷乎？",
                    "zhushu": "元在魏。䇿正曰：爲魏而說，當從舊。",
                    "type": 2
                },
                {
                    "paragraph": "齊宣王見",
                    "zhushu": "補曰：見，賢遍反。"
                },
                {
                    "paragraph": "顔斶，",
                    "zhushu": "集韻音觸。引呂春秋，齊有顔斶。補曰：春秋後語作王蠋。"
                },
                {
                    "paragraph": "曰：斶前。斶亦曰：王前。",
                    "zhushu": "並使之即已。"
                },
                {
                    "paragraph": "宣王不說。左右曰：王，人君也；斶，人臣也。王曰：斶前。斶亦曰王前，可乎？斶對曰：夫斶前爲慕勢，王前爲趨士。",
                    "zhushu": "趨，就也。"
                },
                {
                    "paragraph": "與使斶爲慕勢，不如使王爲趨士。王忿然作色曰：王者貴乎？士貴乎？對曰：士貴耳，王者不貴。王曰：有說乎？斶曰：有。昔者秦攻齊，令有敢去柳下季壟五十歩而樵採者，",
                    "zhushu": "魯展禽字季，食采柳下，亦云：居之壟，其冡埒。秦伐齊，先徑魯，故云。"
                },
                {
                    "paragraph": "死不赦。令曰：有能得齊王頭者，封萬户侯，賜金千鎰。由是觀之，先王之頭曽不若死士之壟也。宣王黙然不說，左右皆曰：斶來，斶來！大王據千乘之地，而建千石鍾、",
                    "zhushu": "一石百二十斤。"
                },
                {
                    "paragraph": "萬石簴，",
                    "zhushu": "鐘皷之桴。"
                },
                {
                    "paragraph": "天下之士皆爲役處，",
                    "zhushu": "役爲之使，處在其位。𥙷曰：姚本天下之士仁義皆來役處，恐仁義字當在之士上。"
                },
                {
                    "paragraph": "辯智並進，莫不來語；東西南北，莫敢不來服。",
                    "zhushu": "元作服求。"
                },
                {
                    "paragraph": "服求",
                    "zhushu": "𥙷曰：求屬下句。"
                },
                {
                    "paragraph": "萬物，無不備具，而百姓無不親附。今夫士之髙者，乃稱匹夫徒歩而處農畒下，則鄙野",
                    "zhushu": "五鄼爲鄙。郊外曰野，亦所處也。𥙷曰鄙，五百家。"
                },
                {
                    "paragraph": "監門閭里，",
                    "zhushu": "閭在郷，里在野，並五百家皆有門。正曰：周禮大司徒，五家爲比，五比爲閭。遂人五家爲鄰，五鄰爲里。閭里皆二十五家，郷謂之閭，遂謂之里。二十五家共有巷，巷首有門。"
                },
                {
                    "paragraph": "士之賤也亦甚矣！斶對曰：不然。斶聞古大禹之時，諸侯萬國。何則？德厚之道，得貴士之力也。",
                    "zhushu": "言能貴士，故德厚。"
                },
                {
                    "paragraph": "故舜起農畒，出於野鄙而爲天子。及湯之時，諸侯三千，當今之丗，南面稱寡者乃二十四。由此觀之，非得失之䇿與？",
                    "zhushu": "昔諸侯多，由得䇿也，今失䇿，故誅滅而寡。得䇿，貴士也。"
                },
                {
                    "paragraph": "稍稍誅滅，滅亡無族之時，欲爲監門閭里，安可得而有也哉？是故易傳不云乎：居上位未得其實，而",
                    "zhushu": "元作以。"
                },
                {
                    "paragraph": "以",
                    "zhushu": "補曰。恐當作而。"
                },
                {
                    "paragraph": "喜其爲名者，必以驕奢爲行。据",
                    "zhushu": "補曰：倨据通借。"
                },
                {
                    "paragraph": "慢驕奢，則凶必從之。是故無其實而喜其名者削，",
                    "zhushu": "削地也。正曰：削弱也。"
                },
                {
                    "paragraph": "無德而望其福者約，",
                    "zhushu": "約，窮也。"
                },
                {
                    "paragraph": "無功而受其禄者辱，禍必握。",
                    "zhushu": "言禍辱隨之不捨也。"
                },
                {
                    "paragraph": "故曰：矜功不立，",
                    "zhushu": "言徒有矜大好功之志而不爲，故功不立。"
                },
                {
                    "paragraph": "虚願不至。",
                    "zhushu": "不求不爲而欲得之，虚願也。物不自至。"
                },
                {
                    "paragraph": "此皆幸樂其名而無其實德者也。是以堯有九佐，",
                    "zhushu": "九官也。"
                },
                {
                    "paragraph": "舜有七友，",
                    "zhushu": "雄陶、方回、續牙、伯陽、東不訾、秦不虚、靈甫，見陶淵明四八臣正曰：雄陶云云，又見皇甫謐逸士傳。不訾，或云不識，不虚，或云不空，尸子無靈甫。愚謂此𩔗皆不可深考，或後人所妄造。"
                },
                {
                    "paragraph": "禹有五丞，",
                    "zhushu": "楚辭八師三后外有益稷、臯陶垂。"
                },
                {
                    "paragraph": "湯有三輔，",
                    "zhushu": "啇書伊虺二相外有𧨏伯、仲伯、咎單豈，此未詳。"
                },
                {
                    "paragraph": "自古及今而能虚成名於天下者無有。是以君王無羞亟問，",
                    "zhushu": "亟，猶数。"
                },
                {
                    "paragraph": "不愧下學。",
                    "zhushu": "學於臣下。"
                },
                {
                    "paragraph": "是故成其道德而揚功名於後丗者，堯、舜、禹、湯、周文王是也。故曰：無形",
                    "zhushu": "元並作刑。"
                },
                {
                    "paragraph": "刑",
                    "zhushu": "𥙷曰：當作形。下同。古書字通。形民之力。家語作刑。朱子謂當從家語。"
                },
                {
                    "paragraph": "者，形刑之君也；",
                    "zhushu": "無形，謂削約之未著者。"
                },
                {
                    "paragraph": "無端者，事之本也。",
                    "zhushu": "正曰：無形無端，皆指實德言。"
                },
                {
                    "paragraph": "夫上見其原，下通其流，至聖",
                    "zhushu": "衍人字。"
                },
                {
                    "paragraph": "人明學，",
                    "zhushu": "明學，學之明者，言上見下，通聖明之事。"
                },
                {
                    "paragraph": "何不吉之有哉！老子曰：雖貴必以賤爲本，雖髙必以下爲基。是以侯王稱孤寡不榖，是其賤之本與？非夫",
                    "zhushu": "猶言非邪𥙷：曰：疑非字當在歟字上，而夫音扶，屬下句，與下文豈非下人而尊貴士歟夫堯云云同。一本作本歟，無非字義。明。"
                },
                {
                    "paragraph": "孤寡者，人之困賤下位也，而侯王以自謂，豈非下人",
                    "zhushu": "以身下人。"
                },
                {
                    "paragraph": "而尊貴士與？夫堯傳舜，舜傳禹，周成王任周公旦，而丗丗稱曰明主，是以明乎士之貴也。宣王曰：嗟乎！君子焉可侮哉！寡人自取病耳。",
                    "zhushu": "𥙷曰：自取病。謂斶言士貴王賤。"
                },
                {
                    "paragraph": "及今聞君子之言，乃今聞細人之行，",
                    "zhushu": "細人王自稱，正曰細人，前所謂無實德不貴士者。"
                },
                {
                    "paragraph": "願請受爲弟子。且顔先生與寡人遊，食必太牢，",
                    "zhushu": "牛羊豕具爲太牢。"
                },
                {
                    "paragraph": "出必乘車，妻子衣服麗都。",
                    "zhushu": "皆美稱。"
                },
                {
                    "paragraph": "顔斶辭去，曰：夫玉生於山，制則破焉，",
                    "zhushu": "制裁㫁之。"
                },
                {
                    "paragraph": "非弗寶貴矣，然大璞不完。士生乎鄙野，推選則禄焉，非不尊遂也，",
                    "zhushu": "遂猶達。"
                },
                {
                    "paragraph": "然而形神不全。斶願得歸，晚食以當肉，",
                    "zhushu": "晚，言飢而食也，其美比於食肉。𥙷曰：當敵也，如字。"
                },
                {
                    "paragraph": "安歩以當車，無罪以當貴，漬淨貞正以自虞。",
                    "zhushu": "虞、娯，同樂也。"
                },
                {
                    "paragraph": "制言者王也，",
                    "zhushu": "言謂命令。"
                },
                {
                    "paragraph": "盡忠直言者斶也。言要道巳備矣。願得賜歸，安行反臣之邑屋。則再拜",
                    "zhushu": "衍而字。"
                },
                {
                    "paragraph": "而辭去。君子",
                    "zhushu": "𥙷二字。"
                },
                {
                    "paragraph": "曰：斶知足矣。歸眞",
                    "zhushu": "𥙷。"
                },
                {
                    "paragraph": "反璞，則終身不辱。",
                    "zhushu": "正曰：曰者，斶既辭而又自言也。上言大璞不完，以喻土之形神不全，故曰歸反璞云云，文意甚明，添字謬。",
                    "type": 2
                },
                {
                    "paragraph": "先生王斗",
                    "zhushu": "齊人補曰：一本標文。摳鏡要作王升。"
                },
                {
                    "paragraph": "造門而欲見齊宣王，宣王使謁者延入。",
                    "zhushu": "謁者掌賔賛受事。延，引也。"
                },
                {
                    "paragraph": "王斗曰：斗趨見王爲好勢，王趨見斗爲好士，於王何如？使者復還報。王曰：先生徐之，",
                    "zhushu": "使待其至。正曰：使無趨至。"
                },
                {
                    "paragraph": "寡人請從。",
                    "zhushu": "就之也。"
                },
                {
                    "paragraph": "宣王因趨而迎之於門，與入：曰：寡人奉先君之宗廟，守社稷，聞先生直言正諫不諱。王斗對曰：王聞之過。",
                    "zhushu": "不如所聞。"
                },
                {
                    "paragraph": "斗生於亂，丗事亂君，焉敢直言正諫？宣王忿然作色，不說。有間，王斗曰：昔先君桓公",
                    "zhushu": "此桓公雖非田氏之先，斗，齊人也，得稱爲先。"
                },
                {
                    "paragraph": "所好者五，",
                    "zhushu": "補𥙷曰：一本摽文樞鏡要有五字。"
                },
                {
                    "paragraph": "九合諸侯，一匡天下，天子授",
                    "zhushu": "元作受，"
                },
                {
                    "paragraph": "受",
                    "zhushu": "補曰：當作授，字通借。"
                },
                {
                    "paragraph": "籍，",
                    "zhushu": "士地人民之籍，猶賜履也。"
                },
                {
                    "paragraph": "立爲太伯。",
                    "zhushu": "二伯之伯。"
                },
                {
                    "paragraph": "今王有四焉。宣王說曰：寡人愚陋，守齊國唯恐夫抎之，",
                    "zhushu": "抎，失也。春秋傳：抎子辱矣。"
                },
                {
                    "paragraph": "焉能有四焉？王斗曰：先君好馬，王亦好馬；先君好狗，王亦好狗；先君好酒，王亦好酒。先君好色，王亦好色。先君好士，而",
                    "zhushu": "元作是。"
                },
                {
                    "paragraph": "是",
                    "zhushu": "正曰：姚云：劉本無是字。"
                },
                {
                    "paragraph": "王不好士。",
                    "zhushu": "補曰：先王好馬以下，說苑以爲淳于彪之言，小異。"
                },
                {
                    "paragraph": "宣王曰：當今之丗無士，寡人何好？王斗曰：丗無騏驎騄耳，",
                    "zhushu": "字書不說騏驎不載，唯玉篇云馬黒脊，亦不言良馬。陸機䟽麒麟，行中律吕，則此馬以麒麟比也。騄耳，八駿之一。正曰：玉篇單言驎尔，此二字軍言，如詩及說文、爾雅不一。"
                },
                {
                    "paragraph": "王之",
                    "zhushu": "𥙷。"
                },
                {
                    "paragraph": "駟巳備矣。丗無東都俊",
                    "zhushu": "𥙷曰：一本作逡，前有。"
                },
                {
                    "paragraph": "盧氏之狗，王之走狗已具矣。丗無毛嬙西施，",
                    "zhushu": "莊小䟽毛。嬙越王嬖妾四施越女，呉王姫。"
                },
                {
                    "paragraph": "王宫巳充矣。王亦不好士也。何患無士。王曰：寡人憂國爱民，固願得士以治之。王斗曰：王之憂國愛民，不若王愛尺縠也。",
                    "zhushu": "縠細繗也。正曰：増韻：縠縐紗。齊三服官輕綃。注：今紗下章曳綺縠。又章帝省齊氷紈方空縠。知齊産善也。說文：縠，細縳。恐此注字誤。"
                },
                {
                    "paragraph": "王曰：何謂也？王斗曰：王使人爲冠，不使左右便辟，",
                    "zhushu": "便順其所好，辟避其所惡。"
                },
                {
                    "paragraph": "而使工者，何也？爲能之也。今王治齊，非左右便辟無使也。臣故曰不如愛尺縠也。宣生謝曰：寡人有罪國家。於是舉士五人任官，齊國大治。",
                    "zhushu": "彪謂王斗之義無所取，出門求見，自卑甚矣，而徒以趨見於咫尺之間以爲髙，此孟子所謂不能三年而緦小功之察者也。抑其陳誼迂而不功，獨所謂學縠者可知耳。然不若魏牟之言之慤，而彪爲序舎牟而取斗，爲牟之言出於斗也。正曰：王斗造門求見，徒以趨見於咫尺之間爲高。鮑。論當矣。其言王不好士，不可謂不切也。特桓公好拘馬酒色之說，亦管仲不害覇之意，此其所以爲辯士之言，而非君子之正爾。學縠之言，與魏牟合，又何不若之有？戰國論說相𩔖者甚多，牟豈果出於斗乎？補曰：宣王喜文學游說之士，賜列第爲上大夫者七十六人，不治而議論。稷下學士至數百千人，士非不盛也。然鄒衍、淳于髠之徒，𩔖皆詼誕無實，不治而議，所養非所用，國何頼焉。故顔斶勸以貴士，王斗譏其不好士，有以也。然若斗與斶者，亦未知其何如也。有一孟子而不能用，安用彼數百千人哉。",
                    "type": 2
                },
                {
                    "paragraph": "齊人見田駢",
                    "zhushu": "齊處士。"
                },
                {
                    "paragraph": "曰：聞先生髙議，",
                    "zhushu": "補曰。恐是義字。"
                },
                {
                    "paragraph": "設爲不宦，",
                    "zhushu": "設者，虚假之辞。"
                },
                {
                    "paragraph": "而願爲役。",
                    "zhushu": "爲駢給使。"
                },
                {
                    "paragraph": "田駢曰：子何聞之？對曰：臣聞之鄰人之女。田駢曰：何謂也？對曰：臣鄰人之女設爲不嫁，行年三十而有七子，不嫁則不嫁，然嫁過畢矣。",
                    "zhushu": "畢，猶已，言過於嫁已矣。"
                },
                {
                    "paragraph": "今先生設爲不宦，訾養千鍾，",
                    "zhushu": "訾。資同。所資所養也。昭三年注：四豆為區，自四以登，至於釡十則鍾。又㮚氏注：四升為豆，則鍾，凡六斛四斗也。"
                },
                {
                    "paragraph": "徒百人，",
                    "zhushu": "徒從車者。"
                },
                {
                    "paragraph": "不宦則然矣，而富過畢矣。田子辭。",
                    "zhushu": "謝之也。",
                    "type": 2
                },
                {
                    "paragraph": "管燕",
                    "zhushu": "齊人正曰：無考。新序作燕相。"
                },
                {
                    "paragraph": "得罪齊王，謂其左右曰：子孰而與我赴諸侯乎？",
                    "zhushu": "而辞也。"
                },
                {
                    "paragraph": "左右黙然莫對。管燕連然流涕",
                    "zhushu": "連，與漣同，泣下也。"
                },
                {
                    "paragraph": "曰：悲夫，士何其易得而難用也！田需對曰：士三食不得饜，",
                    "zhushu": "飽也。"
                },
                {
                    "paragraph": "而君鵝鶩有餘食；",
                    "zhushu": "鶩，舒鳬。"
                },
                {
                    "paragraph": "下宫糅羅紈，",
                    "zhushu": "下宫，後宫下列，糅雜紈素也。"
                },
                {
                    "paragraph": "曳綺縠，",
                    "zhushu": "綺文繒。"
                },
                {
                    "paragraph": "而士不得以為縁。",
                    "zhushu": "縁衣純。"
                },
                {
                    "paragraph": "且財者君之所䡖，死者士之所重。君不肯以所䡖與士，而責士以所重事君，非士易得而難用也。",
                    "zhushu": "補曰：田需見魏䇿，與公孫衍並相者，豈即此人歟。說苑：宗衛相齊罷歸，召田饒。等問饒對，亦與此合。",
                    "type": 2
                },
                {
                    "paragraph": "閔王",
                    "zhushu": "宣王子元年顯王四十六年戊戌。正曰：此據史。通鑑閔王元年當赧王二年，視史下移十年。大事記同。",
                    "type": 2
                },
                {
                    "paragraph": "昭陽為楚伐魏，覆軍殺將，得八城，",
                    "zhushu": "楚懐六年，此元年正曰宣王二十年。"
                },
                {
                    "paragraph": "移兵而攻齊。陳軫為齊王",
                    "zhushu": "衍使字。史言軫為秦使齊，齊問之，為齊見陽。"
                },
                {
                    "paragraph": "使，見昭陽，𠕅拜賀戰勝，起而問：楚之法，覆軍殺将，其官爵何也？昭陽曰：官為上柱國，爵為上執珪。陳軫曰：異貴於此者何也？",
                    "zhushu": "問：此外復有貴者不？"
                },
                {
                    "paragraph": "曰：唯令尹耳。",
                    "zhushu": "楚相也。"
                },
                {
                    "paragraph": "陳軫曰：令尹貴矣，主非置兩令尹也，臣𥨸為公譬可也。楚有祠者，",
                    "zhushu": "祠春𥙊正曰髙。注：祠，𥙊。"
                },
                {
                    "paragraph": "賜其舍人",
                    "zhushu": "始皇紀注。主廐内小史。或云侍從賔客者。正曰。顔師古曰。舎人。親近左右之通。後遂以為私屬官號。"
                },
                {
                    "paragraph": "巵酒，",
                    "zhushu": "巵，器也。"
                },
                {
                    "paragraph": "舍人相謂曰：數人飲之不足，一人飲之有餘。請畫地爲蛇，先成者飲酒。一人蛇先成，引酒且飲，乃左手持巵，右手畫蛇，曰：吾能爲之足，未成，一人之蛇成，奪其巵，曰：蛇固無足，子安能爲之足？遂飲其酒。爲蛇足者，終亡其酒。今君相楚而攻魏，破軍殺將，得八城，不弱兵",
                    "zhushu": "言恃其強。"
                },
                {
                    "paragraph": "欲攻齊，齊畏公甚，公以是爲名，亦",
                    "zhushu": "元作居"
                },
                {
                    "paragraph": "居",
                    "zhushu": "正曰：因下足字衍而訛。姚云：一本去此字。"
                },
                {
                    "paragraph": "足矣。官之上，非可重也。戰無不勝而不知止者，身且死，爵且後歸，",
                    "zhushu": "言身死後，爵歸於囯，故史言爵奪。"
                },
                {
                    "paragraph": "猶爲蛇足也。昭陽以爲然，解軍而去。",
                    "zhushu": "楚記同。彪謂此䇿雖其指爲齊，亦持勝之善。正曰：爲楚，爲齊，爲公之爲，去聲。",
                    "type": 2
                },
                {
                    "paragraph": "秦攻趙，趙令樓緩以五城求講於秦，而與之伐齊。齊王恐，因使人以十城求講於秦。樓子恐，因以上黨二十四縣許秦王。",
                    "zhushu": "惠文。"
                },
                {
                    "paragraph": "趙足",
                    "zhushu": "凡趙，皆趙人。"
                },
                {
                    "paragraph": "之齊，謂齊王曰：王欲秦、趙之解乎？不如從合於趙，趙必背秦，背秦則齊無患矣。",
                    "zhushu": "",
                    "type": 2
                },
                {
                    "paragraph": "齊將封田嬰於薛。",
                    "zhushu": "定封在此三年，正曰宣王二十年。又說見後。補曰：索隠云：嬰，諸田之别子，非宣王弟也。"
                },
                {
                    "paragraph": "楚王",
                    "zhushu": "懐。"
                },
                {
                    "paragraph": "聞之大怒，將伐齊，齊王有輟志。",
                    "zhushu": "集韻：輟，止也。"
                },
                {
                    "paragraph": "公孫閈曰：封之成與不，非在齊也，又將在楚。閈說楚王，令其欲封公也，又甚於齊。嬰子曰：願委之於子。公孫閈爲謂楚王曰：魯、宋事楚而齊不事者，齊大而魯、宋小。王獨利魯、宋之小，不𢙣齊太，何也？夫齊之削地而封田嬰，是其所以弱也。願勿止。楚王曰：善。因不止。",
                    "zhushu": "彪謂此說不可行也。嬰齊相也，雖得薛，不决裂於外，猶齊地耳。齊、薛爲一，如穰侯、應侯之於秦也，何弱小乎其𥘉哉？正曰：史，齊襄王立，而孟嘗君中立爲諸侯，王畏君，與連和。後卒諸子爭立，齊、魏共滅之。鮑謂分封不足以弱齊，未睹末流之害也。",
                    "type": 2
                },
                {
                    "paragraph": "靖郭君",
                    "zhushu": "田嬰謚正曰：此據史文。索隠云：靖郭，或封邑號。漢齊王舅父駟鈞封靖郭侯。"
                },
                {
                    "paragraph": "將城薛，客多以諫。靖郭君謂謁者：無爲客通。齊人有請者曰：臣請三言而已矣。益一言，臣請烹。",
                    "zhushu": "所謂鼎鑊之誅。"
                },
                {
                    "paragraph": "靖郭君因見之。客趨而進曰：海大魚。因反走。君曰：客有於此。",
                    "zhushu": "言此言外，應復有正曰髙注於此止無走也。"
                },
                {
                    "paragraph": "客曰：鄙臣不敢以死爲戲。君曰：亡",
                    "zhushu": "亡、無同。言無此也。"
                },
                {
                    "paragraph": "更言之。對曰：君不聞大魚乎？網不能止，鉤不能牽，蕩而失水，",
                    "zhushu": "集韻：蕩，放也。言自放肆。"
                },
                {
                    "paragraph": "則螻蟻得意焉。",
                    "zhushu": "螻，螻蛄一曰𧐜。天螻。得意。飫飽也。"
                },
                {
                    "paragraph": "今夫齊，亦君之水也。君長齊，",
                    "zhushu": "雄長之長正曰見下。"
                },
                {
                    "paragraph": "奚以薛爲？夫齊雖隆薛之城到於天，猶之無益也。",
                    "zhushu": "正曰：一本君長有齊，姚氏奚以薛爲夫齊句。按新序作無齊雖隆云云，是蓋夫無音訛，又因上夫齊字混。"
                },
                {
                    "paragraph": "君曰：善。乃輟城薛。",
                    "zhushu": "",
                    "type": 2
                },
                {
                    "paragraph": "靖郭君謂齊王曰：五官之計，",
                    "zhushu": "曲礼：司徒、司空、司馬、司士、司冦，典司五衆，計其事之凡也。正曰：注家謂此殷制，非䇿所指。按記曽子問：諸侯出命，國家五官而後行。注云：五官，五大夫典事者。髙曰：計，簿書也。"
                },
                {
                    "paragraph": "不可不日聽也而數覽。王曰：說吾而厭之。",
                    "zhushu": "言汝旣說我，則不得自厭，故以委之。正曰：也字當在覽下。王曰：說吾有缺誤。姚云：一本作王曰，日說五官，吾厭之。通鑑云：不可不日聽而數覽也。王從之。已而厭之，悉以委嬰，嬰由是得專齊權。"
                },
                {
                    "paragraph": "今與靖郭君。",
                    "zhushu": "以五官之計委之。補曰：姚云：今一作令。",
                    "type": 2
                },
                {
                    "paragraph": "靖郭君善齊貌辯，",
                    "zhushu": "齊人補曰：姚云，古今人表作昆辯，師古引此。按一本標云修文。御覽、北堂書鈔同。吕覽作劇貌辨。元和姓纂崑弁。"
                },
                {
                    "paragraph": "齊貌辯之爲人也多疵，",
                    "zhushu": "疵病：也謂過失。補曰。此人蓋有奇節。而不修細行者。吕覽作訾。"
                },
                {
                    "paragraph": "門人弗說。士尉",
                    "zhushu": "齊人。"
                },
                {
                    "paragraph": "以証靖郭君，",
                    "zhushu": "証，諌也。"
                },
                {
                    "paragraph": "靖郭君不聽，士尉辭而去。孟甞君",
                    "zhushu": "嬰子文補曰：孟子：甞，邑名，在薛旁。按詩居常與許，即此甞也。"
                },
                {
                    "paragraph": "又𥨸以諫，",
                    "zhushu": "𥨸，猶私。"
                },
                {
                    "paragraph": "靖郭君大怒曰：剗而𩔖，",
                    "zhushu": "集韻：剗，翦也。以翦草爲喻。而，汝也。類族𩔖。"
                },
                {
                    "paragraph": "破吾家。苟可慊齊貌辯者，",
                    "zhushu": "集韻：慊，愜也。"
                },
                {
                    "paragraph": "吾無辭爲之。",
                    "zhushu": "言有可滿貌辯之意，雖家族破滅，猶爲之不辭也。"
                },
                {
                    "paragraph": "於是舎之上舎，",
                    "zhushu": "猶甲第。正曰：此本髙注。按田文傳傳舎，幸舎、代舎。索隠云：並當上中下三等之客所舎之名。以此推之，則代舎乃上舎也。"
                },
                {
                    "paragraph": "令長子御之，",
                    "zhushu": "集韻：御，侍也。正曰：爲之御也。"
                },
                {
                    "paragraph": "旦暮進食。數年，宣",
                    "zhushu": "元作威，下同。"
                },
                {
                    "paragraph": "威王薨，閔",
                    "zhushu": "元作宣，下同。"
                },
                {
                    "paragraph": "宣王立。",
                    "zhushu": "嬰之封薛，在閔王𥘉下，言之薛，則此不得言宣王立也。正曰：說見下。"
                },
                {
                    "paragraph": "靖郭君之交大不善於閔宣王，辭而之薛，與齊貌辯俱留。無幾何，齊貌辯辭而行，請見閔宣王。靖郭君曰：王之不說嬰甚，公徃必得死焉。齊貌辯曰：固不求生也，請必行。靖郭君不能止。齊貌辯行至齊，閔宣王聞之，藏怒以待之。齊貌辯見閔宣王曰：子。",
                    "zhushu": "元作子日。"
                },
                {
                    "paragraph": "子曰：",
                    "zhushu": "補曰。當作曰字。"
                },
                {
                    "paragraph": "靖郭君之所聽愛夫。",
                    "zhushu": "爱而聽用其言。"
                },
                {
                    "paragraph": "齊貌辯曰：愛則有之，聽則無有。王之方爲太子之時，辯謂靖郭君曰：太子相不仁，過頥豕視，",
                    "zhushu": "過謂豊頥過人。豕多反視。補曰。吕氏春秋。過頥豕視。注。頥涿。不仁之人。其說未詳。劉辰翁云。過頥。即俗所謂耳後見腮。豕視。即相法所謂下邪偷視。"
                },
                {
                    "paragraph": "若是者信反。",
                    "zhushu": "始信後反。"
                },
                {
                    "paragraph": "不若廢太子，更立衞姫嬰兒郊師。",
                    "zhushu": "補曰：髙注：郊師，衞姫子，宣王庻弟。"
                },
                {
                    "paragraph": "靖郭君泣而曰：不可，吾不忍也。若聽辯而爲之，必無今日之患也。此爲一。至於薛，昭陽請以數倍之地易薛辯。又曰：必聽之。靖郭君曰：受薛於先王，",
                    "zhushu": "封嬰於薛，閔王也，而曰受於先王，蓋宣王有指封之。正曰：史以田嬰之封在湣王三年，從通監則在宣王二十二年。按：嬰自威王時任職用事，而文之言曰：君用事相齊，至今三王矣。三王者，威、宣、閔也。故大事記以嬰卒文立，附見於閔王元年。此策曰：受薛於先王，先王之廟在薛，則是威王之丗，嬰已受封，史亦不合。索隠引紀年：梁惠後元十三年四月，齊威王封田嬰於薛。十月，齊城薛。十四年，薛子嬰來朝。十五年，齊威王薨。考之史，梁惠王後元十三年在今封嬰前一年，不得爲威王之丗，亦皆不合。惟梁惠前十三年，則正當威王時，疑此處有差互，而嬰之封薛，則實威王之丗也。"
                },
                {
                    "paragraph": "雖惡於後王，吾獨謂先王何？",
                    "zhushu": "言無以告於先王。"
                },
                {
                    "paragraph": "且先王之廟在薛，吾豈可以先王之廟與楚乎？又不肯聽辯，此爲二。閔宣王太息，",
                    "zhushu": "長出氣也。"
                },
                {
                    "paragraph": "動於顔色，曰：靖郭君之於寡人，一至此乎？寡人少，殊不知此客肯爲寡人來靖郭君乎？齊貌辯對曰：敬諾。靖郭君衣宣威王之衣冠，舞其劒。",
                    "zhushu": "先時所賜𥙷曰：姚云：舞，劉本作帶。"
                },
                {
                    "paragraph": "閔宣王自迎靖郭君於郊，望之而泣。靖郭君至，因請相之。靖郭君辭，不得巳而受之。七日謝病，強辭",
                    "zhushu": "強，猶固。"
                },
                {
                    "paragraph": "不得，三日而聽。",
                    "zhushu": "王聽其辭。"
                },
                {
                    "paragraph": "當是時，靖郭君可謂能自知人矣。能自知人，故人非之不爲沮，",
                    "zhushu": "集韻：沮，止也。"
                },
                {
                    "paragraph": "此齊貌辯之所以外生",
                    "zhushu": "以生爲外，物無所愛也。"
                },
                {
                    "paragraph": "樂患趣難者也。",
                    "zhushu": "彪謂知人之難，貴於知其心。齊人曰：辯之爲人多疵，論其迹也。靖郭君獨深善之，不可奪知其心也。士爲知巳者死，此辯所以不求生歟？正曰：心迹之論未當，說見章首條下。𥙷曰：趣即趨。",
                    "type": 2
                },
                {
                    "paragraph": "秦伐魏，陳軫合三晉而東，謂齊王曰：古之王者之伐也，欲以正天下而立功名，以爲後世也。今齊、楚、燕、趙、韓、梁六國之遞甚也，",
                    "zhushu": "遞言其更相伐。"
                },
                {
                    "paragraph": "不足以立功名，適足以強秦而自弱也，非山東之上計也。能危山東者，強秦也。不憂強秦而遞相罷弱，",
                    "zhushu": "罷、疲同。"
                },
                {
                    "paragraph": "而兩歸其國於秦，",
                    "zhushu": "兩彼我也。"
                },
                {
                    "paragraph": "此臣之所以爲山東之患。天下爲秦相割，",
                    "zhushu": "以割肉喻其相伐。"
                },
                {
                    "paragraph": "秦曽不出力；",
                    "zhushu": "補曰。北山何先生標大事記云。力一作刀。"
                },
                {
                    "paragraph": "天下爲秦相烹，",
                    "zhushu": "煮也。"
                },
                {
                    "paragraph": "秦曽不出薪。",
                    "zhushu": "喻秦無所事，"
                },
                {
                    "paragraph": "何秦之智而山東之愚邪？願大王之察也。古之五帝三王，五覇之伐也，伐不道者。今秦之伐，天下不然，必欲反之，",
                    "zhushu": "反古。"
                },
                {
                    "paragraph": "主必死辱，",
                    "zhushu": "死於辱。"
                },
                {
                    "paragraph": "民必死虜。今韓、梁之目未嘗乾，",
                    "zhushu": "戰死者多也。"
                },
                {
                    "paragraph": "而齊民獨不也，非齊親而韓、梁䟽也，齊逺秦而韓、梁近，今齊將近矣。今秦欲攻梁絳、安邑，",
                    "zhushu": "絳屬河東。"
                },
                {
                    "paragraph": "秦得絳、安邑以東下河，必表裏河山",
                    "zhushu": "𥙷。"
                },
                {
                    "paragraph": "而東攻齊，舉齊屬之海，",
                    "zhushu": "舉言得其地。"
                },
                {
                    "paragraph": "南面而孤楚、韓、梁，",
                    "zhushu": "三國在秦之南。孤謂稱孤以臣之。正曰諸國，勢不得合，故曰孤。"
                },
                {
                    "paragraph": "北向而孤燕、趙，",
                    "zhushu": "絶句："
                },
                {
                    "paragraph": "齊無所出其計矣。願王熟慮之。今三晉已合矣，復爲兄弟約，而出銳師以戍梁、絳、安邑，此萬丗之計也。齊非急以銳師合三晉，必有後憂。三晉合，秦必不敢攻梁，必南攻楚。楚、秦搆難，三晉怒齊不與已也，必東攻齊。此臣之所謂齊必有大憂，不如急以兵合於三晉。齊王敬諾，果以兵合於三晉。",
                    "zhushu": "秦惠後七年，韓、趙、魏、燕、齊共攻秦，此六年。正曰：按大事記，顯王四十七年，當秦惠後三年，魏惠後十三年，齊宣二十一年。秦伐魏，取曲沃、平周。解題：軫說齊不知在何年，以其說明切，附見于此。軫與張儀相惡，去秦事楚而懐王。合六囯伐秦，距此四𡻕，軫說或在此時，未可知也。愚甞按：趙策謂趙王章，韓策或謂韓王章，燕策或獻書燕王章，皆勸三晉諸囯合從。其論秦之情與從國亊勢，曉暢深切，如虎即禽魚比目，引車同舟之譬，說殊而義合。如秦之欲伐韓梁，東闚周室，甚惟寐忘之。如約山東皆以銳師戍韓、梁，如秦見三晉之堅，必南伐楚，其言皆合，是必一時之事，一人之言也。考之此策，秦伐魏，陳軫合三晉而東，謂斉王。其論山東之愚，秦之智，爲秦相割而秦不出力，爲秦相烹而秦不出薪，則亦三策之取譬也。秦欲攻梁絳、安邑，今三晉已合，約出銳師以戍梁，三晉合，秦必南攻楚，則亦三策所言之事也。况策無說楚、魏之辭，而說四囯者皆有戍梁之約、攻楚之料。於是𥨸信其並爲陳軫之言無疑也。楚懷王受張儀、啇於之欺，軫諫不聽，諫攻秦又不聽。其後懷王入秦，屈平、昭睢諫而軫無言，意其必巳去楚矣。今言楚王入秦，正誘㑹武關之時。而軫力爲魏說諸侯。是時固在魏也。軫善楚者約從獨遺楚。又勸三晉之移禍於楚。豈略不爲楚計哉。蓋其知楚謀之不可爲。入秦之不可止。而諸囯之擯秦。非特爲魏。所以爲楚所謂陽擠而隂助之者歟。蘇氏兄弟稱說多浮辭數策。非軫不能。大事記旣。著軫說附於。顯王四十七年，於韓策謂論秦最得其情，因其言梁絳、安邑，附見於赧王二十九年魏獻安邑之後，皆不能的指其時。今徴以楚王入秦一言，當在赧王十六年。蓋秦取曲沃、平周，距五囯伐秦前四年，慎靚王三年，五囯合從，實懐王爲長蘇秦之約，而無與於軫也。懐王入秦次年，田文合韓、魏伐秦，猶能成一戰之功，未必不因軫之說也。反覆參合，可决其爲軫矣。獨燕策言秦伐韓而中山亡。此事據史，乃中山未亡四年之前。且年表滅中山在主父死後。而出家先一年大事記取丗家。史遷所紀。固不能無失。趙武靈王十九年初胡服二十年。二十一年、二十三年、二十五年，連𡻕攻中山畧地，得城邑。二十六年，復攻中山，攘地北至燕、代，西至雲中、九原。二十七年傳囯子何稱主父欲畧胡地，襲咸陽，遂詐入秦。是後已不言攻中山矣。惠文三年乃書㓕中山，遷其王于膚施。意者攘地之時，中山巳定，而未廢其君。後四年始迁其君，如西周旣㓕，次年迁其君于𢠸狐之𩔖。通鑑綱目武靈二十五年書中山君奔斉，而魏策云：齊、魏伐楚而趙亡中山政是年事，則是其囯巳亡，特其君未得，後乃得之。燕策所謂中山亡，非舛也。故愚並著其說，以俟知者考焉。中山餘見燕策。",
                    "type": 2
                },
                {
                    "paragraph": "韓、齊爲與國。張儀以秦、魏伐韓。",
                    "zhushu": "儀復相時補曰：伐韓下有缺文，必著韓之請救，以下文許韓使者知之。"
                },
                {
                    "paragraph": "齊王曰：韓，吾與國也。秦伐之，吾將救之。田臣思曰：王之謀過矣，不如聽之。子噲",
                    "zhushu": "燕王。"
                },
                {
                    "paragraph": "與子之國，",
                    "zhushu": "之燕相。"
                },
                {
                    "paragraph": "百姓不戴，諸侯弗與。秦伐韓，楚、趙必救之，是天下",
                    "zhushu": "補曰：下字衍。一本無。大事記從之。"
                },
                {
                    "paragraph": "以燕賜我也。",
                    "zhushu": "我我齊。"
                },
                {
                    "paragraph": "王曰：善。乃許韓使者而還",
                    "zhushu": "補曰：一本作遣，是。"
                },
                {
                    "paragraph": "之。韓自以得交於齊，遂與秦戰。楚、趙果遽起兵而救韓。齊因起兵攻燕，三十日而舉燕國。",
                    "zhushu": "燕噲七年，此十年。𥙷曰：此斉宣王所謂五旬而舉之者。大事記改三爲五。補曰：按史田斉世家：桓公五年，秦、魏攻韓，韓求救於斉。桓公召大臣而謀，騶忌曰：不若勿救。段干朋曰：不救，則韓且折而入於魏。田臣思曰：秦、魏攻韓，楚、趙救之，是天以燕與斉也。因襲燕，取桑丘䇿。即本章。○斉威王二十六年，魏圍邯戰，趙求救於斉，威王召大臣而謀騶忌。曰：不如勿救。叚干朋曰：不救則不義，且不利。云云。不如南攻襄𨹧以弊魏。邯鄲抜而乗魏之敝。王從其計，敗魏桂陵。䇿。邯鄲之難，章威王作。田侯段干朋作綸。餘畧同。○宣王二年，魏伐趙，趙當作韓，說見前。趙與韓親，共擊魏，趙不利，戰于南梁。韓請救於齊。宣王召大臣而謀。騶忌子曰：不如勿救。田忌曰：不如早救之。孫子曰云云。宣王曰：善。起兵擊之，敗之馬陵䇿。南梁之難，韓請救於齊，田侯召大臣而謀，張丐曰：不如早救。田臣思曰云云。餘皆畧同。○史凡三莭與策三章，互有同異。邯鄲之難與威王條合，南梁之難與宣王條合，但史爲張丐、田臣思，䇿爲騶忌、孫子，唯桓公取桑丘與威王伐魏、宣王伐燕相亂。按：威王二十一年，鄒忌始相，上距桓公取桑丘之歳二十餘年，忌豈得已爲大臣。史誤以邯鄲一章勦入之，明矣。田臣思即田忌，宣王二年戰馬陵後出奔，至二十九年之噲之役，凡二十七年，不應復見，使忌果在斉，則王安得棄之而將章子䇿？或誤載其名也。且桓公時，秦、魏攻韓，楚、趙救之，齊不救，因而襲燕。宣王時，秦、魏伐韓，楚、趙救之，齊不救，因而舉燕。何其事之脗合如此，是必可疑。考之桓公時，秦、魏攻韓事無見年表。魏、韓、趙伐斉，至桑丘，齊伐燕，取桑丘。意者斉取桑丘而韓、魏、趙。伐之，韓且與趙、魏攻斉，則與求救於齊之文戾。且田臣思之辭曰：是天以燕與齊，而僅爲取桑丘乎？是史亦誤以宣王伐燕章附之桓公也。故大事記書韓、魏、趙伐田，齊至桑丘，而不書斉取桑丘。於宣王伐燕則引䇿之文，謂秦伐韓，楚、趙救韓，即岸門之戰，而斉之取燕。雖因之噲之亂，亦由諸侯連兵不解，無與競者也。故愚具列史䇿所載，而著大事記之說，俾覽者得以考正焉。正義云：桑丘在易州遂城縣東。",
                    "type": 2
                },
                {
                    "paragraph": "張儀爲秦連横，",
                    "zhushu": "儀傳，連横在鄭䄂出儀後，說楚、說韓、斉趙，卒說燕，歸報而恵王死。則此當秦十四年，此十三年正曰湣王二年"
                },
                {
                    "paragraph": "說",
                    "zhushu": "𥙷補曰：此處當有說字。"
                },
                {
                    "paragraph": "齊王曰：天下強國無過齊者，大臣父兄殷衆富樂無過齊者。然而爲大王計者，皆爲一時說，而不顧萬世之利。從人說大王者，必謂齊西有強趙，南有韓、魏，負海之國也，地廣人衆，兵強士勇，雖有百秦，將無奈我何。大王覧其說而不察其至實。夫從人朋黨比周，",
                    "zhushu": "比周，親周相芘也，與論語意異。𥙷曰：猶傳言相與比周。"
                },
                {
                    "paragraph": "莫不以從爲可。臣聞之，齊與魯三戰而魯三勝，國以危亡隨其後，",
                    "zhushu": "魯戰勝斉，史傳不書，時魯故在，有亡形耳。正曰：此取譬之說，猶孟子言鄒人與楚人戰，與下文不同。"
                },
                {
                    "paragraph": "雖有勝名而有亡之實。是何故也？齊大而魯小。今趙之與秦也，猶齊之於魯也。秦、趙戰於河漳之上，",
                    "zhushu": "史不書。說文：濁漳，史上黨長子鹿谷山東入清漳。淸漳出沾山大黽谷，入河。南漳出南郡。"
                },
                {
                    "paragraph": "再戰而再勝",
                    "zhushu": "絶句正曰：誤。當以勝秦句。下同。"
                },
                {
                    "paragraph": "秦；戰於畨吾之下，",
                    "zhushu": "不書。蘇秦傳注：常山有蒲吾。"
                },
                {
                    "paragraph": "再戰而再勝秦。四戰之後，趙亡卒數十萬，邯鄲僅存，雖有勝秦之名而國破矣。是何故也？秦強而趙弱也。今秦、楚嫁子取婦，爲昆弟之國，",
                    "zhushu": "儀說懐，王亦云然。"
                },
                {
                    "paragraph": "韓獻宜陽，魏效河外，趙入朝黽池，",
                    "zhushu": "屬弘農。補曰：令，河南府黽池縣。水經注：榖水出崤東馬頭山榖陽谷，東北流歷黽池川。漢㬌帝因崤黽之地以目縣。黽、弥盡、弥兖二反。"
                },
                {
                    "paragraph": "割河間以事秦。",
                    "zhushu": "據此，則說趙當在齊前。"
                },
                {
                    "paragraph": "大王不事秦，秦驅韓、魏攻齊之南地，悉趙渉河關，",
                    "zhushu": "悉悉起其兵。河関属金城，史作淸河，是也。正曰河之関，亦通。"
                },
                {
                    "paragraph": "指愽關，",
                    "zhushu": "蘇秦傳注：齊威六年，晉伐齊，至愽陵，東郡有愽平，以爲愽関。今按泰山有愽，亦近齊也。補曰：後語注云：今兖州愽城縣有古関，是愽関。司馬貞云：存愽州。"
                },
                {
                    "paragraph": "臨菑、即墨",
                    "zhushu": "屬膠東。囯補曰：今萊州即墨縣。"
                },
                {
                    "paragraph": "非王之有也。國一日被攻，雖欲事秦，不可得也。是故願大王熟計之。齊王曰：齊僻陋隱居，託於東海之上，未甞聞社稷之長利。今大客",
                    "zhushu": "禮：大行人掌大客之儀。"
                },
                {
                    "paragraph": "幸而教之，請奉社稷以事秦，獻魚鹽之地三百於秦。",
                    "zhushu": "三百里也。𥙷曰：一本有里字。○爲秦之爲，去聲。",
                    "type": 2
                },
                {
                    "paragraph": "張儀事秦恵王。恵王死，武王立。左右惡張儀，曰：儀事先王不忠。言未已，齊讓又至。",
                    "zhushu": "儀甞曰：儀之所甚憎，無大齊王。則儀，齊所惡也，而秦任之，故齊以此責𥘿。"
                },
                {
                    "paragraph": "張儀",
                    "zhushu": "補曰。一本此下有聞之字。"
                },
                {
                    "paragraph": "謂武王曰：儀有愚計，願效之王。王曰：柰何？曰：爲社稷計者，東方有大變，",
                    "zhushu": "言有兵。"
                },
                {
                    "paragraph": "然後王可以多割地。",
                    "zhushu": "割諸侯地。"
                },
                {
                    "paragraph": "今齊王甚憎",
                    "zhushu": "衍張字。"
                },
                {
                    "paragraph": "張儀，儀之所在，必舉兵伐之，故儀願乞不肖身而之梁、齊必舉兵伐之。齊、梁之兵連於城下，",
                    "zhushu": "連，謂不觧。"
                },
                {
                    "paragraph": "不能相去。王以其間伐韓，入三川，出兵凾谷，而無伐以臨周，祭器必出。",
                    "zhushu": "周有先周宗社禮器，諸侯所不備，今必出以賂秦。"
                },
                {
                    "paragraph": "挾天子，按圖籍，此王業也。王曰：善。乃具革車三十乗，納之梁。齊果舉兵伐之，梁王大恐。",
                    "zhushu": "補曰：後語作魏襄王。"
                },
                {
                    "paragraph": "張儀曰：王勿患，請令罷齊兵。乃使其舎人馮喜之楚，藉使之齊。齊楚之事已畢，",
                    "zhushu": "事，使事。"
                },
                {
                    "paragraph": "因謂齊王：王甚憎張儀。雖然，厚矣，王之託儀於秦王也。齊王曰：寡人甚憎張儀，儀之所在，必舉兵伐之，何以託儀也？對曰：是乃王之託儀也。儀之出秦，因與秦王約曰：爲王計者，東方有大變，然後王可以多割地。齊王甚憎儀，儀之所在，必舉兵伐之。故儀願乞不肖之身而之梁，齊必舉兵伐梁。梁、齊之兵連於城下，不能去。王以其間伐韓，入三川，出兵函谷而無伐以臨周，𥙊器必出，挾天子，按圖籍，是王業也。秦王以爲然，與革車三十乗，而納儀於梁，而果伐之。是王内自罷",
                    "zhushu": "疲音。勞師故。"
                },
                {
                    "paragraph": "而伐與國，廣鄰敵以自臨，而信儀於秦王也。此臣之所謂託儀也。王曰：善。乃止。",
                    "zhushu": "儀傳有彪，謂此計之必售，䇿之必行者也。儀之所謨於時，有妾婦之所羞，市人之所不爲者，若譽南后以取金，欺商於以賣楚，皆可鄙也。惟此爲文無害。儀亦明年死矣，宜其言之善歟？𥙷曰：大事記秦恵王死，公孫衍欲窮張儀，見秦䇿儀之逐，其衍之力？歟正曰：鮑謂將死，言善爾。反覆詭詐之術，死猶未已，何善之可稱？",
                    "type": 2
                },
                {
                    "paragraph": "犀首以梁與齊戰於承匡",
                    "zhushu": "本宋地，見陳留襄邑。注補曰：大事記：襄陵，故宋之承匡、襄牛之地，朱襄公所築，故曰襄陵。"
                },
                {
                    "paragraph": "而不勝，張儀謂梁王：",
                    "zhushu": "哀正曰襄。"
                },
                {
                    "paragraph": "不用臣言以危國。梁王因相儀。",
                    "zhushu": "魏九年。此十四年，正曰此四年。"
                },
                {
                    "paragraph": "儀以秦、梁之齊合，橫親，",
                    "zhushu": "補曰：猶言從親。"
                },
                {
                    "paragraph": "犀首欲敗，",
                    "zhushu": "敗其橫事。"
                },
                {
                    "paragraph": "謂衛君",
                    "zhushu": "嗣君。"
                },
                {
                    "paragraph": "曰：",
                    "zhushu": "時儀過衛。"
                },
                {
                    "paragraph": "衍非有怨於儀，值所以爲國者不同耳。",
                    "zhushu": "值適。當也。"
                },
                {
                    "paragraph": "君必觧衍。",
                    "zhushu": "觧說衍於儀，使之釋怨。"
                },
                {
                    "paragraph": "衛君爲告儀，儀許諾，因與之㕘，坐於衛君之前。",
                    "zhushu": "三人合坐。"
                },
                {
                    "paragraph": "犀首跪行，爲儀千秋之祝。明日，張子行，犀首送之，至於齊疆。齊王聞之，怒於儀曰：衍也，吾讎，",
                    "zhushu": "衍嘗與齊戰故。"
                },
                {
                    "paragraph": "而儀與之俱，是必與儀",
                    "zhushu": "補曰：一本與衍。"
                },
                {
                    "paragraph": "鬻吾國矣。遂不聽。",
                    "zhushu": "彪謂此一時岌平，殆哉！一言一動，盡爲機穽，豈可與同羣哉？此在衍術中而不悟，是以知儀之踈也。故其智暗於秦，其辨屈於軫，而此謀敗於衍也。補曰：爲義之爲，如字。",
                    "type": 2
                },
                {
                    "paragraph": "楚王死，",
                    "zhushu": "懷王。"
                },
                {
                    "paragraph": "太子在齊質。",
                    "zhushu": "楚二十九年，使太子質於齊，名橫，是爲頃襄王。按史，楚三十年，懷王入秦，秦留之。明年，頃襄王立。立三年，懷王乃死，與此駮。"
                },
                {
                    "paragraph": "蘇子",
                    "zhushu": "元作秦，下並同。𥘿死至是二十年矣，此非代則厲也。補曰字誤，下並同。"
                },
                {
                    "paragraph": "秦謂薛公",
                    "zhushu": "田文。"
                },
                {
                    "paragraph": "曰：君何不留楚太子，以市其下東國？",
                    "zhushu": "楚䇿云：與我東地。盖楚囯之東，其地近齊、楚地。髙而此下。"
                },
                {
                    "paragraph": "薛公曰：不可。我留太子，郢中立王，然則是我抱空質而行不義於天下也。蘇子秦曰：不然。郢中立王，君因謂其新王曰：與我下東國，吾爲王殺太子；不然，吾將與三國共立之。",
                    "zhushu": "齊甞與秦、韓、魏敗楚三囯。謂此重立。"
                },
                {
                    "paragraph": "然則下東國必可得也。蘇子秦之事，",
                    "zhushu": "此著書者叙說。"
                },
                {
                    "paragraph": "可以請行，可以令楚王",
                    "zhushu": "並新王。"
                },
                {
                    "paragraph": "亟入；下東國，可以益割於楚，可以忠太子而使楚益入地，可以爲楚王走太子，可以忠太子使之亟去，可以惡蘇子秦於薛公，可以爲蘇子秦請封於楚，可以使人說薛公以善蘇子，可以使蘇子",
                    "zhushu": "此三子字因舊。"
                },
                {
                    "paragraph": "自解於薛公。蘇子秦謂薛公曰：臣聞謀泄者事無功，計不决者名不成。今君留楚",
                    "zhushu": "𥙷。"
                },
                {
                    "paragraph": "太子者，以市下東國也。非亟得下東國者，則楚之計變，變則是君抱空質而負名於天下也。",
                    "zhushu": "負荷，不義之名。"
                },
                {
                    "paragraph": "薛公曰：善。爲之柰何？對曰：臣請爲君之楚，使亟入下東國之地，楚得成，",
                    "zhushu": "得，猶與也。齊求地而楚與之，爲得成。"
                },
                {
                    "paragraph": "則君無敗矣。薛公曰：善。因遣之。故曰可以請行也。",
                    "zhushu": "此七字元作汪字，此𩔖亦著書者叙說：𥙷曰：叙說者，分其文而屬之，故以此著例。姚云。曽此七字不作注。"
                },
                {
                    "paragraph": "謂楚王",
                    "zhushu": "以爲懐王，則上言已死；以爲頃襄，則頃襄即太子也。以爲新二王，則頃襄外無他王，未詳。"
                },
                {
                    "paragraph": "曰：齊欲奉太子而立之。臣觀薛公之留太子者，以市下東國也。今王不亟入下東國，則太子且倍王之割",
                    "zhushu": "倍多於前。"
                },
                {
                    "paragraph": "而使齊奉巳。楚王曰：謹受命。因獻下東國，故曰可以使楚亟入地也。謂薛公曰：楚之勢可多割也。薛公曰：柰何？請告太子其故。",
                    "zhushu": "謂告蘇子辭也。告以楚獻地之故。"
                },
                {
                    "paragraph": "使太子謁之君，",
                    "zhushu": "君，薛公也。使太子白以亦欲割地。"
                },
                {
                    "paragraph": "以忠太子，使楚王聞之，可以益入地。故曰可以益割於楚。謂太子曰：齊奉太子而立之，楚王請割地以留太子，齊少其地。太子何不倍楚之割地而資齊？齊必奉太子。太子曰：善。倍楚之割而延齊。",
                    "zhushu": "延長行也。故有饒益意。"
                },
                {
                    "paragraph": "楚王聞之恐，益割地而獻之，尚恐事不成，故曰可以使楚益入地也。謂楚王曰：齊之所以多割地者，挾太子也。今已得地而求不止者，以太子權王也。",
                    "zhushu": "權者，輕重所在。"
                },
                {
                    "paragraph": "故臣能去太子。",
                    "zhushu": "使人去齊。"
                },
                {
                    "paragraph": "太子去齊無辭，必不倍於王也。",
                    "zhushu": "多割。"
                },
                {
                    "paragraph": "王因馳強齊而爲交，",
                    "zhushu": "馳亟往。"
                },
                {
                    "paragraph": "齊辭",
                    "zhushu": "齊之說。"
                },
                {
                    "paragraph": "必聽王。然則是王去讎而得齊交也。楚王大說，曰：請以國因。",
                    "zhushu": "因蘇子交齊。"
                },
                {
                    "paragraph": "故曰可以爲楚王使太子亟去也。謂太子曰：夫剬楚者王也，",
                    "zhushu": "剬，㫁，齊也，猶制補曰：剬本多丸反，史、漢作制字。正義。論字例云："
                },
                {
                    "paragraph": "以空名市者太子也。齊未必信太子之言也，而楚功見矣。",
                    "zhushu": "功謂入地。"
                },
                {
                    "paragraph": "楚交成，太子必危矣。太子其圖之。太子曰：謹受命。乃約車而暮去。故曰可以使太子急去也。蘇子秦使人請薛公曰：夫勸留太子者，蘇子秦也。蘇子秦非誠以爲君也，且以便楚也。",
                    "zhushu": "太子去楚之便也。"
                },
                {
                    "paragraph": "蘇子秦恐君之知之，故多割楚以㓕跡也。",
                    "zhushu": "𣳚其使楚之跡。"
                },
                {
                    "paragraph": "今勸太子去",
                    "zhushu": "𥙷補曰：一本標，晁本有。"
                },
                {
                    "paragraph": "者，又蘇子秦也，而君弗知也，臣竊爲君疑之。薛公大怒於蘇子秦，故曰可以使人惡蘇子秦於薛公也。又使人謂楚王曰：夫使薛公留太子者，蘇子秦也。奉王而代立楚太子者",
                    "zhushu": "代太子立爲王。"
                },
                {
                    "paragraph": "又蘇子秦也。割地因約者",
                    "zhushu": "因爲之約。齊𥙷曰：一本固約。"
                },
                {
                    "paragraph": "又蘇子秦也；忠王而走太子者又蘇子秦也。今人惡蘇子秦於薛公之以其爲齊薄而爲楚厚也，願王之知之。楚王曰：謹受命。因封蘇子秦爲武貞君。",
                    "zhushu": "封以羙名，非邑。正曰：姚注：楚邑。"
                },
                {
                    "paragraph": "故曰可以爲蘇子秦請封於楚也。又使景鯉請薛公曰：君之所以重於天下者，以能得天下之士而有齊權也。今蘇子秦，天下之辯士也，丗與少有",
                    "zhushu": "言如之者少。"
                },
                {
                    "paragraph": "君，因",
                    "zhushu": "補曰：姚云。劉作固。"
                },
                {
                    "paragraph": "不善蘇子秦，則是圍塞天下士而不利說途也。夫不善君者，且奉蘇子秦，而於君之事殆矣。",
                    "zhushu": "於，猶與。"
                },
                {
                    "paragraph": "今蘇子秦善於楚王，而君不蚤親，則是與楚爲讎也。",
                    "zhushu": "此亦非薛公之恐。楚王立未能自定，安能難斉哉？故彪於楚䇿，謂蘇子以此䇿干薛公，不見用世，猶載其語也。正曰：謂不親楚則與楚爲讎，以事理言爾。于薛公不用世，猶載其語，亦臆度之辭。"
                },
                {
                    "paragraph": "故君不如因而親之，貴而重之，是君有楚也。薛公因善蘇子秦，故曰可以爲蘇子秦說薛公以善蘇子秦。",
                    "zhushu": "按：此則懷王死，楚立新王，太子卒不得立，而項襄非太子也，史不謂然，故其書東囯之事亦畧。𥙷曰：史稱懷王入秦而頃襄立，䇿獨以爲懷王死而頃襄立，前後屢見。竊以事勢言之，楚人知懷王之必不歸，而秦要之以害地，故立王以絶君，而䘮君有君，所以靖囯。頃襄之立，非懷王死後明矣。史謂當時以詐赴之，䇿猶仍之爾，特所謂新王及太子不可暁。然以逐節考之，皆有事實，又非飾說也。或者太子未返之時，郢中立王邪？姑缺所疑。○爲之爲交，爲武，爲讎，之爲。如字。",
                    "type": 2
                },
                {
                    "paragraph": "齊王夫人死，有七孺子者皆近",
                    "zhushu": "言其親幸。"
                },
                {
                    "paragraph": "薛公，欲知王所欲立，乃獻七珥",
                    "zhushu": "瑱也，所以克耳。"
                },
                {
                    "paragraph": "羙其一。明日視羙珥所在，勧王立爲夫人。",
                    "zhushu": "補曰：與楚䇿。謂昭魚云云。𩔗。韓非子、淮南子皆有。",
                    "type": 2
                },
                {
                    "paragraph": "孟甞君將入秦，",
                    "zhushu": "傳言秦昭王聞其賢，求見之，故将入。"
                },
                {
                    "paragraph": "止者千數而弗聽。蘇代",
                    "zhushu": "元作秦，今並従傳"
                },
                {
                    "paragraph": "秦",
                    "zhushu": "補。曰字誤。冝作代，下同。後語並作代。"
                },
                {
                    "paragraph": "欲止之，孟嘗君曰：人事者，吾巳盡知之矣。吾所未聞者，獨鬼事耳。蘇代秦曰：臣之來也，固不敢言人事也，固且以鬼事見君。孟甞君見之，謂孟甞君曰：今臣來過於淄上，",
                    "zhushu": "淄水出太山莱蕪原。"
                },
                {
                    "paragraph": "有土偶人",
                    "zhushu": "偶相人也。比𡈽爲之正曰索𨼆。云偶𩔗於人也。"
                },
                {
                    "paragraph": "與挑梗",
                    "zhushu": "集韻：梗，畧也，荒也。此盖枯木。海外經：東海中有山名度索，有大桃樹，屈蟠三千里。枝間東北曰鬼門，萬鬼所由往来。上有二神人，曰神荼、欝壘，主治害鬼，故使丗人刻桃畫其首，正𡻕置。門上辟鬼正曰：梗，枝梗也。趙䇿、蘇秦說李兊作土梗、木梗，謂木梗曰：汝非木之根，則木之枝。是枝根皆可言梗，此謂刻桃木爲人也。史及說苑作土偶人、木偶人。索𨼆謂以土偶比涇陽君，木偶比孟甞君。時秦昭王使涇陽君為質，以求孟甞。○髙誘注：荼，一本作余。"
                },
                {
                    "paragraph": "相與語。桃梗謂土偶人曰：子西岸之土也，挺子以爲人，",
                    "zhushu": "挺，㧞也。抜於土中正曰挺，他鼎反，有也。藝文𩔗聚及晁本作埏。"
                },
                {
                    "paragraph": "至歳八月，降雨下，",
                    "zhushu": "降大雨，自上下也，異於飄洒。"
                },
                {
                    "paragraph": "淄水至，則汝殘矣。",
                    "zhushu": "殘，敗，壊也。"
                },
                {
                    "paragraph": "土偶曰：不然。吾西岸之土也，土則復西岸耳。今子東國之桃梗也，刻削子以爲人，降雨下，淄水至，流子而去，則子漂漂者將如何耳。",
                    "zhushu": "如，往也，不知其所在。正曰如恐，止是語助。"
                },
                {
                    "paragraph": "今秦四塞之國，譬如虎口，而君入之，則臣不知君所出矣。孟甞君乃止。",
                    "zhushu": "傳有𥙷曰：此時不行，其入秦盖在後。",
                    "type": 2
                },
                {
                    "paragraph": "孟甞君在薛，",
                    "zhushu": "史言文代立在薛時未相也。補曰：代立在薛，歸老亦在薛。此不可知爲何時。"
                },
                {
                    "paragraph": "荆人攻之。淳于髠爲齊使於荆，還反過薛，孟甞君",
                    "zhushu": "𥙷補曰：姚云：一本有君字。"
                },
                {
                    "paragraph": "令人體貌",
                    "zhushu": "有禮容也。"
                },
                {
                    "paragraph": "而郊迎之，謂淳于髠曰：荆人攻薛，夫子弗憂，文無以復侍矣。",
                    "zhushu": "言且死。"
                },
                {
                    "paragraph": "淳于髠曰：敬聞命。至於齊，畢報。",
                    "zhushu": "以使事悉報齊王。"
                },
                {
                    "paragraph": "王曰：何見於荆？對曰：荆甚固，",
                    "zhushu": "言其不通。"
                },
                {
                    "paragraph": "而薛亦不量其力。王曰：何謂也？對曰：薛不量其力，而爲先王立淸廟。",
                    "zhushu": "詩注：𥙊有清徳之宫。正曰：按本文有淸明之德者之官。"
                },
                {
                    "paragraph": "荆固而攻之，清廟必危。故曰薛不量力而荆亦甚固。齊王和其顔色曰：嘻！",
                    "zhushu": "集韻：痛也。正曰：徐云：痛而呼之，言也。和其顔色，聽其言也。痛而呼之，傷宗廟也。𥘉不相礙。"
                },
                {
                    "paragraph": "先君之廟在焉，疾興兵救之，顛蹶之請，",
                    "zhushu": "此著書者詞也。言善說者不劳而功，顛倒蹶僵。也。言其請救之遽。"
                },
                {
                    "paragraph": "望拜之謁，",
                    "zhushu": "望而拜之，言謁之恭。"
                },
                {
                    "paragraph": "雖得則薄矣。",
                    "zhushu": "言他人請，謂雖有得，不如髠之厚。"
                },
                {
                    "paragraph": "善說者陳其勢，言其方。",
                    "zhushu": "方，大畧也。"
                },
                {
                    "paragraph": "人之急也，",
                    "zhushu": "言應之疾。"
                },
                {
                    "paragraph": "若自在隘窘之中，",
                    "zhushu": "隘，險也。"
                },
                {
                    "paragraph": "豈用強力哉！",
                    "zhushu": "",
                    "type": 2
                },
                {
                    "paragraph": "孟甞君奉夏侯章",
                    "zhushu": "齊人正曰：無考。下同。"
                },
                {
                    "paragraph": "以四馬百人之食，",
                    "zhushu": "言饗之厚。"
                },
                {
                    "paragraph": "遇之甚歡。夏侯章每言不甞，不毀之也。或以告孟甞君，孟甞君曰：文有以事夏侯公矣，勿言",
                    "zhushu": "言事之厚，彼不害我。"
                },
                {
                    "paragraph": "董之。蘩菁",
                    "zhushu": "齊人。"
                },
                {
                    "paragraph": "以問夏侯公，夏侯公曰：孟甞君重，非諸侯也，而奉我四馬百人之食。我無分寸之功而得此，然吾毀之以爲之也。君所以得爲長者，",
                    "zhushu": "賢有容之稱。高祖曰：爲其母不長者。"
                },
                {
                    "paragraph": "以吾毀之也。",
                    "zhushu": "補曰：一本以吾毀之者也，者字恐是長者字下脫衍在此。"
                },
                {
                    "paragraph": "吾以身爲孟甞君，豈得待",
                    "zhushu": "元作持。"
                },
                {
                    "paragraph": "持",
                    "zhushu": "𥙷曰：姚云，劉作，豈待言。也哉，是持者待之訛，得者待之訛衍。"
                },
                {
                    "paragraph": "言也。",
                    "zhushu": "彪謂君子所以報知我者，亦多術矣，豈必毀之而後爲爲之哉？此其說有似侯嬴而不及嬴，非正議也。",
                    "type": 2
                },
                {
                    "paragraph": "孟甞君讌坐，",
                    "zhushu": "讌。合語也。正曰讌即燕。"
                },
                {
                    "paragraph": "謂三先生曰：願聞先生有以補文闕者也。",
                    "zhushu": "𥙷曰：髙集先生長老先巳以生者也。"
                },
                {
                    "paragraph": "一人曰：訾！天下之主",
                    "zhushu": "訾，不稱意也。言孟嘗有不得意於諸侯。"
                },
                {
                    "paragraph": "有侵君者，",
                    "zhushu": "侵淩之也。"
                },
                {
                    "paragraph": "臣請以臣之血湔其袵。",
                    "zhushu": "湔濺同。集韻：水激也。"
                },
                {
                    "paragraph": "田瞀曰：車軼之所能至，",
                    "zhushu": "軼，轍也。"
                },
                {
                    "paragraph": "請掩足下之短",
                    "zhushu": "衍者字。"
                },
                {
                    "paragraph": "者，",
                    "zhushu": "𥙷曰：疑當在至字下。"
                },
                {
                    "paragraph": "誦足下之長。千乗之君，萬乗之相，其欲有君也，",
                    "zhushu": "有言：欲得之，"
                },
                {
                    "paragraph": "如使而弗及也。",
                    "zhushu": "若有使之，如恐弗及。"
                },
                {
                    "paragraph": "滕",
                    "zhushu": "元作勝。"
                },
                {
                    "paragraph": "勝臀",
                    "zhushu": "元作𦜴，字書無之，亦可作股。齊人"
                },
                {
                    "paragraph": "𦜴",
                    "zhushu": "𥙷曰：姚云恐作𥈼。春秋傳鄭游𦜴，或作𥈼。"
                },
                {
                    "paragraph": "曰：臣願以足下之府庫財物，收天下之士，能爲君决疑應卒，",
                    "zhushu": "與猝同。"
                },
                {
                    "paragraph": "若魏文侯之有田子方、叚干木也。",
                    "zhushu": "二人。文侯師友。"
                },
                {
                    "paragraph": "此臣之所爲君取矣。",
                    "zhushu": "求以此爲孟甞所取。正曰：爲孟甞取此人也。",
                    "type": 2
                },
                {
                    "paragraph": "孟甞君舎人有與君之夫人相愛者，",
                    "zhushu": "夫人，姫、媵之過稱，非其配也，與下十妃同。"
                },
                {
                    "paragraph": "或以問孟甞君曰：爲君舎人而内與夫人相愛者，亦甚不義矣。君其殺之。君曰：睹貌而相說者，人之情也，其錯之",
                    "zhushu": "錯、措同也。"
                },
                {
                    "paragraph": "勿言也。居㫷年，君召愛夫人者而謂之曰：子與文游乆矣，大官未可得，小官公又弗欲。衛君",
                    "zhushu": "嗣君。"
                },
                {
                    "paragraph": "與文布衣交，",
                    "zhushu": "言交於未貴時。"
                },
                {
                    "paragraph": "請具車馬皮幣，",
                    "zhushu": "皮，羔。狐之属。宗伯，孤執皮帛。正曰：羔乃生䞇。狐皮無據。禮注：皮帛者，束帛，而表以虎豹皮爲飾。宗伯之制，恐難引以言此。髙注：皮，鹿皮。幣，束帛。"
                },
                {
                    "paragraph": "願君以此從衛君游。舍人",
                    "zhushu": "𥙷三字。"
                },
                {
                    "paragraph": "遊於衛，甚重齊、衛之交惡。衛君甚欲約天下之兵以攻齊。是人謂君曰：孟甞君不知臣不肖，以臣欺君。",
                    "zhushu": "欺者巳不肖，而孟甞言其賢也。"
                },
                {
                    "paragraph": "且臣聞齊、衛先君刑馬壓羊，",
                    "zhushu": "殺馬㰱其血，又壓羊殺之以盟，使諭者如此，正曰髙。注：壓亦殺也。"
                },
                {
                    "paragraph": "盟曰：齊、衛後丗，無相攻伐。有相攻伐者，令其命如此。今君約天下之兵以攻齊，是足下背先君盟約而欺孟甞君也。願君勿以齊爲心。君聽臣則可，不聽臣，若臣不肖也，",
                    "zhushu": "言或以此人爲不肖。補曰：若疑者字訛。"
                },
                {
                    "paragraph": "輙以頸血湔足下衿。",
                    "zhushu": "交，袵也。"
                },
                {
                    "paragraph": "衛君乃止。齊人聞之曰：孟甞君可語，",
                    "zhushu": "言可與語。正曰：姚云：語，劉作謂宜至矣字句。"
                },
                {
                    "paragraph": "善爲事矣，轉禍爲功。",
                    "zhushu": "彪謂周㐮禮義消亡，以若孟甞者爲能愛士，愛則愛矣，然非禮之愛也。以若舍人者爲能強爭，強則強矣，然亦非義之強也。補曰：事亦可醜，而論著者以爲羙談邪？𡊮盎從史事𩔖此。",
                    "type": 2
                },
                {
                    "paragraph": "孟甞君有舎人而弗說，欲逐之。魯連",
                    "zhushu": "齊人仲連。"
                },
                {
                    "paragraph": "謂孟甞君曰：猿獮猴錯木",
                    "zhushu": "言自置木上，𥙷曰錯木。據水一句，錯，舎置也。"
                },
                {
                    "paragraph": "據水，則不若魚鼈",
                    "zhushu": "據猶處下衍處字，"
                },
                {
                    "paragraph": "處",
                    "zhushu": "補曰：姚本無。或上據字訛而脫。在此作處水勝。"
                },
                {
                    "paragraph": "歷險乗危，則騏驥不如狐狸。曹沫",
                    "zhushu": "衍之字。"
                },
                {
                    "paragraph": "之𡚒，三尺之劒，一軍不能當。",
                    "zhushu": "魯記：莊公與齊桓公㑹柯，沬執已首，刼桓公歸魯侵地。"
                },
                {
                    "paragraph": "使曹沬釋其三尺之劒而操銚鎒，與農人居壠畒之中，",
                    "zhushu": "壠田埒補曰：銚，七遥反，與鍬同。鎒，呼髙反，說文：拔去田草也。即薅。"
                },
                {
                    "paragraph": "則不若農夫。故物舎其所長，之其所短，",
                    "zhushu": "之，猶於。"
                },
                {
                    "paragraph": "堯亦有所不及矣。今使人而不能，則謂之不肖；教人而不能，則謂之拙。拙則罷之，不肖則棄之。使人有棄逐不相與處",
                    "zhushu": "言黨友以此士見棄逐，不屑與處。"
                },
                {
                    "paragraph": "而來害相報者，",
                    "zhushu": "棄逐者，必之他國，自彼來而害我，報其棄。逐之怨。"
                },
                {
                    "paragraph": "豈非丗之立教首也哉。",
                    "zhushu": "言後人視丗爲戒。"
                },
                {
                    "paragraph": "孟甞君曰：善。乃弗逐。",
                    "zhushu": "彪謂仲連：立言士也，言必有中。",
                    "type": 2
                },
                {
                    "paragraph": "孟甞君出行國，",
                    "zhushu": "按行之行，兼相他國，故正曰行當去聲。"
                },
                {
                    "paragraph": "至楚，獻象床。",
                    "zhushu": "象齒爲床。"
                },
                {
                    "paragraph": "郢之登徒，",
                    "zhushu": "楚官也。好色賦登徒子。注以爲姓。非。正曰。屈平爲左徒。考烈王以左徒爲令尹。鮑見此。故以登徒爲官名。未見所據。然彼云大夫登徒子。則非官名。"
                },
                {
                    "paragraph": "直使送之，",
                    "zhushu": "直，猶當。"
                },
                {
                    "paragraph": "不欲行，見孟甞君門人公孫戌曰：",
                    "zhushu": "𥙷曰：戌音恤。"
                },
                {
                    "paragraph": "臣郢之登徒也，直送象床，象床之直千金，傷此若髪，漂",
                    "zhushu": "漂、飄同。言其細若絲髪。補曰：姚云：别本作標。"
                },
                {
                    "paragraph": "賣妻子，不足償之。足下能使㒒無行，先人有寶劔，願得獻之。公孫戍",
                    "zhushu": "𥙷。"
                },
                {
                    "paragraph": "曰：諾。入見孟甞君曰：君豈受楚𧰼床哉？孟甞君曰：然。公孫戌曰：臣願君勿受。孟甞君曰：何哉？公孫戌曰：小國",
                    "zhushu": "𥙷曰：小國疑當作大國。後語作五國，盖首句作出行五國也。"
                },
                {
                    "paragraph": "所以皆𦤺相印於君者，聞君於齊能振逹貧窮，有存亡繼絶之義。小國英傑之士",
                    "zhushu": "才出萬人曰英，千人曰傑。"
                },
                {
                    "paragraph": "皆以國事累君，",
                    "zhushu": "累猶諉。諉之以事，所以累之。"
                },
                {
                    "paragraph": "說君之義，慕君之廉也。今君到楚而受𧰼床，所未至之國，將何以待君？臣戌願君勿受。孟甞君曰：諾。公孫戌趨而去，未出，至中閨，",
                    "zhushu": "特立之户，上圜下方。"
                },
                {
                    "paragraph": "君召而返之，曰：子教文無受𧰼床，甚善。今何舉足之髙，志之揚也？公孫戌曰：臣有大喜，三重之寶劒一。",
                    "zhushu": "重言三喜，外復有此。"
                },
                {
                    "paragraph": "孟甞君曰：何謂也？公孫戌曰：門下百數，莫敢入諌，臣獨入諌。臣一喜諌而得聽臣，二喜諌而止。君之過，臣三喜，輸𧰼床。",
                    "zhushu": "輸，亦送也。"
                },
                {
                    "paragraph": "郢之登徒不欲行，許戌以先人之寶劒。孟甞君曰：善？受之乎？公孫戌曰：未敢。曰：急受之。因書門版曰：有能揚文之名，止文之過，𥝠得寶於外者，疾入諌。",
                    "zhushu": "彪謂孟甞：君於是能立徳矣。吾知欲止吾過而巳。彼得寶於我，庸何傷。且諫者士之所難，因得寶而摧折之，後孰敢以過聞乎吾哉。",
                    "type": 2
                },
                {
                    "paragraph": "齊人有馮煖",
                    "zhushu": "史作驩，並況𡊮反。補曰：煖即諼，故諼或作喧。"
                },
                {
                    "paragraph": "者，貧乏不能自存，使人屬孟甞君，",
                    "zhushu": "屬囑同。"
                },
                {
                    "paragraph": "願寄食門下。孟甞君曰：客何好？曰：客無好也。曰：客何能？曰：客無能也。孟甞君𥬇而受之，曰：諾。左右以君賤之也，食以草具。",
                    "zhushu": "草不精也。具，饌具。○正曰：草，萊也。陳平傳：惡草具。注：去肴肉云云。"
                },
                {
                    "paragraph": "居有頃，𠋣柱彈其劔，",
                    "zhushu": "𥙷曰以下文例之，疑當有鋏字。"
                },
                {
                    "paragraph": "歌曰：長鋏歸來乎，",
                    "zhushu": "鋏，劔，把也。欲與俱去。補曰：莊子。音義：鋏，從棱向刃。"
                },
                {
                    "paragraph": "食無魚。左右以告孟甞君曰：食之，比門下之客。",
                    "zhushu": "𥙷曰：列士傳：孟甞君厨有三列，上客食肉，中客食魚，下客食菜○一本比門下之魚客。"
                },
                {
                    "paragraph": "居有頃，復彈其鋏，歌曰：長鋏歸來乎，出無車。左右皆𥬇之，以告孟甞君曰：爲之駕，比門下之車。客",
                    "zhushu": "乗東之客。"
                },
                {
                    "paragraph": "於是乗其車，掲其劔，",
                    "zhushu": "集韻：掲，舉也，擔也。"
                },
                {
                    "paragraph": "過其友，曰：孟甞君客我。",
                    "zhushu": "符我以客。"
                },
                {
                    "paragraph": "後有頃，復彈其劒鋏，歌曰：長鋏歸來乎，無以爲家。",
                    "zhushu": "𥙷曰。呉，氏韻，𥙷家叶工乎反。"
                },
                {
                    "paragraph": "左右皆惡之，以爲貪而不知足。孟甞君問：馮公有親乎？對曰：有老母。孟甞君使人給其食用，無使乏。於是馮煖不復歌。後孟甞君出記，",
                    "zhushu": "記䟽也。"
                },
                {
                    "paragraph": "問門下諸客：誰習計㑹，",
                    "zhushu": "計㑹㑹總合也。正曰：㑹，古外反。周禮司㑹注：大計也。小宰要㑹。注：計最之簿書。月計曰要，歳計曰㑹。"
                },
                {
                    "paragraph": "能爲文收責於薛者乎？",
                    "zhushu": "責債同。集韻：逋財也。"
                },
                {
                    "paragraph": "馮煖署曰：能。",
                    "zhushu": "署書也。"
                },
                {
                    "paragraph": "孟甞君怪之，曰：此誰也？左右曰：乃歌夫長劒歸來者也。孟甞君𥬇曰：客果有能也，",
                    "zhushu": "言果，則孟甞固意其能也。"
                },
                {
                    "paragraph": "吾負之，未甞見也。請而見之，謝曰：文倦。於是",
                    "zhushu": "是謂國事正曰：一本是作事，盖因音而訛。說閔王章則是作則事，亦此𩔗？"
                },
                {
                    "paragraph": "憒於憂",
                    "zhushu": "憒貴同。憒，亂也。以憂思昏亂。"
                },
                {
                    "paragraph": "而性懧愚，",
                    "zhushu": "懧當作儜。集韻。弱也。"
                },
                {
                    "paragraph": "沉於國家之事，開罪於先生，",
                    "zhushu": "得罪於煖，自我啓之。𥙷曰：沉，没溺也。下沉於義同。"
                },
                {
                    "paragraph": "先生不羞，乃有意欲爲收責於薛乎？馮煖曰：願之。於是約車治裝，載劵契而行，",
                    "zhushu": "劵亦契，契别書之，以刀判其旁。"
                },
                {
                    "paragraph": "辭曰：責畢收，以何市而反？孟甞君曰：視吾家所寡有者。驅而之薛，使吏召諸民當償者悉來合劵，劵徧合赴，",
                    "zhushu": "凡劵取者與者各收一責，則合驗之徧合矣。乃。來聽命𥙷曰：一本赴作起，則起属下文，謂作起而矯命也。合讀起句亦通。"
                },
                {
                    "paragraph": "矯命",
                    "zhushu": "汲黯傳注：矯，託也。託言孟甞之命。"
                },
                {
                    "paragraph": "以責賜諸民，因燒其劵，民稱萬歳。",
                    "zhushu": "祝孟，甞也。"
                },
                {
                    "paragraph": "長驅到齊，",
                    "zhushu": "行不留也。"
                },
                {
                    "paragraph": "晨而求見，孟甞君怪其疾也，衣冠而見之，曰：責畢收乎？來何疾也？曰：收畢矣，以何市而反？",
                    "zhushu": "孟甞，問也。"
                },
                {
                    "paragraph": "馮煖曰：君云視吾家所寡有者，臣竊計君宫中積珍寳，狗馬實外廐，美人充下陳，",
                    "zhushu": "陳猶列。"
                },
                {
                    "paragraph": "君家所寡有者以義耳，竊以爲君市義。孟甞君曰：市義奈何？曰：今君有區區之薛，不拊愛子其民，",
                    "zhushu": "拊循，猶摩也。"
                },
                {
                    "paragraph": "因而賈利之。臣竊矯君命以責賜諸民，因燒其劵，民稱萬歳，乃臣所以爲君市義也。孟甞君乃",
                    "zhushu": "補曰：一本作不。"
                },
                {
                    "paragraph": "說曰：諾，先生休矣。",
                    "zhushu": "休，息也。"
                },
                {
                    "paragraph": "後朞年，齊王謂孟甞君曰：寡人不敢以先王之臣爲臣。",
                    "zhushu": "補曰。此遣其就國而爲之辭。猶漢丗所謂列侯亦無由教訓其民。"
                },
                {
                    "paragraph": "孟甞君就國於薛，未至百里，民扶老攜㓜迎君道中，終",
                    "zhushu": "元作正。"
                },
                {
                    "paragraph": "正日。",
                    "zhushu": "補曰：一本無此二字。"
                },
                {
                    "paragraph": "孟甞君顧謂馮煖：先生所爲文市義者，乃今日見之。馮煖曰：狡兎有三窟，僅",
                    "zhushu": "元作今。"
                },
                {
                    "paragraph": "今",
                    "zhushu": "𥙷曰：姚云今作僅。"
                },
                {
                    "paragraph": "得免其死耳。今有一窟，未得髙枕而卧也。請爲君復鑿二窟。孟甞君予車五十乗，金五百斤。西遊於梁，謂梁",
                    "zhushu": "元作惠。"
                },
                {
                    "paragraph": "恵王",
                    "zhushu": "昭正曰：文奔魏在昭王時，此固辭不往，事必在前。史作秦王。"
                },
                {
                    "paragraph": "曰：齊放其大臣孟甞君",
                    "zhushu": "此非當時所稱，追書云爾。"
                },
                {
                    "paragraph": "於諸侯，諸侯先迎之者富而兵強。於是梁王虚上位，以故相爲上將軍，",
                    "zhushu": "補曰：徙故相爲上將軍，而虚相位以待孟甞也。"
                },
                {
                    "paragraph": "遣使者黄金千斤，車百乗，往聘孟甞君。馮煖先驅，誡孟甞君曰：千金，重幣也；百乗，顯使也。齊其聞之矣。梁使三反，孟甞君固辭不往也。齊王聞之，君臣恐懼，遣太傅",
                    "zhushu": "本周官，此齊大臣也。"
                },
                {
                    "paragraph": "齎黃金千斤，文車二駟，",
                    "zhushu": "文彩。繪也。"
                },
                {
                    "paragraph": "服劔一，",
                    "zhushu": "王所自佩者。"
                },
                {
                    "paragraph": "封書一",
                    "zhushu": "補曰：一本書下無一字，則上當以封字句。"
                },
                {
                    "paragraph": "謝孟甞君曰：寡人不祥，被於宗廟之祟，沉於謟䛕之臣，開罪於君，寡人不足爲也。願君顧先王之宗廟，姑反國綂萬人乎！",
                    "zhushu": "集韻：綂，攝理也。"
                },
                {
                    "paragraph": "馮煖誡孟甞君曰：願請先王之𥙊器，立宗廟於薛。",
                    "zhushu": "前自靖郭君時，旣立廟矣，今又請立，則所謂宗廟者，非一王也。"
                },
                {
                    "paragraph": "廟成，還報孟甞君曰：三窟已就，君姑髙枕爲樂矣。孟甞君爲相數十年，無纎介之禍者，",
                    "zhushu": "介，獨也。獨則不衆，故爲微細之詞。一說喻草芥也。正曰介芥通。"
                },
                {
                    "paragraph": "馮煖之計也。",
                    "zhushu": "孟甞傳：有彪謂能者客之，人孰不能？客無能者，孟甞於是爲不可幾也。煖之市義賢矣，而爲之營窟，則亦聲利之客耳。嗟乎！氣俗之移，人莫覺悟也。以煖之賢，而不能自擢扵衆，況不賢者乎？補曰：史文稍異，末無三窟之說爲勝。正曰：馮公自言無能，非眞無能也。孟甞盖已知之。故聞其署則曰：客果有能也。魏子予粟，馮公焚劵，孟甞卒蒙其力。百乗之家，不畜聚歛之臣，豈迂也哉○食以食之之食，音嗣。爲君爲文，足爲之爲，去聲。",
                    "type": 2
                },
                {
                    "paragraph": "孟甞君逐於齊而復反，",
                    "zhushu": "此三十年，孟甞奔薛，此言復反，傳言王召之，因謝病老於薛，與此駮，正曰二十年。"
                },
                {
                    "paragraph": "譚拾子",
                    "zhushu": "齊人。"
                },
                {
                    "paragraph": "迎之於境，謂孟甞曰：君得無有所怨於齊士大夫？孟甞君曰：有？君滿意殺之乎？",
                    "zhushu": "拾子借以殺之爲愜乎？"
                },
                {
                    "paragraph": "孟甞君曰：然。譚拾子曰：事有必至，理有固然，君知之乎？孟甞君曰：不知。譚拾子曰：事之必至者，死也；理之固然者，富貴則就之，貧賤則去之，此事之必至，理之固然者。請以市諭市，朝則滿，夕則虚，非朝愛市而夕憎之也。求存故往，",
                    "zhushu": "所求者存，故往趨之。"
                },
                {
                    "paragraph": "亡故去。願君勿怨。孟甞君乃取所怨五百牒",
                    "zhushu": "牒，札也。書所怨人。"
                },
                {
                    "paragraph": "削去之，不敢以爲言。",
                    "zhushu": "馮驩傳、畧同。以此䇿及驩傳考之，盖反而後謝病也。",
                    "type": 2
                },
                {
                    "paragraph": "蘇子",
                    "zhushu": "元作秦，史作代，是。"
                },
                {
                    "paragraph": "秦",
                    "zhushu": "補曰字誤。"
                },
                {
                    "paragraph": "自燕之齊，",
                    "zhushu": "此三十六年，正曰二十六年。"
                },
                {
                    "paragraph": "見於章華",
                    "zhushu": "補曰：姚及一本作華章。"
                },
                {
                    "paragraph": "南門。",
                    "zhushu": "史作東門，注：齊都賦小城北門，不知是一門，非也。補曰：括地志：齊城東有閭門、武鹿、章華之門。"
                },
                {
                    "paragraph": "齊王曰：嘻！",
                    "zhushu": "集韻：有所多大之聲。正曰嘆聲。"
                },
                {
                    "paragraph": "子之來也，秦使魏冉致帝，",
                    "zhushu": "致帝號於齊。"
                },
                {
                    "paragraph": "子以爲何如？對曰：王之問臣也卒，而",
                    "zhushu": "與猝同。"
                },
                {
                    "paragraph": "而患之，所從往",
                    "zhushu": "補曰：一本作生，是。"
                },
                {
                    "paragraph": "者微。",
                    "zhushu": "患在後，故言從，往與從來異也。今未著，故言微。"
                },
                {
                    "paragraph": "今不聽，是恨秦也；",
                    "zhushu": "違秦，秦恨之。"
                },
                {
                    "paragraph": "聽之，是恨天下也。不如聽之以為",
                    "zhushu": "元作卒。"
                },
                {
                    "paragraph": "卒，秦",
                    "zhushu": "爲猶善正曰卒。成秦之事。"
                },
                {
                    "paragraph": "勿庸稱也。",
                    "zhushu": "庸，用也。"
                },
                {
                    "paragraph": "以爲天下，秦稱之，天下聽之，王亦稱之，先後之事帝名，爲無傷也。",
                    "zhushu": "雖稱有先後，無害於帝。"
                },
                {
                    "paragraph": "秦稱之而天下不聽，王因勿稱，",
                    "zhushu": "衍其字。"
                },
                {
                    "paragraph": "其於以收天下，此大資也。",
                    "zhushu": "齊記：三十六年有彪謂此䇿自爲智則明，爲人謀則忠，蘇、張之巨擘也。正曰：受帝號以順秦，而不稱以收天下，無非詐謀耳。補曰：子以爲之。爲如字。",
                    "type": 2
                },
                {
                    "paragraph": "蘇子，",
                    "zhushu": "元作秦。"
                },
                {
                    "paragraph": "秦",
                    "zhushu": "補曰。字誤。史作代。"
                },
                {
                    "paragraph": "謂齊王曰：齊秦立爲兩帝，王以天下爲尊秦乎？且尊齊乎？王曰：尊秦釋帝，",
                    "zhushu": "蘇子問。"
                },
                {
                    "paragraph": "則天下愛齊乎？且愛秦乎？王曰：愛齊而憎秦。兩帝立，",
                    "zhushu": "亦問辭。"
                },
                {
                    "paragraph": "約伐趙，孰與伐宋之利也？對曰：代宋利。",
                    "zhushu": "𥙷此五字，正曰：姚云：劉本有王曰不如伐宋六字。"
                },
                {
                    "paragraph": "對曰：夫約然",
                    "zhushu": "然其伐宋之約補曰：史作。夫約鈞然，言齊、秦俱相約如此。一本無然字。愚恐約鈞字訛，無然字，而以約與連下文讀爲是。"
                },
                {
                    "paragraph": "與秦爲帝，而天下獨尊秦而輕齊。齊釋帝，則天下愛齊而憎秦。伐趙不如伐宋之利。故臣願王明釋帝以就天下，倍約儐秦，",
                    "zhushu": "倍背同。儐。擯同。集韻：棄也。𥙷曰擯。儐、賔古通用。策多有後倣此。"
                },
                {
                    "paragraph": "勿使爭重，而王以其間舉宋。夫有宋，則衛之陽城危；",
                    "zhushu": "汝南、頴川皆有。正曰：非衛地。史作陽地。注濮陽之地。"
                },
                {
                    "paragraph": "有淮北，",
                    "zhushu": "淮水之北，淮出平氏桐柏，正曰：淮岀南陽平氏縣胎簮山，禹自桐柏導之，東會泗、沂入海。"
                },
                {
                    "paragraph": "則楚之東國危；有濟西，",
                    "zhushu": "莊十八注濟水之西。"
                },
                {
                    "paragraph": "則趙之河東危；",
                    "zhushu": "趙河之東，非郡也。"
                },
                {
                    "paragraph": "有隂、平陸，",
                    "zhushu": "隂属南陽。正曰隂。即陶。說見趙䇿。"
                },
                {
                    "paragraph": "則梁門不啓。",
                    "zhushu": "大梁之門。"
                },
                {
                    "paragraph": "故釋帝而貳之以伐宋之事，",
                    "zhushu": "貳不與秦合也。秦約伐趙，而此伐宋。"
                },
                {
                    "paragraph": "則國重而名尊，燕、楚以刑服",
                    "zhushu": "刑，猶威也。言畏威而服。補曰：姚本刑作形。"
                },
                {
                    "paragraph": "天下，不敢不聽，此湯武之舉也。敬秦以爲名，",
                    "zhushu": "非實敬之。"
                },
                {
                    "paragraph": "而後使天下憎之，此所謂以卑易尊者也。願王之熟慮之也。",
                    "zhushu": "齊記與上爲一章，今詳上章猶欲聽秦，此章决欲儐之，非一日之談，爲二章可也。",
                    "type": 2
                },
                {
                    "paragraph": "蘇子",
                    "zhushu": "元作秦，"
                },
                {
                    "paragraph": "秦",
                    "zhushu": "補曰：字誤，說見後。姚云：一本無此二字。"
                },
                {
                    "paragraph": "說齊閔王曰：臣聞用兵而喜先天下者憂，",
                    "zhushu": "爲天下先。"
                },
                {
                    "paragraph": "約結而喜主怨者孤。",
                    "zhushu": "爲約以結與國而伐人，人必怨之，又爲之主，衆所不與也，故孤。"
                },
                {
                    "paragraph": "夫後起者藉也，",
                    "zhushu": "藉言有所資權是也。"
                },
                {
                    "paragraph": "而逺怨者時也。",
                    "zhushu": "得其時也，人怨之，則雖欲乗時不能也。"
                },
                {
                    "paragraph": "是以聖人從事，必藉於權，",
                    "zhushu": "權者，事之宜，重之所在也。上言後起者藉，藉此而已。"
                },
                {
                    "paragraph": "而務興於時。夫權藉者，萬物之率也；",
                    "zhushu": "率、帥同，猶長也。"
                },
                {
                    "paragraph": "而時勢者，百事之長也。故無權藉，倍時勢，",
                    "zhushu": "倍背同。"
                },
                {
                    "paragraph": "而能事成者寡矣。今雖干將莫邪，",
                    "zhushu": "博物志：干將陽龍文，莫邪隂漫理。此二劒呉王使干。將作干將，越人莫邪，其妻亦善作剱。"
                },
                {
                    "paragraph": "非得人力，則不能割劌矣。",
                    "zhushu": "劌，利，傷也。"
                },
                {
                    "paragraph": "堅箭利金，不得弦機之利，則不能逺殺矣。矢非不銛，",
                    "zhushu": "集韻：利也。"
                },
                {
                    "paragraph": "而劔非不利也。何則？權藉不在焉。何以知其然也？昔者趙氏襲衛，車舍人",
                    "zhushu": "主車者。"
                },
                {
                    "paragraph": "不休傳",
                    "zhushu": "傳驛，遽也。言其警急。"
                },
                {
                    "paragraph": "衛國城，割平",
                    "zhushu": "言城中割地求成平成也。"
                },
                {
                    "paragraph": "衛八門土而二門墮矣。",
                    "zhushu": "補曰：堕，許䂓反。"
                },
                {
                    "paragraph": "此亡國之形也。衛君跣行，告遡於魏。",
                    "zhushu": "遡、愬同。"
                },
                {
                    "paragraph": "魏王",
                    "zhushu": "補曰：魏武侯也。時未稱王，此辯士之詞，猶下稱孝公爲秦王。"
                },
                {
                    "paragraph": "身被甲底劔，",
                    "zhushu": "底、砥同。礪也。"
                },
                {
                    "paragraph": "挑趙索戰邯鄲之中，騖",
                    "zhushu": "騖，亂馳也。"
                },
                {
                    "paragraph": "河山之間，亂衞得是藉也，亦收餘甲而北面殘剛平，墮中牟之郭。",
                    "zhushu": "中牟属河南。趙獻侯自耿徙此。趙記注詳正曰：此據地里志。讃及索𨼆以為非。正義云：中牟，趙邑，在相州蕩隂縣西。有牟山，邑在山側。"
                },
                {
                    "paragraph": "衛非強於趙也，譬之衛矢而魏弦，機也。藉力魏而有河東之地，",
                    "zhushu": "趙敬侯四年，築剛平以侵衛。五年，齊、魏爲衛敗我剛平。"
                },
                {
                    "paragraph": "趙氏懼，楚人救趙而伐魏，戰於州西，",
                    "zhushu": "州屬河内。"
                },
                {
                    "paragraph": "出梁門，軍舍林中，",
                    "zhushu": "魏記注：宛有林郷。"
                },
                {
                    "paragraph": "馬飲於大河。趙得是藉也，亦襲魏之河北，",
                    "zhushu": "屬河東。"
                },
                {
                    "paragraph": "燒𣗥蒲",
                    "zhushu": "元作溝，下同。敬候六年，借兵楚取魏𣗥蒲，不注。宣二年注：大𣗥在陳留襄邑南。蒲南。蒲，蒲坂也，謂此。正曰：正義云：今趙州平𣗥縣，古𣗥蒲邑。"
                },
                {
                    "paragraph": "溝，",
                    "zhushu": "補曰：史趙丗家作蒲。"
                },
                {
                    "paragraph": "隊黃城。",
                    "zhushu": "八年，抜魏黃城、陳留、外黃。是正曰：正義云：括地志，故黄城在魏州冠氏縣南十里，因黄溝爲名。按陳留外黄城非陏所别也。大事記從上說，當考。"
                },
                {
                    "paragraph": "故剛平之殘也，中牟之墮也，黃城之隊也，𣗥蒲溝之燒也，此皆非趙、魏之欲也。然二國勸行之者，何也？衛明於時，權之藉也。今丗之爲國者不然矣。兵弱而好敵強，國罷而好衆怨，",
                    "zhushu": "罷，疲同音，下同楽與。衆爲怨。"
                },
                {
                    "paragraph": "事敗而好鞠之，",
                    "zhushu": "鞠，窮也。言遂事。"
                },
                {
                    "paragraph": "兵弱而憎下人",
                    "zhushu": "衍也字。"
                },
                {
                    "paragraph": "也，",
                    "zhushu": "𥙷曰姚云：曽本無此字。"
                },
                {
                    "paragraph": "地狹而好敵大，事敗而好長詐。",
                    "zhushu": "長益之。"
                },
                {
                    "paragraph": "行此六者而求霸，則逺矣。臣聞善爲國者，順民之意而料兵之能，然後從於天下。",
                    "zhushu": "從，謂後之。"
                },
                {
                    "paragraph": "故約不爲人主怨，伐不爲人挫強。",
                    "zhushu": "不以兵爲人，挫強敵。"
                },
                {
                    "paragraph": "如此，則兵不費，權不輕。地可廣，欲可成也。昔者齊之與韓、魏伐",
                    "zhushu": "衍秦字。"
                },
                {
                    "paragraph": "秦、楚也，",
                    "zhushu": "正曰：齊閔王十一年，楚懷二十六年，齊與韓、魏為楚，負其從親而合秦，遂共伐楚。閔王十六年，合韓、魏以伐秦，秦昭王九年也。"
                },
                {
                    "paragraph": "戰非甚疾也，分地又非多韓、魏也，",
                    "zhushu": "言得地等耳。"
                },
                {
                    "paragraph": "然而天下獨歸咎於齊者，何也？以其爲韓、魏主怨也。",
                    "zhushu": "是楚懷二十六年。此二十一年，正曰此十一年。"
                },
                {
                    "paragraph": "且天下徧用兵矣，齊、燕戰而趙氏兼中山，秦、楚戰韓、魏不休，而宋、越專用其兵。",
                    "zhushu": "未詳。"
                },
                {
                    "paragraph": "此十國者，皆以相敵爲意，而獨舉心於齊者，何也？約而好主怨，伐而好挫強也。且夫強大之禍，常以王人爲意也；",
                    "zhushu": "欲爲人王，"
                },
                {
                    "paragraph": "夫弱小之殃，常以謀人爲利也。",
                    "zhushu": "補曰：恃謀人以為利而致殃。"
                },
                {
                    "paragraph": "是以大國危，小國滅也。大國之計，莫若後起而重伐不義。",
                    "zhushu": "不義雖可伐，亦不可輕。正曰：主於後起藉權，不以伐不義爲急也。"
                },
                {
                    "paragraph": "夫後起之藉與多而兵勁，",
                    "zhushu": "人與之多，"
                },
                {
                    "paragraph": "則是",
                    "zhushu": "元作事。"
                },
                {
                    "paragraph": "事",
                    "zhushu": "𥙷曰：姚云：劉本作是。"
                },
                {
                    "paragraph": "以衆強，敵",
                    "zhushu": "元作適。"
                },
                {
                    "paragraph": "適",
                    "zhushu": "𥙷曰敵。適通。"
                },
                {
                    "paragraph": "罷寡也，兵必立",
                    "zhushu": "補曰：疑有缺字。"
                },
                {
                    "paragraph": "也。事不塞天下之心，則利必附矣。大國行此，則名號不攘而至，",
                    "zhushu": "攘，猶取。"
                },
                {
                    "paragraph": "霸王不爲而立矣。小國之情，莫如謹",
                    "zhushu": "元作僅。下同。"
                },
                {
                    "paragraph": "僅",
                    "zhushu": "𥙷曰字訛。疑謹。下同。"
                },
                {
                    "paragraph": "靜而寡信諸侯。",
                    "zhushu": "信，猶恃也，莒、蔡是矣。"
                },
                {
                    "paragraph": "謹僅靜，則四鄰不反；寡信諸侯，則天下不賣。外不賣，内不反，則稸積",
                    "zhushu": "元作㯽禍。"
                },
                {
                    "paragraph": "㯽禍，",
                    "zhushu": "𥙷曰：改稸積，亦當是積稸，此書多稸字。"
                },
                {
                    "paragraph": "朽腐而不用，幣帛矯蠧",
                    "zhushu": "矯揉，箭箝也。故有變意。此言變其𥘉也。蠧猶蝕。正曰：别本注：矯一作矯，去堯切，火行也。○姚及　别本此下皆有而不服矣一句，文義明白，今添。"
                },
                {
                    "paragraph": "而不服矣。小國道此，",
                    "zhushu": "道猶行，"
                },
                {
                    "paragraph": "則不祠而福矣，不貸而見足矣。",
                    "zhushu": "貸，音貸，從人求物也。"
                },
                {
                    "paragraph": "故曰：祖仁者王，立義者霸，用兵窮者亡。何以知其然也？昔呉王夫差以強大爲天下先，",
                    "zhushu": "衍強字。"
                },
                {
                    "paragraph": "強",
                    "zhushu": "𥙷曰：姚云：曾本無強字。"
                },
                {
                    "paragraph": "襲郢而棲越，身從諸侯之君，",
                    "zhushu": "諸侯從之。"
                },
                {
                    "paragraph": "而卒身死國亡，爲天下戮者，何也？此夫差平居而謀王，強大而喜先天下之禍也。昔者萊、莒好，",
                    "zhushu": "某，東萊，故萊子国。補曰：春言秋，齊侯㓕萊。傳萊恃謀也。"
                },
                {
                    "paragraph": "陳、蔡好詐，莒恃越而滅，",
                    "zhushu": "莒、蔡皆恃逺，忽近而亡。正曰䇿，但言有恃。"
                },
                {
                    "paragraph": "蔡恃晉而亡，此皆内長詐，外信，諸侯之殃也。由此觀之，則強弱大小之禍可見於前事矣。語曰：騏驥之衰也，駑馬先之；孟賁之倦也，女子勝之。夫駑馬，女子筋力骨勁，非賢於騏驥、孟賁也。何則？後起之藉也。今天下之相與也不並滅，",
                    "zhushu": "與，猶恃也。言與之相恃，亦不皆亡在所處耳。"
                },
                {
                    "paragraph": "有能",
                    "zhushu": "元作而，"
                },
                {
                    "paragraph": "而",
                    "zhushu": "補曰字或誤衍。"
                },
                {
                    "paragraph": "案兵而後起，寄怨而誅不直，",
                    "zhushu": "寄言假乎於人，不爲主也。"
                },
                {
                    "paragraph": "微用兵而寄於義，",
                    "zhushu": "猶，假也。補曰：寄怨而誅不直者，使人誅之而已。不主怨，即所謂重伐不義也。微用兵而寄於義者，隠其用兵之真情，而寄寓於義以爲名也。"
                },
                {
                    "paragraph": "則亡天下可跼足而須也。",
                    "zhushu": "跼，不伸也。"
                },
                {
                    "paragraph": "明於諸侯之故，察於地形之理者，不約親，不相質而固，",
                    "zhushu": "質質子。"
                },
                {
                    "paragraph": "不趨而疾，衆事而不反，",
                    "zhushu": "衆事，猶共事。"
                },
                {
                    "paragraph": "交割而不相憎，",
                    "zhushu": "交言彼此割地。"
                },
                {
                    "paragraph": "俱強而加以親。何則？形同憂而兵趨利也。",
                    "zhushu": "補曰：衆事宜多反覆，交割地者宜相憎，俱強者宜不相下。今皆不然，以其同憂趨利故也。"
                },
                {
                    "paragraph": "何以知其然也？昔者燕、齊戰於桓之曲，",
                    "zhushu": "家語所謂桓山，盖在齊魯之間。"
                },
                {
                    "paragraph": "燕不勝，十萬之衆盡。胡人襲燕樓煩數縣，",
                    "zhushu": "樓煩屬鴈門。"
                },
                {
                    "paragraph": "取其牛馬。",
                    "zhushu": "此盖之㑹敗時。"
                },
                {
                    "paragraph": "夫胡之與齊，非素親也，而用兵又非約質而謀燕也，然而甚於相趨者，何也？",
                    "zhushu": "衍何何字。"
                },
                {
                    "paragraph": "何則？形同憂而兵趨利也。由此觀之，約於同形則利長，後起則諸侯可趨役也。",
                    "zhushu": "可使趨我，而爲我役。"
                },
                {
                    "paragraph": "故明主察相，",
                    "zhushu": "相之明察者。"
                },
                {
                    "paragraph": "誠欲以霸王",
                    "zhushu": "衍也字。"
                },
                {
                    "paragraph": "也，爲志則戰，攻非所先。戰者，國之殘也，",
                    "zhushu": "有害於囯。"
                },
                {
                    "paragraph": "而都縣之費也。",
                    "zhushu": "𨼆元年注：邑有宗廟之主曰都。周制，二千五百家爲縣正曰：周禮：四甸爲縣，四縣爲都。又五鄙爲縣。又禮：小曰邑，大曰都。"
                },
                {
                    "paragraph": "殘費巳先，而能從諸侯者寡矣。彼戰者之爲殘也，士聞戰則輸𥝠財而富軍市，",
                    "zhushu": "士衆所聚，有市井焉。"
                },
                {
                    "paragraph": "輸飲食而待死士，令折轅而炊之，",
                    "zhushu": "轅，輈也。"
                },
                {
                    "paragraph": "殺牛而觴士，",
                    "zhushu": "觶實曰觴，盖以飲之。"
                },
                {
                    "paragraph": "則是路君之道也。",
                    "zhushu": "路疑作露，言囯中所有悉出於路。又疑作路窘，言財用窘於道路。正曰：正是道路之路。"
                },
                {
                    "paragraph": "中人禱祝",
                    "zhushu": "囯中之人，爲行者祈。"
                },
                {
                    "paragraph": "君翳醸，",
                    "zhushu": "翳，華盖也。故有𨼆義，言醸於中，以待飲至。"
                },
                {
                    "paragraph": "通都小縣置社",
                    "zhushu": "戮不用命者，正曰亦言禱祀之事。"
                },
                {
                    "paragraph": "有市之邑，莫不正事而奉王，",
                    "zhushu": "事謂財賦警備之事。"
                },
                {
                    "paragraph": "則，此虚中之計也。夫戰之明日，屍死扶傷，",
                    "zhushu": "屍未殮也。"
                },
                {
                    "paragraph": "雖若有功也。軍出費中哭泣，則傷主心矣。死者破家而葬夷，傷者空財而共藥，",
                    "zhushu": "夷亦傷共供同。"
                },
                {
                    "paragraph": "完者内酺而華樂，",
                    "zhushu": "酺，大飲也。華猶奢。"
                },
                {
                    "paragraph": "故其費與死傷者鈞。",
                    "zhushu": "與均同。"
                },
                {
                    "paragraph": "故民之所費也，十年之田而不償也。軍之所出，矛㦸折，",
                    "zhushu": "矛，酋矛也，兵車所建。𥙷曰詩二矛注：酋矛長二丈，夷矛長二丈四尺。戟注見前。"
                },
                {
                    "paragraph": "鐶鉉絶，",
                    "zhushu": "鐶刀鐶正曰鉉。姚本作弦。"
                },
                {
                    "paragraph": "傷弩破，車罷，馬亡，矢之太半，甲兵之具，宫之所𥝠出也。",
                    "zhushu": "宫，如父子異宮之宫。古者寓兵於農，故𥝠家出之。"
                },
                {
                    "paragraph": "士大夫之所匿，厮養，士之所竊，",
                    "zhushu": "厮析薪養馬者。"
                },
                {
                    "paragraph": "十年之田而不償也。天下有此再費者，而能從諸侯者寡矣。攻城之費，百姓理䄡蔽，",
                    "zhushu": "檐衣蔽前者，䄡蔽，疊言也。言士作苦，衣易敝，故亟治之。"
                },
                {
                    "paragraph": "舉衝檐，",
                    "zhushu": "衝䧟陣車正作䡴。補曰：城上露屋爲櫓，戰陣髙巢車亦爲櫓。此與衝並言，亦車也。"
                },
                {
                    "paragraph": "家雜緫，",
                    "zhushu": "全家併作。"
                },
                {
                    "paragraph": "身窟穴中，",
                    "zhushu": "謂地道。"
                },
                {
                    "paragraph": "罷於刀金，",
                    "zhushu": "兵器也。"
                },
                {
                    "paragraph": "而士困於土，功將不釋甲㫷數，而能㧞城者",
                    "zhushu": "數，數月。"
                },
                {
                    "paragraph": "爲亟耳。上倦於教，士斷於兵，",
                    "zhushu": "断音。短。截也。"
                },
                {
                    "paragraph": "故三下城而能勝敵者寡矣。故曰：彼戰攻者非所先也。何以知其然也？昔智伯瑶攻范、中行氏，殺其君，滅其國，又西圍晉陽，吞併二國，而憂一主，",
                    "zhushu": "趙襄子。"
                },
                {
                    "paragraph": "此用兵之盛也。然而智伯卒身死國亡，爲天下𥬇者，何謂也？兵先戰攻而滅二子之",
                    "zhushu": "𥙷。"
                },
                {
                    "paragraph": "患也。",
                    "zhushu": "患在滅二子。"
                },
                {
                    "paragraph": "昔者中山悉起而迎燕、趙，南戰於長子，敗趙氏；北戰於中山，克燕軍，殺其將。夫中山，千乗之國也，而攻萬乗之國二，再戰比勝，",
                    "zhushu": "比相次。"
                },
                {
                    "paragraph": "此用兵之上節也，",
                    "zhushu": "莭，猶䓁。"
                },
                {
                    "paragraph": "然而國遂亡。君臣於齊者，",
                    "zhushu": "此二十九年書佐趙滅中山。補曰：說見前及燕策。"
                },
                {
                    "paragraph": "何也？不嗇於戰攻之患也。",
                    "zhushu": "嗇，吝也。"
                },
                {
                    "paragraph": "由此觀之，則戰攻之敗可見於前事矣。",
                    "zhushu": "𥙷補曰：事下或有缺字。"
                },
                {
                    "paragraph": "仐丗之所謂善用兵者，終戰此勝",
                    "zhushu": "終謂窮兵。"
                },
                {
                    "paragraph": "而守不可㧞，",
                    "zhushu": "守城。期於不拔。"
                },
                {
                    "paragraph": "天下稱爲善，一國得而保之，",
                    "zhushu": "得所稱爲善者，保恃之。"
                },
                {
                    "paragraph": "則非國之利也。臣聞戰大勝者，其士多死而兵益弱；守而不可拔者，其百姓罷而城郭露。",
                    "zhushu": "外無居人，故暴露。"
                },
                {
                    "paragraph": "夫士死於外，民殘於内，而城郭露於境，則非王之樂也。今夫鵠的",
                    "zhushu": "的即鵠也。所謂侯中補曰栖皮曰鵠。"
                },
                {
                    "paragraph": "非咎罪於人也，",
                    "zhushu": "補曰：姚云：咎一作柩，劉作善。按吕春秋亦有柩罪於先王之語。"
                },
                {
                    "paragraph": "便弓引弩而射之，",
                    "zhushu": "便謂巧審弓，得便巧乃發。"
                },
                {
                    "paragraph": "中者則善，",
                    "zhushu": "人善之。𥙷曰：一云劉作喜。"
                },
                {
                    "paragraph": "不中則愧。少長貴賤則同心於貫之者，何也？惡其示人以難也。",
                    "zhushu": "的以難中人，爭欲貫之，如惡之然。人如的者，人所惡也。"
                },
                {
                    "paragraph": "今窮戰比勝，而守必不㧞，則是非徒示人以難也，又且害人者也。然則天下仇之必矣。夫罷士露國而多與天下爲仇，則明君不居也；素用強兵而弱之，",
                    "zhushu": "素猶常也。言兵常用，雖強必弱。"
                },
                {
                    "paragraph": "則察相不事。",
                    "zhushu": "不從事於此𥙷曰：事下當有也字。"
                },
                {
                    "paragraph": "彼明君察相者，則五兵不動，",
                    "zhushu": "五戎注：刀、劒、矛、㦸、矢。正曰：此據淮南子注。今按：諸說不一。周禮司右月令注：弓矢、殳矛、戈、㦸。司兵車注：戈、殳、㦸、夷矛、酋矛。穀梁注：矛、㦸、𨱆、楯、弓矢。"
                },
                {
                    "paragraph": "而諸侯從辭讓而重賂至矣。故明君之攻戰也，甲兵不出於軍而敵國勝，衝櫓不施而邊城降，士民不知而王業至矣。彼明君之從事也，用財少曠曰逺而利長者。",
                    "zhushu": "曠，闊也。日雖闊逺，其利不窮。"
                },
                {
                    "paragraph": "故曰：兵後起，則諸侯可趨役也。臣之所聞，攻戰之道，非師者，",
                    "zhushu": "師，旅也。言不用師。"
                },
                {
                    "paragraph": "雖有百萬之軍，比之堂上；",
                    "zhushu": "言謀之於堂，彼自敗也。補曰：比當作北。諸本皆作比，不知何故。此注亦作敗釋矣。章本字同。"
                },
                {
                    "paragraph": "雖有闔閭呉起之將，",
                    "zhushu": "闔閭，將孫武也。此以君臣互言之，正曰將若闔閭之。善用兵，"
                },
                {
                    "paragraph": "禽之戸内；千丈之城，㧞之尊爼之間；",
                    "zhushu": "爼肉在豆上。"
                },
                {
                    "paragraph": "百尺之衝，折之袵席之上，",
                    "zhushu": "鄭玄記注：袵，卧席也。"
                },
                {
                    "paragraph": "故鍾皷竽瑟之音不絶，地可廣而欲可成，和樂倡優侏儒之𥬇",
                    "zhushu": "倡優，倡樂也。侏儒短小人。"
                },
                {
                    "paragraph": "不乏，諸侯可同日而致也。故名配天地不爲尊，利制海内不爲厚。",
                    "zhushu": "言其功徳之崇，雖名利若此，猶不足稱也。"
                },
                {
                    "paragraph": "故夫善爲王業者，在勞天下而自𨓜，亂天下而自安。諸侯無成謀，",
                    "zhushu": "圖我之謀不成。"
                },
                {
                    "paragraph": "則其國無宿憂也。",
                    "zhushu": "言無一夕之憂。正曰宿留也，猶宿諾。"
                },
                {
                    "paragraph": "何以知其然也？",
                    "zhushu": "𥙷補曰：上文例冝有也字。"
                },
                {
                    "paragraph": "佚治在我，勞亂在天下，則王之道也。銳兵來則拒之，患至則趨之。",
                    "zhushu": "趨言往應之。"
                },
                {
                    "paragraph": "使諸侯無成謀，則其國無宿憂矣。何以知其然也",
                    "zhushu": "元作矣。"
                },
                {
                    "paragraph": "矣？",
                    "zhushu": "補曰。上文例當作也。"
                },
                {
                    "paragraph": "昔者魏王",
                    "zhushu": "恵。"
                },
                {
                    "paragraph": "擁土千里，帶甲三十六萬，恃",
                    "zhushu": "𥙷。"
                },
                {
                    "paragraph": "其強而㧞邯鄲，",
                    "zhushu": "十八年。"
                },
                {
                    "paragraph": "西圍定陽，",
                    "zhushu": "属上黨。"
                },
                {
                    "paragraph": "又從十二諸侯朝天子以西謀秦。秦王恐之，",
                    "zhushu": "此孝公也。此史秦人，故尊稱之。正曰，說見前。"
                },
                {
                    "paragraph": "寢不安席，食不甘味，令於境内盡堞中",
                    "zhushu": "堞。城上女墻。"
                },
                {
                    "paragraph": "爲戰具，競",
                    "zhushu": "元作竟。"
                },
                {
                    "paragraph": "竟",
                    "zhushu": "補曰：即上文境字也。堞中爲戰具，境内爲守備。"
                },
                {
                    "paragraph": "爲守備，爲死士，置將以待魏氏。衛鞅謀於秦王曰：夫魏氏其功大而令行於天下，有十二諸侯而朝天子，其與必衆。故以一秦而敵大魏，恐不如王何。不使臣見魏王，則臣請必北魏矣。秦王許諾。衛鞅見魏王曰：大王之功大矣，令行於天下矣。今大王之所從十二諸侯，非宋、衛也，則鄒、魯、陳、蔡。此固大王之所以鞭箠使也，",
                    "zhushu": "箠，馬策。"
                },
                {
                    "paragraph": "不足以王天下。大王不若北取燕，東伐齊，則趙必從矣；西取秦，南伐楚，則韓必從矣。大王有伐齊、楚心，而從天下之志，",
                    "zhushu": "使天下從。"
                },
                {
                    "paragraph": "則王業見矣。大王不如先行王服，",
                    "zhushu": "王者服飾。"
                },
                {
                    "paragraph": "然後圖齊、楚。魏王說於衛鞅之言也，故身廣公宫，制丹衣，柱",
                    "zhushu": "以丹帛爲柱衣，正曰丹，柱猶衣之也。"
                },
                {
                    "paragraph": "建九斿，",
                    "zhushu": "旗旒："
                },
                {
                    "paragraph": "從七星之旟，",
                    "zhushu": "鳥隼爲旟，又繪星焉。正曰：按考工記并注：龍旂九斿，諸侯所建。鳥旟七斿，鳥隼爲旟，州里所建。弧旌、柱矢，畫柱矢，此與曲禮合。龍旂即青龍，鳥隼即朱雀，柱矢恐即招揺，注所謂畫七星者。又禮百官載旟。此言七星之旟，而又以天子言，戰國不可以古制凖也。"
                },
                {
                    "paragraph": "此天子之位也，而魏王處之。於是齊、楚怒，諸侯奔齊。齊人伐魏，殺其太子，覆其十萬之軍。魏王大恐，跣行",
                    "zhushu": "跣，足親地也。"
                },
                {
                    "paragraph": "按兵於國，而東次於齊，",
                    "zhushu": "過信爲次，往服齊也。"
                },
                {
                    "paragraph": "然後天下乃舍之。當是時，秦王垂拱而受西河之外，",
                    "zhushu": "垂衣拱手，言無所事。西䘮地於秦，謂此歟。"
                },
                {
                    "paragraph": "而不以徳魏王。故",
                    "zhushu": "衍曰字。"
                },
                {
                    "paragraph": "曰：",
                    "zhushu": "𥙷曰：姚云：一本無。"
                },
                {
                    "paragraph": "衛鞅之始與秦王計也，謀約不下席言於尊爼之間，謀成於堂上，而魏將巳禽於齊矣。衝櫓未施，而西河之外已",
                    "zhushu": "𥙷。"
                },
                {
                    "paragraph": "入於秦矣。此臣之所謂比",
                    "zhushu": "𥙷曰：見上。"
                },
                {
                    "paragraph": "之堂上，禽將戸内。㧞城於尊爼之間，折衝席上者也。",
                    "zhushu": "彪謂此䇿輾轉皆中事機，而不詭於聖，雖鍾竽倡樂，非所以啓人主者，亦孟子色貨之比。閔王驕不能聽，以及鼓里之禍，百丗之戒也。正曰：此䇿談兵主於後起，藉權不為人主怨。其云案兵而後起，寄怨而誅，不直，微用兵而寄於義，最其術之深者，是豈仁義之師，正大之論乎？雖其後極言戰之害，何救於失哉？鍾鼓倡樂之云，視孟子與民同樂之意不𩔖，鮑之不察甚矣。𥙷曰：蘇秦佯為得罪燕而亡走齊，說湣王厚葬以明孝，髙宫室，大苑囿以明得意，欲敝齊而爲燕。蘇代繼之，實祖秦之故智。大事記云：齊之伐宋。也，蘇代實啓之。秦之救宋也，蘇代復止之。代爲燕反間，驕其君，勞其民，而速其亡也。其說燕曰：齊王長主也，而自用也。南攻楚五年，蓄積散；西困秦三年，民憔悴，士罷弊。又以餘兵舉五千乗之勁宋，而包十二諸侯。此其君之欲得也，其民力竭也云云。此䇿之謀旣中而勸燕伐齊也。此䇿舊爲蘇秦，實誤。前章代誤為秦，或遂以此爲代，則亦不然。代之謀如彼，豈能勸齊王後戰哉。一本無章首二字者是矣。抑是言也，當在㓕中山後，取淮北。滅宋侵三晉之前。此士之明，盖巳逆知閔王之敗矣。䇿文甚佳，首以用兵後起約結逺怨二端爲言，而以權藉時勢明之。今雖干將以下止求霸則逺矣，言先天下之禍，後藉之得也。臣聞善為國以下止好挫強也，言逺怨之得，主怨之禍也。且夫以下至強弱大小之禍可見於前事矣為一節，語曰以下至戰攻之敗可見前亊爲一節。今丗所謂善用兵以下至篇終爲一節。三節皆推言用兵不爲天下先之意，而不主怨之意在其中。錯綜起應，變化不窮。只何以知其然也一語六用而不覺其複。　劌，姑衛反。分，扶問反。鵠，工毒反。射，食亦反。爲人，爲韓，爲死之，爲王天下之王，去聲。",
                    "type": 2
                },
                {
                    "paragraph": "齊負郭之民",
                    "zhushu": "負，猶背。"
                },
                {
                    "paragraph": "有孤狐咺者，",
                    "zhushu": "補曰：孤狐咺孤因狐字誤衍，大事記去之。吕春秋貴直論狐援云云，即謂此正議也。古今人表作狐爰。"
                },
                {
                    "paragraph": "正議閔王斮之檀衢，",
                    "zhushu": "斮，斬也。檀衢，盖齊市名。"
                },
                {
                    "paragraph": "百姓不附。齊孫室子陳舉",
                    "zhushu": "公孫家子，猶宗室云。"
                },
                {
                    "paragraph": "直言，殺之東閭。宗室離心。司馬穰苴",
                    "zhushu": "田完之裔爲景公將去，此時逺甚，盖誤其名。正曰：大事記引蘇氏謂史稱齊景公時，晉伐阿鄄，燕侵河上，晏子薦穰苴，斬監軍莊賈，因以成功。春秋左氏無此事，意穰苴甞爲閔王却燕𣈆，而戰國雜記妄以爲景公時。"
                },
                {
                    "paragraph": "爲政者也，殺之，大臣不親。以故燕舉兵，使昌國君",
                    "zhushu": "樂毅魏樂羊之後。"
                },
                {
                    "paragraph": "將而擊之，齊使向子",
                    "zhushu": "及下逹子，史不書𥙷曰。吕春秋作觸子。"
                },
                {
                    "paragraph": "將而應之。",
                    "zhushu": "後起爲應。"
                },
                {
                    "paragraph": "齊軍破，向子輿一乗亡。逹子收餘卒，復振，與燕戰，求所以賞",
                    "zhushu": "元作償。"
                },
                {
                    "paragraph": "償",
                    "zhushu": "補曰：吕春秋作賞。"
                },
                {
                    "paragraph": "者，閔王不肯與。軍破走，王奔莒。",
                    "zhushu": "此四十年，正曰三十年。"
                },
                {
                    "paragraph": "淖齒數之曰：夫千乗",
                    "zhushu": "青州郡。"
                },
                {
                    "paragraph": "愽、昌之間，",
                    "zhushu": "屬千乗。"
                },
                {
                    "paragraph": "方數百里，雨血霑衣，王知之乎？王曰：不知。嬴、愽之間，",
                    "zhushu": "二縣屬太山。補曰：禮檀弓注：今泰山縣。"
                },
                {
                    "paragraph": "地圻至泉，王知之乎？王曰：不知。人有當闕而哭者，",
                    "zhushu": "闕門觀。"
                },
                {
                    "paragraph": "求之則不得，去之則聞其聲，王知之乎？王曰：不知。",
                    "zhushu": "𥙷曰：三不知字，春秋後語皆作知之，通鑑從之。"
                },
                {
                    "paragraph": "淖齒曰：天雨血霑衣者，天以告也；地坼至泉者，地以告也；人有當闕而哭者，人以吿也。天地人皆以吿矣，而王不知戒焉，何得無誅乎？於是殺閔王於鼓里。",
                    "zhushu": "莒，中里也。"
                },
                {
                    "paragraph": "太子",
                    "zhushu": "名法章，是爲襄王。"
                },
                {
                    "paragraph": "乃解衣免服逃。太史之家，爲漑園",
                    "zhushu": "漑灌注。"
                },
                {
                    "paragraph": "君王后。太史，后氏女，",
                    "zhushu": "后，姓也。以其姓后，不可曰后后，故曰君王后也。正曰：姚本作太史氏女，無后字。後策正云太史氏。"
                },
                {
                    "paragraph": "知其貴人，善事之。田單以即墨之城破，亡餘卒，破燕兵紿騎刼，",
                    "zhushu": "紿，欺也。刼燕將代樂毅者。毅傳言單設詐誑燕軍。"
                },
                {
                    "paragraph": "遂以復齊。",
                    "zhushu": "襄五年。"
                },
                {
                    "paragraph": "遽迎太子於莒，立之以爲王。",
                    "zhushu": "時立五年矣，迎而立之齊耳。"
                },
                {
                    "paragraph": "襄王即位，立",
                    "zhushu": "𥙷𥙷曰位下有缺字。"
                },
                {
                    "paragraph": "君王后以爲后，生齊王建、",
                    "zhushu": "補曰：雨音預，爲漑之爲，去聲。",
                    "type": 2
                },
                {
                    "paragraph": "王孫賈。年十五，事閔王。王出走，失王之處。其母曰：女朝出而晚來，則吾𠋣門而望；女暮出而不還，則吾𠋣閭而望。女今事王，王出走，女不知其處，女尚何歸？",
                    "zhushu": "責其親王，不如我之親女。"
                },
                {
                    "paragraph": "王孫賈乃入市中曰：淖齒亂齊國，殺",
                    "zhushu": "衍閔字。"
                },
                {
                    "paragraph": "閔",
                    "zhushu": "正曰：追書之辭。"
                },
                {
                    "paragraph": "王，欲與我誅者袒右。",
                    "zhushu": "右肩。"
                },
                {
                    "paragraph": "市人從者四百人，與之誅淖齒，刺而殺之。",
                    "zhushu": "𥙷曰袒，蕩旱反，今循習作徒案反，說女裼也，露臂。",
                    "type": 2
                },
                {
                    "paragraph": "襄王",
                    "zhushu": "閔王子元年慎靚王二十二年戊寅。",
                    "type": 2
                },
                {
                    "paragraph": "燕攻齊，取七十餘城，唯莒、即墨未下。齊田單以即墨破燕，殺騎刼。初，燕將",
                    "zhushu": "史亦不名。"
                },
                {
                    "paragraph": "攻下聊城，",
                    "zhushu": "属東郡。髙紀注：在平原。正曰：括地志云，故聊城在愽州聊城縣西。"
                },
                {
                    "paragraph": "人或讒之，",
                    "zhushu": "補曰。姚氏曰。三國集無𥘉燕止讒之十一字。則知此章首有誤脫。"
                },
                {
                    "paragraph": "燕將懼誅，遂保守聊城不敢歸。田單攻之歳餘，士卒多死，而聊城不下。魯連乃為",
                    "zhushu": "𥙷。"
                },
                {
                    "paragraph": "書，約之矢",
                    "zhushu": "𦆑束書於矢上。"
                },
                {
                    "paragraph": "以射城中，遺燕將曰：吾聞之，智者不倍時而棄利，",
                    "zhushu": "倍背同。"
                },
                {
                    "paragraph": "勇士不怯",
                    "zhushu": "補曰：史記作却。"
                },
                {
                    "paragraph": "死而滅名，忠臣不先身而後君。今公行一朝之忿，不顧燕王之無臣，",
                    "zhushu": "恵王。"
                },
                {
                    "paragraph": "非忠也；殺身亡聊城，而威不信於齊，非勇也；功廢名滅，後丗無稱，非智也。故智者不再計，勇士不怯死。",
                    "zhushu": "補曰：一本云：晁本無此二句，而云此三者，丗主不臣，說士不載。"
                },
                {
                    "paragraph": "今死生榮辱，尊卑貴賤，比其一時也，",
                    "zhushu": "此釋上不再計，故史云時不再至。"
                },
                {
                    "paragraph": "願公之詳計而無與俗同也。且楚攻南陽，",
                    "zhushu": "史云齊之南陽，然則此荆州郡時属齊。補曰：索隱云：南陽即齊淮北泗上之地也。"
                },
                {
                    "paragraph": "魏攻平陸，",
                    "zhushu": "𥙷曰：平陸見前。"
                },
                {
                    "paragraph": "齊無南面之心，",
                    "zhushu": "楚、魏在齊之南，齊有燕難，不急此二縣，故不南面與爭。補曰：正義云：齊無南面攻楚、魏之心，以爲南陽、平陸之害小，不如聊城之利大。"
                },
                {
                    "paragraph": "以爲亡南陽之害，不若得濟北之利，故定計而堅守之。今秦人下兵，",
                    "zhushu": "此時齊善秦，故下兵救之。"
                },
                {
                    "paragraph": "魏不敢東面，",
                    "zhushu": "不攻齊也。"
                },
                {
                    "paragraph": "横秦之勢合，",
                    "zhushu": "齊善秦爲横。"
                },
                {
                    "paragraph": "則楚國之形危。且棄南陽，斷右壤，",
                    "zhushu": "謂平陸。㫁，亦棄也。"
                },
                {
                    "paragraph": "存濟北，計必爲之。今楚、魏交退，",
                    "zhushu": "言其皆退。"
                },
                {
                    "paragraph": "燕救不至，",
                    "zhushu": "不救聊城。"
                },
                {
                    "paragraph": "齊無天下之規，",
                    "zhushu": "規，猶謀也。秦救之而楚、魏退，無謀齊者。"
                },
                {
                    "paragraph": "與聊城共據，朞年之敝，",
                    "zhushu": "據相持也。"
                },
                {
                    "paragraph": "即臣見公之不能得也。",
                    "zhushu": "不能勝齊。"
                },
                {
                    "paragraph": "齊必决之於聊城，公無再計。彼燕國大亂，君臣過計，",
                    "zhushu": "過，猶失。"
                },
                {
                    "paragraph": "上下迷惑，栗腹",
                    "zhushu": "燕將。"
                },
                {
                    "paragraph": "以十萬之衆，五折於外，萬乗之國被圍於趙，壤削主困，爲天下戮。",
                    "zhushu": "按：燕王喜四年，趙孝成十五年，廉頗圍破燕，殺栗腹，在齊襄燕恵聊城事二十八年，以爲此時，則自騎刼敗死外，不書他將及趙囯也。正曰：說見章末，詳之。"
                },
                {
                    "paragraph": "公聞之乎？今燕王方寒心獨立，大臣不足恃，國敝旤多，民心無所歸。今公又以聊城之民",
                    "zhushu": "𥙷曰：一本以敞聊。"
                },
                {
                    "paragraph": "距全齊之兵，",
                    "zhushu": "距、拒同，捍也。"
                },
                {
                    "paragraph": "朞年不解，是墨翟之守也。",
                    "zhushu": "墨子曰：公輸般爲雲梯，將以攻宋。墨子聞之，見般以帶爲城，以牒爲械，般九設機變，墨九距之，般之械盡，墨之守固有餘。"
                },
                {
                    "paragraph": "食人炊骨，士無反北之心，是孫臏呉起之兵也。能已見於天下矣。故爲公計，不如罷兵休士，全車甲，歸報燕王，燕王必喜。士民見公，如見父母，交游攘臂而議於丗，",
                    "zhushu": "攘，言推臂前也。正曰：漢書鄒陽傳攘袂，顔云：猶今人言將臂。按攘臂字見孟子，即此義。"
                },
                {
                    "paragraph": "功業可明矣。上輔孤主以制羣臣，下養百姓以資說士，",
                    "zhushu": "辯說之士，資以藉口，正曰資給說士。"
                },
                {
                    "paragraph": "矯國革俗於天下，",
                    "zhushu": "矯革，言變其囯俗。"
                },
                {
                    "paragraph": "功名可立也。意者亦捐燕棄丗，",
                    "zhushu": "捐亦棄。"
                },
                {
                    "paragraph": "東游於齊乎？請裂地定封，富比陶、衞，",
                    "zhushu": "陶穣侯邑。衛自梁襄王後稱君。正曰：索隱引延篤云：陶，陶朱。衛，衛公子荆。非也。王劭云：魏再封陶商君姓衛，謂此云爾。姚氏亦引。"
                },
                {
                    "paragraph": "丗丗稱寡，",
                    "zhushu": "補曰：一本稱孤寡。"
                },
                {
                    "paragraph": "與齊乆存，此亦一計也。二者，顯名厚實也。願公熟計而審處，一也。",
                    "zhushu": "𥙷曰下無歷數之辭，疑一字訛或衍。"
                },
                {
                    "paragraph": "且吾聞效小節者不能行大威，惡小耻者不能立榮名。昔管仲射桓公中鈎，篡也；遺公子紏",
                    "zhushu": "遺，忘也。"
                },
                {
                    "paragraph": "而不能死，怯也；束縳桎梏，",
                    "zhushu": "桎，足械。梏，手械。"
                },
                {
                    "paragraph": "辱身也。此三行者，郷里不通也，丗主不臣也。使管仲終窮抑",
                    "zhushu": "抑，按也。人所按，故爲困。"
                },
                {
                    "paragraph": "幽，囚而不出，慙耻而不見，窮年没壽，不免爲辱人賤行矣。然管子并三行之過，",
                    "zhushu": "𥙷曰：一本云并晁作棄。"
                },
                {
                    "paragraph": "據齊國之政，一匡天下，九合諸侯，爲五霸首，名髙天下，光照鄰國。曹沬爲魯君將，三戰三北，而䘮地千里，使曹子之足不離陳，計不顧後，出必死而不生，",
                    "zhushu": "出，計所出也。"
                },
                {
                    "paragraph": "則不免爲敗軍禽將。曹子以敗軍禽將，非勇也；功廢名滅，後丗無稱，非智也。故去三北之耻，退而與魯君計也。曹子以爲遭",
                    "zhushu": "正曰：遭字句，謂曹沫忍耻而與魯君計，以爲遭遇也。史無此句。則尤明。"
                },
                {
                    "paragraph": "齊桓公有天下，朝諸侯，",
                    "zhushu": "此霸者之事，欲興霸則可責以義，故沬與魯君計，言此，正曰，說見上。𥙷曰有天下，有字恐誤。史作朝天下，㑹諸侯。朝天下，謂率天下朝王也。"
                },
                {
                    "paragraph": "曹子以一劒之任，刼桓公於壇位之上，顔色不變，而辭氣不悖，三戰之所䘮，一朝而反之，天下震動驚駭，威信呉楚，傳名後丗。若此二公者，非不能行小節，死小耻也，以爲殺身絶丗，功名不立，非智也。故去忿恚之心",
                    "zhushu": "恚，恨也。"
                },
                {
                    "paragraph": "而成終身之名，除感忿之耻而立累丗之功。故業與三王爭流，名與天壤相敝也。",
                    "zhushu": "言天壤敝，此名乃敝。"
                },
                {
                    "paragraph": "公其圖之。燕將曰：敬聞命矣。因罷兵。倒韣",
                    "zhushu": "元作到讀。"
                },
                {
                    "paragraph": "至讀",
                    "zhushu": "正曰：未詳，或誤字衍文。"
                },
                {
                    "paragraph": "而去。",
                    "zhushu": "韣弓衣倒，示無弓。"
                },
                {
                    "paragraph": "故解齊國之圍，救百姓之死，仲連之說也。",
                    "zhushu": "仲連傳有彪。按：此書以齊。閔爲宣王，蘇代為蘇秦事，時不合如此者甚衆，得為後人傳録之誤。至於此章引栗腹之事，說聊城之將，則非後人，謬矣。盖好事者聞約矢之說，惜其書不存，擬爲之以𥙷亡，而其人意氣横溢，肆筆而成，不暇撿校細處。太史公亦愛其千里而畧其牝牡驪黄，至于今二千𡻕，莫有知其非者也。又按：燕昭二十八年，書齊之不下者，惟聊、莒、即墨。聊即聊城也。徐廣注：此栗腹事，去長平十年，而不論其在聊城事後。蘇氏古史亦因之䟽矣，故備論之。正曰：魯仲連說燕將下聊城，史不著年，其書引栗腹之敗，此亊在其後，故通鑑大事記載於秦孝文元年，當燕王喜五年，齊王建十五年。自赧王三十一年，燕率五囯伐齊，閔王死，襄王立，三十六年。燕昭王卒，明年惠王立。越武成王、孝王而至王喜，凢三十四年。此盖二事誤亂為一。自燕攻齊，止殺騎刼二十五字，或他䇿脫簡，而𥘉燕將止讒之十一字，亦他本所無也。且單由即墨起，七十餘城即復爲齊，不聞聊城尚為燕守。以齊之事勢，豈有舎之三十餘年而不攻，單之兵力三十餘年而不能下歟？今曰攻之𡻕餘不下，可見爲此時燕將守聊城事也。史稱毅破齊不下者，獨莒、即墨，單縱反間，亦言二城，而燕丗家書聊、莒、即墨，策亦有三城不下之言。果一時事，則聊城亦爲齊守，而非燕將。爲燕守者，此誤因聊城不下而引與莒、即墨亂也。考之單傳，自復齊之後，無可書之事。齊襄王十九年，當趙孝成王元年，趙割地求單爲將，次年遂相趙，必不復返齊矣。距聊城之役凡十六年，軍豈得復爲齊將哉？此因𡻕餘不下之言，聊、莒、即墨之混，而誤指以爲單也。夫仲連之言，正謂栗腹敗，燕國亂，聊城孤守，齊方併攻，勢將必㧞。其言𥘉不渉湣、襄、昭、惠之際，所謂楚攻南陽，魏攻平陸，閔王時楚取淮北，單復齊後，盖巳復之，不聞楚、魏交攻之事，二事必在後也。燕將被讒懼誅，連書亦無此意，此因樂豰而訛也。史又稱燕將得書自殺，單遂屠聊城，尤非亊實。齊前所殺燕將惟騎刼爾，不聞其他，此因騎刼而訛也。連之大意在於罷兵息民，而其料事之明，勸以歸燕降齊，亦度其計之必可者，排難解紛，又素所蓄積也。迫之於窮而致之於死，豈其心哉！夫其勸之，正將以全聊城之民，而忍坐視屠之哉？燕將死，聊城屠，連何功美之稱，而齊欲爵之哉？策所云解兵而去者，當得其實，而史不可信也。故論此事者，一考之仲連之書，則史策之舛誤殺混者，皆可得而明矣。鮑不此之察，見其不通，遂謂好事者聞約矢之說，惜其書不存，儗之以𥙷亡二千餘年。莫有覺者，何其謬哉！史誤因策，通鑑大事記稱田單誤因史。眞文忠公反据鮑氏爲斷，而謂魯連之說不可爲訓，皆失考也。",
                    "type": 2
                },
                {
                    "paragraph": "燕攻齊，齊破，閔王奔莒，淖齒殺閔王。田單守即墨之城，破燕兵，復齊墟。襄王爲太子徴",
                    "zhushu": "徴，猶信也。太子初易姓名為庸，人疑之，至是始有狀可信也。"
                },
                {
                    "paragraph": "齊巳破燕。田單之立，疑",
                    "zhushu": "人疑單也。"
                },
                {
                    "paragraph": "齊國之衆皆以田單爲自立也。襄王立，田單相之。過菑水，",
                    "zhushu": "菑。淄同。"
                },
                {
                    "paragraph": "有老人渉菑而寒，出不能行，坐於沙中。田單見其寒，欲使後車分衣，無可以分者，單解裘而衣之。襄王惡之，曰：田單之施，將欲以取我國乎？不早圖之，恐後之。",
                    "zhushu": "恐單先發。"
                },
                {
                    "paragraph": "左右顧無人，巖下有貫珠者，",
                    "zhushu": "齊人補曰：姚云：别本巖字作聲，句絶，無下字。元和姓纂引策作貫珠人姓名。"
                },
                {
                    "paragraph": "襄王呼而問之曰：女聞吾言乎？對曰：聞之。王曰：女以爲何若？對曰：王不如因以爲已善。王嘉單之善，下令曰：寡人憂民之飢也，單收而食之；寡人憂民之寒也，單解裘而衣之。寡人憂勞百姓，而單亦憂之。稱寡人之意，",
                    "zhushu": "稱，猶副。"
                },
                {
                    "paragraph": "單有是善而王嘉之善，單之善亦王之善巳。王曰：善。乃賜單牛酒，嘉其行。後數日，貫珠者復見王曰：王至朝日冝。召田單而揖之於庭，口勞之。乃布令求百姓之飢寒者收糓之。",
                    "zhushu": "榖，猶養。"
                },
                {
                    "paragraph": "乃使人聽於閭里，聞丈夫之相",
                    "zhushu": "衍舉字"
                },
                {
                    "paragraph": "舉",
                    "zhushu": "補曰：此因與字誤衍在此。姚本在曰字上。"
                },
                {
                    "paragraph": "與語曰：田單之愛人，嗟乃王之教澤也。",
                    "zhushu": "彪謂單之取疑，所謂威震主者歟襄王，亦不明甚矣。使單有異志，闔城陽而王，孰敢不𦗟，豈俟今日哉！貫珠者可謂。君子人矣。爲是言也，上足以掩王之非，下足以救單之死。一言而齊囯定，君子哉！補曰：斯人者，又能免其身。不然，王懼其以前言告單，必殺之矣。",
                    "type": 2
                },
                {
                    "paragraph": "貂、勃",
                    "zhushu": "齊人。"
                },
                {
                    "paragraph": "常惡田單，曰：安平君小人也。",
                    "zhushu": "𥙷曰：徐廣云：此海東安平。正義云：在青州臨淄縣東，古紀囯之𨟎邑。索𨼆云：單初起安平，故以爲號。"
                },
                {
                    "paragraph": "安平君聞之，故爲酒而召貂、勃曰：單何以得罪於先生？故常見譽於朝。",
                    "zhushu": "不欲正言其毀。"
                },
                {
                    "paragraph": "貂勃曰：跖之狗吠堯，",
                    "zhushu": "跖，柳下季之弟盗跖。正曰：此莊生寓言，恵跖時不相及，蒯通之言出於此。"
                },
                {
                    "paragraph": "非貴跖而賤堯也，狗固吠非其主也。且今使公孫子賢而徐子不肖，然而使公孫子與徐子𨷖，徐子之狗猶",
                    "zhushu": "元作由。"
                },
                {
                    "paragraph": "由",
                    "zhushu": "𥙷曰：由、猶通。一本作猶。"
                },
                {
                    "paragraph": "將攫公孫子之腓而噬之也。",
                    "zhushu": "攫，持腓脛。腨，噬㗖也。正曰：噬，齧也。"
                },
                {
                    "paragraph": "若乃得去不肖者而爲賢者狗，豈特攫其腓而噬之耳哉！安平君曰：敬聞命。明日，任之於王。",
                    "zhushu": "白王使任用之。"
                },
                {
                    "paragraph": "王有所幸臣九人之屬，欲傷安平君，相與語於王曰：燕之伐齊之時，楚王",
                    "zhushu": "頃襄。"
                },
                {
                    "paragraph": "使將軍",
                    "zhushu": "淖齒也。"
                },
                {
                    "paragraph": "將萬人而佐齊。今國已定而社稷巳安矣，何不使使者謝於楚王？王曰：左右孰可？九人之屬曰：貂勃可。",
                    "zhushu": "欲去單之助。"
                },
                {
                    "paragraph": "貂勃使楚，楚王受而觴之，數日不反。九人之屬相與語於王曰：夫一人身而牽留萬乗者，豈不以據勢也哉！",
                    "zhushu": "言勃據單勢。正曰：言單據勢。"
                },
                {
                    "paragraph": "且安平君之與王也，君臣無禮",
                    "zhushu": "補曰：通鑑君臣無異。"
                },
                {
                    "paragraph": "而上下無别。且其志欲爲不善。",
                    "zhushu": "謂反畔。"
                },
                {
                    "paragraph": "内收百姓，循撫其心，振窮𥙷不足，",
                    "zhushu": "振、舉，救也。"
                },
                {
                    "paragraph": "布德於民；外懐戎翟，天下之賢士，",
                    "zhushu": "懷翟與士。"
                },
                {
                    "paragraph": "隂結諸侯之雄俊豪英，",
                    "zhushu": "諸侯之人。"
                },
                {
                    "paragraph": "其志欲有爲也，",
                    "zhushu": "爲不善。"
                },
                {
                    "paragraph": "願王之察之。異日而王曰：召相單來。田單免冠徒跣，肉袒而進，",
                    "zhushu": "肉袒露肢體，示欲受刑。正曰𥘵，即禓也。去上衣曰禓。"
                },
                {
                    "paragraph": "退而請死罪。五日而王曰：子無罪於寡人，子爲子之臣禮，吾爲吾之王禮而巳矣。貂勃從楚來，王賜諸前。",
                    "zhushu": "補曰：本王觴賜諸前。愚恐賜乃觴之訛。"
                },
                {
                    "paragraph": "酒酣，",
                    "zhushu": "酣酒樂。"
                },
                {
                    "paragraph": "王曰：召相田單而來。貂勃避席稽首曰：王惡得此亡國之言乎？王上者孰與周文王？王曰：吾不若也。貂勃曰：然，臣固知王不若也。下者孰與齊桓公？王曰：吾不若也。",
                    "zhushu": "補曰：此下姚本有貂勃曰，然臣固知王不若也十一字，今増。"
                },
                {
                    "paragraph": "貂勃曰：然，臣固知王不若也。然則周文王得吕望以爲太公，桓公得管夷吾以爲仲父。今王得安平君，而獨曰單。且自天地之闢，",
                    "zhushu": "開也。"
                },
                {
                    "paragraph": "民人之治，",
                    "zhushu": "補曰：姚云：曽本作始。"
                },
                {
                    "paragraph": "爲人臣之功者，誰有厚於安平君者哉？而王曰單，單惡得此亡國之言乎？且王不能守乎王之社稷。燕人興師而襲齊墟，王走而之城陽之山中。",
                    "zhushu": "城陽兖州國，莒其縣也。"
                },
                {
                    "paragraph": "安平君以惴惴之即墨，",
                    "zhushu": "惴惴，憂懼也。"
                },
                {
                    "paragraph": "三里之城，五里之郭，敝卒七千，禽其司馬，",
                    "zhushu": "主兵之官，謂騎刼。"
                },
                {
                    "paragraph": "而反千里之齊，安平君之功也。當是時也，闔城陽而王",
                    "zhushu": "不通王而自王。補曰：春秋後語闔作舎。"
                },
                {
                    "paragraph": "城陽，天下",
                    "zhushu": "城陽與天下之人。正曰：城陽二字，因上文衍。"
                },
                {
                    "paragraph": "莫之能止，然而計之於道，歸之於義。以爲不可。故爲棧道木閣",
                    "zhushu": "木閣、閣道，皆以通險。"
                },
                {
                    "paragraph": "而迎王與后於城陽山中。",
                    "zhushu": "元作中山。"
                },
                {
                    "paragraph": "中山",
                    "zhushu": "補曰：當作山中。"
                },
                {
                    "paragraph": "王乃得反子臨百姓。今國巳定。民已安矣。王乃曰。單單",
                    "zhushu": "𥙷正曰：與前連舉不同。"
                },
                {
                    "paragraph": "且嬰兒之計不爲此。王不亟殺此九子者以謝安平君。不然國危矣。王乃殺九子而逐其家。益封安平君以夜邑萬戸。",
                    "zhushu": "夜，一作劇，属淄川。又東萊有掖，有不夜，疑夜字爲掖不全，或不夜省。不補曰：括地志：劇城在青州夀光縣南三十里。顔師古云：斉地記：古有日夜出，見於東萊，故萊子立此邑，以不夜爲名。○使者，使楚之使，去聲。",
                    "type": 2
                },
                {
                    "paragraph": "田單將",
                    "zhushu": "爲大將。"
                },
                {
                    "paragraph": "攻狄，",
                    "zhushu": "狄北胡正曰：史田儋，狄人。徐廣注。今樂安臨淄縣。正義云：淄州髙苑縣西北狄故城。"
                },
                {
                    "paragraph": "往見魯仲子。",
                    "zhushu": "連也。"
                },
                {
                    "paragraph": "仲子曰：將軍攻狄不能下也。田單曰：臣以五里之城，七里之郭，破亡餘卒，破萬乗之燕，復齊墟。攻狄而不下何也？上車弗謝而去。遂攻狄，三月而不克之也。齊嬰兒謡曰：大冠若箕，",
                    "zhushu": "箕。𥳽器。"
                },
                {
                    "paragraph": "脩劔拄頥。攻狄不能下，壘枯丘。",
                    "zhushu": "壘，軍壁也。言大不能降一壘，小不能枯一丘，言無人物。補曰：呉氏韻：𥙷能叶年題反，丘叶法其反。廬陵劉氏讀壘枯丘，謂空守一丘爲壘。說苑：攻狄而能下壘於梧丘。斉景公田於梧，地名也。一本引北堂書鈔同。說苑無能字。一本壘枯骨成丘，通鑑從之。各有不同，似梧丘義長。"
                },
                {
                    "paragraph": "田單乃懼，問魯仲子曰：先生謂單不能下狄，請問其說。魯仲子曰：將軍之在即墨，坐而織蕢，",
                    "zhushu": "蕢，草器。"
                },
                {
                    "paragraph": "立則杖揷，",
                    "zhushu": "揷、鍤，同刺士器。"
                },
                {
                    "paragraph": "爲士卒倡曰：",
                    "zhushu": "倡，導也。"
                },
                {
                    "paragraph": "可往矣，宗廟亡矣，亡日尚矣，",
                    "zhushu": "尚，猶乆也。言見亡之兆，其日已乆。"
                },
                {
                    "paragraph": "歸於何黨矣！",
                    "zhushu": "黨，猶郷也，言無所歸。𥙷曰：姚氏云：别本無可往矣，宗廟亡矣，今日尚矣，歸何黨矣，皆叶平聲讀。說苑：宗廟亡矣，䰟魄䘮矣，歸何黨矣。"
                },
                {
                    "paragraph": "當此之時，將軍有死之心，而士卒無生之氣，聞若言，",
                    "zhushu": "若如此也。"
                },
                {
                    "paragraph": "莫不揮泣奮臂而欲戰，此所以破燕也。當今將軍，東有夜邑之奉，西有菑上之虞，黃金橫帶而馳乎淄、澠之間，",
                    "zhushu": "昭十二年注，澠水出臨淄，入時水。"
                },
                {
                    "paragraph": "有生之樂，無死之心，所以不勝者也。田單曰：單有心，先生志之矣。明日，乃厲氣循城，",
                    "zhushu": "厲，激昻也。"
                },
                {
                    "paragraph": "立於矢石之所，乃援枹鼓之。",
                    "zhushu": "枹，擊鼓扙。"
                },
                {
                    "paragraph": "狄人乃下，",
                    "zhushu": "𥙷曰：馬謖對諸葛亮曰：用兵之道，攻心爲上，攻城爲下。其言出於此。○夜，說苑作掖。澠，音澠。枹，音浮。○按史，趙孝成王元年，田單將攻燕㧞、中陽，又攻韓。注：又㧞之次年，單爲相。孝成之元年，齊襄之十九年也。趙王新立，秦攻趙，求救於齊，齊人使以長安君爲質，齊師乃出，秦師退。又䇿云：趙王割濟東三城城邑市五十七與齊，求安平君爲將攻燕。亦是年事，盖齊、趙方睦也。考之史，單自復齊之後，唯有伐狄之戰，大事記併書於一年。而襄王十年，趙、燕、周取齊昌、囯、髙，唐十三年，藺相如伐齊，至平邑，秦客卿𥨫曁楚仍歳攻剛、壽，以單之在齊而䘮地被兵，不聞其却戰而克敵也，而一爲趙用，遂以立功。意者單以功髙被䜛，齊襄雖爲之殺譛者，所以任單者不能展盡歟。不然，則。單之懼禍持怯而自晦也。秦䇿云：田單將齊之良，横行於中十四年，終身馳於封内。考之殺騎刼之歳，至襄王十八年，凡十四年，次年而單爲趙將，是年襄王死，單不復返齊，明年遂爲相。然單之在趙，自二戰之後，不聞他功，盖旣試其端，而亦終不忍背宗囯以爲趙用也，單之心亦可見矣。",
                    "type": 2
                },
                {
                    "paragraph": "孟甞君爲從。",
                    "zhushu": "文以襄王𥘉中立爲諸侯，楚頃襄二十三年，天下合從，此八年正曰文以襄王五年中立爲諸侯，其後遂卒。襄王八年，諸侯無合從事。此閔王十六年文怨秦，約韓、魏伐秦事也。當秦昭九年，鮑見䇿有薛地百里之文，遂以爲文中立爲諸侯時，誤矣。"
                },
                {
                    "paragraph": "公孫弘",
                    "zhushu": "齊人。"
                },
                {
                    "paragraph": "謂孟甞君曰：君不如",
                    "zhushu": "元作以。"
                },
                {
                    "paragraph": "以",
                    "zhushu": "𥙷曰：姚云：劉本君何不。"
                },
                {
                    "paragraph": "使人先觀秦王。",
                    "zhushu": "昭。"
                },
                {
                    "paragraph": "意者",
                    "zhushu": "設疑之辭。"
                },
                {
                    "paragraph": "秦王帝王之主也，君恐不得爲臣，",
                    "zhushu": "爲秦臣。"
                },
                {
                    "paragraph": "奚暇從以難之？意者秦王不肖之主也，君從以難之，未晚。孟甞君曰：善！願因請公往矣。公孫弘敬諾，以車十乗之秦。昭王聞之而欲愧之以辭。",
                    "zhushu": "使弘。愧。"
                },
                {
                    "paragraph": "公孫弘見昭王曰：薛公之地大小幾何？公孫弘對曰：百里。昭王笑而曰：寡人地數千里，猶",
                    "zhushu": "元作由，下同。"
                },
                {
                    "paragraph": "由",
                    "zhushu": "補曰：由，猶通。姚本猶下同。"
                },
                {
                    "paragraph": "未敢以有難也。",
                    "zhushu": "爲人之難，"
                },
                {
                    "paragraph": "今孟甞君之地方百里，而因欲以難寡人，猶由可乎？公孫弘對曰：孟甞君好人，",
                    "zhushu": "人，賢人。"
                },
                {
                    "paragraph": "大王不好人。昭王曰：孟甞君之好人也奚如？公孫弘曰：義不臣乎天子，不友乎諸侯。得志不慙爲人主，不得志不肯爲人臣。如此者三人，而治",
                    "zhushu": "補曰。而字疑衍。治當属下句。或而字上有缺文。"
                },
                {
                    "paragraph": "可爲管啇之師，",
                    "zhushu": "管仲、啇鞅。"
                },
                {
                    "paragraph": "說義聽行，",
                    "zhushu": "所說有義，或能聽而行之。"
                },
                {
                    "paragraph": "能致其主，霸王。如此者五人，萬乗之嚴主也。辱其使者，退而目刎，",
                    "zhushu": "集韻：刎，㫁也。"
                },
                {
                    "paragraph": "必以其血洿其衣，如臣者十人。昭王𥬇而謝之曰：客胡爲若此？寡人直與客論耳。寡人善孟甞，君欲客之，必諭寡人之志也。",
                    "zhushu": "以已之志，曉告孟甞。"
                },
                {
                    "paragraph": "公孫弘曰：敬諾。公孫弘可謂不侵矣。",
                    "zhushu": "著書者羙其不可侵辱。"
                },
                {
                    "paragraph": "昭王，大國也，孟甞，千乗也。立千乗之義而不可陵，可謂足使矣。",
                    "zhushu": "足猶能。彪謂：公孫所陳，亦士之一槩爾。自曹沬刼桓公辨說，士莫不以藉口，彼盖未學禮也。夾谷之會，孔子詔之，士付之有司耳矣，豈厓柴若丗之猘狗然哉？帝曰：曉人不當如是乎？此說者之所當知也。",
                    "type": 2
                },
                {
                    "paragraph": "魯仲連謂孟甞君曰：君好士未",
                    "zhushu": "𥙷"
                },
                {
                    "paragraph": "也。",
                    "zhushu": "𥙷曰：一本謂孟甞，好士也。一本謂孟甞君，君曰。好士也。"
                },
                {
                    "paragraph": "雍門子",
                    "zhushu": "𥙷子字此士，以所居爲稱。正曰雍門。下有缺文。說苑有雍門子秋、雍門子周，今曰雍門子，則亦無考。雍門見前。"
                },
                {
                    "paragraph": "養，椒亦",
                    "zhushu": "養，猶公養之養，椒姓，亦名。雍門子之所養正曰：未知果椒姓，亦名不？"
                },
                {
                    "paragraph": "陽得子養，",
                    "zhushu": "此下，脫所養人。"
                },
                {
                    "paragraph": "飲食衣裘興之同皆得其死。",
                    "zhushu": "並未詳。"
                },
                {
                    "paragraph": "今君之家富於二公，",
                    "zhushu": "雍門陽得。"
                },
                {
                    "paragraph": "而士未有爲君盡游者也。",
                    "zhushu": "游，猶友也。言不盡於交游之道。"
                },
                {
                    "paragraph": "君曰：文不得是二人故也。",
                    "zhushu": "椒亦等。"
                },
                {
                    "paragraph": "使文得二人文豈獨不得盡。對曰：君之廐馬百乗，無不被繡衣而食菽粟者，豈有麒麟騄耳哉。後宫十妃皆縞紵",
                    "zhushu": "縞，鮮色繪也。紵，檾屬細者。正曰：書注：縞，白也。"
                },
                {
                    "paragraph": "食梁肉，",
                    "zhushu": "梁米名。本草注：青梁粟。𩔗正曰：梁米之善者，有黃、青、白三種。"
                },
                {
                    "paragraph": "豈有毛廧西施哉。色與馬取於今之丗士，何必待古哉。",
                    "zhushu": "𥙷曰：君之廐馬至此與王斗云云合。正曰：連上章有孟甞君，序次亦不當在此。"
                },
                {
                    "paragraph": "故曰：君之好士未也。",
                    "zhushu": "補曰：孟甞，君之門髙者，如馮驩、魏子，能免難市譽而已。昔人譏其未甞得士，特雞鳴狗盗之雄。丗以爲名言。今觀魯連曰：君之好士未也。則當時巳有是論矣。仲連之言，亦引以自謂，而非區區於孟甞者。雞鳴狗盗之出其門，冝仲連之不止也。",
                    "type": 2
                },
                {
                    "paragraph": "王建",
                    "zhushu": "襄王子元年赧王五十一年丁酉。",
                    "type": 2
                },
                {
                    "paragraph": "秦攻趙長平",
                    "zhushu": "此五年。"
                },
                {
                    "paragraph": "齊楚救之秦計曰：齊、楚救趙，親",
                    "zhushu": "其交親："
                },
                {
                    "paragraph": "則將退兵，不親則且遂攻之。趙無以食，請粟於齊而齊不聽。蘇子",
                    "zhushu": "元作秦。"
                },
                {
                    "paragraph": "秦",
                    "zhushu": "補曰。字誤。史作周子。"
                },
                {
                    "paragraph": "謂齊王曰：不如聽之，以却秦兵。不聽則秦兵不却。是秦之計中，而齊、楚、",
                    "zhushu": "元作燕。"
                },
                {
                    "paragraph": "燕",
                    "zhushu": "補曰。史作楚。通鑑從之。"
                },
                {
                    "paragraph": "之計過矣。且趙之於齊、楚、",
                    "zhushu": "元作燕齊。"
                },
                {
                    "paragraph": "燕、齊，",
                    "zhushu": "補曰：史作齊、楚。"
                },
                {
                    "paragraph": "隱蔽也，",
                    "zhushu": "趙居二囯西北，秦攻二囯，必先徑趙，趙存，則二國得以自𨼆而有蔽障。"
                },
                {
                    "paragraph": "猶齒之有唇也，唇亡則齒寒，今日亡趙，則明日及齊、楚矣。且夫救趙之務，",
                    "zhushu": "務，趣也，事也。"
                },
                {
                    "paragraph": "冝若奉漏甕。沃燋釡。",
                    "zhushu": "喻救之急，"
                },
                {
                    "paragraph": "夫救趙髙，義也；却秦兵，顯名也。義救亡趙，威却強秦兵。不務爲此而務愛粟，則爲國計者過矣。",
                    "zhushu": "齊記有云：周子謂最是也。此最時三十餘年矣。正曰：索隠云：周子盖齊之謀臣，史失其名，不必強爲之說。",
                    "type": 2
                },
                {
                    "paragraph": "或謂齊王曰：周、韓西有強秦，東北有趙、魏。秦伐周、韓之西，趙、魏不伐",
                    "zhushu": "不從秦伐周、韓。"
                },
                {
                    "paragraph": "周、韓爲割",
                    "zhushu": "割地與趙魏正曰：割地與秦。"
                },
                {
                    "paragraph": "韓𨚫周害也。",
                    "zhushu": "言趙、魏徒不伐而不救韓，則韓兵必𨚫，周有秦害。"
                },
                {
                    "paragraph": "及韓𨚫周害",
                    "zhushu": "元作割，"
                },
                {
                    "paragraph": "割",
                    "zhushu": "正曰害。割字恐有誤混。"
                },
                {
                    "paragraph": "之後，",
                    "zhushu": "𥙷。"
                },
                {
                    "paragraph": "趙、魏亦不免與秦爲患矣。",
                    "zhushu": "秦以其不應巳，又無周、韓之捍，秦伐必及。"
                },
                {
                    "paragraph": "今齊應",
                    "zhushu": "補補曰：今齊下恐有缺字。"
                },
                {
                    "paragraph": "秦伐趙、魏，則亦不果於趙、魏之應秦而伐周、韓。",
                    "zhushu": "趙、魏近秦，其應秦不得不果。齊則逺矣，應秦必不果也。"
                },
                {
                    "paragraph": "今齊入於秦而伐趙、魏，",
                    "zhushu": "今就令也。入言應之。果正曰令，恐亦今字。"
                },
                {
                    "paragraph": "趙、魏亡之後，秦東靣而伐齊，齊安得救",
                    "zhushu": "𥙷補曰：一夲有救字，是，下無於字，非。"
                },
                {
                    "paragraph": "於天下乎？",
                    "zhushu": "此言趙、魏近，秦畏之。不得不應齊，不可以其應而伐之也。正曰：此士之策，正謂秦伐周、韓、趙、魏雖不應秦，然周、韓旣割，而趙、魏亦不免，況齊可以不應秦，今應秦伐趙、魏，趙、魏旣亡，而齊亦不免矣。所以言此者，欲齊之援趙、魏也。",
                    "type": 2
                },
                {
                    "paragraph": "國子",
                    "zhushu": "齊大夫。"
                },
                {
                    "paragraph": "曰：秦破馬服君之師圍邯鄲，齊、魏亦佐秦伐邯鄲，齊取淄、䑕，魏取伊氏。",
                    "zhushu": "皆趙地。缺。"
                },
                {
                    "paragraph": "公子無忌",
                    "zhushu": "魏信陵君。"
                },
                {
                    "paragraph": "爲天下循便計，",
                    "zhushu": "循，行順也。正曰：行便冝之計，言竊符奪兵事。補曰：齊、魏佐秦伐，因取二地。今云公子無忌云云，魏實救趙者，不應先佐之伐，恐當時無忌雖急於平原之請，而魏王實畏秦，如立晉鄙壁鄴，未欲眞欲救趙，或先取其地也。"
                },
                {
                    "paragraph": "殺晉鄙，",
                    "zhushu": "魏將。"
                },
                {
                    "paragraph": "率魏兵以救邯鄲之圍，",
                    "zhushu": "魏安𨤲二十年，使鄙将以救趙，畏秦不敢進。趙急，平原君使責無忌，無忌盗晉鄙兵符伐之，將進兵，秦軍解去。補曰：按史年表、魏丗家公子無忌傳，公子矯殺晉鄙，破秦兵，皆在安𨤲王二十年。通鑑以矯殺𣈆鄙在前一年。大事記以晉鄙留軍壁鄴在前一年，謂以傳修。今按傳亦。止作一年事也，當考。"
                },
                {
                    "paragraph": "使秦弗有而失天下，是齊入於魏而救邯鄲之功也。",
                    "zhushu": "齊與魏親，𥘉雖佐秦，今魏救趙，亦同救也。"
                },
                {
                    "paragraph": "安邑者，魏之柱國也；",
                    "zhushu": "言其於國，如室有柱。"
                },
                {
                    "paragraph": "晉陽者，趙之柱國也；鄢郢者，楚之柱國也。故三國",
                    "zhushu": "衍欲字"
                },
                {
                    "paragraph": "欲",
                    "zhushu": "補曰：疑欲字即故字，而上衍故字。故者，舊也。"
                },
                {
                    "paragraph": "與秦壤界。",
                    "zhushu": "壤，土。界，境也。言其地相接。"
                },
                {
                    "paragraph": "秦伐魏，取安邑；伐趙，取晉陽；伐楚，取鄢、郢矣。覆",
                    "zhushu": "元作福。"
                },
                {
                    "paragraph": "福",
                    "zhushu": "補曰：姚云：劉偪曽一作覆。愚按，福乃偪之訛，偪義長。"
                },
                {
                    "paragraph": "三國之軍，",
                    "zhushu": "元作君。"
                },
                {
                    "paragraph": "君兼二周之地，舉韓氏，取其地，且天下之半。",
                    "zhushu": "且，猶幾。"
                },
                {
                    "paragraph": "今又刦趙、魏，䟽中國，",
                    "zhushu": "䟽言離其友。"
                },
                {
                    "paragraph": "封衛之東野，",
                    "zhushu": "封，割也。東野猶東地正曰封，彊之也。"
                },
                {
                    "paragraph": "兼魏之河内，絶趙之東陽，則趙、魏亦危矣。趙、魏危，則非齊之利也。韓、魏、趙、楚之志，恐秦兼天下而臣其君，故專兵一志以逆秦。",
                    "zhushu": "逆謂拒之。"
                },
                {
                    "paragraph": "三國之與秦壤界而患急，齊不與秦壤界而患緩，是以天下之勢不得不事齊也。故秦得齊則權重於中國，趙、魏、楚得齊則足以敵秦。故秦、楚、",
                    "zhushu": "𥙷正曰：疊舉上文冝有楚。"
                },
                {
                    "paragraph": "趙、魏得齊者重，失齊者輕。齊有此勢，不能以重於天下者，何也？其用者過也。",
                    "zhushu": "補曰。三䇿、大槩、畧同。謂三晉諸國爲齊之屏蔽。相依爲脣齒。秦攻諸國而齊不救。諸國滅亡。勢必及齊。第三章謂三國與秦界而患急。齊不與秦壤而患緩。秦得齊則權重。趙、魏。楚得齊則足以敵秦。說尤明切。初䇿攻長平時。次䇿、周、韓未亡時。三䇿則韓旣亡後也。始皇十八年。㓕韓自秦人行逺交近攻之術。善齊而不加兵。君王后謹事秦，王建不修戰備，不助五國，其墮秦計中乆矣。長平之戰，當王建五年，滅韓當三十五年。三十餘年間，士之爲齊謀者，其智非不及此，而卒不用，冝其及於亡也。",
                    "type": 2
                },
                {
                    "paragraph": "齊王使使者問趙威后。",
                    "zhushu": "惠文后孝威太后。"
                },
                {
                    "paragraph": "書未發，",
                    "zhushu": "補曰：未發其封。"
                },
                {
                    "paragraph": "威后問使者曰：歳亦無恙邪？",
                    "zhushu": "恙，憂也。"
                },
                {
                    "paragraph": "民亦無恙耶？王亦無恙耶？使者不說，曰：臣奉使使威后，今不問王而先問歳與民，豈先賤而後尊貴者乎？威后曰：不然。苟無歳，何有民？茍無民何有君？故有問舎本而問末者耶。乃進而問之曰：齊有處士曰鍾離子，",
                    "zhushu": "鍾離属九江。正曰：路史云：沂之承音懲。有鍾離城，乃𣈆呉㑹處。成十五年杜云淮南縣，今属濠州者，非。應劭云：鍾離子國，在九江，盖其後徒于此呉㓕之。"
                },
                {
                    "paragraph": "無恙耶？是其爲人也，有糧者亦食，無糧者亦食，有衣者亦衣，無衣者亦衣，是助王養其民者",
                    "zhushu": "𥙷。"
                },
                {
                    "paragraph": "也，何以至今不業也？",
                    "zhushu": "言不得在位成其職業。"
                },
                {
                    "paragraph": "葉陽子",
                    "zhushu": "諸書葉陽皆不地。范雎傳注：葉一作葉。補曰：正義云：葉陽，今許州葉縣。又見魏䇿。"
                },
                {
                    "paragraph": "無恙乎？是其爲人哀鰥寡，䘏孤獨，振困窮，𥙷不足，是𦔳王息其民者也，",
                    "zhushu": "息，生也。"
                },
                {
                    "paragraph": "何以至今不業也？北宫之女嬰兒子無恙耶？徹其環瑱，",
                    "zhushu": "集韻：撤去也。通作徹。"
                },
                {
                    "paragraph": "至老不嫁，以養父母，是皆率民而出於孝情者也，",
                    "zhushu": "情猶誠。"
                },
                {
                    "paragraph": "胡爲至今不朝也？",
                    "zhushu": "命婦則朝。"
                },
                {
                    "paragraph": "此二士弗業，一女不朝，何以王齊國，子萬民乎？於陵子仲",
                    "zhushu": "於陵屬濟南，皆以所居爲號，此自一人，若孟子所穪路見七八十年矣。𥙷曰：路史於陵，今淄之長山。正曰：此言於陵仲子之行，與孟子所稱者合，恐即此人也。趙惠文王與齊閔王同時，恵文后用事，實孝成之丗，其在惠文時，則仲子猶相及。"
                },
                {
                    "paragraph": "尚存乎？是其爲人也，上不臣於王，下不治其家，中不索交諸侯，此率民而出於無用者，何爲至今不殺乎？",
                    "zhushu": "彪謂威后賢矣，其是非乃不詭於聖。齊有此數，士不能察，至使鄰國老女子愧之。王建不足道也，時君王后故無恙，胡爲亦無察乎？正曰：問王而不及后，必非君王后。王建時，鮑因䇿言謂后。爲賢智故，曲說至此。○王使之使，如字。瑱它典、它甸二反。",
                    "type": 2
                },
                {
                    "paragraph": "齊閔王之遇殺，其子法章，變姓名爲莒太史家庸夫。",
                    "zhushu": "傭、庸同，均，直也。"
                },
                {
                    "paragraph": "太史敫女",
                    "zhushu": "敫，音躍。補曰：徐廣云：一音皎。"
                },
                {
                    "paragraph": "竒法章之狀貌，以爲非常人，憐而常竊衣食之，與𥝠焉。莒中及齊亡臣",
                    "zhushu": "臣之出亡者，"
                },
                {
                    "paragraph": "相聚求閔王子，欲立之。法章乃自言於莒，共立法章爲襄王。襄王立，以太史氏女爲王后，生子建。太史敫曰：女無媒而嫁者，非吾種也，汙吾丗矣，終身不覩。君王后賢，不以不覩之故失人子之禮也。襄王卒，子建立爲齊王。君王后事秦謹，與諸侯信，以故建立",
                    "zhushu": "衍一四字。"
                },
                {
                    "paragraph": "四十有餘年不受兵。",
                    "zhushu": "正曰：此要其終而言之，建、立字可見。建四十四年，爲秦慮。補曰：秦逺交齊而善之，故齊事秦謹，不悟其計。也，與諸侯信，此恐未然。史稱齊亦東邊海上，秦日夜攻三晉、燕、楚，五國各自救，以故四十餘年不受兵，此實録也。齊與諸侯信，則安得不助五國乎？"
                },
                {
                    "paragraph": "秦昭王",
                    "zhushu": "元作始皇。按后卒於莊襄之元，不逮始皇也。"
                },
                {
                    "paragraph": "始皇",
                    "zhushu": "補曰：字誤。"
                },
                {
                    "paragraph": "甞，遣使者遺君王后玉連環，",
                    "zhushu": "两環相貫。"
                },
                {
                    "paragraph": "曰：齊多智而解此環不？君王后以示羣臣，羣臣不知解。君王后引錐椎破之，謝秦使曰：謹以解矣。及君王后病，且卒，誡建曰：群臣之可用者某。建曰：請書之。君王后曰：善。取筆牘受言。",
                    "zhushu": "牘，書版也。"
                },
                {
                    "paragraph": "君王后曰：老婦已忘矣。",
                    "zhushu": "詳其指，盖怒建之不心受託，以病昬耳。"
                },
                {
                    "paragraph": "君王后死後，后勝",
                    "zhushu": "疑即后之族。"
                },
                {
                    "paragraph": "相齊，多受秦間金玉。使賔客入秦，皆爲變辭，",
                    "zhushu": "變故之辭，盖使者還以恐動王也。"
                },
                {
                    "paragraph": "勸王朝秦，不修攻戰之備。",
                    "zhushu": "彪謂：君王后，賢智婦人也，惜其不能正始。乃其父正，烈男子也，義不能疚，利不能囬，其斯人乎！正曰䇿云。君王后賢，不失人子之礼。又秦王今解環，以齊多智爲言，故鮑以賢賛之，不能正始，旣不足言賢，信秦之謀，不助諸侯，又何智之有？",
                    "type": 2
                },
                {
                    "paragraph": "齊王建入朝，於秦雍門司馬前曰：所爲立王者，爲社稷耶？爲王立王耶？王曰：爲社稷。司馬曰：爲社稷立王，王何以去社稷而入秦？齊王還車而反。即墨大夫聞，",
                    "zhushu": "元作與。"
                },
                {
                    "paragraph": "與",
                    "zhushu": "補曰：姚云。一本作聞。"
                },
                {
                    "paragraph": "雍門司馬諌而聽之，則以爲可，",
                    "zhushu": "衍可字"
                },
                {
                    "paragraph": "可",
                    "zhushu": "補曰：姚云：一作以。"
                },
                {
                    "paragraph": "爲謀。",
                    "zhushu": "又疑可爲謀木注字。"
                },
                {
                    "paragraph": "即入見齊王曰：齊地方數千里，帶甲數十",
                    "zhushu": "元作百，下同。"
                },
                {
                    "paragraph": "百萬。夫三晉大夫皆不便秦，而在阿、鄄之間者百數，王收而與之十百",
                    "zhushu": "補曰。通鑑作數。下同。"
                },
                {
                    "paragraph": "萬之衆，使收三晉之故地，即臨晉之關可以入矣。",
                    "zhushu": "臨晉屬左馮翊。"
                },
                {
                    "paragraph": "鄢郢大夫不欲爲秦，",
                    "zhushu": "不屬。之也。"
                },
                {
                    "paragraph": "而在城南下者百數，",
                    "zhushu": "齊城。"
                },
                {
                    "paragraph": "王收而與之十百萬之師，使收楚故地，即武關可以入矣。",
                    "zhushu": "始皇紀注：武関，秦南関，在折西弘農東。"
                },
                {
                    "paragraph": "如此則齊威可立，秦國可亡矣。舎南面之稱制，",
                    "zhushu": "此亦秦人之辭，時未有此，正曰謂其棄王而爲臣也。"
                },
                {
                    "paragraph": "乃西面而事秦，爲大王不取也。齊王不聽，秦使陳馳",
                    "zhushu": "齊客之入秦者。正曰：上章謂齊賔客入秦，皆爲變辭。又陳爲齊姓，故云然，不可考。"
                },
                {
                    "paragraph": "誘齊王内之，約與五百里之地。",
                    "zhushu": "盖僞許之。"
                },
                {
                    "paragraph": "齊王不聽，即墨大夫而聽陳馳，遂入秦，處之共、松、栢之間，",
                    "zhushu": "共屬河内，補曰衛州共城縣。"
                },
                {
                    "paragraph": "餓而死。先是齊爲之歌曰：松耶栢耶，住建共者客邪。",
                    "zhushu": "客謂陳馳，自𥘿稱之曰客。彪謂建之聽雍門似矣，而不卒於即墨，惟不明故也。不明以亡囯。有囯家者，可不以正心誠意爲先乎？正曰：專指陳馳，非自齊稱之曰客爾。史謂建聽姦人賔客以亡秦，䇿秦王資頓弱以遊齊王入朝。知客非一也○忽出正心誠意一語，論雖正而不切。上言不明，而此曰以爲先，烏睹大學之序。",
                    "type": 2
                },
                {
                    "paragraph": "凡五十九章",
                    "zhushu": "",
                    "type": 2
                },
                {
                    "paragraph": "至正乙巳前藍山書院山長劉鏞重校勘。",
                    "zhushu": ""
                }
            ]
        },
        {
            "name": "戰國䇿楚卷第五",
            "paragraphs": [
                {
                    "paragraph": "戰國䇿楚卷第五",
                    "zhushu": "",
                    "type": 1
                },
                {
                    "paragraph": "縉雲鮑彪校注",
                    "zhushu": "",
                    "type": 2
                },
                {
                    "paragraph": "東陽呉師道重校",
                    "zhushu": "",
                    "type": 2
                },
                {
                    "paragraph": "楚",
                    "zhushu": "今之南郡、江夏、零陵、桂陽、武陵、長沙、漢中、汝南，皆其分也。江陵故郢都，西通巫、巴，東有雲、夣之饒。",
                    "type": 2
                },
                {
                    "paragraph": "宣王",
                    "zhushu": "肅王子元年烈王七年壬子。",
                    "type": 2
                },
                {
                    "paragraph": "齊、楚搆難，宋請中立。齊急宋，",
                    "zhushu": "告急於宋補曰：請字宜在急下，殽脫於此中立，豈待請邪？"
                },
                {
                    "paragraph": "宋許之。子象",
                    "zhushu": "楚人。"
                },
                {
                    "paragraph": "爲楚謂宋",
                    "zhushu": "𥙷補曰：姚本有此字。"
                },
                {
                    "paragraph": "王",
                    "zhushu": "公剔成正曰：剔成未甞稱王，此偃也，與懐襄相接。"
                },
                {
                    "paragraph": "曰：楚以緩失宋，將法齊之急也。齊以急得宋，後將常急矣，是從齊而攻楚之未必利也。齊戰勝楚，勢必危；宋不勝，是以弱宋干強楚也。",
                    "zhushu": "言以助齊，犯楚之怒。𥙷曰：将法齊之急。言楚今結於宋，齊後將常急。言楚之攻齊未已。齊戰勝楚，勢必危宋。言齊強必併宋。"
                },
                {
                    "paragraph": "而令兩萬乗之國，常以急求所欲，國必危矣。",
                    "zhushu": "",
                    "type": 2
                },
                {
                    "paragraph": "邯鄲之難，",
                    "zhushu": "趙成侯二十一年，魏㧞邯鄲。此十六年。補曰：大事記昭奚恤為相，附宣王十五年。謂此章争論乃明年事。按史年表，圍邯郸在此年，㧞邯鄲，齊敗魏在次年。"
                },
                {
                    "paragraph": "昭奚恤謂楚王曰：王",
                    "zhushu": "元作里。"
                },
                {
                    "paragraph": "里",
                    "zhushu": "補曰：姚本作王。"
                },
                {
                    "paragraph": "不如無救趙，而以強魏。",
                    "zhushu": "使魏為強。"
                },
                {
                    "paragraph": "魏強，其割趙必深矣。趙不能聽，則必堅守，是兩敝也。",
                    "zhushu": "兩國相持必俱敝。"
                },
                {
                    "paragraph": "景舎曰：不然，昭奚恤不知也。夫魏之攻趙也，恐楚之攻其後也。今不救趙，趙有亡形，而魏無楚憂，是楚、魏共趙也，",
                    "zhushu": "如与魏共攻之。"
                },
                {
                    "paragraph": "害必深矣。",
                    "zhushu": "趙之害。"
                },
                {
                    "paragraph": "何以兩敝也？且魏令兵以割趙，",
                    "zhushu": "補曰：一本以深割趙。"
                },
                {
                    "paragraph": "趙見亡形，而有楚之不救已也，",
                    "zhushu": "言雖有楚而不見救。正曰：姚云：有，劉作知。愚按：見有二字，恐殽亂上下文，可證。"
                },
                {
                    "paragraph": "必與魏合而以謀楚。故王不如少出兵以爲趙援。趙恃楚勁，必與魏戰。魏怒於趙之勁，而見楚救之不足畏也，必不釋趙。趙、魏相敝，而齊、秦應楚，",
                    "zhushu": "應言乗此起兵耳，非与楚合也。"
                },
                {
                    "paragraph": "則魏可破也。楚因使景舎起兵救趙。邯鄲㧞，",
                    "zhushu": "楚兵少故。"
                },
                {
                    "paragraph": "楚取睢、濊之間。",
                    "zhushu": "後志：梁囯睢陽。注：征北記：南淮有睢陵，梁囯有濊陽，南臨濊水。補曰：大事記取濊陽作睢陽。濊呼外，烏外反。",
                    "type": 2
                },
                {
                    "paragraph": "江乙爲魏使於楚，",
                    "zhushu": "乙，魏人時居魏後乃仕楚故其譛昭奚恤曰：臣居魏知之正曰：據居魏語以為魏人未知果不。"
                },
                {
                    "paragraph": "謂楚王曰：臣入境聞楚之俗，不蔽人之善，不言人之惡，誠有之乎？王曰：誠有之。江乙曰：然則白公之亂得無遂乎？",
                    "zhushu": "遂猶成。白公，太子建子勝。哀十六年，建以讒奔。鄭，鄭殺之。勝請伐鄭，子西不從。勝怒，殺子西，刼恵王。"
                },
                {
                    "paragraph": "誠如是，臣等之罪免矣。楚王曰：何也？江乙曰：州侯相楚貴甚矣，而主㫁。",
                    "zhushu": "謂其專决。"
                },
                {
                    "paragraph": "左右俱曰無有，",
                    "zhushu": "言丗無如之。"
                },
                {
                    "paragraph": "如出一口矣。",
                    "zhushu": "",
                    "type": 2
                },
                {
                    "paragraph": "荆宣王問羣臣曰：吾聞北方之畏昭奚恤也，果誠何如？羣臣莫對。江乙對曰：虎求百獸而食之，得狐。狐曰：子無敢食我也。天帝使我長百獸，今子食我，是逆天帝命也。子以我為不信，吾為子先行，子隨我後，觀百獸之見我，而敢不走乎？虎以為然，故遂與之行。獸見之皆走，虎不知獸畏已而走也，以為畏狐也。今王之地方五千里，帶甲百萬，而專屬之昭奚恤。故北方之畏奚恤也，其實畏王之甲兵也，猶百獸之畏虎也。",
                    "zhushu": "𥙷曰：大事記江乙之言如此，則昭奚恤爲敵囯所畏可知。○一本標十二囯史，春秋後語食我作噉我。又云：人臣見畏者，君威也，君不用而威亡矣。注：尹文子有。",
                    "type": 2
                },
                {
                    "paragraph": "昭奚恤與彭城君",
                    "zhushu": "彭城屬楚，知爲楚人。"
                },
                {
                    "paragraph": "議於王前，王召江乙而問焉。江乙曰：二人之言皆善也，臣不敢言其後。",
                    "zhushu": "𥙷曰：姚云：一本更有言其後三字。"
                },
                {
                    "paragraph": "此謂慮賢也。",
                    "zhushu": "慮，猶疑也。賢者言善，已復言之，将使王疑彼思慮之也。正曰謂使我疑慮賢者爲疑詞，以兩傾之也。",
                    "type": 2
                },
                {
                    "paragraph": "江尹",
                    "zhushu": "乙也。"
                },
                {
                    "paragraph": "欲惡昭奚恤於楚王，而力不能，故爲梁山陽君",
                    "zhushu": "山陽屬魏，知爲魏人。正曰䇿。文明曰梁山陽君。注贅。"
                },
                {
                    "paragraph": "請封於楚。",
                    "zhushu": "知其無功，奚恤必諌？而山陽怨，可以為黨。"
                },
                {
                    "paragraph": "楚王曰：諾。昭奚恤曰：山陽君無功於楚國，不當封。江尹因得山陽君與之共悪昭奚恤。",
                    "zhushu": "",
                    "type": 2
                },
                {
                    "paragraph": "魏氏惡昭奚恤於楚王，",
                    "zhushu": "以山陽君故。𥙷曰：疑即山陽君。"
                },
                {
                    "paragraph": "楚王告昭子。昭子曰：臣朝夕以事聽命，",
                    "zhushu": "言其親近。"
                },
                {
                    "paragraph": "而魏入吾君臣之間，",
                    "zhushu": "以悪奚恤之言入。"
                },
                {
                    "paragraph": "臣大懼。臣非畏魏也，夫泄吾君臣之交，而天下信之，是其爲人也近苦矣。",
                    "zhushu": "苦，猶悪也。此指江乙。"
                },
                {
                    "paragraph": "夫苟不難爲之外，",
                    "zhushu": "為其泄外，謂魏也。"
                },
                {
                    "paragraph": "豈忘爲之内乎？臣之得罪無日矣。",
                    "zhushu": "無幾日也。"
                },
                {
                    "paragraph": "王曰：寡人知之，大夫何患？",
                    "zhushu": "",
                    "type": 2
                },
                {
                    "paragraph": "江乙悪昭奚恤謂楚王曰：人有以其狗爲有執而愛之，",
                    "zhushu": "执言善守，"
                },
                {
                    "paragraph": "其狗甞溺井，",
                    "zhushu": "溺去音。正曰奴弔反。"
                },
                {
                    "paragraph": "其鄰人見狗之溺井也，欲入言之，狗悪之，當門而噬之。鄰人憚之，遂不得入言。邯鄲之難，楚進兵大梁取矣。昭奚恤取魏之宝器，臣居魏知之，故昭奚常悪臣之見王。",
                    "zhushu": "此言邯鄲事在乙居魏時，故升邯鄲之難於前。",
                    "type": 2
                },
                {
                    "paragraph": "江乙欲悪昭奚恤於楚，謂楚王曰：下比周則上危，下分爭則上安，",
                    "zhushu": "分則不比，爭則不周。為揚悪張本。"
                },
                {
                    "paragraph": "王亦知之乎？願王勿忘也。且人有好揚人之善者，於王何如？王曰：此君子也，近之。江乙曰：有人好揚人之悪者，於王何如？王曰：此小人也，逺之。江乙曰：然則且有子殺其父，臣弑其主者，而王終已",
                    "zhushu": "𥙷曰：姚云：曽，刘作已。"
                },
                {
                    "paragraph": "不知者，何也？以王好聞人之羙，悪聞人之悪也。王曰：善。寡人願兩聞之。",
                    "zhushu": "彪謂兩聞之，是也。然必以明。夫苟不明，則適為江乙讒口之資耳。補曰：大事記曰：乙之言，術𢾗家之論也。下比周，上固危矣。苟下皆分爭，如斉之田、闞，唐之牛、李，上亦豈能安乎？愚按：此与前章言州侯云云意同。",
                    "type": 2
                },
                {
                    "paragraph": "江乙說於安陵君",
                    "zhushu": "名壇，失其姓，楚之幸臣。按魏記注，召陵有安陵，應屬楚，而魏䇿亦有。同號者，别一人也。正曰：按說苑作安陵𦆑，兿文𩔖聚同壇，𦆑字有訛。彼以為得幸於楚共王，今次之宣王，非也。○正義云：鄢陵故城在許州鄢陵縣西北。李竒謂六囯時為安陵。按鄢陵、召陵皆属魏。又按元和姓纂，安陵，小囯後氏之。安陵𦆑，楚王妃，則以為女子。"
                },
                {
                    "paragraph": "曰：君無咫尺之功，",
                    "zhushu": "云：作地。"
                },
                {
                    "paragraph": "地骨肉之親，處尊位，受厚禄，一國之衆見君莫不歛袵而拜，撫委而服，",
                    "zhushu": "撫物委物，必下其手。皆卑下意。正曰：撫，猶傴也。委，曲也。補曰：袵，衣衿也。"
                },
                {
                    "paragraph": "何以也？曰：王過舉以",
                    "zhushu": "元作而。"
                },
                {
                    "paragraph": "而",
                    "zhushu": "正曰：一本而已。姚云：巳一作色。按巳以通色，巳字𩔖，恐當作而，以色為文"
                },
                {
                    "paragraph": "色，",
                    "zhushu": "言，謬以色見㪯。"
                },
                {
                    "paragraph": "不然，無以至此。江乙曰：以財交者，財盡而交絶；以色交者，華落而愛渝。",
                    "zhushu": "華、菁、華、渝，変也。"
                },
                {
                    "paragraph": "是以嬖色不敝席，",
                    "zhushu": "嬖賤而幸者，席不及敝而爱弛。"
                },
                {
                    "paragraph": "寵臣不避軒。",
                    "zhushu": "避，猶退軒。曲輈，藩，車也。車敝則退去，今不及然。補曰：姚本作嬖女。又云不敝，言不乆之意。避是敝字無疑。真誥曰：女寵不敝席，男愛不盡輪。或出于此。"
                },
                {
                    "paragraph": "今君擅楚國之勢，而無以自結於王，𥨸爲君危之？安陵君曰：然則奈何？願君必請從死，以身爲殉，",
                    "zhushu": "此乙辞。補曰：姚云。奈何下曽有江乙曰字。"
                },
                {
                    "paragraph": "如是，必長得重於楚國。曰：謹受令。三年而弗言。江乙復見曰：臣所為君道，至今未効，君不用臣之計，臣請不敢復見矣。安陵君曰：不敢忘先生之言，未得間也。於是楚王游於雲夢，",
                    "zhushu": "澤名，在南郡。華容補曰：楚辝。集注雲：夢，澤名，方八九百里，跨江兩岸，雲在江北，今玉沙、監利、景陵等縣是也。夢在江南，今公安、石首、建寕等縣是也。夢音蒙，亦作去聲。"
                },
                {
                    "paragraph": "結駟千乗，",
                    "zhushu": "補曰：結，連也。四馬曰駟。"
                },
                {
                    "paragraph": "旌旗蔽天，野火之起也若雲，蜺",
                    "zhushu": "蜺，虹也。"
                },
                {
                    "paragraph": "兕虎嘷之聲若雷霆。",
                    "zhushu": "兕，若牛而青，𥙷曰一角，重千斤。"
                },
                {
                    "paragraph": "有狂兕𨀘",
                    "zhushu": "元作䍧。"
                },
                {
                    "paragraph": "䍧車",
                    "zhushu": "集韻：𨀘音詳，趨行也。若䍧則羊耳。補曰：字書有牂字，兹郎反。又戕与牂通，杙也。"
                },
                {
                    "paragraph": "依輪而至。王親引弓而射，一發而殪。",
                    "zhushu": "補曰：宋玉招魂，青　結駟𠔃齊千乗，懸火延起𠔃玄顔烝云云，與王趨夢𠔃課後先，君王親發𠔃憚青兕文頗与此合。"
                },
                {
                    "paragraph": "王抽旃旄",
                    "zhushu": "旃，曲柄旗。旄幢也。補曰：尔雅：旄，牛尾著竿頭。"
                },
                {
                    "paragraph": "而抑兕首，仰天而𥬇曰：樂矣，今曰之游也，寡人萬歳千秋之後，誰與樂此矣。",
                    "zhushu": "問：安陵与誰？"
                },
                {
                    "paragraph": "安陵君泣数行下而進曰：臣入則編席，",
                    "zhushu": "編，次，簡也。言与王相次如之。"
                },
                {
                    "paragraph": "出則陪乗。",
                    "zhushu": "陪，重乗也。此言二人同車。"
                },
                {
                    "paragraph": "大王萬歳千秋之後，願得以身試黄泉，蓐螻蟻，",
                    "zhushu": "願為蓐以辟二物。蓐，陳草也。補曰：姚云：試錢、劉曽又作式。李善引同。延叔堅論云：為王先用塡黄泉，為王作蓐，以御螻蟻。藝文𩔖聚引：拭黄泉，驅蝼蟻。"
                },
                {
                    "paragraph": "又何如得此樂而樂之。王大說，乃封壇爲安陵君。君子聞之曰：江乙可謂善謀，安陵君可謂知時矣。",
                    "zhushu": "彪謂此非君子之言也。安陵，妾婦也，江乙為之謀，又其卑者，安有君子而羙此流哉！",
                    "type": 2
                },
                {
                    "paragraph": "郢人有獄三年不决者，故令人請其宅以卜其罪。",
                    "zhushu": "有罪則宅入官，故可請卜測知之也。"
                },
                {
                    "paragraph": "客因請",
                    "zhushu": "元作謂，下同。"
                },
                {
                    "paragraph": "謂",
                    "zhushu": "𥙷曰：姚本作為之謂。又云：錢作客因謂，劉作客因請之。"
                },
                {
                    "paragraph": "之",
                    "zhushu": "𥙷曰：依姚本則此上訛一字，此下缺一字。"
                },
                {
                    "paragraph": "昭奚恤曰：郢人某氏之宅，臣願之。昭奚恤曰：郢人某氏不當服罪，故其宅不得。客辭而去。昭奚恤已而悔之，因謂客曰：奚恤得事公，公何爲以故與奚恤？",
                    "zhushu": "故謂設事以探已意。"
                },
                {
                    "paragraph": "客曰：非用故也。曰：請。請",
                    "zhushu": "補曰：姚云。劉曽作請。"
                },
                {
                    "paragraph": "而不得，有說色，非如何也。",
                    "zhushu": "𥙷曰：如，猶而。",
                    "type": 2
                },
                {
                    "paragraph": "威王、",
                    "zhushu": "宣王子元年顯王三十年壬午。",
                    "type": 2
                },
                {
                    "paragraph": "蘇秦之楚，三曰",
                    "zhushu": "𥙷曰：一本標後語，十二囯史皆作三年。"
                },
                {
                    "paragraph": "乃得見乎王談，卒辭而行。王曰：寡人聞先生若聞古人，今先生乃不逺千里而臨寡人，曽不肯留，願聞其說。對曰：楚國之食貴於玉，薪貴於桂，謁者難得見如鬼，王難得見如天帝，今令臣食玉炊桂，因鬼見帝。王曰：先生就舎，寡人聞命矣。",
                    "zhushu": "正曰：一本標𩔖要引百葉書鈔作宣王。",
                    "type": 2
                },
                {
                    "paragraph": "蘇秦爲趙合從，",
                    "zhushu": "此在連激儀入秦後，當為七或八年。正曰：大事，在威七年。"
                },
                {
                    "paragraph": "說楚威王曰：楚，天下之強國也。大王，天下之賢王也。楚地西有黔中、巫郡，",
                    "zhushu": "属南郡。補曰：徐廣云：黔中，今武陵、巫郡、南郡之西界。"
                },
                {
                    "paragraph": "東有夏州、",
                    "zhushu": "車㣧云：夏口城上有洲曰夏州。補曰：左傳楚莊伐陳，郷取一人焉以歸，謂之夏州。即此。正義云：夏水口在荆州江陵縣。一本標盧蔵用注後語云：屈原離騷過夏口而西浮。盖是山也。"
                },
                {
                    "paragraph": "海陽，",
                    "zhushu": "海之南耳，非遼西郡也。正曰：盧蔵用云：在廣陵東。今揚州海陵縣。刘氏云。楚之東境。"
                },
                {
                    "paragraph": "南有洞庭、",
                    "zhushu": "𥙷曰：洞庭在今巴陵。"
                },
                {
                    "paragraph": "蒼梧，",
                    "zhushu": "交州郡。正曰：正義云：蒼梧山在道州南。按此乃楚、粤窮邉處交。州蒼捂，則粤地也。"
                },
                {
                    "paragraph": "北有汾、陘之塞。",
                    "zhushu": "陘召陵陘亭。𥙷曰陘，見秦䇿。汾、陘乃韓地。此句有誤，四字連郇陽，讀亦不順。史作陘塞是。大事記亦謂即陘山也。"
                },
                {
                    "paragraph": "郇陽",
                    "zhushu": "徐注今順陽属汝南。正曰：正義云：順陽故城在鄧州穣縣西。索𨼆云：郇音荀。郇陽當汝南穎川之界，當是新陽，聲近字变。尓汝南有新陽縣，在新水之陽。徐說盖踈。"
                },
                {
                    "paragraph": "地方五千里，帶甲百萬，車千乘，騎萬疋，粟支十年，此霸王之資也。夫以楚之強，大王之賢，",
                    "zhushu": "補曰：一本與大王。"
                },
                {
                    "paragraph": "天下莫能當也。今乃欲西面而事秦，則諸侯莫不西",
                    "zhushu": "元作南。"
                },
                {
                    "paragraph": "南面而朝於章臺之下矣。",
                    "zhushu": "秦臺在咸陽，見楚記。"
                },
                {
                    "paragraph": "秦之所害於天下莫如楚，楚強則秦弱，楚弱則秦強，此其勢不兩立。故為大王計，莫如從親以孤秦。大王不從親，秦必起兩軍，一軍出武関，一軍下黔中，若此則鄢郢動矣。",
                    "zhushu": "𥙷曰：鄢郢，見前。"
                },
                {
                    "paragraph": "臣聞之，治之其未亂，爲之其未有也。患至而後憂之，則無及矣。故願大王之早計之。大王誠能聽臣，臣請令山東之國奉四時之獻，以承大王之明制，委社稷宗廟，",
                    "zhushu": "言諸侯輕去其囯以從楚正，曰：委置其宗廟社稷，以託於楚。"
                },
                {
                    "paragraph": "練士厲兵，在大王之所用之。大王誠能聽臣之愚計，則韓、魏、齊、燕、趙之妙音羙人必𠑽後宫矣。趙、代良馬橐駝",
                    "zhushu": "匈奴竒畜。"
                },
                {
                    "paragraph": "必實於外廐。故從合則楚王，横成則秦帝。今釋霸王之業，而有事人之名，𥨸為大王不取也。夫秦，虎狼之國也，有吞天下之心。秦，天下之仇讐也，横人皆欲割諸侯之地以事秦，此所謂養仇而奉讐者也。夫為人臣而割其主之地，以外交強虎狼之秦，以侵天下，卒有秦患，不顧其禍。夫外挾強秦之威，以内刼其主，以求割地，大逆不忠，無過此者。故從親則諸俟割地以事楚，横合，則楚割地以事秦。此兩䇿者相去逺矣，有億兆之數。兩者大王何居焉？故敝邑趙王",
                    "zhushu": "肅侯。"
                },
                {
                    "paragraph": "使臣效愚計，奉明約，在大王命之。楚王曰：寡人之國，西與秦接境，秦有舉巴蜀并漢中之心。秦，虎狼之國，不可親也。而韓、魏迫於秦患，不可與深謀。與深謀，恐反人以入於秦，故謀未發而國已危矣。寡人自料以楚當秦，未見勝焉。内與羣臣謀，不足恃也。寡人卧不安席，食不甘味，心揺揺如懸旌，",
                    "zhushu": "旌析羽注竿首，以精進士卒。"
                },
                {
                    "paragraph": "而無所終薄。",
                    "zhushu": "薄。泊同。"
                },
                {
                    "paragraph": "今君欲一天下，安諸侯，存危國，寡人謹奉社稷以從",
                    "zhushu": "傳有在說五囯後，彪謂五國之聽蘇子也，革面而已，非能深䆒横從之利害也。唯威王雅有難秦之心，念之熟矣，異夫患諸囯之不可合，徒稱從命者也。𥙷曰：大事記取。",
                    "type": 2
                },
                {
                    "paragraph": "威王問於莫敖",
                    "zhushu": "楚官："
                },
                {
                    "paragraph": "子華曰：自從先君文王以至不糓之身，亦有不為爵勸，不爲禄勉，以憂社稷者乎？莫敖子華對曰：如華不足以知之矣。王曰：不於大夫，無所聞之。莫敖子華對曰：君王將何問者也？彼有廉其爵，貧其身以憂社稷者，有崇其爵，豐其禄以憂社稷者；有断脰决腹，",
                    "zhushu": "脰，項也。"
                },
                {
                    "paragraph": "一瞑而萬丗不視，",
                    "zhushu": "瞑，不視也。謂死。"
                },
                {
                    "paragraph": "不知所益",
                    "zhushu": "志於死耳，不求利也。"
                },
                {
                    "paragraph": "以憂社稷者；亦有",
                    "zhushu": "補𥙷曰：姚本有此字。"
                },
                {
                    "paragraph": "不爲爵勸，不爲禄勉，以憂社稷者。王曰：大夫此言將何謂也？",
                    "zhushu": "言：謂誰？"
                },
                {
                    "paragraph": "莫敖子華對曰：昔令尹子文",
                    "zhushu": "鬬糓於莬。"
                },
                {
                    "paragraph": "緇帛之衣以朝，鹿䘮以處，未明而立於朝，曰晦而歸食。朝不謀夕，無一曰",
                    "zhushu": "元作月。"
                },
                {
                    "paragraph": "月之積，故彼廉其爵，貧其身，以憂社稷者，令尹子文是也。昔者葉公子髙",
                    "zhushu": "名諸梁。"
                },
                {
                    "paragraph": "身獲於表薄，",
                    "zhushu": "表野外薄林也。言其𥘉賤。"
                },
                {
                    "paragraph": "而財於柱國，",
                    "zhushu": "財材同柱國，以子髙為材。"
                },
                {
                    "paragraph": "定白公之禍，",
                    "zhushu": "見哀公十六年。"
                },
                {
                    "paragraph": "寜楚國之事，恢先君以揜方城之外，",
                    "zhushu": "恢大也。集韻：揜，覆取也。言取池以大先君之封。"
                },
                {
                    "paragraph": "四封不廉，",
                    "zhushu": "封，封城。廉，猶禮六亷。言無事故不察。治。正曰：廉隅之亷，謂四竟完固，不見廉隅也。𥙷曰：一本四封不侵。"
                },
                {
                    "paragraph": "名不挫於諸侯。當此之時也，天下莫敢以兵南郷。葉公子髙食田六百畛，",
                    "zhushu": "畛井田間陌。正曰：周禮：十夫有溝，溝上有畛。朱子曰：溝間千畆，畛爲阡。"
                },
                {
                    "paragraph": "故彼崇其爵，豐其禄，以憂社稷者，葉公子髙是也。昔者呉與楚戰於柏舉，",
                    "zhushu": "定四年注楚地。"
                },
                {
                    "paragraph": "兩軍",
                    "zhushu": "𥙷補曰：姚本有御字。"
                },
                {
                    "paragraph": "之間夫卒交，",
                    "zhushu": "千夫，百夫之夫。"
                },
                {
                    "paragraph": "莫敖大心撫其御之手，顧而太息曰：嗟乎，子乎！",
                    "zhushu": "一本子作予。"
                },
                {
                    "paragraph": "楚國亡之。曰",
                    "zhushu": "元作月。"
                },
                {
                    "paragraph": "月",
                    "zhushu": "補曰：姚云，月一作日。"
                },
                {
                    "paragraph": "至矣。吾將深入呉軍，若扑一人，",
                    "zhushu": "若猶扑擊也。正曰若發語辝。扑，普卜反。"
                },
                {
                    "paragraph": "若捽一人，",
                    "zhushu": "捽，持髪也。"
                },
                {
                    "paragraph": "以與大心者也，社稷其庶幾乎。",
                    "zhushu": "以是爲可以厲衆也。"
                },
                {
                    "paragraph": "故斷脰决腹，一瞑而萬丗不視，不知所益以憂社稷者，莫敖、大心是也。",
                    "zhushu": "傳不書正，曰：左傳柏舉之戰，楚大夫史皇以其乗廣死，司馬沈、尹成傷而死，句卑剄而褁之。司馬戍即大心也，葉公諸梁之父也。王氏應麟謂鮑，失考。"
                },
                {
                    "paragraph": "昔呉與楚戰於柏舉，三戰入郢。寡君身出，",
                    "zhushu": "昭王。"
                },
                {
                    "paragraph": "大夫悉屬",
                    "zhushu": "屬連俱亡。"
                },
                {
                    "paragraph": "百姓，離㪚。棼冒勃蘇",
                    "zhushu": "定四年，以爲申包胥。補曰：棼冐即蚡冐，勃蘇，包胥聲近，豈蚡冐之裔歟棼？符分反。冐，亡北反。索隠云：蚡古本作羒，音憤，亦符分反。"
                },
                {
                    "paragraph": "曰：吾被堅執銳，",
                    "zhushu": "堅甲銳兵也。"
                },
                {
                    "paragraph": "赴強敵而死，此猶一卒也，不若奔諸侯。於是贏糧潜行，上崢山，",
                    "zhushu": "崢嶸之山。"
                },
                {
                    "paragraph": "踰深溪，蹠穿膝暴，",
                    "zhushu": "蹠，足下暴傷也。"
                },
                {
                    "paragraph": "七日而薄秦王",
                    "zhushu": "襄公。"
                },
                {
                    "paragraph": "之朝，雀立不轉，",
                    "zhushu": "雀立踊也。"
                },
                {
                    "paragraph": "晝吟宵哭，七曰不得告，水漿無入口，瘨而殫悶，",
                    "zhushu": "瘨，狂。殫氣絶也。正曰：詩瘨我，注：病也，非癲狂之癲。"
                },
                {
                    "paragraph": "旄不知人。",
                    "zhushu": "旄、眊同。無目也。正曰旄眊，耄字通，並昬也。"
                },
                {
                    "paragraph": "秦主聞而走之，",
                    "zhushu": "走去音。疾趨也。"
                },
                {
                    "paragraph": "冠帶不相及，左奉其首，右濡其口，勃蘇乃蘇。",
                    "zhushu": "蘇死更生也。"
                },
                {
                    "paragraph": "秦王身問之：子孰誰也？棼冐勃蘇對曰：臣非異。",
                    "zhushu": "言非它人。"
                },
                {
                    "paragraph": "楚使",
                    "zhushu": "去音。"
                },
                {
                    "paragraph": "新造𥂕",
                    "zhushu": "楚官正曰鮑，見秦官有上造大良造，遂爲此謬說。按字書𥂕，張留反，引擊也。山曲曰盩。此無義。盭音戾，字通，又音列，罪也。當是此字新造盭，似言始搆難，今降戻之云，文當有訛舛，或在呉字下。"
                },
                {
                    "paragraph": "棼冐勃蘇呉與楚人戰於柏舉，三戰入郢。寡君身出，大夫悉屬，百姓離散，使下臣來告亡，且求救。秦王顧令之",
                    "zhushu": "元作不。"
                },
                {
                    "paragraph": "不",
                    "zhushu": "補曰：字誤或衍。"
                },
                {
                    "paragraph": "起。寡人聞之，萬乗之君得罪一士，社稷其危。今此之謂也。遂出革車千，乗卒萬人，屬之子滿，與子虎，下塞以東，與呉人戰於濁水",
                    "zhushu": "出齊郡屬之，爲山東，盖齊楚壤界。"
                },
                {
                    "paragraph": "而大敗之。亦聞於遂浦。",
                    "zhushu": "楚地缺，或是夫遂也。盖聞一說在彼，一在此。補曰：子滿，左傳子蒲云：在稷與沂。注：楚地，當考。夫遂見前秦䇿。"
                },
                {
                    "paragraph": "故勞其身，愁其思，以憂社稷者，棼冐勃蘇是也。呉與楚戰於柏舉，三戰入郢，君王身出，大夫悉屬，百姓離散，蒙榖",
                    "zhushu": "楚將。"
                },
                {
                    "paragraph": "結𨷵於宫唐之上，",
                    "zhushu": "結猶交宫，唐豈髙唐邪。"
                },
                {
                    "paragraph": "舎𨷵奔郢，曰：若有孤，",
                    "zhushu": "時未知昭王存亡，故意其子。"
                },
                {
                    "paragraph": "楚國社稷其庶幾乎？遂入大宫，負雞次之典，",
                    "zhushu": "楚囯法也。雞一作離。是所以治離局者。正曰：姚本雞一作離。是時典守者皆離其局，故負其典以逃。"
                },
                {
                    "paragraph": "以浮於江，逃於雲夢之中。昭王反郢，五官失法，百姓昬亂。",
                    "zhushu": "補曰：五官見齊䇿。"
                },
                {
                    "paragraph": "䝉榖獻典，五官得法，而百姓大治。此䝉榖之功多。與存國相若。封之執圭，田六百畛。䝉榖怒曰：榖非人臣，社稷之臣，苟社稷血食",
                    "zhushu": "血謂牲牢。"
                },
                {
                    "paragraph": "餘，豈患無君乎？",
                    "zhushu": "𥙷曰：餘當作余。"
                },
                {
                    "paragraph": "遂自棄於磨山之中，",
                    "zhushu": "後志，磨城，子胥所造，盖以此山名城也。正曰：髙云漢注引歷山。姚氏引李通傳論曰：昔䝉糓負書，不徇楚難。注引䇿呉，楚戰于栢，舉䝉榖奔入宫，負離次之典，浮江云云。苟利社稷，余豈患無君乎？遂棄於歷山也。磨字說見秦䇿。"
                },
                {
                    "paragraph": "至今無冐。",
                    "zhushu": "冐謂犯法，正曰：一本無位。"
                },
                {
                    "paragraph": "故不爲爵勸，不爲禄勉，以憂社稷者，䝉榖是也。王乃太息曰：此古之人也，今之人焉能有之邪？莫敖子華對曰：昔者先君靈王好小腰，楚士約食，",
                    "zhushu": "約，猶節。"
                },
                {
                    "paragraph": "馮而能立，",
                    "zhushu": "馮，依也。"
                },
                {
                    "paragraph": "式而能起，",
                    "zhushu": "式，小低貌。𥙷曰：軾，車前横木。有所敬則俯馮之，據而後能立，馮而後能起。言以約食，故無力也。或疑土下當言細腰。荀子云：楚莊王好細腰，故朝有餓人。一本標墨子云：楚靈王好士細腰，故其臣皆三飯爲節，脇息而後帶，淵墻而後起。尹文子、韓非子皆言一囯有飢色餓人。今按：墨子三卷中無此文。三卷者，别本也。古墨子篇數不止此。"
                },
                {
                    "paragraph": "食之可欲，忍而不入，死之可惡，然而不避。",
                    "zhushu": "補曰：姚云：一作就而。"
                },
                {
                    "paragraph": "華",
                    "zhushu": "元作章。"
                },
                {
                    "paragraph": "章",
                    "zhushu": "補曰。當作華。"
                },
                {
                    "paragraph": "聞之，其君好發者，",
                    "zhushu": "發發矢。"
                },
                {
                    "paragraph": "其臣决拾，",
                    "zhushu": "車攻注：决，鉤、弦、拾，遂也。遂，發也。正曰：詩注無此三字。決以象骨爲之，著於右手大指，所以鈎弦闓體。拾以皮爲之，著於左臂，以遂弦，亦名遂。"
                },
                {
                    "paragraph": "君王直不好。若君王誠好賢，此五臣者皆可得而致之。",
                    "zhushu": "",
                    "type": 2
                },
                {
                    "paragraph": "蘇子謂楚王曰：仁人之於民也，愛之以心，事之以善。言孝子之於親也，愛之以心，事之以財。忠臣之於君也，必進賢人以輔之。今大王之大臣父兄好傷賢以爲資，",
                    "zhushu": "爲巳、資藉。"
                },
                {
                    "paragraph": "厚賦歛諸臣百姓，使王見疾於民，非忠臣也。大臣播王之過於百姓，多賂諸侯以王之地，是故退王之所愛，",
                    "zhushu": "王所愛者，必不播割，与大臣異趣，故大臣退之。"
                },
                {
                    "paragraph": "亦非忠臣也，是以國危。臣願無聽羣臣之相惡也，愼，大臣父兄",
                    "zhushu": "言不輕用之。"
                },
                {
                    "paragraph": "用民之所善，節身之嗜慾，以與",
                    "zhushu": "𥙷𥙷曰：此下有缺文。"
                },
                {
                    "paragraph": "百姓。人臣莫難於無妬而進賢。爲主死易。垂沙之事，",
                    "zhushu": "未詳兵畧訓楚兵，殆於垂沙亦不注。"
                },
                {
                    "paragraph": "死者以千數；",
                    "zhushu": "補曰：爲主死，易止千數。下句同。如此則意明。"
                },
                {
                    "paragraph": "爲主辱易。自令尹以下，事王者以千數。至於無妬而進賢，未見一人也。故明主之察其臣也，必知其無妬而進賢也。賢臣之事其主也，亦必無妬而進賢。夫進賢之難者。賢者用且使已廢。貴且使巳賤。故人難之。",
                    "zhushu": "此䇿本次蘇秦之楚之上，知蘇子秦也，然不可先於之楚，故次之。此彪謂此䇿人主所當先務，人臣之上節也。蘇氏弟兄言之若此者二三䇿而己。正曰蘇子，未知果秦否，序次無據。進賢之說而出於蘇氏，不過欲時君用已而發，言是而意則非也。",
                    "type": 2
                },
                {
                    "paragraph": "懐王",
                    "zhushu": "威王子元年顯王四十一年癸巳。",
                    "type": 2
                },
                {
                    "paragraph": "韓公仲相",
                    "zhushu": "衍韓公仲相四字，章内初不渉韓也。𥙷曰：此四字必錯簡。"
                },
                {
                    "paragraph": "齊楚之交善秦與魏遇。且以善齊而絶齊乎楚。楚",
                    "zhushu": "𥙷。"
                },
                {
                    "paragraph": "王使景鯉之秦。鯉與於秦魏之遇。",
                    "zhushu": "於其遇時与焉。秦䇿有其事。在惠九年後。懐，王𥘉也。"
                },
                {
                    "paragraph": "楚王怒。景鯉恐齊以楚遇",
                    "zhushu": "楚謂鯉。"
                },
                {
                    "paragraph": "爲有隂於秦魏也。",
                    "zhushu": "恐齊以此謂楚有𥝠於二囯。"
                },
                {
                    "paragraph": "且罪景鯉為謂楚王曰。臣賀鯉之與於遇也。秦、魏之遇也，將以合齊、秦而絶齊於楚也。今鯉與於遇，齊無以信魏之合已於秦而攻於楚也，",
                    "zhushu": "将絶齊於楚，而楚使与焉，故齊疑之。"
                },
                {
                    "paragraph": "齊又畏楚之有隂於秦、魏也，必重楚。故鯉之與於遇，王之大資也。今鯉不與於遇，魏之絶齊於楚信明矣。齊、",
                    "zhushu": "衍楚字"
                },
                {
                    "paragraph": "楚",
                    "zhushu": "補曰：疑衍。"
                },
                {
                    "paragraph": "信之，必輕王。故王不如無罪景鯉以視齊於有秦、魏，",
                    "zhushu": "視示同示齊。以楚有二囯。"
                },
                {
                    "paragraph": "齊必重楚，而且疑秦、魏於齊。",
                    "zhushu": "疑，楚使之疑。"
                },
                {
                    "paragraph": "王曰：諾。因不罪而益其列。",
                    "zhushu": "列，亦次也下衍王曰向也止孰便也，凡九十字，元在韓䇿。"
                },
                {
                    "paragraph": "王曰：郷也子曰天下無道，今也子曰乃且攻燕者，何也？對曰：今謂馬多力則有矣。若曰勝千鈞則不然者，何也？夫千鈞非馬之任也。今謂楚強大則有矣，若越趙、魏而闘兵於燕，則豈楚之任也哉。且非楚之任而楚為之，是敝楚也。強楚敝楚，其於王孰便也。",
                    "zhushu": "正曰：姚本凡九十七字，在韓䇿自為一章，乃楚䇿虞郷謂春申之文，脫簡誤衍，畧有不同。鮑於韓䇿旣剛去，全不見其文，而於此復不明言在楚䇿後。章𥙷曰与魏之与為有，之為如字。",
                    "type": 2
                },
                {
                    "paragraph": "楚王逐張儀於魏。",
                    "zhushu": "使魏逐之。儀𥘉相魏時，此七年。"
                },
                {
                    "paragraph": "陳軫曰：王何逐？張子曰：爲臣不忠不信。曰：不忠，王無以為臣；不信，王勿與爲約。且魏臣不忠不信，於王何傷？忠且信，於王何益？逐而聽則可，若不聽，是王今困也。且使萬乗之國免其相，是城下之事也。",
                    "zhushu": "此言魏耻之。桓十三年注：城下之盟，諸侯所耻。正曰十二年。",
                    "type": 2
                },
                {
                    "paragraph": "五國約以伐",
                    "zhushu": "衍齊字"
                },
                {
                    "paragraph": "齊。",
                    "zhushu": "補曰字疑誤衍。"
                },
                {
                    "paragraph": "秦",
                    "zhushu": "秦惠後七年，趙、韓、魏、燕、齊共攻秦，此十一年𥙷曰五囯伐秦，可考。䇿併言齊，不可考。懷王為從長，率五囯伐秦之明年，齊敗魏、趙于觀津，即䇿所謂齊反趙、魏者欤。"
                },
                {
                    "paragraph": "昭陽謂楚王曰：五國已破，秦必南圗。",
                    "zhushu": "圗楚。"
                },
                {
                    "paragraph": "楚",
                    "zhushu": "補曰：楚句。"
                },
                {
                    "paragraph": "王曰：然則柰何？對曰：韓氏，輔國也，",
                    "zhushu": "言可為楚之助。"
                },
                {
                    "paragraph": "好利而惡難。好利，可營也，",
                    "zhushu": "营猶求，可使求我。"
                },
                {
                    "paragraph": "惡難，可懼也。我厚賂之以利，其心必營；我悉兵以臨之，其心必懼。彼懼吾兵而營我利，五國之事必可敗也。約絶之，後雖勿與地可。楚王曰：善。乃命大公事",
                    "zhushu": "楚人補曰：無考。一本大作太。"
                },
                {
                    "paragraph": "之。韓見公仲曰：夫牛闌之事，",
                    "zhushu": "未詳。"
                },
                {
                    "paragraph": "馬陵之難，",
                    "zhushu": "魏三十年齊破魏馬陵正曰：注缺惠王字。"
                },
                {
                    "paragraph": "親主之所見也。",
                    "zhushu": "主謂公仲。此言齊強，不可使益強。補曰：親字疑當在見字上。一本主作王。"
                },
                {
                    "paragraph": "王苟無以五國用，丘請効列城五，請悉楚國之衆",
                    "zhushu": "衍也字。"
                },
                {
                    "paragraph": "也，以圖",
                    "zhushu": "元作嗇"
                },
                {
                    "paragraph": "嗇",
                    "zhushu": "𥙷曰字訛，當作圗，上有圗楚。"
                },
                {
                    "paragraph": "於齊。",
                    "zhushu": "此下著書者云。"
                },
                {
                    "paragraph": "齊人反趙、魏之後，而楚果弗與地，則五國之事困也。",
                    "zhushu": "",
                    "type": 2
                },
                {
                    "paragraph": "五國伐秦，魏欲和，",
                    "zhushu": "補曰：大事記此六囯旣敗，求和於秦之事也。"
                },
                {
                    "paragraph": "使惠施",
                    "zhushu": "魏相。"
                },
                {
                    "paragraph": "之楚。楚將入之秦",
                    "zhushu": "納施於秦。"
                },
                {
                    "paragraph": "而使行和。杜赫謂昭陽曰：凡為伐秦者，楚也。",
                    "zhushu": "據此，則楚時与伐，非燕也。正曰：凡為伐秦者，楚也。指為從長而言。餘說見秦策義渠君章。"
                },
                {
                    "paragraph": "今施以魏來，而公入之秦，是明楚之伐而信魏之和也。公不如無聽惠施，而隂使人以請聽秦。",
                    "zhushu": "以和請於秦而聽其命。補曰：姚云：刘作德秦。"
                },
                {
                    "paragraph": "昭子曰：善。因謂惠施曰：凡為攻秦者，魏也。今子從楚為和，楚得",
                    "zhushu": "元作將。"
                },
                {
                    "paragraph": "將",
                    "zhushu": "補曰。當作得。大事記改。"
                },
                {
                    "paragraph": "其利，魏受其怨。子歸，吾將使人因魏而和。惠子反，魏王",
                    "zhushu": "哀正曰襄。"
                },
                {
                    "paragraph": "不說。杜赫謂昭陽曰：魏爲子先戰，折兵之半，",
                    "zhushu": "𥙷曰：折閱之折，减摸也，食列反。"
                },
                {
                    "paragraph": "謁病不聽，請和不得，魏折而入齊、秦，",
                    "zhushu": "此折，猶屈。"
                },
                {
                    "paragraph": "子何以救之？",
                    "zhushu": "救其折。"
                },
                {
                    "paragraph": "東有越累",
                    "zhushu": "元作纍。此言越有傷楚之心，越近楚，故"
                },
                {
                    "paragraph": "纍，",
                    "zhushu": "正曰此書纍。累通。"
                },
                {
                    "paragraph": "北無晉，而交未定於齊、秦，是楚孤也。不如速和。",
                    "zhushu": "赫此言盖兩忠楚、魏。正曰：赫陳楚隂請秦之謀以誑魏，今恐魏之折入秦，而復爲是說，非有忠魏之心也。"
                },
                {
                    "paragraph": "昭子曰：善。因令人謁和於魏。",
                    "zhushu": "正曰：爲子之爲，去聲。",
                    "type": 2
                },
                {
                    "paragraph": "秦招楚而伐齊。冷向",
                    "zhushu": "補曰：冷，平聲，冷倫氏之後。"
                },
                {
                    "paragraph": "謂陳軫曰：秦王",
                    "zhushu": "惠。"
                },
                {
                    "paragraph": "必外向。",
                    "zhushu": "言合他國，不一於楚。"
                },
                {
                    "paragraph": "楚之齊者，",
                    "zhushu": "与齊善者。"
                },
                {
                    "paragraph": "知西不合於秦，必且務以楚合於齊。齊楚合，燕、趙不敢不聽，齊以四國敵秦，是齊不窮也。",
                    "zhushu": "兵力不屈。"
                },
                {
                    "paragraph": "向曰：秦王誠必欲伐齊乎？不如先収於楚之齊者。楚之齊者，先務以楚合於齊，則楚必即秦矣，",
                    "zhushu": "秦能収楚之善齊者，則其𥘉雖欲合齊，楚今必背齊合秦。"
                },
                {
                    "paragraph": "以強秦而有",
                    "zhushu": "衍晉字。"
                },
                {
                    "paragraph": "晉、楚，則燕、趙不敢不聽，是齊孤矣。向請爲公說秦王。",
                    "zhushu": "元在韓䇿。",
                    "type": 2
                },
                {
                    "paragraph": "張儀之楚，貧，",
                    "zhushu": "𥘉至王未之重。"
                },
                {
                    "paragraph": "舎人怒而欲歸。張儀曰：子必以衣冠之敝故欲歸，待我爲子見楚王。當是之時，南后",
                    "zhushu": "懹王后。"
                },
                {
                    "paragraph": "鄭褏",
                    "zhushu": "美人𥙷曰袖。褏同。周紫芝楚辝說云：鄭國之女多美而善舞，楚懷王幸姬鄭䄂，當是善舞，故名。袖者，所以舞也。"
                },
                {
                    "paragraph": "貴於楚。張子見楚王，楚王不說。",
                    "zhushu": "前嘗欲逐之於魏正曰：彼此前後不可考。疑此爲𥘉見楚王時事，當在前。"
                },
                {
                    "paragraph": "張子曰：王無所用臣，臣請北見晉君。楚王曰：諾。張子曰：王無求於晉國乎？王曰：黃金珠璣犀象",
                    "zhushu": "璣珠不圎者。"
                },
                {
                    "paragraph": "出於楚，寡人無求於晉國。張子曰：王徒不好色耳。王曰：何也？張子曰：彼鄭周之女，粉白墨黒，",
                    "zhushu": "黒。言其髪。正曰墨。别本作黛。盡眉墨也。"
                },
                {
                    "paragraph": "立於衢閭，非知而見之者以爲神。楚王曰：楚，僻陋之國也，未甞見中國之女如此其美也。寡人見",
                    "zhushu": "𥙷補曰：此當有見字。"
                },
                {
                    "paragraph": "之，獨何爲不好色也？乃資之以珠玉南后。鄭褏聞之大恐，令人謂張子曰：妾聞將軍之晉國，偶有金千斤，進之左右，以供芻秣。",
                    "zhushu": "秣，飼馬。"
                },
                {
                    "paragraph": "鄭褏亦以金五百斤。張子辭楚王曰：天下閉𨵿不通，未知見日也，願王賜之觴。王曰：諾。乃觴之。中飲，",
                    "zhushu": "正曰：上林賦：酒中樂酣。注：飲酒半醉半醒也。中，直衆反。"
                },
                {
                    "paragraph": "再拜而請曰：非有他人於此也，願王召所便習而觴之。",
                    "zhushu": "便所安者。習所能者補曰。便習。猶便嬖便毗連。反。"
                },
                {
                    "paragraph": "王曰：諾。乃召南后鄭褏而觴之。張子再拜而請曰：儀有死罪於大王。王曰：何也？曰：儀行天下徧矣，未甞見人如此其美，而儀言得美人，是欺王也。王曰：子釋之，",
                    "zhushu": "釋。猶置。"
                },
                {
                    "paragraph": "吾固以爲天下莫若是兩人也。",
                    "zhushu": "儀自辱於楚相，未甞至楚，其至楚在復相秦之四歳，此十六年。正曰：不可考。正曰：大事記引蘇氏云：儀之所以求用者，其術至此，此所以言必信而功多也，可不悲乎！愚謂此正孟子所謂妾婦之道，莊生所謂所治愈下，則所得愈多者也。䇿南后鄭褏爲二人，蘇氏止爲鄭䄂一人。○爲子之爲，去聲。",
                    "type": 2
                },
                {
                    "paragraph": "楚懷王拘張儀，",
                    "zhushu": "以其歎楚，以商於故。"
                },
                {
                    "paragraph": "將欲殺之。靳尚",
                    "zhushu": "楚人。"
                },
                {
                    "paragraph": "爲儀謂楚王曰：拘張儀，秦王必怒，天下見楚之無秦也，楚必輕矣。又謂王之幸夫人鄭褏曰：子亦自知且賤於王乎？鄭褏曰：何也？尚曰：張儀者，秦王",
                    "zhushu": "惠。"
                },
                {
                    "paragraph": "之忠信有功臣也。今楚拘之，秦王欲出之。秦王有愛女而美，又簡擇宫中佳",
                    "zhushu": "衍翫字。"
                },
                {
                    "paragraph": "翫",
                    "zhushu": "𥙷曰：一本無。"
                },
                {
                    "paragraph": "麗好翫",
                    "zhushu": "人之可好可翫者。書曰：翫人䘮德。"
                },
                {
                    "paragraph": "習音者，以懽從之，",
                    "zhushu": "習音，所謂懽也。以從爱女。正曰習於音聲者。"
                },
                {
                    "paragraph": "資之金玉寳器，奉以上庸六縣為湯沐邑，",
                    "zhushu": "以邑為女，湯沐之具。"
                },
                {
                    "paragraph": "欲因張儀内之楚王。楚王必愛",
                    "zhushu": "絶句："
                },
                {
                    "paragraph": "秦女。資強秦以爲重，挾寳地以為資，勢必",
                    "zhushu": "𥙷補曰：此下疑有缺字。"
                },
                {
                    "paragraph": "為王妻以臨于楚。王惑於虞樂，必厚尊敬，親愛之而忘子，子益賤而日䟽矣。鄭褏曰：願委之於公，為之柰何？曰：子何不急言？王出張。子，張子得出，德子無已時，秦女必不來，而秦必重子。子内擅楚之貴，外結秦之交，畜張子以為用，子之子孫必爲楚太子矣。此非布衣之利也。",
                    "zhushu": "利在為王。"
                },
                {
                    "paragraph": "鄭褏遽說楚王出張子。",
                    "zhushu": "此十八年補曰：史楚願得張儀而獻黔中，秦王欲遣之，口弗忍言。儀請行，曰：臣善靳尚，尚得事鄭褏，褏所言皆從，遂使楚。儀固已料是謀之必中矣。",
                    "type": 2
                },
                {
                    "paragraph": "楚王將出張子，",
                    "zhushu": "正曰：姚本自為一章，今從之。"
                },
                {
                    "paragraph": "恐其敗已也。",
                    "zhushu": "𥙷曰：姚云：敗一作欺。"
                },
                {
                    "paragraph": "靳尚謂楚王曰：臣請隨之。儀事主不善，臣請殺之。楚小臣，靳尚之仇也。謂張旄",
                    "zhushu": "魏之用事者："
                },
                {
                    "paragraph": "曰：以張儀之智而有秦、楚之用，君必窮矣。君不如使人微要靳尚而殺之，",
                    "zhushu": "微不顯也。使若儀殺之。"
                },
                {
                    "paragraph": "楚王必大怒儀也。彼儀窮則子重矣。楚、秦相難，則魏無患矣。張旄果令人要靳尚刺之，楚王大怒。秦、楚",
                    "zhushu": "𥙷正曰：怒秦句。"
                },
                {
                    "paragraph": "搆兵而戰。秦、楚爭事魏，張旄果大重",
                    "zhushu": "彪謂張旄：欲窮儀，則如殺儀斯已矣。今不殺儀，顧從。説者殺尚，以儀之智為足以免於死也。𥙷曰：大事記靳尚之出張儀，欲以求福也，反以殺身。事變之來，亦安可迎隨哉。此可為小人之戒。屈原曰：前大臣見欺於張儀，儀至，臣以為大王烹之。吁！豈惟屈原，雖庸人孰不謂然。懐王聽靳尚隨䄂之言而出之。旣出之，又恐其欺巳而使尚隨之。不悟其誑尚之見殺，則雖怒而終不能誅儀也。杜忠言惑邪說，玩弄於儀掌股之上，召㓂衂師，䘮國亡身死有餘責，特以為秦人詐誘天下，反從而怜之，計其愚闇強愎，六囯之主無与輩也。",
                    "type": 2
                },
                {
                    "paragraph": "張儀，爲秦破從連横，說楚王",
                    "zhushu": "在鄭䄂出儀後。"
                },
                {
                    "paragraph": "曰：秦地半天下，兵敵四國，",
                    "zhushu": "四方之囯。"
                },
                {
                    "paragraph": "被山帶河",
                    "zhushu": "補曰：姚及别本有四塞字。史同，此脫。"
                },
                {
                    "paragraph": "以為固，",
                    "zhushu": "被，寢衣也。喻其亘延。"
                },
                {
                    "paragraph": "虎賁之士百餘萬，",
                    "zhushu": "漢官儀：虎賁戴鶡冠，屬中郎將。正曰：牧誓注：若虎賁獸，言其猛也。周禮有虎賁氏，非始漢。"
                },
                {
                    "paragraph": "車千乗，騎萬匹，粟如丘山。法令旣明，士卒安難樂死。",
                    "zhushu": "死难兵革之事。"
                },
                {
                    "paragraph": "主嚴以明，將智以武，雖無出兵甲，席卷常山之險，",
                    "zhushu": "収取之如卷，席之易無遺。也。恒山屬趙之元氏，此作常，劉向避文帝諱也。補曰：正義云：常山在鎭州西。正曰：史記已作常，漢時傳寫所改。"
                },
                {
                    "paragraph": "折天下之脊，天下後服者先亡。且夫為從者，無以異於驅羣羊而攻猛虎也。夫虎之與羊，不格明矣。",
                    "zhushu": "格。猶敵。"
                },
                {
                    "paragraph": "今大王不與猛虎而與羣羊，竊以為大王之計過矣。凡天下強國，非秦而楚，非楚而秦，兩國敵侔交爭，",
                    "zhushu": "侔，齊，䓁也。"
                },
                {
                    "paragraph": "其勢不兩立。而大王不與秦，秦下甲兵，據宜陽，韓之上地不通；",
                    "zhushu": "上流之地𥙷曰：後語作上黨地。"
                },
                {
                    "paragraph": "下河東，取成皐，韓必入臣於秦。韓入臣，魏則從風而動。秦攻楚之西，韓、魏攻其北，社稷豈得無危哉？且夫約從者，聚群弱而攻至強也。夫以弱攻強，不料敵而輕戰，國貧而驟舉兵，此危亡之術也。臣聞之，丘不如者勿與挑戰，粟不如者勿與持乆。",
                    "zhushu": "持，相持。"
                },
                {
                    "paragraph": "夫從人者，飾辯虚辭，",
                    "zhushu": "飾，縁飾非實也。"
                },
                {
                    "paragraph": "髙主之節行，言其利而不言其害，卒有楚禍，",
                    "zhushu": "秦伐楚之禍，史作秦禍，意同。"
                },
                {
                    "paragraph": "無及為巳。是故願大王之熟計之也。秦西有巴蜀，方船積粟，起於汶山，",
                    "zhushu": "居貧切。屬蜀。都湔氏道。即岷山。故唐志茂州汶山注有岷山。"
                },
                {
                    "paragraph": "循江而下，至郢三千餘里。舫船載卒，",
                    "zhushu": "舫平音。併舟也。正曰：舫，甫望切。"
                },
                {
                    "paragraph": "一舫載五十人，與三月之糧，下水而浮，一日行三百餘里。里數雖多，不費汗馬之勞，不至十日而距扞𨵿。",
                    "zhushu": "距本雞足，故訓至楚記：晉伐楚，楚為扞関以距之。儀傳注：巴郡魚復有扞水関。正曰：徐廣云：魚復有捍水、捍関。史：楚肅王四年，蜀伐楚，取兹方，於是楚作扞関拒之。"
                },
                {
                    "paragraph": "扞𨵿驚，則從竟陵以東盡城守矣。黔中、巫郡非王之有。巳秦舉甲出之武𨵿，南面而攻，則北地絶。",
                    "zhushu": "北竟之地，非幽州郡。"
                },
                {
                    "paragraph": "秦兵之攻楚也，危難在三月之内，而楚恃諸侯之救在半歳之外，此其勢不相及也。夫恃弱國之救，而忘強秦之禍，此臣所以爲大王之患也。且大王甞與呉人五戰",
                    "zhushu": "史不書。"
                },
                {
                    "paragraph": "三勝而亡之，陳卒盡矣，",
                    "zhushu": "陳，猶故正曰陳，古陣字。姚云：曽作陣。"
                },
                {
                    "paragraph": "有偏守新城",
                    "zhushu": "一偏之戌，繕築之城。"
                },
                {
                    "paragraph": "而居民苦矣。臣聞之，攻大者易危，而民敝者怨於上。夫守易危之功，而逆強秦之心，臣𥨸爲大王危之？且夫秦之所以不出甲於函谷，𨵿十五年以攻諸侯者，隂謀有吞天下之心也。",
                    "zhushu": "補曰：攻大即下功字，攻諸侯自當作攻。不出甲函谷関十五年，此辯士夸詞，非实。史作攻齊、趙。按此前二年、五年、六年皆有攻趙之事，而攻齊則無之，若云不攻齊，則猶可通也。隂謀，一本無。謀字。"
                },
                {
                    "paragraph": "楚甞與秦搆難戰於漢中，楚人不勝，通侯、執珪",
                    "zhushu": "徹侯，漢諱，武帝作通，此亦刘向所易也。正曰：說見前。"
                },
                {
                    "paragraph": "死者七十餘人，遂亡漢中。楚王大怒，興師襲秦，",
                    "zhushu": "補曰諸本有此四字。鮑本無。今依諸本増。"
                },
                {
                    "paragraph": "與秦戰於藍田，又却。",
                    "zhushu": "秦惠十三年，取漢中，又敗之藍田。此十七年，此處与上章所稱楚王皆後人追書耳。"
                },
                {
                    "paragraph": "此所謂兩虎相搏者也。夫秦、楚相敝，而韓、魏以全制其後，計無過",
                    "zhushu": "一作危。"
                },
                {
                    "paragraph": "於此者矣。是故願大王熟計之也。秦下兵攻衛陽晉，必關",
                    "zhushu": "元作開。"
                },
                {
                    "paragraph": "開，",
                    "zhushu": "補曰。姚云。一本作関。史同。按諸本多作開。或作大開。不若関義長。"
                },
                {
                    "paragraph": "扃天下之匈。",
                    "zhushu": "上二邑，天下之中也，故喻之匈。秦下兵，二邑必拒之，則閉不通，故楚可以此時舉。宋正曰：索隱云，以常山為天下脊，則衛及陽晉當天下匈其地，是秦、晉、齊、楚之交道也。據之，是関天下匈，他囯不得動也。"
                },
                {
                    "paragraph": "大王悉起兵以攻宋，不至數月而宋可舉。舉宋而東指，則泗上十二諸侯盡王之有已。凡天下所信約從親堅者，蘇秦封爲武安君而相燕。即隂與燕王謀破齊，共分其地，乃佯有罪，出奔入齊，齊王",
                    "zhushu": "閔。"
                },
                {
                    "paragraph": "因受而相之。居二年而覺，齊王大怒，車裂蘇秦於市。",
                    "zhushu": "按：史，秦事覺，在其死後，儀以此明其以詐死耳。𥙷曰：蘇秦為客所刺，設計以取賊，故車裂而得賊。今儀言如此，盖借事為說，破從親也。"
                },
                {
                    "paragraph": "夫以一詐偽反覆之蘇秦，而欲經營天下，混一諸侯，其不可成也亦明矣。今秦之與楚也，接境壤界，固形親之國也。",
                    "zhushu": "其勢當親。"
                },
                {
                    "paragraph": "大王誠能聽臣，臣請秦太子入質於楚，楚太子入質於秦，請以秦女爲大王箕帚之妾，",
                    "zhushu": "帚，糞也，以洒掃之役自居。𥙷曰大事，記其說，諸侯皆曰事秦，獨楚曰云云，以楚最強故尔。"
                },
                {
                    "paragraph": "効萬家之都，以爲湯沐之邑，長為昆弟之國，終身無相攻擊。臣以謂計無便於此者，故敝邑秦王",
                    "zhushu": "惠。"
                },
                {
                    "paragraph": "使使臣獻書之從車下風",
                    "zhushu": "書囯，書非此書，將迎之際，必有風焉。不敢當立，故言下風。"
                },
                {
                    "paragraph": "須以决事。楚王曰：楚國僻陋，託東海之上。寡人年㓜，",
                    "zhushu": "言其爲從時。"
                },
                {
                    "paragraph": "不習國家之長計。今上客幸教以明制，",
                    "zhushu": "秦王之制詔。"
                },
                {
                    "paragraph": "寡人聞之，敬以國從。乃遣使車百乗，獻雞駭之犀，",
                    "zhushu": "抱朴子：通天犀中有一白理如線，置米其上以飼雞，見之驚却，名駭雞犀。"
                },
                {
                    "paragraph": "夜光之璧",
                    "zhushu": "鄒陽言魏文侯歸白圭、夜光之璧。"
                },
                {
                    "paragraph": "於秦王。",
                    "zhushu": "傳在諸囯之先。𥙷曰：大事記六囯連衡魏，先聽儀說事秦，故楚赦儀之後，所說止五囯。儀說楚王与秦和親，楚王旣得張儀而重出黔中地，欲許之，屈平諌不聽，卒許儀。遂說韓、齊、趙、燕，皆聽儀。歸報未至，惠王薨而約亦解。○爲秦兩爲大之爲，去聲。挑，上聲。",
                    "type": 2
                },
                {
                    "paragraph": "張儀相秦，",
                    "zhushu": "復相時。"
                },
                {
                    "paragraph": "謂昭睢曰：楚無鄢郢、漢中，有所更得乎？",
                    "zhushu": "此皆楚之要地，無此則危亡，安能有他？"
                },
                {
                    "paragraph": "曰：無有。曰：無。昭過、陳軫有所更得乎？曰：無所更得。",
                    "zhushu": "二臣，楚之良也。無此二臣，不能復得良臣。此儀爲秦謀去楚謀臣也。"
                },
                {
                    "paragraph": "張儀曰：爲儀謂楚王，逐昭過、陳軫，請復鄢郢、漢中。",
                    "zhushu": "秦惠十三年取漢中，故至是許復之。鄢郢此時不書，此䇿儀知楚王重地輕人，故使睢言之，二人逐則楚無良臣，睢必得其䖏也。"
                },
                {
                    "paragraph": "昭睢歸報楚王，",
                    "zhushu": "睢盖畔楚善儀者。"
                },
                {
                    "paragraph": "楚王說之。有人謂昭過曰：甚矣，楚王不察於名者也！韓求相工陳籍",
                    "zhushu": "周䇿陳作師，求周使相之。"
                },
                {
                    "paragraph": "而周不聽；魏求相綦母恢而周不聽。何以也？周曰：",
                    "zhushu": "𥙷補曰：姚云：一本有曰字。"
                },
                {
                    "paragraph": "是列縣畜我也。",
                    "zhushu": "待我如縣吏。"
                },
                {
                    "paragraph": "今楚，萬乗之強國也，大王，天下之賢王也。今儀曰逐君與陳軫，而王聽之，是楚自待",
                    "zhushu": "元作行。"
                },
                {
                    "paragraph": "行",
                    "zhushu": "𥙷曰：當是待字。"
                },
                {
                    "paragraph": "不如周，而儀重於韓、魏之王也。且儀之所行有功名者，秦也，",
                    "zhushu": "欲立功名於秦。"
                },
                {
                    "paragraph": "所欲貴富者魏也。",
                    "zhushu": "取富貴於魏。"
                },
                {
                    "paragraph": "欲爲攻於魏，",
                    "zhushu": "爲魏伐人。"
                },
                {
                    "paragraph": "必南伐楚。故攻有道，外絶其交，",
                    "zhushu": "交謂与國。"
                },
                {
                    "paragraph": "内逐其謀臣。陳軫，夏人也，",
                    "zhushu": "夏中，囯也。"
                },
                {
                    "paragraph": "習於三晉之事，故逐之，則楚無謀臣矣。今君能用楚之衆，故亦逐之，則楚衆不用矣。此所謂内攻之者也，而王不知察。今君何不見臣於王，請爲王使。齊交不絶，",
                    "zhushu": "𥙷曰：姚本疊齊交不絶四字。"
                },
                {
                    "paragraph": "儀聞之，其効鄢、郢、漢中必緩矣。",
                    "zhushu": "齊、楚大囯也，儀惡其合，今合而与之地，則楚益勁，儀必不爲也。"
                },
                {
                    "paragraph": "是昭睢之言不信也，王必薄之。",
                    "zhushu": "",
                    "type": 2
                },
                {
                    "paragraph": "楚王令昭睢之秦重張儀。",
                    "zhushu": "說秦使重之。"
                },
                {
                    "paragraph": "未至，惠王死，武王逐張儀，王因収昭睢以取齊。",
                    "zhushu": "収捕繫之也。睢善儀而齊惡儀，秦旣逐儀。楚故捕繫睢以外儀而合於齊。補曰：以収爲捕繫，則与収韓、魏字義頓異，恐有差誤。"
                },
                {
                    "paragraph": "桓臧",
                    "zhushu": "楚人。"
                },
                {
                    "paragraph": "爲睢謂楚王曰：從",
                    "zhushu": "元作橫。"
                },
                {
                    "paragraph": "橫親之不合也。儀貴惠王",
                    "zhushu": "爲王所貴。"
                },
                {
                    "paragraph": "而善睢也。今惠王死，武王立，儀走公孫郝、甘茂貴。甘茂善魏，公孫郝善韓，二人固不善睢也。必以秦合韓、魏。韓、魏之重儀，",
                    "zhushu": "言昔重之。"
                },
                {
                    "paragraph": "儀有秦而睢以楚重之。今儀困秦而睢收楚，",
                    "zhushu": "困，謂見逐於秦。"
                },
                {
                    "paragraph": "韓、魏欲得秦，必善二人者。",
                    "zhushu": "郝与茂："
                },
                {
                    "paragraph": "二人者",
                    "zhushu": "𥙷三字𥙷曰：姚云：一本復有二人字。"
                },
                {
                    "paragraph": "將収韓、魏，輕儀而伐楚，",
                    "zhushu": "以楚甞重儀故。"
                },
                {
                    "paragraph": "方城必危。王不如復睢",
                    "zhushu": "復其位。"
                },
                {
                    "paragraph": "而重儀於韓、魏。儀據楚勢，挾魏重以與秦爭，魏不合，秦",
                    "zhushu": "絶句："
                },
                {
                    "paragraph": "王亦不從，",
                    "zhushu": "不從秦。補曰：姚云：王三本同作韓。愚謂此義長。"
                },
                {
                    "paragraph": "則方城無患。",
                    "zhushu": "",
                    "type": 2
                },
                {
                    "paragraph": "張儀逐惠施於魏，",
                    "zhushu": "儀時𨻶秦相魏，此十九年。"
                },
                {
                    "paragraph": "惠子之楚，楚王受之。馮郝",
                    "zhushu": "楚人。"
                },
                {
                    "paragraph": "謂楚王曰：逐惠子者，張儀也，而王親與約，",
                    "zhushu": "与施相結。"
                },
                {
                    "paragraph": "是欺儀也，臣爲王弗取也。惠子爲儀來者，",
                    "zhushu": "元作者來。"
                },
                {
                    "paragraph": "者來而惡王之交於張儀，惠子必弗行也。",
                    "zhushu": "此設辭也。施以儀逐之而來，必有惡儀之言。使施善儀，爲儀而來，豈行此惡儀之言哉？正曰謂逐惠施者張儀，而王与施結約，則是欺儀。臣所以爲王不取惠施爲儀逐來，歸而使王与儀交，惡施亦不必行此。"
                },
                {
                    "paragraph": "且宋王",
                    "zhushu": "君偃。"
                },
                {
                    "paragraph": "之賢惠子也，天下莫不聞也。今之不善張儀也，",
                    "zhushu": "今謂施。"
                },
                {
                    "paragraph": "天下莫不知也。今爲事之故，",
                    "zhushu": "今爲楚國事。"
                },
                {
                    "paragraph": "棄所貴於讎人，",
                    "zhushu": "貴謂儀，讎謂施，不善儀也。楚王甞貴儀而今受施，是爲儀之讎而棄儀也。"
                },
                {
                    "paragraph": "臣以爲大王輕矣。且爲事邪？",
                    "zhushu": "誠有意爲國事者。"
                },
                {
                    "paragraph": "王不如舉惠子而納之於宋。而謂張儀曰：謂爲子勿納也。今必德王。",
                    "zhushu": "今謂儀補曰：一本儀必君王。"
                },
                {
                    "paragraph": "而惠子窮人，而王奉之，又必德王。此不失爲儀之實，而可以德惠子。王曰：善。乃奉惠子而納之宋。",
                    "zhushu": "補曰：以爲之爲，如字。",
                    "type": 2
                },
                {
                    "paragraph": "陳軫去，",
                    "zhushu": "而作告。"
                },
                {
                    "paragraph": "告",
                    "zhushu": "補曰。恐當作去。"
                },
                {
                    "paragraph": "楚之魏。張儀惡之於魏王",
                    "zhushu": "哀正曰：當是惠王。"
                },
                {
                    "paragraph": "曰：軫猶善，楚爲求地甚力。左爽",
                    "zhushu": "未詳。"
                },
                {
                    "paragraph": "謂陳軫曰：儀善於魏王，魏王甚信之。公雖百說之，猶不聽也。公不如以儀之言爲資，",
                    "zhushu": "儀言巳爲楚，因以其言聞之楚。"
                },
                {
                    "paragraph": "而得復楚。",
                    "zhushu": "楚聞其爲楚故復之。"
                },
                {
                    "paragraph": "陳軫曰：善。因使人以儀之言聞於楚。楚王喜，欲復之。",
                    "zhushu": "𥙷曰：魏䇿有同。",
                    "type": 2
                },
                {
                    "paragraph": "魏王",
                    "zhushu": "哀正曰：無考。"
                },
                {
                    "paragraph": "遺楚王美人，楚王說之。夫人鄭褏知王之說新人也，甚愛新人，衣服玩好，擇其所喜而爲之；宫室卧具，擇其所善而爲之，愛之甚於王。王曰：婦人所以事夫者，色也，而妬者其情也。今鄭褏知寡人之說新人也，其愛之甚於寡人，此孝子之所以事親，忠臣之所以事君也。鄭褏知王以已爲不妬也，因謂新人曰：王愛子美矣。雖然，惡子之鼻。子爲見王，",
                    "zhushu": "爲此惡鼻故，正曰爲如字。"
                },
                {
                    "paragraph": "則必揜子鼻。新人見王，因揜其鼻。王謂鄭褏曰：夫新人見寡人則揜其鼻，何也？鄭褏曰：妾知也。王曰：雖惡，必言之。鄭褏曰：其似惡聞王之𦤀也。",
                    "zhushu": "王盖有𦤀疾。"
                },
                {
                    "paragraph": "王曰：悍哉！令劓之，無使逆命。",
                    "zhushu": "不通新人之言。補曰。雖惡之惡。如字。",
                    "type": 2
                },
                {
                    "paragraph": "楚王后死，",
                    "zhushu": "自張儀拘時，獨言鄭褏，則后死乆矣。正曰無據。使眞爲懷王，鄭褏必不待視珥所在。矣。"
                },
                {
                    "paragraph": "未立后也。謂昭魚曰：公何以不請立后也？昭魚曰：王不聽，是智困而交絶，立后也。",
                    "zhushu": "新所立后補曰：一本立作於。"
                },
                {
                    "paragraph": "然則",
                    "zhushu": "說者，辭。"
                },
                {
                    "paragraph": "不買五𩀱珥，令其一善而獻之王明曰：視善珥所在，因請立之。",
                    "zhushu": "補曰：不買上宜有何字，說見齊䇿。此等何足紀載。",
                    "type": 2
                },
                {
                    "paragraph": "齊明說卓滑",
                    "zhushu": "疑即淖滑。"
                },
                {
                    "paragraph": "以伐秦，滑不聽也。齊明謂卓滑曰：明之來也，",
                    "zhushu": "盖自秦來。"
                },
                {
                    "paragraph": "爲樗里疾卜交也。明說楚大夫以伐秦，皆受明之說也。唯公弗受也。臣有辭以報樗里子矣。卓滑因重之。",
                    "zhushu": "此明因敗爲成之說也。樗里，滑之所欲交也。滑不聽明，明懼見輕，爲善於疾，而言以此報疾，故滑重之。",
                    "type": 2
                },
                {
                    "paragraph": "或謂黃齊曰：人皆以謂公不善於富摯，",
                    "zhushu": "皆楚人。"
                },
                {
                    "paragraph": "公不聞老萊子",
                    "zhushu": "楚有道之士。"
                },
                {
                    "paragraph": "之教孔子事君乎？示之其齒之堅也，",
                    "zhushu": "補曰：姚云：一本齒下有曰　齒二字。"
                },
                {
                    "paragraph": "六十而盡相靡也。",
                    "zhushu": "靡、摩同。研也。"
                },
                {
                    "paragraph": "今富摯能",
                    "zhushu": "有材能。"
                },
                {
                    "paragraph": "而公重不相善也，",
                    "zhushu": "重，猶甚。"
                },
                {
                    "paragraph": "是兩盡也。",
                    "zhushu": "補曰：謂兩強俱斃，若齒之相摩以就盡也。"
                },
                {
                    "paragraph": "諺曰：",
                    "zhushu": "傳言曰諺。"
                },
                {
                    "paragraph": "見君之乗下之，",
                    "zhushu": "乗，馬也。在車則下。"
                },
                {
                    "paragraph": "見杖起之。",
                    "zhushu": "在坐則起。𥙷曰下音戸。起音去上声。"
                },
                {
                    "paragraph": "今也王愛富摯而公不善也，是不臣也。",
                    "zhushu": "彪謂王之所愛，誠善人也，正人也，尊之敬之，礼也。如不善不正，方當為王力排而亟去之，今曰王愛之，亦愛何義也？此正盍以富摯能爲足愛也。夫能之不善不正亦多矣，不可不察也。補曰：說苑：常摐告老子曰：舌之存也，豈非以其治之柔邪？齒之亡也，豈非以其剛邪？孔叢子云：老萊子謂子思曰：子不見夫齒乎？雖堅剛䘚盡相摩，舌柔順，終以不敝。按史記及漢志並云：孔子与老子、老萊子同時，孔業子所記舛也。",
                    "type": 2
                },
                {
                    "paragraph": "秦伐宜陽，",
                    "zhushu": "此二十一年。"
                },
                {
                    "paragraph": "楚王謂陳軫曰：寡人聞韓朋",
                    "zhushu": "元作侈，下同。"
                },
                {
                    "paragraph": "侈，巧士也，習諸侯事，殆能自免也。",
                    "zhushu": "免於危亡也。公仲時守宜。陽。"
                },
                {
                    "paragraph": "爲其必免，吾欲先據之以加德焉。陳軫對曰：舎之，王勿據也。以韓朋侈之智，於此困矣。今山澤之獸無黠於麋，",
                    "zhushu": "鹿屬𥙷曰黠，慧也。慧者，儇敏也。"
                },
                {
                    "paragraph": "麋知獵者張網前而驅已也，因還走，而冐人",
                    "zhushu": "䝉犯，即人不趨網。"
                },
                {
                    "paragraph": "至，數獵者知其詐",
                    "zhushu": "𥙷曰：數音朔。"
                },
                {
                    "paragraph": "僞，舉網而進之，",
                    "zhushu": "僞舉網使其進，而即人乃以網網之。"
                },
                {
                    "paragraph": "麋因得矣。今諸侯明知此多詐僞，舉網而進者必衆矣。舎之，王勿據也。韓朋侈之智，於此困矣。楚王聽之，宜陽果抜。陳軫先知之也，",
                    "zhushu": "此䇿亦可作韓侈，以公仲實守宜陽，故作朋。正曰：說見秦韓等策。",
                    "type": 2
                },
                {
                    "paragraph": "四國伐楚，",
                    "zhushu": "楚記：二十八年，秦斉韓、魏共攻楚。"
                },
                {
                    "paragraph": "楚令昭睢將以距",
                    "zhushu": "拒同。"
                },
                {
                    "paragraph": "秦。楚王欲擊秦，昭睢不欲。桓臧為昭睢謂楚王曰：睢戰勝三囯，惡楚之強也，恐秦之變而聽楚也，必深攻楚以勁秦。",
                    "zhushu": "堅其伐楚之心。"
                },
                {
                    "paragraph": "秦王",
                    "zhushu": "昭。"
                },
                {
                    "paragraph": "怒於戰不勝，必悉起而擊楚，是王與秦相罷，",
                    "zhushu": "音疲。"
                },
                {
                    "paragraph": "而以利三國也。戰不勝秦，秦進兵而攻。不如益昭睢之兵，令之示秦必戰。秦王惡與楚相敝，而令天下利，",
                    "zhushu": "𥙷正曰：令天下，謂以相敝令於天下，使知。"
                },
                {
                    "paragraph": "秦可以少割而収害也。",
                    "zhushu": "秦見楚將必戰，必割地与楚和，戰伐之害可息也。収猶息正。曰：秦惡与楚相敝而不戰，則楚可以少割地而収秦。一本無害字，是。"
                },
                {
                    "paragraph": "秦、楚之合，而燕、趙、魏不敢不聽，三國可定也。",
                    "zhushu": "",
                    "type": 2
                },
                {
                    "paragraph": "城渾",
                    "zhushu": "周人。"
                },
                {
                    "paragraph": "出周，",
                    "zhushu": "自周出正曰出周。下連三人之文，疑爲人名有誤字，故大事記止云城渾南遊於楚。"
                },
                {
                    "paragraph": "二",
                    "zhushu": "元作三，補曰二字恐有誤。"
                },
                {
                    "paragraph": "三人偶行，",
                    "zhushu": "偶耦同，二人曰耦，兩也。此盖一人先，二人後。"
                },
                {
                    "paragraph": "南游於楚，至於新城。",
                    "zhushu": "莊六年注：新城，鄭新宻，今滎陽宻也。漢北海、河南皆。有此屬楚，盖河南宻也。正曰：僖作莊，誤。新城說見秦䇿下。章言新城，陽人，陽城在汝州，當是与此近者。"
                },
                {
                    "paragraph": "城渾說其令曰：",
                    "zhushu": "補曰：周顯王十九年，秦置令、丞。趙䇿受馮亭，上黨亦云千户封縣令。今楚亦有此稱，變古者非特秦矣。"
                },
                {
                    "paragraph": "鄭、魏者，楚之耎國，",
                    "zhushu": "集韻：耎，弱也。補曰：而兖反。"
                },
                {
                    "paragraph": "而秦、楚之強敵也。鄭、魏之弱，而楚以上梁應之，",
                    "zhushu": "此山陽済陽故梁，近楚故也。正曰故梁在汝州西南，說見斉䇿，此云上梁，非是。"
                },
                {
                    "paragraph": "宜陽之大也，",
                    "zhushu": "時秦巳得之。"
                },
                {
                    "paragraph": "楚以弱，新城圖",
                    "zhushu": "元作圍。"
                },
                {
                    "paragraph": "圍之。蒲坂、平陽相去百里，秦人一夜而襲之，安邑不知。",
                    "zhushu": "此言百里之地不相知，况于五百里邪。"
                },
                {
                    "paragraph": "新城、上梁相去五百里，秦人一夜而襲之，上梁亦不知也。今邊邑之所恃者，非江南泗上也，",
                    "zhushu": "漢志楚分野言江南地廣，云：此皆逺哉，故非所恃。漢志言楚分野云江南平地，故知其稽。正曰䇿語難曉，注強解尤甚，"
                },
                {
                    "paragraph": "故",
                    "zhushu": "衍楚字。"
                },
                {
                    "paragraph": "楚王何不以新城爲主郡也，",
                    "zhushu": "主猶。守也。爲郡則士馬盛，可以備秦。正曰：大事記，郡者縣之主，故謂之主郡。又郡縣說見秦䇿。"
                },
                {
                    "paragraph": "邊邑甚利之。",
                    "zhushu": "此渾言其欲說楚王大意。"
                },
                {
                    "paragraph": "新城公",
                    "zhushu": "楚縣尹稱公。"
                },
                {
                    "paragraph": "大說，乃爲",
                    "zhushu": "字衍王。"
                },
                {
                    "paragraph": "王",
                    "zhushu": "補曰：姚本無王字。"
                },
                {
                    "paragraph": "具駟馬乗車五百金之楚，",
                    "zhushu": "衍盡字。"
                },
                {
                    "paragraph": "盡",
                    "zhushu": "𥙷曰贐，也字通借，姚本無。"
                },
                {
                    "paragraph": "城渾，得之，遂南交於楚。楚王果以新城爲主郡。",
                    "zhushu": "城，書作成。補曰：當作城，從改文。",
                    "type": 2
                },
                {
                    "paragraph": "韓公叔有齊、魏，",
                    "zhushu": "得二囯之援。"
                },
                {
                    "paragraph": "而太子有楚，秦",
                    "zhushu": "太子幾瑟也。韓㐮十二年，蘇代曰公叔伯嬰恐秦楚之納㡬瑟是也。此二十九年。"
                },
                {
                    "paragraph": "以爭國。",
                    "zhushu": "補曰：公叔主咎，公仲主幾瑟也。伯嬰說見韓䇿。"
                },
                {
                    "paragraph": "鄭申爲楚使於韓，矯以新城、陽人",
                    "zhushu": "秦記注：南陽縣有陽人聚。𥙷曰：正義引括地志云：陽人在汝州葉縣西。"
                },
                {
                    "paragraph": "予太子。楚王怒，將罪之。對曰：臣矯予之以爲國也。臣爲太子得新城、陽人以與公叔爭國而得之，",
                    "zhushu": "得其囯事。"
                },
                {
                    "paragraph": "齊、魏必伐韓。韓氏急，必懸命於楚，又何新城、陽人之敢求？太子不勝，",
                    "zhushu": "不勝公叔"
                },
                {
                    "paragraph": "𦍒",
                    "zhushu": "元作然。"
                },
                {
                    "paragraph": "然而不死。今將倒冠而至，",
                    "zhushu": "言其歸楚之疾。"
                },
                {
                    "paragraph": "又安敢言地？楚王曰：善。乃不罪也。",
                    "zhushu": "韓襄䇿語同。",
                    "type": 2
                },
                {
                    "paragraph": "楚杜赫說楚王以取趙，王曰：與",
                    "zhushu": "𥙷曰：一本作且与。"
                },
                {
                    "paragraph": "之五大夫",
                    "zhushu": "楚官："
                },
                {
                    "paragraph": "而令私行。陳軫謂楚王曰：赫不能得趙，五大夫不可収也，是",
                    "zhushu": "元作得。"
                },
                {
                    "paragraph": "得",
                    "zhushu": "𥙷曰：姚云：得一作是。"
                },
                {
                    "paragraph": "賞無功也。得趙而王無加焉，是無善也。",
                    "zhushu": "不賞其善，如不有之。"
                },
                {
                    "paragraph": "王不如以十乗行之。杜赫怒而不行。陳軫謂王曰：是不能得趙也。",
                    "zhushu": "",
                    "type": 2
                },
                {
                    "paragraph": "楚王問於范環曰：寡人欲置相於秦，孰可？對曰：臣不足以知之。",
                    "zhushu": "補曰：史楚懐王新与秦婚而懽秦。聞甘茂在楚。使人謂楚王曰。願送甘茂於秦云云。環史作埍。"
                },
                {
                    "paragraph": "王曰：吾相甘茂可乎？范環對曰：不可。王曰：何也？曰：夫史舉，上蔡之監門也，大不知",
                    "zhushu": "元作如，下同。"
                },
                {
                    "paragraph": "如",
                    "zhushu": "補曰：姚云：一作知。下同。"
                },
                {
                    "paragraph": "事君，小不知如處室，以苛廉聞於丗，",
                    "zhushu": "苛，小草。"
                },
                {
                    "paragraph": "甘茂事之順焉。",
                    "zhushu": "言大不失其意。"
                },
                {
                    "paragraph": "故惠王之明，武王之察，張儀之好譛，甘茂事之，取十官而無罪。茂誠賢者也，然而不可相秦。秦之有賢相也。非楚國之利也。且王甞用召",
                    "zhushu": "𥙷"
                },
                {
                    "paragraph": "滑",
                    "zhushu": "補曰：史作召滑。"
                },
                {
                    "paragraph": "於越",
                    "zhushu": "召渭見甘茂傳。"
                },
                {
                    "paragraph": "而納句章。",
                    "zhushu": "屬㑹稽。"
                },
                {
                    "paragraph": "昧之難。",
                    "zhushu": "昧唐昧，楚將。此二十八年秦、齊、韓、魏共攻楚，殺昧。"
                },
                {
                    "paragraph": "越亂。故楚南察瀬湖",
                    "zhushu": "察，猶治也。言楚有而治之。南陽有厲，音頼。正曰察瀬湖，史作塞厲門，地皆未詳，恐有誤字。察作塞，勝。"
                },
                {
                    "paragraph": "而野江東。",
                    "zhushu": "以江之東爲野。此言楚雖有唐昧之難，而能得越地以召滑亂之也。"
                },
                {
                    "paragraph": "計王之功所以能如此者。越亂而楚治也。今王巳用之於越矣。而忘之於秦。臣以爲王鉅速忘矣。",
                    "zhushu": "鉅大。也。正曰鉅詎通。"
                },
                {
                    "paragraph": "王若欲置相於秦乎。若公孫郝者可。夫公孫郝之於秦王",
                    "zhushu": "昭。"
                },
                {
                    "paragraph": "親也。",
                    "zhushu": "𥙷曰：史作何壽。"
                },
                {
                    "paragraph": "少與之同衣，長與之同車，被王衣以聽事。",
                    "zhushu": "言其素重。"
                },
                {
                    "paragraph": "眞大王之相巳",
                    "zhushu": "秦相而曰王之相，盖楚相之必右楚也。"
                },
                {
                    "paragraph": "王相之，楚國之大利也。",
                    "zhushu": "甘茂傳有人地小異。補曰：上蔡，史俱作下蔡，未云。楚使使請秦相向壽，茂竟不得入，卒於魏。",
                    "type": 2
                },
                {
                    "paragraph": "魏相翟強死，爲甘茂謂楚王曰：魏之幾相者，",
                    "zhushu": "言危欲相之。"
                },
                {
                    "paragraph": "公子勁也。",
                    "zhushu": "秦人。"
                },
                {
                    "paragraph": "勁也相魏，魏秦之交必善。",
                    "zhushu": "勁，秦人而魏相之，故正曰。俱無考。"
                },
                {
                    "paragraph": "秦魏之交完，則楚輕矣。故王不如與齊約，相甘茂於魏。齊王",
                    "zhushu": "閔。"
                },
                {
                    "paragraph": "好髙人，以名，今爲其行人，",
                    "zhushu": "楚爲齊請，如其使者禮。行人使適四方。"
                },
                {
                    "paragraph": "請魏之相，齊王必喜。魏氏不聽，交惡於齊。齊、魏之交惡，必爭事楚。魏氏聽甘茂與樗里疾，貿首之讎也，",
                    "zhushu": "貿言欲易取其首。"
                },
                {
                    "paragraph": "而魏、秦之交必惡，",
                    "zhushu": "疾相秦，茂相魏故。"
                },
                {
                    "paragraph": "又交重楚也。",
                    "zhushu": "",
                    "type": 2
                },
                {
                    "paragraph": "齊、秦約攻楚，楚令景翠以六城賂齊太子爲質。",
                    "zhushu": "此二十九年太子横。"
                },
                {
                    "paragraph": "眧睢謂景翠曰：秦恐，且因景鯉、蘇厲而效地於楚。公出地以取齊，",
                    "zhushu": "取，猶収。猶恱。"
                },
                {
                    "paragraph": "鯉與厲且以収地取秦，",
                    "zhushu": "収前所効者，盖二人之辭。曰：楚出地取斉，楚旣弱矣，何足与地？秦収所効，必恱二人也。正曰：景鯉乃楚臣，秦可因之以責地，見楚弱而勸秦収所効之地，恐非。"
                },
                {
                    "paragraph": "公事必敗。",
                    "zhushu": "楚不得秦地，申翠賂斉，楚必怨翠。"
                },
                {
                    "paragraph": "公不如令王重賂景鯉、蘇厲使入秦，",
                    "zhushu": "二人得楚賂，不復爲秦収地矣。"
                },
                {
                    "paragraph": "秦恐，",
                    "zhushu": "以斉、楚合故。"
                },
                {
                    "paragraph": "必不求地",
                    "zhushu": "不収所効。"
                },
                {
                    "paragraph": "而合於楚。若齊不求，是公與約也。",
                    "zhushu": "兩囯各不取地而止攻是約者復和也。与如与囯之与和好也。言翠能和两國之約。正曰：戰國之時，秦之割地希矣。惟赧王十七年割三城和斉韓。魏一事爾，懐王未年，楚益以弱，雖合斉，秦未必遽懼而割也。効地於楚者，令楚効地。恐者，恐或如此之辭也。景翠必与㬌鯉、蘇厲不合者，故睢言翠、旣以地賂斉，則秦恐，或且因蘇厲、景鯉而令楚効地，是翠出地取斉，而二人収所出之地以取秦，翠事豈不敗乎？今不如重賂二人，使入秦爲觧，則秦恐或必不求地而与楚合。斉見秦、楚之合，若不求地，則是公能和好結約也。○秦恐必不求地，秦字疑當作斉，謂重賂二人入秦，則斉知秦、楚之和，恐不敢求所賂之地；若果不求，是公能和好結約也。說亦通。",
                    "type": 2
                },
                {
                    "paragraph": "術視",
                    "zhushu": "秦人。"
                },
                {
                    "paragraph": "伐楚，楚令昭䑕以十萬軍漢中，昭睢勝秦於重丘。",
                    "zhushu": "屬平原。正曰：恐非。"
                },
                {
                    "paragraph": "蘇厲謂宛公昭䑕",
                    "zhushu": "䑕爲宛尹。"
                },
                {
                    "paragraph": "曰：王欲昭睢之乗秦，",
                    "zhushu": "王楚、王乗猶淩。"
                },
                {
                    "paragraph": "必分公之兵以益之。秦知公兵之分也，必出漢中。",
                    "zhushu": "出兵伐此。"
                },
                {
                    "paragraph": "請爲公令𦍋",
                    "zhushu": "元作辛"
                },
                {
                    "paragraph": "辛",
                    "zhushu": "𥙷曰。當作𦍋。"
                },
                {
                    "paragraph": "戎謂王",
                    "zhushu": "戎，楚人貴於秦，如以𥝠告楚王者。"
                },
                {
                    "paragraph": "曰：秦兵且出漢中，則公之兵全矣。",
                    "zhushu": "欲其備秦，故不分其兵。",
                    "type": 2
                },
                {
                    "paragraph": "秦敗楚漢中，",
                    "zhushu": "此三十年秦伐我，取入城，宜得漢中。"
                },
                {
                    "paragraph": "楚王入秦，秦王",
                    "zhushu": "昭。"
                },
                {
                    "paragraph": "留之。游騰爲楚謂秦王曰：王挾楚王而與天下攻楚，則傷行矣；不與天下共攻之，則失利矣。王不如與之盟而歸之。楚王畏",
                    "zhushu": "畏，畏秦。"
                },
                {
                    "paragraph": "必不敢背盟背盟",
                    "zhushu": "𥙷二字補曰：宜復有背盟二字。"
                },
                {
                    "paragraph": "王因與三國攻之義也。",
                    "zhushu": "彪謂此言亦可聽也，而秦志在亂，楚不爲之動，所以卒併天下，後人守此。",
                    "type": 2
                },
                {
                    "paragraph": "頃襄王",
                    "zhushu": "懐王子元年赧王十七年癸亥。",
                    "type": 2
                },
                {
                    "paragraph": "楚襄王爲太子之時質於齊懷王薨太子辭於齊王",
                    "zhushu": "閔。"
                },
                {
                    "paragraph": "而歸齊王隘之",
                    "zhushu": "隘猶阻。未即許求地也。補曰：隘從阨音，下同。"
                },
                {
                    "paragraph": "予我東地五百里乃歸子子不予我不得歸太子曰：臣有傅請退",
                    "zhushu": "元作追。"
                },
                {
                    "paragraph": "追",
                    "zhushu": "補曰。退字訛。"
                },
                {
                    "paragraph": "而問傳傳愼子曰：獻之地所以爲身也。愛地不送死，父不義，臣，故曰獻之便。太子入，致命齊王曰：",
                    "zhushu": "致命，歸誠之言，正曰送致命令，如項羽使人致命懷王。"
                },
                {
                    "paragraph": "敬獻地五百里。齊王歸楚太子。太子歸，即位爲王。齊使車五十乗來取東地於楚。楚王告愼子曰：齊使來求東地，爲之柰何？愼子曰：王明曰朝羣臣，皆令獻其計。上柱國子良入見。王曰：寡人之得求反",
                    "zhushu": "求反囯而得。"
                },
                {
                    "paragraph": "主墳墓，復羣臣、",
                    "zhushu": "復見之。"
                },
                {
                    "paragraph": "歸社稷也，以東地五百里許齊，齊令使來求地，爲之奈何？子良曰：王不可不與也。王身出玉聲，許強萬乗之齊，而不與則不信，後不可以約結諸侯，請與而復攻之。與之信，攻之武，臣故曰與之。子良出，昭常入見：王曰：齊使來求東地五百里，爲之柰何？昭常曰：不可與也。萬乗者，以地大爲萬乗。今去東地五百里，是去戰國之半也。有萬乗之號，而無千乗之用也，不可。臣故曰勿與。常請守之。昭常出，景鯉入見：王曰：齊使來求東地五百里，爲之柰何？景鯉曰：不可與也。雖然，楚不能獨守。王身出玉聲，許萬乗之強齊也，而不與，負不義於天下，楚亦不能獨守。",
                    "zhushu": "𥙷曰：姚云：曽本圈去王身止獨守二十七字。"
                },
                {
                    "paragraph": "臣請西索救於秦。景鯉出，愼子入，王以三大夫計告愼子曰：子良見寡人曰：不可不與也。與而復攻之。常見寡人曰：不可與也。常請守之。鯉見寡人曰：不可與也。雖然，楚不能獨守也。臣請索救於秦，寡人誰用於三子之計？愼子對曰：王皆用之。王怫然作色曰：",
                    "zhushu": "怫，鬱也。正曰：怫音拂，當与孟子艴然之艴同義。怒，変色也。"
                },
                {
                    "paragraph": "何謂也？愼子曰：臣請効其說，而王且見其誠然也。王發上柱國子良車五十乗，而北獻地五百里於齊。發子良之明日，遣昭常爲大司馬，令徃守東地。遣昭常之明曰，遣景鯉車五十乗，西索救於秦。王曰：善。乃遣子良北獻地於齊。遣子良之明日，立昭常爲大司馬，使守東地。又遣景鯉西索救於秦。子良至齊，齊使人以甲受東地。昭常應齊使曰：我典主東地，",
                    "zhushu": "典猶聀，主猶守。"
                },
                {
                    "paragraph": "且與死生，",
                    "zhushu": "地有則生，失地死之。"
                },
                {
                    "paragraph": "悉五尺，至六十，三十餘萬，敝甲鈍兵，願承下塵。",
                    "zhushu": "凡人相趨則有塵，戰亦有塵，不敢与斉抗，故言下。"
                },
                {
                    "paragraph": "齊王謂子良曰：大夫來獻地，今常守之，何如？子良曰：臣身受命敝邑之王，是常矯也。王攻之。齊王大興兵攻東地，伐昭、常，未渉疆，秦以五十萬臨齊右壤，曰：夫隘楚太子弗出，不仁；又欲奪之東地五百里，不義。其縮甲則可，",
                    "zhushu": "縮，蹙也。盖東之。"
                },
                {
                    "paragraph": "不然，則願待戰。齊王恐焉，乃請子良南道楚，西使秦，解齊患，士卒不用，東地復全。",
                    "zhushu": "彪謂此四臣皆囯士也，㐮王無若人，豈能反囯？愼子能兼用之，其最優乎？方之晉五臣，其舅犯、歟。此書三書懐王薨而太子帰，史記獨謂太子帰而王乃薨，又謂王逃帰不逹薨。夫秦能刼留之，豈不能？衛之？孟甞之逃，先以計免，猶危不脫，楚王何以能逃？可疑也。楚王亡死，太子在外，郢中必立王，以絶秦望。太子以斉之，重，帰義嗣也，其誰敢干之？於是王乃定斉。䇿乃云：忠王而走太子，則是太子卒不得位，亦非也。盖郢中立王時，蘇子以此䇿干田文，而語人以九可，文不之用。丗，猶載其語也。正曰：頃襄之辞於斉，斉隘之以割地，雖不讎，非不信也。斉使之來，當直拒之。昭常之不与，是矣。然不知出地而較計於大小之間，抑未矣。子良之与而復攻，繆矣。景鯉爲之索救於秦，夫不共戴天之讎，在所當絶，尚忍乞哀而求援哉？鯉罪特甚也。愼子不知擇其是非，決以大義，請皆用之，則兼其失矣。且秦之責斉曰：隘楚太子不仁，奪東地不義。斯言也，出於讎囯之口，而四人皆無一語及之，尚何足稱乎。●餘說並見斉䇿○。春秋戰囯之時，在他囯而逃帰者多矣，豈無衛之者邪？以此疑懐王之逃不可也。補曰：使車使人之使，如字。爲身之爲，去声。",
                    "type": 2
                },
                {
                    "paragraph": "女阿",
                    "zhushu": "未詳。"
                },
                {
                    "paragraph": "謂蘇子曰：秦栖楚王，",
                    "zhushu": "懐王見刼，客秦如栖。"
                },
                {
                    "paragraph": "危太子者，公也。今楚王歸",
                    "zhushu": "以此書及史考之，王皆不帰。今此盖其䘮帰，正曰此謀度之言。"
                },
                {
                    "paragraph": "太子南，",
                    "zhushu": "自斉帰楚爲南。"
                },
                {
                    "paragraph": "公必危。公不如令人謂太子曰：蘇子知太子之怨已也，必且務不利太子。太子不如善蘇子，蘇子必且爲太子入矣。",
                    "zhushu": "入，言其歸之之深，正曰使太子得入也。"
                },
                {
                    "paragraph": "蘇子乃令人謂太子，太子復請於蘇子。",
                    "zhushu": "詳此亦無走太子之事。𥙷曰：疑此乃齊䇿蘇子說薛公章，脫簡首女阿二字，又他章錯脫文說薛公策末欠蘇子自觧於薛公一節，此爲蘇子自解於太子也。疑亦有差舛。",
                    "type": 2
                },
                {
                    "paragraph": "長沙之難，",
                    "zhushu": "長沙、荆州囯懷二十九年，秦大破楚，楚王恐，使太子質齊。楚盖破於此。"
                },
                {
                    "paragraph": "楚太子横爲質於齊。楚王死，薛公歸，太子横因與韓、魏之兵隨而攻東國。太子懼。",
                    "zhushu": "本其𥘉言之，亦明此非新立王死。"
                },
                {
                    "paragraph": "昭蓋曰：不若令屈署以新東國爲和於齊",
                    "zhushu": "新字疑衍。"
                },
                {
                    "paragraph": "以動秦。秦恐齊之敗東國",
                    "zhushu": "上言齊興兵攻故地，此恐其敗。"
                },
                {
                    "paragraph": "而令行於天下也，必將救我。太子曰：善。遽令屈署以東國爲和於齊。",
                    "zhushu": "比即子良之，䇿盖与署偕。"
                },
                {
                    "paragraph": "秦王",
                    "zhushu": "昭。"
                },
                {
                    "paragraph": "聞之，懼，令芉",
                    "zhushu": "元作辛"
                },
                {
                    "paragraph": "辛",
                    "zhushu": "𥙷曰：當作。𦍋。"
                },
                {
                    "paragraph": "戎告楚曰：毋與齊東國，吾與子出兵矣。",
                    "zhushu": "",
                    "type": 2
                },
                {
                    "paragraph": "有獻不死之藥於荆王者，謁者操以入。中射之士",
                    "zhushu": "射人之在中者。正曰：韓非子注：中，射士官有上、中、下。"
                },
                {
                    "paragraph": "問曰：可食乎？曰：可。因奪而食之。王怒，使人殺中射之士。中射之士使人說王曰：臣問謁者，謁者曰可食，臣故食之。是臣無罪，而罪在謁者也。且客獻不死之藥，臣食之而王殺臣，是死藥也。王殺無罪之臣，而明人之欺王，王乃不殺。",
                    "zhushu": "彪謂此謾士，乃不可不殺。荆王赦之，以不能荅之也，於荅是也，何有？謁者曰：可食。非謂汝可食也。藥之能不死者，平人耳，非能使刑者不死。且人以獻王，何与汝而問之，是安得無罪也？正曰：人獻藥於王，奪而食之，固不得爲無罪，而罪不至於死者，世豈有不死之藥哉？明臣之欺王，此士之欲以悟王也，其志則忠矣。鮑謂不可不殺，悖哉！補曰：自齊威宣燕昭，使人入海求三神山，而方士盛。楚臣。有獻不死之藥者。知當時此術。蔓延浸滛，不獨燕齊然也。屈平逺游之篇曰。一氣孔神。𠔃於中夜。存虚以待之。𠔃無爲之先。長生乆視之方。無以易此。惜乎楚王之不知也。此䇿時亦無考。",
                    "type": 2
                },
                {
                    "paragraph": "齊以淖君之亂事",
                    "zhushu": "𥙷補曰：姚云，一本添讎字。"
                },
                {
                    "paragraph": "秦。其後秦欲取齊，",
                    "zhushu": "与齊合。"
                },
                {
                    "paragraph": "故使蘇㳙之楚，",
                    "zhushu": "㳙、固皆秦人。"
                },
                {
                    "paragraph": "令任固之齊。齊明謂楚王曰：秦王",
                    "zhushu": "昭。"
                },
                {
                    "paragraph": "欲楚，不若其欲齊之甚也。其使㳙來，以示齊之有楚，",
                    "zhushu": "以有楚之親示齊。"
                },
                {
                    "paragraph": "以資固於齊。",
                    "zhushu": "爲任固資。"
                },
                {
                    "paragraph": "齊見楚",
                    "zhushu": "見其納㳙。"
                },
                {
                    "paragraph": "必受固，是楚",
                    "zhushu": "𥙷𥙷曰：一本此有王字。"
                },
                {
                    "paragraph": "之聽㳙也，適爲固驅以合齊、秦也。",
                    "zhushu": "所謂資固。"
                },
                {
                    "paragraph": "齊、秦合，非楚之利也。且夫㳙來",
                    "zhushu": "𥙷曰，一本此下有之辭二字。"
                },
                {
                    "paragraph": "之辭，必非固之所以之齊之辭也。",
                    "zhushu": "㳙之辝，必厚楚而薄齊；固之辝，必厚齊而薄楚。"
                },
                {
                    "paragraph": "王不如令人以㳙之辭謾固於齊，",
                    "zhushu": "謾，欺也。以㳙薄齊之辞告齊，則固言厚齊者非實齊，必以固爲欺巳。"
                },
                {
                    "paragraph": "齊、秦必不合。齊、秦不合，則王重矣。王欲収齊以攻秦，漢中可得也。王即欲以秦攻",
                    "zhushu": "補𥙷曰：一本有攻字。"
                },
                {
                    "paragraph": "齊，淮、泗之間亦可得也。",
                    "zhushu": "元在齊，䇿正曰：從舊可。",
                    "type": 2
                },
                {
                    "paragraph": "莊辛",
                    "zhushu": "楚人補曰：元和姓纂：莊辛，楚莊王之後，以謚爲號。"
                },
                {
                    "paragraph": "謂楚襄王曰：君王左州侯，右夏侯，輦從鄢陵君與夀陵君，",
                    "zhushu": "皆楚之寵幸臣也。輦從謂輦出則二人從　之。"
                },
                {
                    "paragraph": "專淫𨓜侈靡，不顧國政，郢都必危矣。襄王曰：先生老悖乎？",
                    "zhushu": "悖，背道也。正曰：悖，亂也，言老而耄亂也。"
                },
                {
                    "paragraph": "將以爲楚國妖祥乎？莊辛曰：臣誠見其必然者也，非敢以爲國妖祥也。君王卒幸四子者不衰，楚國必亡矣。臣請避於趙，淹留以觀之。",
                    "zhushu": "淹亦留。"
                },
                {
                    "paragraph": "莊辛去之趙，留五月，秦果舉鄢、郢、巫、上蔡、陳之地。",
                    "zhushu": "此二十一年白起㧞郢置南郡。"
                },
                {
                    "paragraph": "襄王流揜於成",
                    "zhushu": "元作城。"
                },
                {
                    "paragraph": "城陽。",
                    "zhushu": "流謂走揜，覆也，謂自匿。成陽屬汝南，若城陽乃齊也。𥙷曰：史東北保於陳城，當是指此城爾。"
                },
                {
                    "paragraph": "於是使人發騶",
                    "zhushu": "騶、廐，御也。"
                },
                {
                    "paragraph": "徴莊辛於趙。",
                    "zhushu": "徴。謂召索。"
                },
                {
                    "paragraph": "莊辛曰：諾。莊辛至，襄王曰：寡人不能用先生之言，今事至於此，爲之柰何？莊辛對曰：臣聞鄙語曰：見兎而顧犬，未爲晚也；亡羊而𥙷牢，",
                    "zhushu": "牢閉飬之圈。"
                },
                {
                    "paragraph": "未爲遲也。臣聞昔湯武以百里昌，桀紂以天下亡。今楚國雖小，絶長續短，猶以數千里，豈特百里哉？王獨不見夫蜻蛉乎？",
                    "zhushu": "蟲一名枽根。"
                },
                {
                    "paragraph": "六足四翼，飛翔乎天地之間，俛啄蚉䖟而食之，仰承甘露而飲之，自以爲無患，與人無爭也。不知夫五尺童子，方將調飴",
                    "zhushu": "元作鈆。"
                },
                {
                    "paragraph": "鈆",
                    "zhushu": "補曰：鈆當作飴。"
                },
                {
                    "paragraph": "膠絲，",
                    "zhushu": "飴米蘖所煎調以餌之，又施膠於絲以繫之。正曰：顔師古𢚩就章注。以蘖消未取汁。而煎之，渜弱者爲飴，形怡怡然。此謂調以膠絲也。淮南子：柳下惠見飴曰：可以養老。盗跖見飴曰：可以黏牡。吕氏春秋：仁人得飴以養疾侍老，跖、蹻得飴以開閉取楗。皆以黏也。𥙷曰：一本標，膠或作繆，言糾繆纒繞也。"
                },
                {
                    "paragraph": "加已乎四仞之上，",
                    "zhushu": "八尺曰仞。"
                },
                {
                    "paragraph": "而下爲螻蟻食也。",
                    "zhushu": "補曰：姚本此有夫蜻蛉其小者也七字。"
                },
                {
                    "paragraph": "黃雀因是以俯噣白粒，",
                    "zhushu": "噣，啄也。盖以喙啄𥙷曰。一本噣作囑。"
                },
                {
                    "paragraph": "仰栖茂樹，鼓翅奮翼，",
                    "zhushu": "翅強羽。"
                },
                {
                    "paragraph": "自以爲無患，與人無爭也。不知夫公子王孫，左挾彈，右攝丸，",
                    "zhushu": "攝、引，持也。"
                },
                {
                    "paragraph": "將加已乎十仞之上，以其𩔗爲招，",
                    "zhushu": "補曰：一本標後語云：以其頸爲的。的或爲招。"
                },
                {
                    "paragraph": "晝游乎茂樹，夕調乎酸醎，",
                    "zhushu": "以爲饌也。"
                },
                {
                    "paragraph": "倐忽之間，墜於公子之手。夫雀，其小者也，黃鵠因是",
                    "zhushu": "鵠，鴻也。正曰水鳥也。"
                },
                {
                    "paragraph": "以游乎江海，淹乎大沼，俯噣鱔",
                    "zhushu": "元作䱧。"
                },
                {
                    "paragraph": "䱧鯉，",
                    "zhushu": "字書無䱧字。"
                },
                {
                    "paragraph": "仰囓䔖衡，",
                    "zhushu": "衡，香草。正曰：周禮蔆芰蔆。䔖、蔆字通。凡將篇蔆從遴，今俗書作。菱：武陵記云：四角、三角曰芰，兩角曰菱。衡与菱並言，即荇接余水草也。"
                },
                {
                    "paragraph": "奮其六翮",
                    "zhushu": "羽本。"
                },
                {
                    "paragraph": "而凌清風，飄揺乎髙翔，自以爲無患，與人無爭也。不知夫射者，方將脩其碆",
                    "zhushu": "元作。"
                },
                {
                    "paragraph": "盧，",
                    "zhushu": "字書無　字，碆与声近。集韻：碆可爲鏃，盧旅同，黒弓也。正曰：下文磻即碆，此不當復有弣，弓把中，恐是此字形声訛。"
                },
                {
                    "paragraph": "治其矰",
                    "zhushu": "元作繒。"
                },
                {
                    "paragraph": "繒，",
                    "zhushu": "正曰：矰通見三輔黄圖。"
                },
                {
                    "paragraph": "繳",
                    "zhushu": "矰戈射矢。繳生縜。縷補曰：繳。音灼。"
                },
                {
                    "paragraph": "將加已乎百仞之上，被㔋",
                    "zhushu": "元作礛。"
                },
                {
                    "paragraph": "礛磻，",
                    "zhushu": "無礛字。集韻：㔋，利乙磻，以石着惟繳也。正曰：廣韻：礛，力甘反，治玉之石。"
                },
                {
                    "paragraph": "引㣲繳，折清風而抎矣。",
                    "zhushu": "以繫矢。從髙。集韻：抎，下也。如折然。𥙷曰磻。𥙷，左𥙷何二反。抎，羽粉反。徐按吕春秋与隕同。"
                },
                {
                    "paragraph": "故晝游乎江河，夕調乎鼎鼐。",
                    "zhushu": "鼐鼎絶人者。"
                },
                {
                    "paragraph": "夫黃鵠，其小者也，蔡靈",
                    "zhushu": "元作聖，下同。"
                },
                {
                    "paragraph": "聖侯之事。",
                    "zhushu": "春秋及史無聖。侯補曰：聖當作靈，或者古通称欤？下同。"
                },
                {
                    "paragraph": "因是以南游乎髙陂，",
                    "zhushu": "陂，阪也。正曰池也。此引說文上一句。"
                },
                {
                    "paragraph": "北陵乎巫山，飲茹溪流，",
                    "zhushu": "茹，飲馬也，故与吐反。正曰：姚云：後語飯茹溪之䟽，注云：茹溪，巫山之溪。"
                },
                {
                    "paragraph": "食湘波之魚，",
                    "zhushu": "相水出零陵，屬長沙。"
                },
                {
                    "paragraph": "左抱㓜妾，右擁嬖女，與之馳騁乎髙蔡之中，",
                    "zhushu": "即上蔡。"
                },
                {
                    "paragraph": "而不以國家爲事。不知夫子發方受命乎靈",
                    "zhushu": "元作宣。"
                },
                {
                    "paragraph": "宣",
                    "zhushu": "𥙷曰：宣當作靈。"
                },
                {
                    "paragraph": "王，繫已以朱絲而見之也。",
                    "zhushu": "昭十一年，楚子誘蔡侯般殺之。干申。經、傳不書子發，盖使子發召之。楚子，靈王，若宣王，蔡滅八十年矣。道應訓子發伐蔡，宣王郊迎，人間訓又言獲罪威王者，皆失考也。"
                },
                {
                    "paragraph": "蔡靈聖侯之事，其小者也，君王之事因是以左州侯，右夏侯，輦從鄢陵君與壽陵君，飯封禄之粟，",
                    "zhushu": "所封之禄。"
                },
                {
                    "paragraph": "而載方府之金，",
                    "zhushu": "方：四方金。其所貢："
                },
                {
                    "paragraph": "與之馳騁乎雲夢之中，而不以天下國家爲事。而不知夫穰侯方受命乎秦王，",
                    "zhushu": "昭。"
                },
                {
                    "paragraph": "塡黽塞之内，",
                    "zhushu": "填兵滿也。江夏有鄳，即魏策鄳隘之塞。𥙷曰䇿。本韓、鮑改作魏。故云然。燕䇿亦有。案左氏㝎四年，左司馬成謂子常直轅㝠軛。注：漢東隘道。史春申傳：秦踰黽隘之塞而攻楚。蘇秦傳：塞鄳阨。正義云：申州羅山縣，本漢鄳縣，州有清平関，盖古鄳縣之阨塞。又云：石城山，楚母家渉鄳塞。亦指此。而正義誤以爲河東太陽鄍城。𥘉不與楚相渉，何遽忘前說也。大事記作鍾山縣。按唐志申州有鍾山、羅山兩縣。申州，今信陽軍也。黽、鄳字同漠萌反。隘當從阨音。"
                },
                {
                    "paragraph": "而投巳乎黽塞之外。㐮王聞之，顔色變作，身體戰慄，於是乃以執珪而授之，爲陽𨹧君，與淮北之地、",
                    "zhushu": "彪謂此䇿天下之善規也。㐮王雖失之東隅，而收之桑榆，故其季年，保境善鄰，差爲無事，此䇿爲有力焉。補曰：與淮北云云，句上有缺文。新序曰：身體悼栗，曰：謹受令。乃封荘𨐌爲成陵君而用許焉。與舉淮北之地十二諸侯。後語云：而與謀秦復取淮北之地。○鄢陵新亭作新安。○大事記：頃㐮旣失郢都，復召莊辛，聞其言，至於色變體慄，此其所以能稍復故地也。復取江南十五邑，在頃㐮二十三年。新序又載，楚㐮用莊辛計，舉淮北之地十二諸侯。盖䘮亂之後，補敗扶傾之計，皆出於𨐌，特不能。大有所爲耳。劉辰翁𢮋抵𨐌小人，謂何燕之有，皆失考。",
                    "type": 2
                },
                {
                    "paragraph": "齊、韓、魏共攻燕。",
                    "zhushu": "燕惠七年書韓、魏、楚共伐燕，他不書，則楚當是齊。此二十七年正曰䇿有宋，盖宋未㓕時，豈得改楚爲齊？"
                },
                {
                    "paragraph": "燕使太子請救於楚，楚王使景陽將而救之。",
                    "zhushu": "景陽後至考烈六年猶爲將，見史補曰：楚丗家景陽，救楚，齊㓕宋，當頃㐮十三年，至考烈王六年，凢三十年猶相及。唐裴行儉討突厥，徙營事𩔗此。"
                },
                {
                    "paragraph": "暮舎，使左右司馬各營壁地，",
                    "zhushu": "壁軍墨。"
                },
                {
                    "paragraph": "已植表。",
                    "zhushu": "如華表以别所舎。"
                },
                {
                    "paragraph": "景陽怒曰：女所營者，水皆至㓕表，",
                    "zhushu": "㓕，猶沒也。此欲用其衆，因以示神。"
                },
                {
                    "paragraph": "此焉可以舎？乃令徙。明曰大雨，山水大出，所營者水皆㓕其表，軍吏乃服。於是遂不救燕，而攻魏雝丘，",
                    "zhushu": "雝、雍同屬陳留。"
                },
                {
                    "paragraph": "取之以與宋。",
                    "zhushu": "宋時巳爲齊，未曉。"
                },
                {
                    "paragraph": "三國懼，乃罷兵。魏軍其西，齊軍其東，楚軍欲還，不可得也。景陽乃開西和門，晝以車騎，暮以燭通使於魏。",
                    "zhushu": "𥙷曰：姚本車作軍，通作見。"
                },
                {
                    "paragraph": "齊師恠之，以爲燕、楚與魏謀之，乃引兵而去。齊兵已去，魏失其與國，無與共擊楚，乃夜遁，楚師乃還。",
                    "zhushu": "元在燕。䇿正曰：以救燕，故在燕。補曰：雝及通使之使，去声。",
                    "type": 2
                },
                {
                    "paragraph": "考烈王",
                    "zhushu": "㐮王子元年，赧王五十三年。已亥，補曰：名完。",
                    "type": 2
                },
                {
                    "paragraph": "唐睢",
                    "zhushu": "元作且，今從秦䇿。"
                },
                {
                    "paragraph": "且旦見春申君",
                    "zhushu": "黄歇楚相。"
                },
                {
                    "paragraph": "曰：齊人飾身修行得爲益，",
                    "zhushu": "益，謂有禄位。"
                },
                {
                    "paragraph": "然臣羞而不學也。不避絶江河，",
                    "zhushu": "言雖險不避。"
                },
                {
                    "paragraph": "行千餘里來𥨸，慕大君之義",
                    "zhushu": "大言其髙義。"
                },
                {
                    "paragraph": "而善君之業。臣聞之，賁諸懐錐刄",
                    "zhushu": "孟賁、專諸，諸，呉人。刺王子慶忌者。言二人不待盛兵而後稱勇。"
                },
                {
                    "paragraph": "而天下爲勇，",
                    "zhushu": "補曰。爲當作謂。"
                },
                {
                    "paragraph": "西施衣褐",
                    "zhushu": "褐，粗衣。補曰：說文：編枲韤，一曰粗衣。詩豳風、孟子註、禹貢傳注並云毛布。"
                },
                {
                    "paragraph": "而天下稱羙。今君相萬乗之楚，禦中國之難，所𣣔者不成，所求者不得。臣䓁少也，夫梟棊之所以為能，",
                    "zhushu": "元作能爲。"
                },
                {
                    "paragraph": "能爲者",
                    "zhushu": "補曰：正義云：慱頭有刻梟鳥形者。"
                },
                {
                    "paragraph": "以散棊佐之也。",
                    "zhushu": "散請衆棊。"
                },
                {
                    "paragraph": "夫一梟之不如不勝五散",
                    "zhushu": "獨善不如衆智。𥙷曰：當云一梟之不勝，不如五散。"
                },
                {
                    "paragraph": "亦明矣。今君何不爲天下梟，而令臣䓁為散乎？",
                    "zhushu": "",
                    "type": 2
                },
                {
                    "paragraph": "客說春申君曰：湯以亳，",
                    "zhushu": "皇覧：今梁榖熟𥙷曰：史正義引括地志云：宋州糓熟縣西南南亳故城，即湯都。宋州北大蒙城爲景亳，湯所盟地，所謂北亳。河東偃師爲西亳，帝嚳及湯所都，盤庚亦徙都云。湯即位後都南亳，後徙西亳。"
                },
                {
                    "paragraph": "武王以鎬，",
                    "zhushu": "元作鄗，属亰。兆"
                },
                {
                    "paragraph": "鄗",
                    "zhushu": "正曰：鎬，通史：復都豐鄗。囯語：杜伯射王於鄗。鄗，一音黒各反。公羊桓十五年公㑹齊侯于鄗。常山有邑名鄗是也。故與鎬異。案鄠縣上林，即今長安縣昆明池北鎬陂。"
                },
                {
                    "paragraph": "皆不過百里以有天下。今孫子，",
                    "zhushu": "荀卿。"
                },
                {
                    "paragraph": "天下賢人也，",
                    "zhushu": "𥙷曰：荀作孫，避宣帝諱也。"
                },
                {
                    "paragraph": "君藉之以里之",
                    "zhushu": "𥙷"
                },
                {
                    "paragraph": "勢，",
                    "zhushu": "時為蘭陵令。"
                },
                {
                    "paragraph": "臣𥨸以爲不便於君，何如？春申君曰：善。於是使人謝孫子。孫子去之趙，",
                    "zhushu": "史言孫子春申君死而貧困，家蘭陵，不言之趙。"
                },
                {
                    "paragraph": "趙以爲上卿。客又說春申君曰：昔伊尹",
                    "zhushu": "補補曰：缺尹字。"
                },
                {
                    "paragraph": "去夏入殷，殷王而夏亡。管仲去魯入齊，魯弱而齊強。夫賢者之所在，其君未甞不尊，國未甞不榮也。今孫子天下賢人也，君何辭之？春申君又曰：善。於是使人請孫子於趙。孫子爲書謝曰：癘人憐王，",
                    "zhushu": "癘雖惡疾，猶愈於刼弑，故反憐。王補曰：癘，癩也。劉辰翁曰：此韓非語，孫不應用，不知非正用孫語也。"
                },
                {
                    "paragraph": "此不恭之語也。雖然，",
                    "zhushu": "𥙷曰：一本此下有古無虚諺四字。"
                },
                {
                    "paragraph": "不可不審察也。此爲刼弑死亡之主言也。夫人主年少而矜材，無法術以知姧，則大臣主斷國",
                    "zhushu": "專㫁其囯。"
                },
                {
                    "paragraph": "私以禁誅於已也。",
                    "zhushu": "察其私，則恐人誅已，故主㫁以禁之。"
                },
                {
                    "paragraph": "故弑賢長而立㓜弱，廢正適而立不義。春秋戒之曰：楚王子圍聘於鄭，未出竟，聞王病，反問疾，遂以冠纓絞王殺之，因自立也。",
                    "zhushu": "昭元年。"
                },
                {
                    "paragraph": "齊崔杼之妻美，莊公通之。崔杼帥其君黨而攻莊公，莊公請與分國，崔杼不許。欲自刄於廟，崔杼不許。莊公走出，踰於外牆，射中其股，遂殺之，而立其弟景公。",
                    "zhushu": "㐮二十五年。"
                },
                {
                    "paragraph": "近代所見，李兊用趙，餓主父於沙丘，百日而殺之。淖齒用齊，擢閔王之筋，",
                    "zhushu": "擢，引也。"
                },
                {
                    "paragraph": "懸於其廟梁，宿夕而死。夫癘雖㿈腫胞疾，",
                    "zhushu": "補曰：癰，委勇切。胞當披交切。"
                },
                {
                    "paragraph": "上比前丗，未至絞纓射股；下比近代，未至擢筋而餓死也。夫刼弑死亡之主也，心之憂勞，形之困苦，必甚於癘矣。由此觀之，癘雖憐王可也。因爲賦曰：",
                    "zhushu": "𥙷曰賦曰以下即佹詩，文小異。"
                },
                {
                    "paragraph": "寳珍隋珠，",
                    "zhushu": "隋侯見大蛇傷，療而愈之。蛇銜明珠，報之。丗之。所寳所珍。"
                },
                {
                    "paragraph": "不知俾𠔃；褘衣與絲，",
                    "zhushu": "禮，后服禕衣。謂盡袍。"
                },
                {
                    "paragraph": "不知異𠔃。閭姝子奢，",
                    "zhushu": "姝，好也。奢即子都，羙人也。𥙷曰：荀子作閭娵。韋昭云：梁王魏罃之羙女楚辝。注云：奢或作都。故以為鄭之羙人。"
                },
                {
                    "paragraph": "莫知媒𠔃。嫫母求之，",
                    "zhushu": "嫫母都醜也。正曰：醜婦人楚辝。注云：黃帝妻。"
                },
                {
                    "paragraph": "又甚喜之。𠔃以　為明，以聾爲聦。以是為非，以吉爲凶。嗚呼上天，曷惟其同。",
                    "zhushu": "言舉世皆然。正曰：朱子謂此言衰亂之極，人懷𥝠意，乖異反易，至於如此，故呼天而問之曰：何為而可使之同乎？同則合乎天理之公，是非善惡皆當於理，而天下治矣。明天意悔禍，則轉禍為福，撥亂反正不難矣。"
                },
                {
                    "paragraph": "詩曰：上天甚神，無自瘵也。",
                    "zhushu": "瘵，病也。言天理甚明，如是者必有患禍。彪謂春申君之愚昏甚矣。人惟不知賢，故不能用，豈有知之以一人，言去之又以一人。言召之，其特操安在也？荀卿絶之，宜哉！卿書有與趙孝成王論兵，而史不言之，趙失之。卿，礼義人也，使卿而在楚，春申必無李園之禍，此書盖知之矣。𥙷曰：按詩曰以下，荀子無之，二句乃菀柳之辝神，詩作蹈，傳謂當從策也。詩作焉。本言人誰不欲朝事王，而王甚神，朝之無不自取病。今借以言天之威神甚可畏，不可不畏天而自取禍也。○朱子謂黃歇亂人，卿乃以為託身行道之所，則巳誤矣。愚謂卿雖非孟子比，然以詩書禮義言治，禁暴除害言兵，要為異於戰囯之士者。此篇不載於其書賦，即佹詩末章。其言弑賢良而立㓜弱，廢正適而立不義，逺引楚圍崔抒，近述李兊、淖齒劘切春申甚然，首以法術知姧為言，則亦出申商，可謂惑流俗而不篤於自信者也。䇿獨載此，而不及其他，其人又可知矣。○史：荀卿年五十，始遊學於斉，襄王時最為老師。斉尚修列大夫之𡙇，而卿三為𥙊酒。刘向曰：方齊宣王、威王之時，聚天下賢士於稷下，尊寵之，若鄒衍、田駢、淳于髠之屬，號曰列大夫。是時荀卿年十五，始遊學，至襄王時，最為老師。齊尚修列大夫之𡙇，而卿三為𥙊酒焉。據二書之文，則襄王時三爲𥙊酒也。大事記取史文，書卿為列大夫𥙊酒，在襄王五年是也。朱子采劉向而文稍異，曰：卿少遊學於齊，歷威、宣至襄王，三為稷下祭酒。按史，春申君死而卿家蘭陵。春申之死，在考烈王二十五年，齊王建之二十七年也。上歷㐮王二十九年，湣王、宣王通五十九年，乃及威王之世。自王建二十九年至宣王元年，已為一百有五年。卿之不逮事威王明矣。盖向之言，但為歷叙威、宣之多士，其言猶先宣而後威，不主為卿言也。祭酒者，古人飲食必𥙊席中之尊者一人當祭，後因以為官號。髠衍為列大夫之時，卿年尚小，其徒旣死，齊修其𡙇，而卿與焉，故卿在㐮王時最為老師，而三處衆士之上也。向之言視史猶明，朱子偶未之察耳。史云五十始游學，向云十五，史字倒置無疑，朱子改之當矣。",
                    "type": 2
                },
                {
                    "paragraph": "虞卿",
                    "zhushu": "史不書何所人。"
                },
                {
                    "paragraph": "謂春申君曰：臣聞之，春秋",
                    "zhushu": "補曰。此二字恐因下文衍。"
                },
                {
                    "paragraph": "於安思危，危則慮安。今楚王春秋髙矣，而君之封地不可不早定也。爲主君慮封者，莫如逺楚。秦孝公封啇君，孝公死，而後王",
                    "zhushu": "𥙷。"
                },
                {
                    "paragraph": "不免殺之。秦惠王封冉子，",
                    "zhushu": "穣，侯也。猶田曰嬰子。文子。"
                },
                {
                    "paragraph": "惠王死，而後王奪之。公孫鞅，功臣也，冉子，親姻也，然而不免奪死者，封近故也。太公望封於齊，邵公𨟉封於燕，爲其逺王室矣。今燕之罪大而趙怨深，",
                    "zhushu": "趙自燕王喜以栗腹之謀伐趙，起燕四年至十二年，無歳不戰。十二年，此二十一年，正曰不可考。𥙷曰：一本趙怒深。"
                },
                {
                    "paragraph": "故君不如北兵以德趙，踐亂燕",
                    "zhushu": "踐奄之踐。"
                },
                {
                    "paragraph": "以定身封，此百代之一時也。",
                    "zhushu": "𥙷曰：此数語與秦䇿謂穣侯章、趙䇿、齊將攻宋章、齊攻宋章皆相𩔖。"
                },
                {
                    "paragraph": "君曰：所道攻燕，非齊則魏。魏齊新怨楚，",
                    "zhushu": "昭陽救燕之役，正曰燕䇿，齊、韓、魏共攻燕，楚使景陽救之，□字誤。陽楷前昭攻魏雍丘以與宋云云，時猶有宋，去此時逺甚。鮑指以爲懷王二十七年，此爲考烈王二十一年。就使果然，則相去亦皆逺䇿。固云魏、齊新怨楚，豈得爲彼時事哉？"
                },
                {
                    "paragraph": "楚軍，",
                    "zhushu": "元作君。"
                },
                {
                    "paragraph": "君雖欲攻燕，將道何哉？對曰：請令魏王可。",
                    "zhushu": "景閔王可言聽其道魏。"
                },
                {
                    "paragraph": "君曰：何如？對曰：臣請到魏而使所以信之。",
                    "zhushu": "為所可信者。",
                    "type": 2
                },
                {
                    "paragraph": "廼謂魏王曰：夫楚亦強大矣，天下無敵，乃且攻燕。魏王曰：",
                    "zhushu": "補曰王曰以下脫簡。誤衍在前章。"
                },
                {
                    "paragraph": "郷也子云，天下無敵，今也子云乃且攻燕者，何也？對曰：今謂馬多力則有矣，若曰勝千鈞則不然者，",
                    "zhushu": "鈞三十斤。"
                },
                {
                    "paragraph": "何也？夫千鈞非馬之任也。今謂楚強大則有矣，若越趙、魏而闘兵於燕，則豈楚之任也哉？",
                    "zhushu": "元作我。"
                },
                {
                    "paragraph": "我",
                    "zhushu": "補曰：姚云，我一作哉。"
                },
                {
                    "paragraph": "非楚之任而楚爲之，是敝楚也。敝楚，是強魏也。其於王孰便也？",
                    "zhushu": "𥙷曰：按史考烈王元年，封歇春申君，賜淮北地。後十五年，以地邊齊，言於王，以為郡，請封江東，因城呉故墟。大事記謂利呉之安富也。此䇿言楚王，春秋髙君之封地不可不早定，則在未封之前，頃襄之時乎？頃襄之三十四年，趙甞伐燕，豈或此時勸以踐燕定封，亦欲其取地於他國如魏冉乎？淮北邊齊。猶難之，况燕地乎？亦非計之便也。然逺楚徒封，卒用於城呉之時，皆斯言有以啓之也。"
                },
                {
                    "paragraph": "或謂楚王曰：臣聞從者欲合天下以朝大王，臣願大王聽之也。",
                    "zhushu": "燕昭未年，用蘇代說，復約從此二十二年春申，遂爲從長。正曰：此䇿時不可考，以爲春申合從，無明據，与下章不同。"
                },
                {
                    "paragraph": "夫因詘爲信，",
                    "zhushu": "詘謂懐，王刼死正曰不專指此。"
                },
                {
                    "paragraph": "奮患有成，",
                    "zhushu": "奮於患難，以能有成。"
                },
                {
                    "paragraph": "勇者義之。攝禍爲福，",
                    "zhushu": "補曰：攝，収也。"
                },
                {
                    "paragraph": "裁少爲多，智者官之。",
                    "zhushu": "官，尊榮之稱。正曰：義之，謂制其宜也。官之，謂主其事也。"
                },
                {
                    "paragraph": "夫報報之反，",
                    "zhushu": "報，猶反也。言屈伸禍福，相反不一。"
                },
                {
                    "paragraph": "墨墨之化，",
                    "zhushu": "墨、黙同。化猶治也，言治之其未著正曰報。報之反，言反復相尋。墨墨之化，言變化無形。惟大君能之者，言其轉旋變化之妙，又非勇智者所可及也。新序：晉平公謂師曠：甚矣，子之墨墨也。曠曰：天下有五墨墨。史商君傳：殷紂墨墨以亡。漢書竇嬰傳：墨墨不得。意皆同此字，義或有異。"
                },
                {
                    "paragraph": "唯大君能之。禍與福相貫，",
                    "zhushu": "貫，猶通。"
                },
                {
                    "paragraph": "生與亡爲鄰。不偏於死，",
                    "zhushu": "偏猶專也。死謂患難。"
                },
                {
                    "paragraph": "不偏於生，",
                    "zhushu": "專於衛生。加兩臂重於天下者。"
                },
                {
                    "paragraph": "不足以載大名；",
                    "zhushu": "正曰：載，承也。不專一於致死，不專一於求生者，不足以承載大名。"
                },
                {
                    "paragraph": "無所冦艾，",
                    "zhushu": "冦外兵艾，巳所懲創。正曰：㓂猶賊害。艾即刈。不遭賊害而懲創，則不足以横行於丗。"
                },
                {
                    "paragraph": "不足以横丗。",
                    "zhushu": "横言莫之敵。"
                },
                {
                    "paragraph": "夫秦捐德絶命之日乆矣，而天下不知。今夫橫人，嚂口",
                    "zhushu": "集韻：嚂，聲也。言聲說所利之事。"
                },
                {
                    "paragraph": "利機，",
                    "zhushu": "正曰：嚂，力暫反，食皃利機者，利其發動之機。"
                },
                {
                    "paragraph": "上干主心，下牟百姓，",
                    "zhushu": "牟，取也。"
                },
                {
                    "paragraph": "公舉而私取利，",
                    "zhushu": "舉，謂舉措。"
                },
                {
                    "paragraph": "是以國權輕於鴻毛，而積禍重於丘山。",
                    "zhushu": "補曰：此主從而黜横者之說。然意多未詳。",
                    "type": 2
                },
                {
                    "paragraph": "天下合從。趙使魏加",
                    "zhushu": "趙人，全晉舊姓，正曰鮑。見䇿云趙使，故云尔。無㩀。"
                },
                {
                    "paragraph": "見楚春申君曰：君有將乎？曰：有矣。僕欲將臨武君。",
                    "zhushu": "未詳。𥙷曰：荀子議兵篇：臨武君与卿議兵於趙孝成王前。注：楚将劉向称卿至趙，与孫臏議兵於孝成王前。臏。為齊宣王軍師，丗逺非是。"
                },
                {
                    "paragraph": "魏加曰：臣少之時好射，臣願以射譬之，可乎？春申君曰：可。加曰：異曰者，更羸",
                    "zhushu": "人姓名。"
                },
                {
                    "paragraph": "與魏王處京臺之下，",
                    "zhushu": "京，髙也。正曰：或臺名。"
                },
                {
                    "paragraph": "仰見飛鳥。更羸謂魏王曰：臣爲君引弓虚發而下鳥。魏王曰：然則射可至此乎？更羸曰：可。有間，鴈從東方来，更羸以虚發而下之。魏王曰：然則射可至此乎？更羸曰：此孽也。",
                    "zhushu": "有𨼆痛於身猶孽。子正曰：徐錯曰：妾𨽻之子曰孽。孽之言蘖也。女𣳚廢而有所生，若木旣伐而生枿，故於文子薛為孽。孽者，罪也。按：此則取廢而復生之義，以譬傷弓之鳥。"
                },
                {
                    "paragraph": "王曰：先生何以知之？對曰：其飛徐而鳴悲。飛徐者，故瘡痛也；鳴悲者，乆失羣也，故瘡未息而驚心未去也。",
                    "zhushu": "補曰：一本未忘。"
                },
                {
                    "paragraph": "聞弦者，音烈而髙飛，",
                    "zhushu": "烈，猛也。髙飛欲避箭。𥙷曰：姚及一本無者字，烈作引，其義為是。者，音之訛而衍也。烈，引之訛也。"
                },
                {
                    "paragraph": "故瘡隕也。",
                    "zhushu": "以瘡痛而墜。"
                },
                {
                    "paragraph": "今臨武君甞爲秦孽，",
                    "zhushu": "甞敗於秦。未詳。"
                },
                {
                    "paragraph": "不可爲拒秦之將也。",
                    "zhushu": "",
                    "type": 2
                },
                {
                    "paragraph": "汗明",
                    "zhushu": "未詳。"
                },
                {
                    "paragraph": "見春申君，候問",
                    "zhushu": "補曰：姚云：問一作間。"
                },
                {
                    "paragraph": "三月而後得見。談卒，春申君大說之。汗明欲復談，春申君曰：僕已知先生，先生大息矣。",
                    "zhushu": "異於小休。"
                },
                {
                    "paragraph": "汗明蹙",
                    "zhushu": "元作就。"
                },
                {
                    "paragraph": "憱",
                    "zhushu": "補曰。即僦。"
                },
                {
                    "paragraph": "焉，",
                    "zhushu": "字書無憱字。蹙踖。驚貌。正曰蹴。不安貌。踧踖之踧。非蹙。"
                },
                {
                    "paragraph": "曰：明願有問君，而恐固",
                    "zhushu": "固，陋也。"
                },
                {
                    "paragraph": "不審君之聖孰與堯也？春申君曰：先生過矣，臣何足以當堯？汗明曰：然則君料臣孰與舜？春申君曰：先生即舜也。汗明曰：不然。臣請爲君終言之：君之賢實不如堯，臣之能不及舜。夫以賢舜事聖堯，三年而後乃相知也。今君一旦而知臣，是君聖於堯而臣賢於舜也。春申君曰：善。召門吏為汗先生著客籍，五日一見。",
                    "zhushu": "著者，書此語也。正曰：著其名字於賔客之籍。"
                },
                {
                    "paragraph": "汗明曰：君亦聞驥乎？夫驥之齒至矣，",
                    "zhushu": "至言可服乗之時。"
                },
                {
                    "paragraph": "服鹽",
                    "zhushu": "元作檻。"
                },
                {
                    "paragraph": "檻",
                    "zhushu": "補曰。字訛。當作鹽。"
                },
                {
                    "paragraph": "車",
                    "zhushu": "服在車前。"
                },
                {
                    "paragraph": "而上太行，蹄申𦡀折，",
                    "zhushu": "申猶展，皆用力故然。"
                },
                {
                    "paragraph": "尾湛胕潰",
                    "zhushu": "湛沉同。汗多故然。胕當作胠，与膚同，亦汗出於膚如潰。"
                },
                {
                    "paragraph": "漉，汗",
                    "zhushu": "元作汁。"
                },
                {
                    "paragraph": "汁灑地，",
                    "zhushu": "滲漉之汗。正曰下有汗字。汁与汗對。汁言其重者。"
                },
                {
                    "paragraph": "白汗交流，",
                    "zhushu": "白汗，不縁暑而汗也。正曰：白，言其色。"
                },
                {
                    "paragraph": "外阪遷延，",
                    "zhushu": "阪，坡也。遷延不進貌。正曰：姚本中阪。"
                },
                {
                    "paragraph": "負𣗥而不能上。",
                    "zhushu": "負，所戴也。𣗥言歩蹇。正曰負在背。姚本作負轅，是。"
                },
                {
                    "paragraph": "伯樂遭之，",
                    "zhushu": "補曰：伯樂姓孫，名陽，秦穆公時人。"
                },
                {
                    "paragraph": "下車攀而哭之，解紵衣以羃之。",
                    "zhushu": "幕，覆也。"
                },
                {
                    "paragraph": "驥於是俛而噴，仰而鳴，聲逹於天，若出金石聲",
                    "zhushu": "補曰：此聲字宜衍。"
                },
                {
                    "paragraph": "者，何也？",
                    "zhushu": "問：其聲何以然？"
                },
                {
                    "paragraph": "彼見伯樂之知已也。今僕之不肖，阨於州部，",
                    "zhushu": "集韻部綂也，界也。"
                },
                {
                    "paragraph": "堀穴窮巷，",
                    "zhushu": "堀，窟也。以窮巷為窟穴。"
                },
                {
                    "paragraph": "沉洿鄙俗之曰乆矣。",
                    "zhushu": "洿，濁，溽也。"
                },
                {
                    "paragraph": "君獨無意湔祓，僕",
                    "zhushu": "湔，手浣也。祓，去𢙣也。"
                },
                {
                    "paragraph": "使得為君髙鳴屈於梁乎？",
                    "zhushu": "聲已之屈，梁南梁彪謂丗之懐材，抱德之士，陸没於時，若此驥者不少，而伯樂之不丗，有長鳴之無其時，可不為之大哀邪？故招延不可不愽，試用不可不詳也。補曰：髙鳴屈於梁，疑明甞困於梁者。○一本標云：𩔖要髙鳴作長鳴。李善注廣絶交論曰：翦拂使其長鳴引䇿云。",
                    "type": 2
                },
                {
                    "paragraph": "楚考烈王無子，",
                    "zhushu": "𥙷曰：此時無子也。古史云：楚幽王悍卒，同母弟猶立。猶庶兄負芻之徒襲殺猶而立負芻。司馬貞云：猶有庶兄負芻及昌平君。劉向列女傳，猶乃考烈王遺腹子。"
                },
                {
                    "paragraph": "春申君患之，求婦人宜子者進之甚衆，卒無子。趙人李園持其女弟欲進之，楚王聞其不宜子，恐又無寵，李園求事春申君爲舎人，已而謁歸，故失期。",
                    "zhushu": "後於所期。日、"
                },
                {
                    "paragraph": "還謁，",
                    "zhushu": "自趙還，入謁。"
                },
                {
                    "paragraph": "春申君問狀，",
                    "zhushu": "狀事狀。"
                },
                {
                    "paragraph": "對曰：齊王遣使",
                    "zhushu": "詭言王建。"
                },
                {
                    "paragraph": "求臣女弟，與其使者飲，故失期。春申君曰：聘入乎？對曰：未也。春申君曰：可得見乎？曰：可。於是園乃進其女弟，即幸於春申君。知其有身園，乃與其女弟謀園。女弟承間說春申君曰：楚王之貴幸君，雖兄弟不如。今君相楚王二十餘年，而王無子，即百歳後將更立兄弟，即楚王更立，",
                    "zhushu": "王、後王。"
                },
                {
                    "paragraph": "彼亦各貴其所親，君又安得長有寵乎？非徒然也，君用事乆，多失禮於王兄弟，兄弟誠立，",
                    "zhushu": "補曰。兄上恐亦當有王字。疊上文。"
                },
                {
                    "paragraph": "禍且及身，奈何以保相印江東之封乎？",
                    "zhushu": "補曰。後語云。江東十二縣之封。湖州圗経有春申君封邑。"
                },
                {
                    "paragraph": "今妾自知有身矣，而人莫知，妾之幸君未乆，誠以君之重而進妾於楚王，王必幸妾。妾頼天而有男，則是君之子爲王也，楚國封盡可得，",
                    "zhushu": "四封之内。"
                },
                {
                    "paragraph": "孰與其臨不測之罪乎？春申君大然之，乃出園女弟，謹舎而言之楚王。楚王召入，幸之，遂生子男，立爲太子，以李園女弟立爲王后。楚王貴李園，李園用事。李園旣入其女弟爲王后，子爲太子，恐春申君語泄，而益驕隂飬死士欲殺春申君以㓕口，而國人頗有知之者。春申君相楚二十五年，考烈王病，朱英",
                    "zhushu": "楚人正曰：後語云：觀人，朱英。注：觀地在河北平原。史：觀津人朱英。班志：信都囯觀津縣。觀，古玩反。正義以為魏州觀城縣觀音館者，非是。又見韓䇿觀鞅章，鮑移在魏，作魏鞅。"
                },
                {
                    "paragraph": "謂春申君曰：丗有無妄之福，",
                    "zhushu": "無妄言可必正曰：朱子觧易無妄云：史作毋望，謂無所期望而有得焉者，義亦通。"
                },
                {
                    "paragraph": "又有無妄之禍。今君處無妄之丗，以事無妄之主，安不有無妄之人乎？春申君曰：何謂無妄之福？曰：君相楚二十餘年矣，雖名爲相國，實楚王也。五子皆相諸侯。今王疾甚，旦暮且崩，太子衰弱，疾而不起，而君相少主，因而代立",
                    "zhushu": "謂攝也。"
                },
                {
                    "paragraph": "當國，如伊尹、周公。王長而反政，不即遂，南面稱孤，",
                    "zhushu": "不不反政。"
                },
                {
                    "paragraph": "因而有楚國。此所謂無妄之福也。春申君曰：何謂無妄之禍？曰：李園不治國，",
                    "zhushu": "言非将相。"
                },
                {
                    "paragraph": "王之舅也。不爲兵將而隂飬死，士之曰乆矣。楚王崩，李園必先入㩀。本議",
                    "zhushu": "㩀言不移，議欲殺春申也。"
                },
                {
                    "paragraph": "制㫁，君命",
                    "zhushu": "制、㫁，矯也。君，楚王也。"
                },
                {
                    "paragraph": "秉權，而殺君以㓕口，此所謂無妄之禍也。春申君曰：何謂無妄之人？曰：君先仕臣爲郎中，君王崩，",
                    "zhushu": "此章唯楚王更立楚王可曰楚王，餘皆後人稱之。正曰曰䇿，中有當曰王，當曰楚王，亦有兩稱皆通者。"
                },
                {
                    "paragraph": "李園先入，臣請爲君𠟍其胸殺之。",
                    "zhushu": "補曰：𠟍，玉篇作𠝤，尺庸反，刺也。爲君之爲，去聲。"
                },
                {
                    "paragraph": "此所謂無妄之人也。春申君曰：先生置之，勿復言也。李園軟弱人也，僕又善之，又何至此！朱英恐，乃亡去。後十七日，",
                    "zhushu": "衍。楚字。"
                },
                {
                    "paragraph": "楚考烈王崩，李園果先入，置死士止於𣗥門之内。",
                    "zhushu": "宫門。以𣗥衛之。"
                },
                {
                    "paragraph": "春申君後入，止𣗥門，園死士夾刺春申君，斬其頭，投之𣗥門外。於是使吏盡㓕春申君之家，而李園女弟𥘉幸春申君有身，而入之。王所生子者，遂立爲楚幽王也。是歳，秦始皇立九年矣。嫪毐",
                    "zhushu": "吕不韋所進，以說始皇母帝太后者也。"
                },
                {
                    "paragraph": "亦爲亂於秦，",
                    "zhushu": "不韋傳：毐與太后𥝠亂，生子二人，與后謀曰：王即薨，以子為後。𥙷曰：䇿於章未並叙，嫪毐之事，豈無意哉？二囯宗姓已㓕絶，吕政雖一天下，世僅𠕅傳，奚異楚幽也？趙與秦同姓，王迁母倡族，𩔖不正，亦以㓕亡。盖倫紀嬻亂，其不永也，固宜抑諸囯運盡祚窮，乖戻併於一時也歟？"
                },
                {
                    "paragraph": "覺夷三族，而吕不韋廢。",
                    "zhushu": "彪謂春申君所以至於此，錮寵而暗於事也。使萬有一如李氏女所陳者，歸相印而老江東之封，不已優乎？春申於楚，非若啇君之於惠文；又如不可，則杖䇿而去，扁舟五湖，為丗陶朱抑可矣。春申不為此，而計出於滅宗，盖小人患失之禍，勢必有此，不可不戒也。朱英之言深矣，然未聞道也。春申之納女，前日事耳，英不以此時匡之以大臣之義，而以一卒自任，雖多言亦何救於亂哉？正曰：凡鮑氏責春申以歸老江東，杖䇿扁舟之事，在未納女之前可也。旣納之後，又入其乗間之言，禍根已牢，異時縱欲歸印杖䇿，禍亦隨之，豈有脫理邪？其論朱英以未聞道尤謬。納女事袐，人豈知之？英之事歇又淺，觀其說而不聽，可見責以匡正大臣之義，豈其然乎？𥙷曰：越絶書記李園女弟環謂園：王老無嗣，可見我於春申君。園難之，又令求謁於春申才人。言之，遂得幸云云。烈王死，幽王立，環使園相春申，後告園以呉封之。三年，徴春申為令尹，自使其子親為假君治。十二年，幽王徴假君與春申併殺之。二君治呉凡十四年。姚氏全注其文，謂隋經籍志稱越絶為子夏作，今雜記秦漢事出，後人不敢盡信。史記囯䇿列女傳不載女環名，乃見於此。畫䇿始終謂皆出環，尤為異也。其言烈王死後春申事，亦皆不合。姑記以廣異聞云。",
                    "type": 2
                },
                {
                    "paragraph": "史疾爲韓使楚，楚王問曰：客何方所循？",
                    "zhushu": "方，術也。"
                },
                {
                    "paragraph": "曰：治列子圉㓂之言。",
                    "zhushu": "圉。禦同。"
                },
                {
                    "paragraph": "曰：何貴？曰：貴正。王曰：正亦可為國乎？曰：可。王曰：楚國多盗，正可以圉盗乎？曰：可。曰：以正圉盗奈何？頃間，有鵲止於屋上者，曰：請問楚人謂之何？王曰：謂之鵲，謂之烏，可乎？曰：不可。曰：今王之國有柱國、令尹、司馬、典令，",
                    "zhushu": "皆楚官。"
                },
                {
                    "paragraph": "其任官置吏，必曰廉㓗勝任。今盗賊公行而弗能禁也，此烏不為烏，鵲不為鵲也。",
                    "zhushu": "元在韓策，正曰：為韓使楚，故有韓。從舊可按：此言循名任法，有申韓之意，而以為列圉㓂所治，何歟？㧕申韓原於道德本不異與？補曰：為韓之為，去聲。",
                    "type": 2
                },
                {
                    "paragraph": "凡五十六章，",
                    "zhushu": "正曰楚王將出張子章元與楚懐王拘張儀章相連為一章今别為二",
                    "type": 2
                },
                {
                    "paragraph": "至正乙已，前藍山書院山長劉鏞重校勘。戰國䇿楚卷第五。",
                    "zhushu": ""
                }
            ]
        },
        {
            "name": "戰國䇿趙卷第六",
            "paragraphs": [
                {
                    "paragraph": "戰國䇿趙卷第六",
                    "zhushu": "",
                    "type": 1
                },
                {
                    "paragraph": "縉雲彪校注",
                    "zhushu": "",
                    "type": 2
                },
                {
                    "paragraph": "東陽呉師道重校",
                    "zhushu": "",
                    "type": 2
                },
                {
                    "paragraph": "趙",
                    "zhushu": "𥘉分晋得趙囯，北有信都、真定、常山、中山，又得涿郡之髙陽、鄭州郷，東有廣平、鉅鹿、清河、河間、渤海之東平舒、中邑、文安、束州成、平章。或河以北，南至浮水、䌓陽、内黄、斥丘，西有太原、定㐮、雲中、五原、上黨。",
                    "type": 2
                },
                {
                    "paragraph": "襄子",
                    "zhushu": "簡子子補曰：名無恤。定王十六年戊子，三晉㓕智伯分其地。",
                    "type": 2
                },
                {
                    "paragraph": "智伯帥趙、韓、魏而伐范、中行氏。",
                    "zhushu": "補曰：范氏，士會之後，荀林父将中行，後因以官為氏。"
                },
                {
                    "paragraph": "㓕之休數年，使人請地於韓。韓康子欲勿與，段規",
                    "zhushu": "韓人。晉舊姓。故魏亦有補田。姓譜：叚。鄭共叔段之後。"
                },
                {
                    "paragraph": "諌曰：不可。夫智伯之為人也，好利，而鷙",
                    "zhushu": "鷙，殺鳥也，喻其殘忍。"
                },
                {
                    "paragraph": "復来請地，不與，必加兵於韓矣。",
                    "zhushu": "𥙷曰：姚云：復，劉作愎，韓子作鷙愎。"
                },
                {
                    "paragraph": "君其與之。彼狃",
                    "zhushu": "狃。犬性驕也。補曰：狃，習也。"
                },
                {
                    "paragraph": "又将請地於他國，他國不聽，必郷之以兵。然則韓可以免於患難，而待事之變。康子曰：善。使使者致萬家之邑一於智伯。智伯說，又使人請地於魏，魏桓",
                    "zhushu": "元作宣，下同。"
                },
                {
                    "paragraph": "宣",
                    "zhushu": "𥙷曰：韓子、說苑亦並作宣。𢙢，桓字訛，下同。"
                },
                {
                    "paragraph": "子欲勿與，趙葭",
                    "zhushu": "魏人，亦晋舊姓。"
                },
                {
                    "paragraph": "諌曰：彼請地於韓，韓與之；請地於魏，魏弗與，則是魏内自強而外怒智伯也。然則其錯兵於魏必矣，不如與之。桓宣子曰：諾。因使人致萬家之邑一於智伯。智伯說，又使人之趙，請藺、",
                    "zhushu": "元作蔡。"
                },
                {
                    "paragraph": "蔡、臯狼之地，",
                    "zhushu": "蔡非趙地，臯狼屬西河。補曰：𢙢名偶同。漢志西河郡有臯狼縣，又有藺縣。蔡或藺字訛。"
                },
                {
                    "paragraph": "趙㐮子弗與。智伯隂結韓、魏，将以伐趙。趙襄子召張孟談而告之曰：夫智伯之為人，陽親而隂踈，三使韓、魏，而寡人弗與焉，",
                    "zhushu": "他日隂踈，今則顯矣。"
                },
                {
                    "paragraph": "其移兵寡人必矣。今吾安居而可？張孟談曰：夫董閼安于簡子",
                    "zhushu": "𥙷曰：一本作主。"
                },
                {
                    "paragraph": "之才臣也。丗治晉陽而君澤循之，",
                    "zhushu": "君澤趙臣繼安于者。𥙷曰：大事記：晋陽，漢太原郡所治，龍山在西北，晋水所出。一本尹澤，大事記謂澤字誤。韓子囯語作尹鐸。"
                },
                {
                    "paragraph": "其餘政教猶存。君其定居。𣈆陽君曰：諾。",
                    "zhushu": "君謂㐮子。"
                },
                {
                    "paragraph": "乃使延陵君",
                    "zhushu": "元作王。此㐮子臣不得稱王，"
                },
                {
                    "paragraph": "王",
                    "zhushu": "當作生。正曰：韓子云：趙㐮子召延陵生，今将云云。浚儀王氏謂鮑，失考。"
                },
                {
                    "paragraph": "将車騎先之晋陽，君因從之。至，行城郭，案府庫，",
                    "zhushu": "案：按：同行也。"
                },
                {
                    "paragraph": "視倉廪，召張孟談曰：吾城郭之完，府庫足用，倉廪實矣，無矢柰何？張孟談曰：臣聞董子之治晋陽也，公宫之垣",
                    "zhushu": "垣，墻也。"
                },
                {
                    "paragraph": "皆以荻蒿苫楚廧之，",
                    "zhushu": "荻萑葦屬。爾雅：蕭荻。注：即蒿。又䌓醜荻為蒿，苫盖也。楚荆也，以是為墻。廧。牆同。"
                },
                {
                    "paragraph": "其髙至丈餘，君發而用之。於是發而試之，其堅則箘簬之勁不能過也。",
                    "zhushu": "𥙷曰箘。音窘。簬即簵，見禹貢。"
                },
                {
                    "paragraph": "君曰：矢足矣，吾銅少，若何？張孟談曰：臣聞董子之治晋陽也，公宫之室皆以錬銅為柱質，",
                    "zhushu": "質，礎也。"
                },
                {
                    "paragraph": "請發而用之，則有餘銅矣。君曰：善。號令巳定，備守巳具，三國之兵乗晋陽城遂戰，三月不能㧞，因舒軍而圍之，决晋水而灌之。圍晋陽三年，城中巢居而處，懸釡而炊，財食將盡，士卒病羸。㐮子謂張孟談曰：糧食匱，財，",
                    "zhushu": "元作城。"
                },
                {
                    "paragraph": "城力盡，士大夫病，吾不能守矣。欲以城下，",
                    "zhushu": "謂将降。"
                },
                {
                    "paragraph": "何如？張孟談曰：臣聞之，亡不能存，危不能安，則無爲貴知士也。君釋此計，勿復言也。臣請見韓、魏之君。㐮子曰：諾。張孟談於是隂見韓、魏之君曰：臣聞唇亡則齒寒。今智伯帥二國之君伐趙，趙将亡矣，亡則二君為之次矣。二君曰：我知其然。夫智伯之為人，麤中而少親，",
                    "zhushu": "麤，粗同。䟽也。正曰：粗厲。少仁愛。"
                },
                {
                    "paragraph": "我謀未遂而知，則其禍必至，為之奈何？張孟談曰：謀出二君之口，入臣之耳，人莫之知也。二君即與張孟談隂，約三軍，與之期，日",
                    "zhushu": "𥙷曰：姚本原有日宇"
                },
                {
                    "paragraph": "夜",
                    "zhushu": "日既夜。"
                },
                {
                    "paragraph": "遣入晉陽。張孟談以報㐮子，㐮子再拜之。張孟談因朝智伯而出，",
                    "zhushu": "兵交使在其間，胡得朝之？"
                },
                {
                    "paragraph": "遇智過",
                    "zhushu": "過，一作果。智伯之族。𥙷曰：晋語：智宣子将以瑶為後。知果曰：不如宵也。弗聽。知果别族於太史，為輔氏。通鑑取此，與䇿先後不同。"
                },
                {
                    "paragraph": "轅門之外。",
                    "zhushu": "以車為門，而轅外向。"
                },
                {
                    "paragraph": "智過入見智伯曰：二主殆将有變。君曰：何如？",
                    "zhushu": "君智伯。"
                },
                {
                    "paragraph": "對曰：臣遇張孟談於轅門之外，其志矜，其行髙。智伯曰：不然，吾與二主約謹矣。破趙三分其地，寡人所親之，",
                    "zhushu": "言親與二國約。"
                },
                {
                    "paragraph": "必不欺也。子釋之，勿出於口。智過出見二主，入說智伯曰：二主色動而意變，必背君，不如令殺之。智伯曰：兵箸晋陽",
                    "zhushu": "著言附其城。"
                },
                {
                    "paragraph": "三年矣，旦暮當㧞而饗其利，乃有他心，不可。子慎勿復言。智過曰：不殺，則遂親之。智伯曰：親之奈何？智過曰：魏桓宣子之謀臣曰趙葭，韓",
                    "zhushu": "補𥙷曰：恐缺韓字。"
                },
                {
                    "paragraph": "康子之謀臣曰叚規，",
                    "zhushu": "二謚皆非當時語。"
                },
                {
                    "paragraph": "是皆能移其君之計。君其與二君約，破趙則封二子者各萬家之縣一，如是則二主之心可不變，而君得其所欲矣。智伯曰：破趙而三分其地，又封二子者各萬家之縣一，則吾所得者少，不可。智過見君之不用也，言之不聽，出更其姓爲輔氏，遂去不見。張孟談聞之，入見㐮子，曰：臣遇智過於轅門之外，其視有疑臣之心。入見智伯，出更其姓。今暮不擊，必後之矣。",
                    "zhushu": "恐智伯以過之去之，决有感動矣。"
                },
                {
                    "paragraph": "襄子曰：諾。使張孟談見韓、魏之君，日夜期殺守堤之吏，而决水灌智伯軍。智伯軍",
                    "zhushu": "補補曰：姚本有軍字。"
                },
                {
                    "paragraph": "救水而亂，韓、魏翼而擊之，",
                    "zhushu": "左右夾擊。"
                },
                {
                    "paragraph": "襄子將卒犯其前，大敗智伯軍而禽智伯。智伯身死，國亡地分，爲天下笑，此貪欲無厭也。夫不聽智過，亦所以亡也。智氏盡滅，惟輔氏存焉。",
                    "zhushu": "彪謂段䂓之䇿智伯，智過之察孟談，皆如在其目中，可謂明也巳矣。此一時三晉智氏皆有士，三晉之應之如響，智氏獨不用之而亡，則士豈非天下之重寳乎？雖然，水傳晉陽，城之不沈者三版，於此時使智伯殺韓、魏之君，亦難聽矣。其次欲其分封二子，是豈不可爲與？智伯惟没於利，故昬於智，故孟子之說曰。何必曰利。",
                    "type": 2
                },
                {
                    "paragraph": "智怕從韓、魏兵",
                    "zhushu": "二國兵從之。"
                },
                {
                    "paragraph": "以攻趙，圍晉陽而水之，城之",
                    "zhushu": "元作下"
                },
                {
                    "paragraph": "下",
                    "zhushu": "補曰疑衍，或是之字。"
                },
                {
                    "paragraph": "不沈者三板。郄疵",
                    "zhushu": "晉人𥙷曰郄，刺𥠖反。孫本作郗，說文作絺。姚本注：元和姓纂：㕁，巳姓，青陽氏之後。"
                },
                {
                    "paragraph": "謂智伯曰：韓、魏之君必反矣。智伯曰：何以知之？郄疵曰：以其人事知之矣。",
                    "zhushu": "𥙷曰：一本作夫，夫當屬下句。"
                },
                {
                    "paragraph": "從韓、魏之君而攻趙，趙亡難必及韓、魏矣。今約勝趙而三分其地，今城不没者三板，臼竈生鼃，人馬相食，城降有日，而韓、魏之君無喜志而有憂色，是非反如",
                    "zhushu": "𥙷曰：猶而。"
                },
                {
                    "paragraph": "何也？明日，智伯以告韓、魏之君曰：郄疵言君之且反也。韓、魏之君曰：夫勝趙而三分其地，城今且將㧞矣。夫二",
                    "zhushu": "元作　𥙷曰三，姚云：錢、劉作二。"
                },
                {
                    "paragraph": "家雖愚，不棄美利於前，",
                    "zhushu": "𥙷曰：愚下恐當有必字。"
                },
                {
                    "paragraph": "皆信盟之約，而爲危難不可成之事，其勢可見也。是疵爲趙計矣，使君疑二主之心，",
                    "zhushu": "元主自称曰主，亦非當時語。"
                },
                {
                    "paragraph": "而解於攻趙也。",
                    "zhushu": "解。懈同。"
                },
                {
                    "paragraph": "今君聽䜛臣之言，而離二主之交，爲君惜之。趍而出。郄疵謂智伯曰：君又何以疵言告韓、魏之君爲？智伯曰：子安知之？對曰：韓、魏之君視疵端而趍疾。",
                    "zhushu": "視端，畏之趍疾，避之恐疵，要之与見智伯而辝屈也。"
                },
                {
                    "paragraph": "郄疵知其言之不聽，請使於齊。智伯遣之，韓、魏之君果反矣。",
                    "zhushu": "彪謂智伯至是眩於得而不顧其禍，殆天奪其魄者。至以謀人之言，質人以反，夫非狂昬癡瞢，孰肯自承其友哉？",
                    "type": 2
                },
                {
                    "paragraph": "張孟談既固趙宗廟封疆，",
                    "zhushu": "𥙷曰：談史作同，太史公避父諱也。○一本廟作廣，是。"
                },
                {
                    "paragraph": "發五霸",
                    "zhushu": "元作百，下同。伯業不振，今復發之。"
                },
                {
                    "paragraph": "百，",
                    "zhushu": "𥙷曰即伯。古通。"
                },
                {
                    "paragraph": "乃稱簡之塗，",
                    "zhushu": "稱者，舉其說也。此士囯地君之御。"
                },
                {
                    "paragraph": "以告襄子曰：昔者前國地君之御",
                    "zhushu": "國地，猶武安之𩔗，御則之塗。"
                },
                {
                    "paragraph": "有之曰：五霸百之所以致天下者，約",
                    "zhushu": "衍兩字"
                },
                {
                    "paragraph": "兩",
                    "zhushu": "𥙷曰：恐字有誤。"
                },
                {
                    "paragraph": "主勢能制臣，",
                    "zhushu": "約者，自断之辞。"
                },
                {
                    "paragraph": "無令臣能制主。故貴爲列侯者不令在相位，自將軍以上不爲行大夫。令臣之名顯而身尊，權重而衆服。臣願損",
                    "zhushu": "𥙷曰：一本作捐。"
                },
                {
                    "paragraph": "功名，去權勢，以離衆。襄子恨然曰：何哉？吾聞輔主者名顯，功大者身尊，任國者權重，信忠在巳，而衆服焉，此先聖之所以集國家，安社稷乎？",
                    "zhushu": "𥙷曰：姚云：劉改乎作也。"
                },
                {
                    "paragraph": "子何爲然？張孟談對曰：君之所言，成功之美也；臣之所謂，持國之道也。臣觀成事，聞徃古天下之美同，",
                    "zhushu": "有美而同必相嫉。"
                },
                {
                    "paragraph": "臣主之權均，之",
                    "zhushu": "𥙷曰：外紀之作而。"
                },
                {
                    "paragraph": "能美，未之有也。前事之不忘，後事之師，君若弗圖，則臣力不足。愴然有决色。",
                    "zhushu": "雖欲决去而猶愴然，明不得巳也。一說决，猶别。"
                },
                {
                    "paragraph": "襄子去之，卧三日，使人謂之曰：晉陽之政，臣下不使者",
                    "zhushu": "不爲土用。"
                },
                {
                    "paragraph": "何如？對曰：死僇。",
                    "zhushu": "僇戮同。"
                },
                {
                    "paragraph": "張孟談曰：左司馬",
                    "zhushu": "失其名。"
                },
                {
                    "paragraph": "見使於國家，安社稷，不避其死，以成其忠，君其行之。",
                    "zhushu": "行，猶用也，疑當作任。𥙷曰：左司馬恐孟談自謂之辝，行之者許之。僇，之推也。"
                },
                {
                    "paragraph": "君曰：子從事。乃許之。",
                    "zhushu": "使談自從其所欲之事，以其薦賢自代，故許其去。"
                },
                {
                    "paragraph": "張孟談",
                    "zhushu": "此下著書者美之也。"
                },
                {
                    "paragraph": "便厚以便名，",
                    "zhushu": "便，安，厚，重也。去權所以安其重，損名所以安其名。"
                },
                {
                    "paragraph": "納地釋事，以去權尊，而耕於負親之丘。",
                    "zhushu": "趙地缺。"
                },
                {
                    "paragraph": "故曰：賢人之行，明主之政也。",
                    "zhushu": "此美襄子。"
                },
                {
                    "paragraph": "耕三年，韓、魏、齊、楚、",
                    "zhushu": "元作燕。"
                },
                {
                    "paragraph": "燕",
                    "zhushu": "補曰：下文有楚無燕，必有一誤。"
                },
                {
                    "paragraph": "負親以謀趙。",
                    "zhushu": "言五囯昔約親，今皆之，正曰上言負親之丘，不應此義頓異，恐負親字衍，或上有缺文。"
                },
                {
                    "paragraph": "㐮子徃見張孟談而告之曰：昔者智氏之地，趙氏分則多十城復來，",
                    "zhushu": "言分地多自与韓、魏，甞以爲言矣，今復來也。"
                },
                {
                    "paragraph": "而今諸侯",
                    "zhushu": "衍孰字。正曰：復來字恐舛誤在上，當云而今諸侯復求句似順。"
                },
                {
                    "paragraph": "孰謀我，",
                    "zhushu": "補曰：孰爲我謀？"
                },
                {
                    "paragraph": "爲之柰何？張孟談曰：君其負劒而御臣以之國，",
                    "zhushu": "君自爲御。"
                },
                {
                    "paragraph": "舍臣於廟，授吏大夫，",
                    "zhushu": "授談之吏以爲大夫，示尊顯之也。"
                },
                {
                    "paragraph": "臣試計之。君曰：諾。張孟談乃行，其妻之楚，",
                    "zhushu": "使妻之楚。"
                },
                {
                    "paragraph": "長子之韓，次子之魏，少子之齊，四國疑而謀敗。",
                    "zhushu": "談，趙之謀臣，而其妻子分適四囯，故四囯更相疑以為厚趙也。彪謂孟談，有道之士也。囯有危難，不顧万死，出入行陣，以就其謀，功成亊遂，則委而去之。已去而復出，以銷囯家之难，非有道，孰能出處語默若是之裕哉！范蠡始終之際賢矣，方之孟談，猶一間也。正曰：孟談可謂謀智之士，有道則未也。",
                    "type": 2
                },
                {
                    "paragraph": "晉畢陽",
                    "zhushu": "畢萬之後，正曰無明。據晉語，伯宗索士，庇州犂，得畢陽。及欒弗忌之難，諸大夫害伯宗，畢陽實送州犂于荆，譲乃其孫，義烈有自來矣。"
                },
                {
                    "paragraph": "之孫豫讓，始事范、中行氏而不說，去而就智伯，智伯寵之。及三晉分智氏，趙襄子最怨智伯，而將其頭以為飲器。",
                    "zhushu": "補曰：史𣾰其頭。說苑：異日智伯与襄子飲，而灌襄子之首。後敗，智伯漆其首為飲器。索𨼆云：案大宛傳，匈奴以月氐王頭為飲器。裴氏引韋昭云：椑，榼也。晉灼曰：虎子也。皆非。椑榼所以盛酒，非用飲者。晉以韓子、吕氏春秋並云𣾰智伯頭以為飲器故也。"
                },
                {
                    "paragraph": "豫讓遁逃山中，曰：嗟乎！士為知己者死，女爲說巳者容。",
                    "zhushu": "脩其容色。𥙷曰：司馬子長用此語，死作用。"
                },
                {
                    "paragraph": "吾其報智氏之讎矣。乃變姓名為刑人，入宫塗厠，欲以刺襄子。襄子如厠，心動，執問塗者，則豫讓也。刄其扞",
                    "zhushu": "扞銲同。集韻：矛鐏謂之銲刃。施刃其端。"
                },
                {
                    "paragraph": "曰：欲為智伯報讎。左右欲殺之。趙襄子曰：彼義士也，吾謹避之耳。且智伯已死無後，而其臣至爲報讎，此天下之賢人也。卒釋之。豫讓又漆身為厲，",
                    "zhushu": "𥙷曰：索𨼆曰：癩，惡瘡。凡漆有毒，近之多患疥腫，若癩病然，故讓以漆塗身，令若癩厲。癩，聲近假借。"
                },
                {
                    "paragraph": "滅鬚去眉，自刑以變其容，為乞人而徃",
                    "zhushu": "𥙷曰：史作行。"
                },
                {
                    "paragraph": "乞。其妻不識，曰：狀貌不似吾夫，其音何𩔖吾夫之甚也！又吞炭為啞，變其音。其友謂之曰：子之道甚難而無功，謂子有志則然矣，謂子智則否。以子之才而善事襄子，襄子必近幸子。子之得近而行所欲，此甚易而功必成。豫讓乃笑而應之曰：是為先知報後知，爲故君賊新君，大亂君臣之義者無此矣。",
                    "zhushu": "補曰：無字下恐有缺字。"
                },
                {
                    "paragraph": "吾所謂為此者，以明君臣之義，非從易也。且夫委質而事人，而求弑之，是懷二心以事君也。吾所為難，亦將以愧天下後丗人臣懐二心者。居頃之，襄子當出，豫讓伏以過橋下。",
                    "zhushu": "補曰：一本伏所當過。"
                },
                {
                    "paragraph": "襄子至橋而馬驚。襄子曰：此必豫讓也。使人問之，果豫讓。於是趙襄子面數豫讓曰：子不甞事范、中行氏乎？智伯滅范、中行氏，而子不為報讎，反委質事智伯。智伯已死，子獨何為報讎之深也？豫讓曰：臣事范、中行氏，范、",
                    "zhushu": "補補曰：姚本　　字。"
                },
                {
                    "paragraph": "中行氏以衆人遇臣，臣故衆人報之。智伯以國士遇臣，",
                    "zhushu": "國士名盖一囯者。"
                },
                {
                    "paragraph": "臣故國士報之。",
                    "zhushu": "為囯士所為以報之。"
                },
                {
                    "paragraph": "襄子乃喟然嘆泣曰：嗟乎豫子，",
                    "zhushu": "衍子字。"
                },
                {
                    "paragraph": "子之為智伯，名旣成矣。寡人舎子，亦已足矣。子自為計，寡人不舎子。使兵環之。豫讓曰：臣聞明主不掩人之義，忠臣不愛死以成名。君前已寛舎臣，天下莫不稱君之賢，今日之事，臣故",
                    "zhushu": "補曰：故固通。"
                },
                {
                    "paragraph": "伏誅。然願請君之衣而撃之，雖死不恨，非所望也，",
                    "zhushu": "言有此心，望不及此。"
                },
                {
                    "paragraph": "敢布腹心。於是襄子義之，乃使使者持衣與豫讓。豫讓㧞劒三躍，呼天擊之曰：而可以報智伯矣。",
                    "zhushu": "而自呼也。"
                },
                {
                    "paragraph": "遂伏劒而死。死之日，趙國之士聞之，皆爲涕泣。",
                    "zhushu": "刺客傳有彪謂㐮子、豫予，皆千載人也。豫子能報舊君，能厲天下後世之爲臣，使他人爲之，必一先於此矣。或以其無成事，爲空自苦。夫壯士能行其志而已，成不成則有命焉，吾何以必之哉？智伯有如此臣，以國士遇之，而不免於亡，殆與郭君善，善爲輦者歟？補曰：譲，義士也。史迁列之刺客，而蘇轍氏古史亦謂之非賢，失之矣。朱子綱目附見於三晉始命之下，則以其事在前，不得特書以表之爾。大事記解題，畧見而記不書，未知吕子之旨。按索𨼆引䇿云：衣盡出血，襄子回車，車輪未周而亡。今無此文，或以其恠而删之歟？",
                    "type": 2
                },
                {
                    "paragraph": "烈侯、",
                    "zhushu": "籍。",
                    "type": 2
                },
                {
                    "paragraph": "魏文侯借道於趙，攻中山，",
                    "zhushu": "魏十七年。此元年。"
                },
                {
                    "paragraph": "趙侯將不許。趙利曰：過矣。魏攻中山而不能取，則魏必罷。",
                    "zhushu": "音疲。"
                },
                {
                    "paragraph": "罷則趙重，魏㧞，中山必不能越趙而有中山矣。是用兵者魏也，而得地者趙也。君不如許之。許之大勸，彼將知趙利之也，必輟。君不如借之道而示之。不得已，",
                    "zhushu": "補曰：姚本彼將知矣，利之也。又注：劉無矣字。此本趙利，又舉人姓名，皆難解，疑有舛誤。",
                    "type": 2
                },
                {
                    "paragraph": "肅侯、",
                    "zhushu": "成侯子元年。𥙷曰丗。本名言。索隠云：名語。成侯名種。顯王二十年壬申。",
                    "type": 2
                },
                {
                    "paragraph": "蘇秦從燕之趙，",
                    "zhushu": "此十六年。"
                },
                {
                    "paragraph": "始合從說趙王曰：天下之卿相人臣，乃至布衣之士，莫不髙賢大王之行義，皆願奉教陳忠於前之日乆矣。雖然，奉陽君妬",
                    "zhushu": "秦傳言肅侯令其弟成爲相，號奉陽君，妬嫉賢也。正曰：奉陽君說見後。"
                },
                {
                    "paragraph": "大王不得任事，是以外賔客",
                    "zhushu": "外䟽之也。"
                },
                {
                    "paragraph": "游談之士無敢盡忠於前者。今奉陽君捐館舎，",
                    "zhushu": "禮。婦人死曰捐館舎。盖亦通稱。"
                },
                {
                    "paragraph": "大王乃今然後得與士民相親，臣故敢進其愚忠。爲大王計，莫若安民無事，請無庸有為也。安民之本，在於擇交。",
                    "zhushu": "与諸侯交。"
                },
                {
                    "paragraph": "擇交而得則民安，擇交不得，則民終身不得安。",
                    "zhushu": "終趙王身。"
                },
                {
                    "paragraph": "請言外患，齊秦爲兩敵，",
                    "zhushu": "爲趙敵。"
                },
                {
                    "paragraph": "而民不得安。𠋣秦攻齊，而民不得安，𠋣齊攻秦而民不得安。故夫謀人之主，伐人之國，常苦出辭",
                    "zhushu": "苦言其力。"
                },
                {
                    "paragraph": "斷絶人之交。",
                    "zhushu": "横人盖然。"
                },
                {
                    "paragraph": "願大王愼無出於口也。請屏左右，白言所以異",
                    "zhushu": "𥙷曰：史作請别白黑所以異，大事記謂當從䇿。按：索隠引䇿作白言尤明。"
                },
                {
                    "paragraph": "隂陽而巳矣。",
                    "zhushu": "隂陽言事，止有兩端，指謂從横。"
                },
                {
                    "paragraph": "大王誠能聽臣，燕必致氊裘狗馬之地，齊必致海隅魚鹽之地，楚必致橘柚雲夢之地，韓魏皆可使致封地",
                    "zhushu": "封内之地。正曰下文封侯之𩔖。"
                },
                {
                    "paragraph": "湯沐之邑，貴戚父兄皆可以受封侯。夫割地效實，",
                    "zhushu": "實如氊裘之類。"
                },
                {
                    "paragraph": "五霸之所以覆軍禽將而求也。封侯貴戚，湯武之所以放殺而爭也。",
                    "zhushu": "補曰：此非所以言湯武，盖游土之辝。"
                },
                {
                    "paragraph": "今大王垂拱而兩有之，是臣之所以爲大王願也。大王與秦，則秦必弱韓、魏，與齊，則齊必弱楚、魏。魏弱則割河外，",
                    "zhushu": "補曰：正義云。河外同華等地。此即西河之外也。"
                },
                {
                    "paragraph": "韓弱則効宜陽，",
                    "zhushu": "皆以也與秦。"
                },
                {
                    "paragraph": "宜陽効則上郡絶，",
                    "zhushu": "并州郡。正曰：正義云：上郡在同州西北則屯。廣記云：今鄜廷、安丹、坊部、銀、夏、綏徳、保安之地。"
                },
                {
                    "paragraph": "河外割則道不通，楚弱則無援。此三䇿者，不可不熟計也。夫秦下軹道",
                    "zhushu": "秦紀注：亭名，在霸陵。正曰：故軹城在懐州濟源縣東南。以下言修武之南陽知之。按大事記：顯王十一年，韓使計息以枳道易鹿於魏。水經注、年表：赧王三十六年，秦伐魏至軟，取城大小六十一，皆魏之軹也。軹、枳通，䇿又作咫。蘇秦傳云：秦下軹道，則南陽危。又云：我下軹道，南陽封冀亦捐此。其秦者，在雍州萬年縣東北，去霸水百歩。軹道亭，秦王降處也。蘇代云：楚得枳而囯亡，則巴郡之枳也。"
                },
                {
                    "paragraph": "則南陽動，",
                    "zhushu": "修武者。"
                },
                {
                    "paragraph": "劫韓包周則趙自銷鑠，據衛取淇則齊必入朝。秦欲已得行於山東，則必舉甲而向趙。秦甲渉河踰漳，據番吾，",
                    "zhushu": "𥙷曰：正義云：香竒婆，又音蒲，音盤。徐廣云：常山蒲吾縣。淇、常山河、章、清河皆見前。"
                },
                {
                    "paragraph": "則兵必戰於邯鄲之下矣。此臣之所以為大王患也。當今之時，山東之建國莫如趙強。趙地方三千里，帶甲數十萬，車千乗，騎萬匹，粟支十年。西有常山，南有河、漳，東有清河，北有燕國。燕固弱國，不足畏也。且秦之所畏害於天下者莫如趙，",
                    "zhushu": "言秦於天下，獨畏趙害已。"
                },
                {
                    "paragraph": "然而秦不敢舉兵甲而伐趙者，何也？畏韓、魏之議其後也。然則韓、魏，趙之南蔽也。秦之攻韓、魏也則不然，無有名山，大川之限，稍稍蠶食之，傅之國都而止矣。",
                    "zhushu": "傳附同止兵止於此。"
                },
                {
                    "paragraph": "韓、魏不能支秦，必入臣於秦。秦無韓、魏之隔，禍必中於趙矣。",
                    "zhushu": "猶射中的。"
                },
                {
                    "paragraph": "此臣之所以為大王患也。臣聞堯無三夫之分，",
                    "zhushu": "一夫有田百畒，此未為唐侯時。正曰：此說士無據之辝。且舜顓頊後，有囯於虞，其側微，特在下尔。禹乃崇伯鯀子，亦有囯土者。今曰云云，豈足信哉？枚乗書舜無立錐之地，禹無十户之聚。李善注又引韓子云云，皆此𩔖。"
                },
                {
                    "paragraph": "舜無咫尺之地，以有天下；禹無百人之聚，以王諸侯；湯、武之卒不過三千人，車不過三百乗，而為天子，誠得其道也。是故明主外料其敵國之強弱，内度其士卒之衆寡、賢與不肖，不待兩軍相當，而勝敗存亡之機節",
                    "zhushu": "節節目。"
                },
                {
                    "paragraph": "固已見於胷中矣。豈掩於衆人之言",
                    "zhushu": "掩，猶蔽。"
                },
                {
                    "paragraph": "而以㝠㝠决事哉？臣竊以天下地圖案之，諸侯之地五倍於秦，料諸侯之卒十倍於秦，六國并力為一，西面而攻秦，秦",
                    "zhushu": "𥙷𥙷曰：一本復有秦字，姚同。"
                },
                {
                    "paragraph": "破必矣。今",
                    "zhushu": "𥙷𥙷曰：一本今見被於秦西面云云，姚云：一無見破於秦四字。"
                },
                {
                    "paragraph": "西面而事之，見臣於秦。夫破人之與破於人也，臣人之與臣於人也，豈可同日而言之哉！夫横人者，皆欲割諸侯之地以與秦成，與秦成則髙臺榭，",
                    "zhushu": "補臺有木曰榭。"
                },
                {
                    "paragraph": "美宫室，聽竽笙琴瑟之音，",
                    "zhushu": "𥙷曰：史作臺榭。一本無笙琴字。"
                },
                {
                    "paragraph": "察五味之和，前有軒轅，",
                    "zhushu": "天文志：權軒轅，象後宫。此言美人之所處也。"
                },
                {
                    "paragraph": "後有長庭，美人巧笑，卒有秦患",
                    "zhushu": "卒、猝同。"
                },
                {
                    "paragraph": "而不與其憂。是故横人日夜務以秦權恐喝",
                    "zhushu": "元作猲。"
                },
                {
                    "paragraph": "猲",
                    "zhushu": "正曰：喝猲通見斉䇿，此章史作愒相恐脅也。前主子侯表坐恐猲，並許葛反。"
                },
                {
                    "paragraph": "諸侯，以求割地，願大王之𤍠計之也。臣聞明王絶疑去䜛，屏流言之迹，塞朋黨之門，故尊主廣地強兵之計，臣得陳忠於前矣。故𥨸為大王計，莫如一韓、魏、齊、楚、燕、趙六國從親，以儐畔秦，令天下之將相相與㑹於洹水之上，",
                    "zhushu": "𥙷曰：洹水見秦䇿。"
                },
                {
                    "paragraph": "通質，刑白馬以盟之。約曰：秦攻楚，齊、魏各出銳師以佐之，韓絶食道，趙渉河漳，燕守常山之北。秦攻韓、魏，則楚絶其後，齊出銳師以佐之，趙渉河漳，燕守雲中。",
                    "zhushu": "并州郡。"
                },
                {
                    "paragraph": "秦攻齊，則楚絶其後，韓守成臯，魏塞午道，",
                    "zhushu": "王莽傳注：今京城直南山有谷通漢梁道者，名子午谷。又宜州西、慶州東有山名子午嶺，南北直相當。此則北山是子，南山是午，共為子午道。詳此，則午道，秦南道也，塞之使不得通。莽所通者，因秦也。正曰：索𨼆云：當在趙東斉西。午道，地名也。鄭玄云：一從一横為道，謂交道也。按下張儀說趙王章亦有。"
                },
                {
                    "paragraph": "趙渉河、漳、慱、関，",
                    "zhushu": "補曰：愽関見斉䇿。"
                },
                {
                    "paragraph": "燕出銳師以佐之。秦攻燕，則趙守常山，楚軍武關，齊渉渤海，韓、魏出銳師以佐之。秦攻趙，則韓軍宜陽，楚軍武關，魏軍河外，齊渉渤海，燕出銳師以佐之。諸侯有先背約者，五國共伐之，六國從親，以儐擯秦，",
                    "zhushu": "儐元作擯，無異義，今並從前作儐。正曰說巳見前。"
                },
                {
                    "paragraph": "秦必不敢出兵於函谷關以害山東矣。如是則霸業成矣。趙王曰：寡人年少，莅國之曰淺，未甞得聞社稷之長計。今上客有意存天下，安諸侯，寡人敬以國從。乃封蘇秦爲武安君，飾車百乗，黄金千鎰，白璧百雙，錦繡千純，以約諸侯。",
                    "zhushu": "秦傳有在說燕後彪謂從約者天下之心，亦其勢也。夫秦有吞天下之心，不盡不止，諸侯皆病之，而欲儐之，此其心也。同舟遇風，胡越之相救，如手足於其頭。目此其勢也。以天下之心，行天下之勢，如水之就下，孰能禦之？故謂之從。從者，從也，順也。其所不可者，諸侯之心不一。夫其心不一者，非明計智筭也，或見少利而相侵，或修小怨而相伐，或眩於名實而爲横人之所恐喝，此張儀所以投𨻶而起。使諸侯之智少靈於連雞，則秦人自保之不給，安能圗併吞之舉？即儀謂秦地形勢便，兵強士武，足以横天下。然則天時人和，道徳之威，仁義之澤，舉無与於興亡之數乎？雖然，一從一横，皆一偏之論，有王者作，則從横皆廢而天下定，而非所以論於此時也。補曰：璧純並見秦䇿。",
                    "type": 2
                },
                {
                    "paragraph": "蘇秦爲趙王使於秦，",
                    "zhushu": "本傳不書。"
                },
                {
                    "paragraph": "反三日不得見，謂趙王曰：秦乃者過柱山，",
                    "zhushu": "盖砥柱正曰：無考。"
                },
                {
                    "paragraph": "有兩木焉，一盖呼侣，",
                    "zhushu": "招其徒，"
                },
                {
                    "paragraph": "一盖哭。問其故，對曰：吾已大矣，年巳長矣，吾苦夫匠人，且以繩墨案䂓矩刻鏤我。一盖曰：此非吾所苦也，是故吾事也。",
                    "zhushu": "事猶分𥙷，曰故固通。"
                },
                {
                    "paragraph": "吾所苦夫鐡銛",
                    "zhushu": "元作。鉆，下同。"
                },
                {
                    "paragraph": "鉆然自入",
                    "zhushu": "銛言鐡之利，若鉆則鐵銸也。義不合此正曰鉆。玉篇：其沾、敕淹二反。銸音鑷。後漢章帝詔有鉆鎻字。篬頡篇：鉆，持也。盖字与鉗同，以鐡有所劫束也。"
                },
                {
                    "paragraph": "而出夫人者。",
                    "zhushu": "人謂木屑自鐵言之爲人，正曰難通，其義未詳。"
                },
                {
                    "paragraph": "今臣使於秦，而三日不見，無有爲",
                    "zhushu": "元作𥙷曰：錢謂劉作為。"
                },
                {
                    "paragraph": "臣爲鐡銛鉆者乎！",
                    "zhushu": "無有，言得無有也。",
                    "type": 2
                },
                {
                    "paragraph": "武靈王",
                    "zhushu": "肅侯子元年𩔰王四十四年丙申。",
                    "type": 2
                },
                {
                    "paragraph": "齊破燕",
                    "zhushu": "之噲之𤔔燕七年，此十二年。"
                },
                {
                    "paragraph": "趙欲存之。樂毅謂趙王曰：今無約而攻齊，齊必讎趙。",
                    "zhushu": "不約与國而獨攻齊，故齊怨。若有与同攻，則怨有所分矣。"
                },
                {
                    "paragraph": "不如請以河東易燕地於齊。",
                    "zhushu": "齊破燕。所謂地近趙，趙以河東易之。"
                },
                {
                    "paragraph": "趙有河北，齊有河東，",
                    "zhushu": "此二非郡。"
                },
                {
                    "paragraph": "燕趙必不爭矣。是二國親也。以河東之地強齊，",
                    "zhushu": "言齊得河東則益強。"
                },
                {
                    "paragraph": "以燕以趙輔之，",
                    "zhushu": "与之易地，是助之也。"
                },
                {
                    "paragraph": "天下憎之，",
                    "zhushu": "害其強，"
                },
                {
                    "paragraph": "必皆事王以伐齊，是因天下以破齊也。王曰：善。乃以河東易齊，楚、魏憎之，令淖滑、惠施之趙，請伐齊而存燕。",
                    "zhushu": "補曰：大事記按樂毅傳，毅賢好兵，趙人舉之。及武𤫊王有沙丘之𤔔，乃去趙適魏。毅甞事趙也。又云：趙納公子職于燕，丗家不書其立，盖燕人不受也。",
                    "type": 2
                },
                {
                    "paragraph": "張儀爲秦連横，說趙王曰：敝邑秦王",
                    "zhushu": "惠。"
                },
                {
                    "paragraph": "使臣，敢獻書於大王御史。",
                    "zhushu": "周宗伯屬官，秦因之，而趙亦有言此者，不斥王也。補曰：御史，周官，以中士下士爲之。時小臣之傳命者，戰國其職益親，故此云云。秦、趙之㑹御史書事，而淳于髠亦云，御史在前，掌記事紏察之任也。秦益重矣。"
                },
                {
                    "paragraph": "大王収率天下以儐秦，秦兵不敢岀，",
                    "zhushu": "元作去。"
                },
                {
                    "paragraph": "去",
                    "zhushu": "補曰：疑出字。"
                },
                {
                    "paragraph": "函谷關十五年矣。大王之威行於天下，山東",
                    "zhushu": "補曰：一本無山東字。"
                },
                {
                    "paragraph": "敝邑恐懼懾伏，繕甲厲兵，飾車騎，習馳射，力田積粟，守四封之内，愁居懾處，不敢動摇，唯大王有意督過之也。",
                    "zhushu": "髙紀注：督。視責也。"
                },
                {
                    "paragraph": "今秦以大王之力，",
                    "zhushu": "因畏趙而飾兵故。"
                },
                {
                    "paragraph": "西舉巴蜀，并漢中，東収兩周，而西遷九鼎，",
                    "zhushu": "史不書，正曰迁鼎之說，大言之也。"
                },
                {
                    "paragraph": "守白馬之津。秦雖僻逺，然而心忿悁，",
                    "zhushu": "悁亦忿。"
                },
                {
                    "paragraph": "含怒之日乆矣。今寡",
                    "zhushu": "元作宣。"
                },
                {
                    "paragraph": "宣",
                    "zhushu": "𥙷曰。字訛，當作寡。"
                },
                {
                    "paragraph": "君有敝，",
                    "zhushu": "元作㣲。"
                },
                {
                    "paragraph": "微",
                    "zhushu": "𥙷曰：史作敝。"
                },
                {
                    "paragraph": "甲鈍兵，軍於澠池，願渡河踰漳，據番吾，迎戰邯鄲之下。願以甲子之日合戰，以正殷紂之事。敬使臣先以聞於左右。凡大王之所信以爲從者，恃蘇秦之計。秦",
                    "zhushu": "𥙷𥙷曰：史有蘇秦字。"
                },
                {
                    "paragraph": "熒惑諸侯，",
                    "zhushu": "熒，火光也，猶眩。"
                },
                {
                    "paragraph": "以是爲非，以非爲是，欲反覆齊國而不能，自令車裂於齊之市。",
                    "zhushu": "𥙷曰：說見楚䇿。"
                },
                {
                    "paragraph": "夫天下之不可一亦明矣。今楚與秦爲昆弟之國，而韓、魏稱於東藩，",
                    "zhushu": "𥙷曰：一本東藩之臣，史同。"
                },
                {
                    "paragraph": "齊獻魚鹽之地，此斷趙之右臂也。夫斷右臂而求與人闘，失其黨而孤居，求欲無危，豈可得哉？今秦發三將軍：一軍塞午道，",
                    "zhushu": "𥙷曰：說見前章。"
                },
                {
                    "paragraph": "告齊使興師渡清河，軍於邯鄲之東；一軍軍於成臯，歐韓、魏",
                    "zhushu": "歐。驅同。"
                },
                {
                    "paragraph": "而軍於河外；",
                    "zhushu": "𥙷曰：正義云：河外謂鄭、滑州，北臨河。"
                },
                {
                    "paragraph": "一軍軍於澠池。約曰：四國爲一以攻趙，破趙而四分其地。是故不敢匿意隱情，先以聞於左右。臣竊",
                    "zhushu": "元作切。"
                },
                {
                    "paragraph": "切爲大王計，莫如與秦遇於澠池，面相見而身相結也。臣請案兵無攻，願大王之定計。趙王曰：先王之時，奉陽君相",
                    "zhushu": "𥙷曰：奉陽君說見後。"
                },
                {
                    "paragraph": "專權擅勢，蔽䀲先王，獨制官事。寡人宫居屬於師傅，不得與國謀。先王棄群臣，寡人年少，奉祠𥙊之日淺，𥝠心固竊疑焉，以為一從不事秦，非國之長利也。乃且願變心易慮，剖地謝前過以事秦。方将約車趨行，",
                    "zhushu": "趙趣同。"
                },
                {
                    "paragraph": "而適聞使者之明詔，於是乃以車二百乗入朝澠池，割河間以事秦。",
                    "zhushu": "傳在楚、韓、齊後，盖此十五六年。彪謂約從以難秦者，趙也。使秦得諸侯，力足以制趙，不告趙也。告之者，是力不足也。此時諸侯惑於横人之說，皆辝屈貌從心不與也。使季子可作，則三國横約可立觧而坐破也。武、靈此時血氣未定，而蘇氏兄弟適不在趙，故儀得以讎其恐喝之說，加之數年，如議服之時，其必有以折儀也。燕昭末年，蘇代重燕而從約復舉，豈非天下之心之勢矣㢤！",
                    "type": 2
                },
                {
                    "paragraph": "甘茂為秦約魏以攻韓宜陽，",
                    "zhushu": "秦武王三年。此十八年。"
                },
                {
                    "paragraph": "又北之趙。冷向謂強國",
                    "zhushu": "趙人。"
                },
                {
                    "paragraph": "曰：不如令趙拘甘茂勿出，以與齊、韓、秦市。齊王",
                    "zhushu": "閔。"
                },
                {
                    "paragraph": "欲求救宜陽，必效縣狐氏；",
                    "zhushu": "地缺。"
                },
                {
                    "paragraph": "韓欲存宜陽，必以路渉、",
                    "zhushu": "地缺。"
                },
                {
                    "paragraph": "端氏",
                    "zhushu": "屬河東。"
                },
                {
                    "paragraph": "賂趙。秦王",
                    "zhushu": "武："
                },
                {
                    "paragraph": "欲得宜陽，不愛名寳，",
                    "zhushu": "寳之名丗者，齊、韓之賂，欲拘茂，敗其約也。秦賂則欲出之。"
                },
                {
                    "paragraph": "且拘茂也，且以置公孫赫、樗里疾、",
                    "zhushu": "茂不還秦，則二人用。",
                    "type": 2
                },
                {
                    "paragraph": "武靈王平晝",
                    "zhushu": "無亊之日，猶平日。"
                },
                {
                    "paragraph": "間居，肥義",
                    "zhushu": "趙相也。餘並公族。正曰：鮑指公子成王孫緤、趙文、趙造言，文、造無他據。元和姓纂引䇿云：肥義，趙賢人。"
                },
                {
                    "paragraph": "侍坐，曰：王慮丗事之變，權甲兵之用，",
                    "zhushu": "權，猶度。"
                },
                {
                    "paragraph": "念簡㐮之迹，計胡狄之利。",
                    "zhushu": "𥙷曰姚云：曽本利下有乎字。"
                },
                {
                    "paragraph": "王曰：嗣立不忘先徳，君之道也。錯質務明主之長，",
                    "zhushu": "錯，猶委。"
                },
                {
                    "paragraph": "臣之論也。是以賢君静而有道民便事之教，動而",
                    "zhushu": "𥙷𥙷曰：姚云：一本静下無而字。"
                },
                {
                    "paragraph": "有明古先丗之功。",
                    "zhushu": "先，猶髙。"
                },
                {
                    "paragraph": "為人臣者，窮有弟長辭譲之節，",
                    "zhushu": "弟，順也。"
                },
                {
                    "paragraph": "通有𥙷民益主之業，此兩者，居臣之分也。今君欲繼㐮王之業，啓胡翟之郷，而卒丗不見也。",
                    "zhushu": "卒丗猶舉丗。言舉丗無能察此。正曰：正義云：卒，盡也。愚謂猶言　丗。"
                },
                {
                    "paragraph": "敵弱者",
                    "zhushu": "與弱為敵，謂胡翟。"
                },
                {
                    "paragraph": "用力少而功多，可以無盡百姓之勞，而享徃古之動。夫有髙丗之功者，必負遺俗之累；",
                    "zhushu": "不與俗同，俗所遺也。"
                },
                {
                    "paragraph": "有獨智之慮者，必被庻人之恐。",
                    "zhushu": "所謂𥠖，元懼焉。𥙷曰：一本標恐，劉作怨。"
                },
                {
                    "paragraph": "今吾將胡服騎射以教百姓，而丗必議寡人矣。",
                    "zhushu": "𥙷曰：正義云：胡服，今時服，廢除裘裳也。○姚云：曽本改矣字，作柰何。"
                },
                {
                    "paragraph": "肥義曰：臣聞之，疑事無功，疑行無名。今王即定負遺俗之慮，",
                    "zhushu": "定言自定於心，不為俗移。"
                },
                {
                    "paragraph": "殆毋顧天下之議矣。夫論至徳者不和扵俗，成大功者，不謀於衆。昔舜舞有苗，",
                    "zhushu": "不用兵而舞干羽，欲以服人，亦異於俗正。曰：舞羽非為服苗，苗格非因舞羽。舜修徳教，苗至適當其時。"
                },
                {
                    "paragraph": "而禹𥘵入祼國，",
                    "zhushu": "非中國之禮。"
                },
                {
                    "paragraph": "非以養欲而樂志也，欲以論徳而要功也。愚者昧於成事，智者見於未萌，王其遂行之。王曰：寡人非疑胡服也，吾恐天下笑之。狂夫之樂，智者哀焉，愚者之笑，賢者戚焉。",
                    "zhushu": "以此異趣，知俗必見遺。"
                },
                {
                    "paragraph": "丗有順我者，則胡服之功未可知也。雖歐丗以笑我，胡地",
                    "zhushu": "元作服。𥙷曰：姚本作地，史同，依服字則句。"
                },
                {
                    "paragraph": "中山，我必有之。王遂胡服，使王孫緤告公子成曰：寡人胡服，且将以朝，亦欲叔之服之也。家聽於親，國聽於君，古今之公行也。子不反親，臣不逆主，先王之通誼也。今寡人作教易服，而叔不服，吾𢙢天下議之也。夫制國有常，而利民爲本；從政有經，而令行爲上。故明德在於論賤，行政在於信貴。",
                    "zhushu": "信、伸同。所謂行去自近始。正曰：信如字。言必行於貴者。"
                },
                {
                    "paragraph": "今胡服之意，非以養欲而樂志也。事有所出，功有所止，",
                    "zhushu": "止猶至𥙷曰：姚云：曾本改互出止字。愚按：此據史文。"
                },
                {
                    "paragraph": "事成功立，然後德可見也。今寡人恐叔逆從政之經，",
                    "zhushu": "𥙷曰：叔字疑衍。"
                },
                {
                    "paragraph": "以輔公叔之議，且寡人聞之，事利國者行無邪，因貴戚者名不累。故寡人願慕公叔之義，以成胡服之功。使緤謁之，叔",
                    "zhushu": "𥙷曰：索隠句。"
                },
                {
                    "paragraph": "請服焉。公子成再拜曰：臣固聞王之胡服也，不佞，寢疾，不能趨走，是以不先進。王今命之，臣固敢竭其愚忠。臣聞之，中國者，聦明叡智之所居也，萬物財貨之所聚也，聖賢之所教也，仁義之所施也，詩書禮樂之所用也，異敏技藝之所試也，",
                    "zhushu": "異出𩔖敏，疾於事也。"
                },
                {
                    "paragraph": "逺方之所觀赴也，蠻夷之所義行也。",
                    "zhushu": "以中國爲自義。有行𥙷曰：自中國者至此，似周官大司徒文。"
                },
                {
                    "paragraph": "今王釋此而襲逺方之服，變古之教，易古之道，逆人之心，畔學者，離中國，臣願大王圗之。使者報王，王曰：吾固聞叔之病也，即之公叔成家，自請之曰：夫服者，所以便用也；禮者，所以便事也。是以聖人觀其郷而順宜，因其事而制禮，所以利其民而厚其國也。被髪文身，錯臂左衽，",
                    "zhushu": "以兩臂交錯而立，言無禮容。𥙷曰：索𨼆云：錯臂亦文身，謂其丹青錯畫其臂。孔衍作右臂，謂右𥘵其臂也。愚謂既言丈身，則畫臂爲複，恐後說是錯，或𥘵字訛。姚云：劉無錯臂字，一作杵面呉丗家，㫁髪文身。應劭注：常在水中，故以象龍子，不見傷害。劭語本說苑。被字，姚云：三本作祝，史作翦。"
                },
                {
                    "paragraph": "甌越之民也。",
                    "zhushu": "即漢東甌閩粤。𥙷曰：漢東甌，閩中地。與地志，交趾，周爲駱越，秦爲西甌。索隠云：今珠厓、儋耳謂之甌人，是有甌越。文選三越注：呉越，南越、閩越。東甌，即閩越。駱越，甌人，即南越也。姚云：後語作臨越，注云：臨亦百越之一名。"
                },
                {
                    "paragraph": "黒齒雕題，",
                    "zhushu": "史注：以草染齒爲黑。雕題者，刻其肌，以丹青𣵀之。"
                },
                {
                    "paragraph": "鯷冠秫縫，",
                    "zhushu": "鯷，大鮎，以其皮爲冠。𥝰，綦鍼也。言女工之拙𥙷曰𥝰，即鉥字通。借，時橘反。鯷，太計反。"
                },
                {
                    "paragraph": "大呉之國也。禮服不同，其便一也。是以郷異而用變，事異而禮易。是故聖人苟可以利其民，不一其用；果可以便其事，不同其禮。儒者一師而禮異，中國同俗而教離，又况山谷之便乎？故去就之變，智者不能一；逺近之服，賢聖不能同。窮郷多異，",
                    "zhushu": "異異俗。"
                },
                {
                    "paragraph": "曲學多辨。不知而不疑，",
                    "zhushu": "言各不知其異而不疑之。"
                },
                {
                    "paragraph": "異於巳而不非者，公於求善也。今卿之所言者，俗也；吾之所言者。所以制俗也。今吾國東有河、薄、洛之水，",
                    "zhushu": "史記：安平涇縣西有漳水，津名薄洛津。後志：安定烏枝谷名𥙷曰：淮南子：嶢山崩而薄洛之水涸。注謂薄洛在馮翊臨晉。今按：本文謂在趙東，与齊中山同之，恐皆非。此所指未詳。"
                },
                {
                    "paragraph": "與齊、中山同之，而無舟檝之用。自常山以至代、上黨，東有燕、東胡之境，西有樓煩、秦、韓之邊，",
                    "zhushu": "𥙷曰：正義云：東胡，烏丸之先也。後爲鮮卑，在匈奴東，故曰東胡。括地志云：東胡，漢𥘉冐、蝢㓕之餘，保烏丸山，因號烏丸。又曰林胡。樓煩，即嵐、勝之北也。𡸔、勝以南石州、離石、藺等，趙邊邑也，秦隔河也。晉、洛、潞、澤等州，皆七囯時韓地，趙西境也。"
                },
                {
                    "paragraph": "而無騎射之備。故寡人且聚舟檝之用，求水居之民，以守河、薄、洛之水，變服騎射以備燕。",
                    "zhushu": "元作其。"
                },
                {
                    "paragraph": "其",
                    "zhushu": "𥙷曰：史作燕。姚引。"
                },
                {
                    "paragraph": "叅胡、樓煩、秦、韓之邊。",
                    "zhushu": "言叅諎居其邊地。正曰：叅，史作三，因音而訛也。據上文，則叅當作東，字訛。"
                },
                {
                    "paragraph": "且昔者簡主不塞晉陽以及上黨，",
                    "zhushu": "不塞者，志在逺畧。"
                },
                {
                    "paragraph": "而襄主兼戎取代以攘諸胡，此愚智之所明也。先時中山負齊之強兵，侵掠吾地，係累吾民，",
                    "zhushu": "累纍，同。"
                },
                {
                    "paragraph": "引水圍鄗，",
                    "zhushu": "屬常山。𥙷曰：光武即位於此，改髙邑。"
                },
                {
                    "paragraph": "非社稷之神靈，即鄗幾不守。先王忿之，其怨未能報也。今騎射之服，近可以備上黨之形，逺可以報中山之怨。而叔也順中國之俗，以逆簡、襄之意，惡變服之名，而忘國事之耻，非寡人所望於子。公子成再拜稽首曰：臣愚不逹於王之議，致道丗俗之聞，",
                    "zhushu": "補曰：一本聞作間，与下文同。"
                },
                {
                    "paragraph": "今欲繼簡、襄之意，以順先王之志，臣敢不聽令。再拜，乃賜胡服。趙文進諌曰：農夫勞力，",
                    "zhushu": "𥙷正曰：勞下恐有缺字。"
                },
                {
                    "paragraph": "而君子飬焉，政之經也。愚者陳意，而智者論焉，教之道也。臣無隱忠，君無蔽言，",
                    "zhushu": "蔽，猶伏。"
                },
                {
                    "paragraph": "國之禄也。",
                    "zhushu": "禄猶福。"
                },
                {
                    "paragraph": "臣雖愚，願竭其忠。王曰：慮無變擾，",
                    "zhushu": "言能定慮，則不𤔔於物。"
                },
                {
                    "paragraph": "忠無過罪，",
                    "zhushu": "過者，罪之小者。"
                },
                {
                    "paragraph": "子其言乎？趙文曰：當丗輔俗，",
                    "zhushu": "當，猶順。"
                },
                {
                    "paragraph": "古之道也。衣服有裳，禮之制也；循",
                    "zhushu": "元作脩。𥙷曰：姚云：一作循。禮商君傳正作循。朱子韓文考異著方氏說云：唐人書脩近循，楚辭亦有誤者，則此字古巳混矣。此下文两有循法字，爲循無疑。"
                },
                {
                    "paragraph": "法無愆，民之職也。三者先聖之所以教。今君釋此而襲逺方之俗，變古之教，易古之道，故臣願王之圖之。王曰：卿言丗俗之間，",
                    "zhushu": "言其所言不能出俗。"
                },
                {
                    "paragraph": "常民溺於習俗，學者沈於所聞，此兩者所以成官而順政也，非所以觀逺而論始也。",
                    "zhushu": "若今胡服，自我始也。"
                },
                {
                    "paragraph": "且夫三代不同服而王，五霸不同教而政，",
                    "zhushu": "政言：治行於下。"
                },
                {
                    "paragraph": "智者作教而愚者制焉，賢者議俗，不肖者拘焉。夫制於服之民，不足與論心；拘於俗之衆，不足與致意。故勢與俗化，而禮與變俱，聖人之道也。承教而動，循法無私，",
                    "zhushu": "不敢用私意。"
                },
                {
                    "paragraph": "民之職也。知學之人，能與聞遷；",
                    "zhushu": "有所聞，則改前之為。"
                },
                {
                    "paragraph": "逹於禮之變，能與時化。故為已者不待人制。今者不法古，子其釋之。趙造諫曰：𨼆忠不竭，姦之屬也。以私誣國，賤之𩔖也。",
                    "zhushu": "賤，謂輕國。"
                },
                {
                    "paragraph": "犯姦者身死，賤國者族宗。",
                    "zhushu": "族㓕其宗，"
                },
                {
                    "paragraph": "有",
                    "zhushu": "元作反"
                },
                {
                    "paragraph": "反",
                    "zhushu": "𥙷，曰：姚云：劉本無反字。"
                },
                {
                    "paragraph": "此兩者，先王之明刑，臣下之大罪也。臣雖愚，願盡其忠，無遁其死。王曰：竭意不譲，",
                    "zhushu": "𥙷曰：一本譲作諱。"
                },
                {
                    "paragraph": "忠也；上無蔽言，明也。忠不辟危，明不距人，子其言乎？趙造曰：臣聞之，聖人不易民而教，智者不變俗而動。因民而教者，不勞而成功；㩀俗而動者，",
                    "zhushu": "據崷依。"
                },
                {
                    "paragraph": "慮徑而易見也。",
                    "zhushu": "徑以歩道，喻其省便。"
                },
                {
                    "paragraph": "今王易𥘉不循俗，胡服不顧丗，非所以教民而成禮也。且服竒者志滛，俗僻者亂民，是以涖國者不襲竒辟之服，中國不近蠻夷之行，非所以教民而成禮者也。且循法無過，脩禮無邪，臣願王之圖之。王曰：古今不同俗，何古之法？帝王不相襲，何禮之循？伏羲、神農，教而不誅；黄帝、尭舜，誅而不怒。及至三王，觀時而制法，因事而制禮，法度制令，各順其宜，衣服器械，各便其用。故禮丗不一其道，",
                    "zhushu": "禮施於丗𥙷曰宜。從商君。傳作治丗。"
                },
                {
                    "paragraph": "便國不必法古。聖人之興也，不相襲而王夏、殷之衰也，不易禮而㓕。然則反古未可非，而循禮未足多也。且服竒而志滛，是鄒魯無竒行也。",
                    "zhushu": "鄒屬魯國，言二國雖無竒服，不無竒行。正曰：趙造言服竒者志滛，俗辟者亂民。涖國者不襲竒辟之服，中國不近蠻夷之行，故此舉其言而詰之。按索隱云：鄒、魯好長纓，是竒服也；服非其志，皆滛辟也。而有孔門、顔、冉之屬，豈無竒行哉？方俗僻處山谷，而人皆改昜，不通大化，則是吳越無秀士，何得有季札、大夫種之屬哉？今欲畧改云方俗僻陋，刋處山谷三字。"
                },
                {
                    "paragraph": "俗辟而民易，是呉越無俊民也。是以聖人利身之謂服，便事之謂教，進退之謂節，衣服之謂制，所以齊常民，非所以論賢者也。",
                    "zhushu": "此謂進退以下，補曰史進退之節，在服之制，無兩謂字，接下文爲是。"
                },
                {
                    "paragraph": "故聖與俗流，",
                    "zhushu": "言其順俗。"
                },
                {
                    "paragraph": "賢與変俱。諺曰：以書爲御者，不盡馬之情；以古制今者，不逹事之変。故循法之功，不足以髙丗，法古之學，不足以制今。子其勿反也。",
                    "zhushu": "趙記十九年有無三趙諫詞彪謂拓地開邊，非有國之所先也。不得已而有攘却之事，嚴兵而已。兵嚴而士用命，雖不胡服，其無成功。如其不然，雖易服變古，何救於敗哉？孟子曰：行一不義而得天下，不爲也。武靈之志，欲得中山胡地而巳，遂舉囯而夷。甚矣其不權扵。輕重小大之差也。且其所稱反古之說，皆鈎金一輿羽之類，古所謂以辨言亂𥍊政者也，何足取哉！而史無譏，故備論之。補曰：史衛鞅傳與此章多同，今考列于后。",
                    "type": 2
                },
                {
                    "paragraph": "",
                    "zhushu": "衛鞅曰：疑事無功，疑行無名。肥義曰：同",
                    "type": 2
                },
                {
                    "paragraph": "",
                    "zhushu": "有高人之行者，固見非於丗；有獨知之慮者，必見敖於民。",
                    "type": 2
                },
                {
                    "paragraph": "",
                    "zhushu": "王曰：有髙丗之功者，必有遺俗之累；有獨智之慮者，必被庻人之恐。",
                    "type": 2
                },
                {
                    "paragraph": "",
                    "zhushu": "愚者闇於成事，智者見於未萌。論至德者不和於俗，成大功者不謀於衆。",
                    "type": 2
                },
                {
                    "paragraph": "",
                    "zhushu": "肥義曰同。",
                    "type": 2
                },
                {
                    "paragraph": "",
                    "zhushu": "聖人苟可以強國，不法其故；苟可以，則民不循。其禮。",
                    "type": 2
                },
                {
                    "paragraph": "",
                    "zhushu": "王曰：聖人苟可以利其民，不一其用；果可以便其事，不同其禮。",
                    "type": 2
                },
                {
                    "paragraph": "",
                    "zhushu": "甘龍曰：聖人不易民而教，智者不變法而動。因民而教者，不勞而成功；縁法而治者，吏習而民安之。",
                    "type": 2
                },
                {
                    "paragraph": "",
                    "zhushu": "趙造曰：聖人不易民而教，智者不變法而動。因民而教者，不勞而成功；據俗而動者，慮徑而易見。",
                    "type": 2
                },
                {
                    "paragraph": "",
                    "zhushu": "衛鞅曰：龍之所言，丗俗之言也。常人安於故俗，學者溺於所聞。以此兩言，居官守法可也，非所以論於法之外也。三代不同禮而王，五伯不同法而霸。智者作法，愚者制焉；賢者更禮，不肖者拘焉。",
                    "type": 2
                },
                {
                    "paragraph": "",
                    "zhushu": "王曰：卿言世俗之間，常民溺於習俗，學者沉於所聞。此兩者所以成官而順政也，非所以觀逺而論始也。且夫三代不同服而王，五伯不同教而政。智者作教，而愚者制焉，賢者議俗，不肖者拘焉。",
                    "type": 2
                },
                {
                    "paragraph": "",
                    "zhushu": "杜摯曰：法古無過，循禮無邪。",
                    "type": 2
                },
                {
                    "paragraph": "",
                    "zhushu": "趙造曰：循法無過，脩禮無邪。",
                    "type": 2
                },
                {
                    "paragraph": "",
                    "zhushu": "衛鞅曰：治丗不一道，便國不法古，湯武□不循。古而王，夏殷不易禮而亡。反古者不可非，而循禮者不足多。",
                    "type": 2
                },
                {
                    "paragraph": "",
                    "zhushu": "王曰：禮丗不一其道，便國不必法古。聖人之興也，不相襲而王；夏發之衰也，不易禮而㓕。然則反古未可非，而循禮不足多也。",
                    "type": 2
                },
                {
                    "paragraph": "",
                    "zhushu": "衛鞅、趙武靈所稱民不可慮始，治不必相襲者，𥘉不全非，但所以行是言者悖耳。啇君傳語，䇿貝有之。唯民不可與慮始，而可與樂成。語不襲用而用其意也。史遷於趙丗家所不載者二趙諌詞耳。二亊皆變古者也。當時紀載與遷所錄固不能無混歟。然啇君傳文法而簡，䇿文錯以他語竒而肆，可以參觀。漢韓安國、王恢議伐匈奴，辯難之辭亦𩔖，此亦間采其數語。○史云趙文、趙造、周祒絺、趙俊皆諌。按周祒即後章周紹傳王子何者，祒辭傅而未甞諫易服也。趙俊即趙燕，後服者，王讓之即受服，史謬云諌也。牛替甞有諫而史不言。",
                    "type": 2
                },
                {
                    "paragraph": "王立周紹爲傅，曰：寡人始行",
                    "zhushu": "𥙷曰：去聲。"
                },
                {
                    "paragraph": "縣過番，吾當子爲子之時，踐石以上者，",
                    "zhushu": "踐石謂能騎乗者。禮洗王石：注：乗馬石。"
                },
                {
                    "paragraph": "皆道子之孝。故寡人問子以璧，",
                    "zhushu": "問。以禮遺之。"
                },
                {
                    "paragraph": "遺子以酒食，而求見子。子謂病而辭。人有言子者曰：父之孝子，君之忠臣也。故寡人以子之智慮爲辯足以道人，危足以持難，",
                    "zhushu": "危，言有危苦之節。正曰：危，高狀也。"
                },
                {
                    "paragraph": "忠可以冩意，",
                    "zhushu": "冩，猶宣。"
                },
                {
                    "paragraph": "信可以逺期。",
                    "zhushu": "乆而不渝。"
                },
                {
                    "paragraph": "諺",
                    "zhushu": "元作詩。"
                },
                {
                    "paragraph": "詩云：服難以勇，治亂以智，事之計也；立傳以行，",
                    "zhushu": "去音。"
                },
                {
                    "paragraph": "教少以學，義之經也。循計之事，",
                    "zhushu": "先計而順行之"
                },
                {
                    "paragraph": "佚",
                    "zhushu": "元作失。"
                },
                {
                    "paragraph": "失而不",
                    "zhushu": "𥙷𥙷曰：以不句例之，此恐缺不字。"
                },
                {
                    "paragraph": "累；訪議之行，窮而不憂。",
                    "zhushu": "窮言盡事之情。正曰：此言勇智爲事之計，指胡服言。行學爲亊之經，指立傅言。循計謀之亊，雖有過失而無累訪謀議之　行，雖有窮急而不憂訪議。又疑放義，謂放於義也。"
                },
                {
                    "paragraph": "故寡人欲子之胡服以傅王子。",
                    "zhushu": "元作　𥙷，曰乎當乎　　作子，大事記改。"
                },
                {
                    "paragraph": "周紹曰：王失論矣，非賤臣所敢任也。王曰：選子莫若父，論臣莫若君。君，寡人也。周紹曰：立傅之道六。王曰：六者何也？周紹曰：智慮不躁逹於變，身行寛惠逹於禮，威嚴不足以易於位，",
                    "zhushu": "素位而行，不爲威嚴所移。"
                },
                {
                    "paragraph": "重利不足以變其心，恭於教而不快，",
                    "zhushu": "快爲縱逸。"
                },
                {
                    "paragraph": "和於下而不危。六者傅之才，而臣無一焉。隱中不謁，",
                    "zhushu": "隱，自匿也。中謂情實。此疑與趙造諫本一說。𥙷曰：不謁一作不竭，中一作忠，即趙造語。"
                },
                {
                    "paragraph": "臣之罪也；傳命僕官，",
                    "zhushu": "傳附，同比也。僕猶辱。"
                },
                {
                    "paragraph": "以煩有司，吏之恥也。王請更論。王曰：知此六者，所以使子。周紹曰：乃國未通於王之",
                    "zhushu": "𥙷。"
                },
                {
                    "paragraph": "胡服。雖然，臣，王之臣也，而王重命之，臣敢不聽令乎？再拜，賜胡服。王曰：寡人以王子爲子任，欲子之厚愛之，無所見醜，御道之以行義，勿令溺苦於學。",
                    "zhushu": "溺苦，皆勞也，勞於學，以無導之者故也。正曰：醜言惡事也，學言誦習也。謂厚愛教之，毋使。見醜事，以行義導之，毋沉溺困苦於誦習之末也。武靈安知行義？盖習聞古語，猶袑之論立傅尔。方務胡服騎射，冝以誦習爲溺苦也。秦異人不習扵誦，而王罷之，當時氣習𩔖，是焚書之禍兆矣。"
                },
                {
                    "paragraph": "事君者順其意，不逆其志；事先者",
                    "zhushu": "先，先君。"
                },
                {
                    "paragraph": "明其髙，不倍其孤。故有臣可命，其國之禄也。子能行是，所",
                    "zhushu": "𥙷。"
                },
                {
                    "paragraph": "以事寡人者畢矣。書云：去邪勿疑，任賢勿貳。",
                    "zhushu": "禹謨："
                },
                {
                    "paragraph": "寡人與子不用人矣。遂賜周紹胡服，衣冠具帯",
                    "zhushu": "帯，飾之備也，猶具劒。正曰：史記匈奴傳：黄金具帯。音義云：𦝫中大帯。𥙷曰：淮南子云：趙武靈王具帯鵕䴊而朝。此以具作貝。漢書佞幸傳：孝惠時，郎侍中皆冠鵕䴊貝帯。注：以貝飾帯。"
                },
                {
                    "paragraph": "黃金，師比，",
                    "zhushu": "未詳。盖衣章主術訓：武靈王具帯鵕䴊而朝。注：𦑁䎐讀曰𥝠。鈚頭三字与此小異。正曰：漢書黃金犀比。師古云：胡帯之鉤也。延篤說周大事記引又謂師比。史記胥紕師犀。胥一也。"
                },
                {
                    "paragraph": "以傅王子",
                    "zhushu": "𥙷曰：大事記書趙惠后卒，使周袑、胡服傅王子。解題云：惠后，呉娃也。娃方死，怜其子而將立之，廢長立少之意。已見於此。而其論傳。時有古之遺言。愚謂命胡服而誦右之遺言。豈其然乎。",
                    "type": 2
                },
                {
                    "paragraph": "趙燕。後胡服。",
                    "zhushu": "服後於衆。"
                },
                {
                    "paragraph": "王令讓之曰：事主之行，竭意盡力，㣲諌而不譁，",
                    "zhushu": "讙也。"
                },
                {
                    "paragraph": "應對而不怨，不逆上以自伐，不立𥝠以爲名。子道順而不拂，臣行讓而不爭。子用𥝠道者家必亂，臣用𥝠義者國心危。反親以爲行，慈父不子；逆主以自成，惠主不臣也。",
                    "zhushu": "惠，猶慈。"
                },
                {
                    "paragraph": "寡人胡服，子獨弗服？逆主，罪莫大焉。以從政爲累，",
                    "zhushu": "政，胡服之政。"
                },
                {
                    "paragraph": "以逆主爲髙，行𥝠莫大焉。故寡人恐親犯刑戮之罪，",
                    "zhushu": "燕公族也，故称親。正曰親，身犯之也。"
                },
                {
                    "paragraph": "以明有司之法。趙燕再拜稽首曰：前吏命胡服",
                    "zhushu": "前前曰："
                },
                {
                    "paragraph": "施反賤臣，臣以失令過期，更不用侵辱教，",
                    "zhushu": "更猶反，侵辱刑也。言已冝服刑，王反不刑而教之。正曰：更，改也。侵辱教刑。也。"
                },
                {
                    "paragraph": "王之惠也。臣敬循衣服，以待令日。",
                    "zhushu": "令，善也。補曰：施。以䜴反。更，居行反。",
                    "type": 2
                },
                {
                    "paragraph": "王破原陽",
                    "zhushu": "屬雲中。"
                },
                {
                    "paragraph": "以爲騎邑，",
                    "zhushu": "居騎士於此，正曰破者，破卒散兵以爲竒。"
                },
                {
                    "paragraph": "牛賛",
                    "zhushu": "趙人。"
                },
                {
                    "paragraph": "進諌曰：國有固籍，",
                    "zhushu": "固言不變籍，猶令甲正曰固，故通。"
                },
                {
                    "paragraph": "兵有常經。變籍則亂，失經則弱。今王破原陽以爲騎邑，是變籍而棄經也。且習其兵者輕其敵，",
                    "zhushu": "習於敵人之兵，則玩而易之。"
                },
                {
                    "paragraph": "便其用者",
                    "zhushu": "此言本囯械用。"
                },
                {
                    "paragraph": "易其難。",
                    "zhushu": "補曰：易，以䜴反。"
                },
                {
                    "paragraph": "今民便其用而王變之，是損君而弱國也。故利不百者不變俗，功不什者不易器。",
                    "zhushu": "補曰：此亦啇君傳杜摯語，俗作法。"
                },
                {
                    "paragraph": "今王破卒散兵以奉騎射，臣恐其攻獲之利，不如所失之費也。王曰：古今異利，逺近易用？",
                    "zhushu": "易入音。"
                },
                {
                    "paragraph": "隂陽不同道，四時不一冝。故賢人觀時而不觀於時，",
                    "zhushu": "時猶俗也，視俗而變，不爲俗所窺。"
                },
                {
                    "paragraph": "制兵而不制於兵。子知官府之籍，不知器械之利；知甲兵之用，不知隂陽之宜。",
                    "zhushu": "趙居胡之南陽也，欲攻胡而用趙兵，非其冝也。正曰：隂陽之宜，言天地氣化之運，人事剛柔之節，其詳則若范蠡之所以荅越王者。語見囯語。大事記解題周元王元年載之。"
                },
                {
                    "paragraph": "故兵不當於用，何兵之不可易？教不便於事，何俗之不可變？昔者先君襄王與代交地，",
                    "zhushu": "交，猶接。"
                },
                {
                    "paragraph": "城境封之，",
                    "zhushu": "築城境上，爲之封域。"
                },
                {
                    "paragraph": "名曰無窮之門，所以詔",
                    "zhushu": "元作昭。"
                },
                {
                    "paragraph": "昭後而期逺也。今重甲循兵，",
                    "zhushu": "趙甲重，不若新甲之輕。循，言其因𥍊。正曰：循，行也。言被重甲執兵而行，不可以踰險，不若胡服騎射之便利。"
                },
                {
                    "paragraph": "不可以踰險，仁義道徳，不可以來朝。",
                    "zhushu": "此言胡也。"
                },
                {
                    "paragraph": "吾聞信不棄功，智不遺時。今子以官府之籍，亂寡人之事，非子所智。牛賛再拜稽首曰：臣敢不聽令乎？王遂胡服率騎入，胡，出於遺遺之門，",
                    "zhushu": "此門義取胡者，古今所遺，正曰無據而繆。"
                },
                {
                    "paragraph": "踰九限之固，絶五徑之險，至胡中，辟地千里。",
                    "zhushu": "補曰：胡中一本榆中丗家。二十年，王西畧胡地。至榆中。正義云。勝州所治榆林○大事記謂賜周袑胡服。衣冠具帯黃金師比此胡服也。又引水經注。竹書紀年。邯鄲命將軍大吏。適子代吏皆貂服。即胡服之事。按胡廣曰。趙武𤫊王改胡服。以金璫飾前。前摇貂尾。爲貴職。戓以北土多寒。胡人以貂皮温額。後代效之。亦曰惠文。漢曰武弁。曰女冠。武官冠之。侍中中常侍加黃金璫。附蟬爲文。貂尾為飾。漢官儀又名鵕䴊冠。愚謂貂服者。此𩔖也。今之靴亦武𤫊所製云。○一本標春秋後語云。武𤫊王十九年春正月。大朝信武宫。乃召肥義與議天下事。五日而畢。遂北畧中山，登黃華之上。注云：黃華，山名也。戰國䇿云：武陵王游於大陵，夢見處女皷瑟而歌，登黃華之上。今按：史十六年，游大陵，夢處。文十九年，大朝信宫，召肥、義議事，畧中山，至房子之伐地，至無窮，西至河，登黃華之上。先後不同。所載戰國䇿云云者，今缺。姑記以廣聞。",
                    "type": 2
                },
                {
                    "paragraph": "魏敗楚於陘山，禽唐明。",
                    "zhushu": "楚威十一年，魏敗我陘山，時武靈未立。懐二十八年，秦、齊、韓、魏攻楚，殺唐昧。此二十五年，明豈昧之字邪？"
                },
                {
                    "paragraph": "楚王懼，令昭應奉太子以委和於薛公。",
                    "zhushu": "懐二十九年，使太子質於齊。"
                },
                {
                    "paragraph": "主父欲敗之，乃結秦，連楚、宋之交，令仇赫",
                    "zhushu": "元作郝。下章同。"
                },
                {
                    "paragraph": "郝",
                    "zhushu": "補曰：即赫。"
                },
                {
                    "paragraph": "相宋，樓緩相秦。楚王合",
                    "zhushu": "元作禽。"
                },
                {
                    "paragraph": "禽",
                    "zhushu": "補曰。字恐訛。"
                },
                {
                    "paragraph": "趙、宋、",
                    "zhushu": "楚與二國合正曰：無據"
                },
                {
                    "paragraph": "齊、",
                    "zhushu": "元作魏。"
                },
                {
                    "paragraph": "魏之和，卒敗",
                    "zhushu": "楚得二國之援，故不與齊和。正曰楚王禽以下有缺誤。",
                    "type": 2
                },
                {
                    "paragraph": "趙。使仇",
                    "zhushu": "元作杌。下同。史作仇。液"
                },
                {
                    "paragraph": "机",
                    "zhushu": "補曰。仇訛。"
                },
                {
                    "paragraph": "赫郝之秦，請相魏冉。宋突",
                    "zhushu": "齊人。郝客正曰：無據。史作宋公。索隱引䇿云宋交。"
                },
                {
                    "paragraph": "謂仇赫机郝曰：秦不聽樓緩必怨公，",
                    "zhushu": "秦時已相緩。"
                },
                {
                    "paragraph": "公不若隂辭樓子，",
                    "zhushu": "辭告之也。"
                },
                {
                    "paragraph": "請無急秦王。",
                    "zhushu": "昭王言爲緩，故請之不力。"
                },
                {
                    "paragraph": "秦王見趙之相魏冉之不急，且不聽公言也，",
                    "zhushu": "公謂郝。"
                },
                {
                    "paragraph": "是事而不成，以徳樓子，事成，",
                    "zhushu": "以史𥙷此六字補曰：史此下有以德樓子事成六字，恐䇿有脫文。"
                },
                {
                    "paragraph": "魏冉固德公矣。",
                    "zhushu": "穰俟傳有云，秦昭七年，此二十六年。補曰：史趙人樓緩來相秦，数不利，乃使液云云。於是液從之，而秦果免樓緩而魏冉相。",
                    "type": 2
                },
                {
                    "paragraph": "謂趙王曰：三晉合而秦弱，三𣈆離而秦強，此天下之所明也。",
                    "zhushu": "𥙷曰：明下疑有缺字。"
                },
                {
                    "paragraph": "秦之有燕而伐趙，有趙而伐燕，有梁而伐趙，有趙而伐梁，有楚而伐韓，有韓而伐楚，",
                    "zhushu": "補曰：有者，善之也。"
                },
                {
                    "paragraph": "此天下之所明見也。然山東不能易其路，",
                    "zhushu": "言易横秦之路以合三晉。正曰：山東六國不能易其合秦之道以合。"
                },
                {
                    "paragraph": "兵弱也。弱而不能相一，是何秦",
                    "zhushu": "元作楚。"
                },
                {
                    "paragraph": "楚",
                    "zhushu": "補曰：當作秦。"
                },
                {
                    "paragraph": "之智，山東之愚也？是臣所爲山東之憂也。虎將即禽，",
                    "zhushu": "走獸緫名。"
                },
                {
                    "paragraph": "禽不知虎之即巳也，而相𨷖兩罷",
                    "zhushu": "𥙷曰：音疲。"
                },
                {
                    "paragraph": "而歸其死於虎，故使禽知虎之即已，决不相𨷖矣。今山東之主不知秦之即已也，而尚相𨷖，兩敝而歸其國於秦，智不如禽逺矣。願王熟慮之也。今事有可急者，秦之欲伐韓、梁，東闚於周室，甚惟寐忘",
                    "zhushu": "元作𥙷，曰：姚云：亡，劉本作忘。"
                },
                {
                    "paragraph": "之。今南攻楚者，惡三晉之相合也。",
                    "zhushu": "合，合楚也。楚強晉弱，先攻其强，則弱者沮，不敢合矣。"
                },
                {
                    "paragraph": "今攻楚，休而復之，",
                    "zhushu": "休罷兵，復。復攻𥙷曰復，扶又反。"
                },
                {
                    "paragraph": "已五年矣，",
                    "zhushu": "先是，秦取漢中，取召陵，又敗之重丘。"
                },
                {
                    "paragraph": "攘地千餘里。今謂楚王：",
                    "zhushu": "懐。"
                },
                {
                    "paragraph": "苟來舉玉趾而見寡人，必與楚爲兄弟之國，",
                    "zhushu": "楚懹三十年，秦昭去。然此二十七年。"
                },
                {
                    "paragraph": "必爲楚攻韓、梁，反楚之故地。楚王美秦之語，怒韓、梁之不救已，必入於秦。秦",
                    "zhushu": "𥙷。"
                },
                {
                    "paragraph": "有謀，故發",
                    "zhushu": "元作　𥙷曰：姚殺云。劉作發。"
                },
                {
                    "paragraph": "使之趙，以燕餌趙",
                    "zhushu": "言欲與趙攻燕。"
                },
                {
                    "paragraph": "而離三晉。",
                    "zhushu": "韓、魏時不合秦，而趙合之，必不善趙。"
                },
                {
                    "paragraph": "今王美秦之言，而欲攻燕，攻燕食未飽而禍巳及矣。楚王入秦，秦、楚爲一。東靣而攻韓。韓南無楚。北無趙。",
                    "zhushu": "羙秦反地餌燕之說，故不救韓，亦離三晉之䇿也。"
                },
                {
                    "paragraph": "韓不待伐。割挈馬兎",
                    "zhushu": "𥙷曰：一本作免，下同。"
                },
                {
                    "paragraph": "而西走。",
                    "zhushu": "割地挈而走，秦疾於馬兎。"
                },
                {
                    "paragraph": "秦與韓爲上交。秦禍安移於梁矣。",
                    "zhushu": "禍兵禍安，言其不勞。正曰：姚云改安作案。"
                },
                {
                    "paragraph": "以秦之強有楚韓之用。梁不待伐",
                    "zhushu": "衍矣字。"
                },
                {
                    "paragraph": "矣。",
                    "zhushu": "𥙷曰：姚云，一無矣字。"
                },
                {
                    "paragraph": "割挈馬兎而西走。秦與梁爲上交。秦禍案環中趙矣。",
                    "zhushu": "案：安同，故荀卿書多用案字。此言秦視趙在其度内，如物在環中，環中一作移於字可也。正曰：姚本案攘於趙，愚以穰即移字訛，當作移於鮑。末說是。𥙷曰：姚注引荀子上不能好其人，下不能𨺚禮，安将将學雜識，志順詩書而巳耳云云。注安，語助，猶言抑也。或作。案荀子多用此字，禮記三年問作焉。吕氏春秋：呉起謂啇文曰：今置質爲臣，其主安重；釋璽辭官，其主安輕。盖當時人通以爲語助，或方言耳。"
                },
                {
                    "paragraph": "以強秦之有韓梁。楚與燕之怒",
                    "zhushu": "秦有三囯，趙之患也，燕又怒之。"
                },
                {
                    "paragraph": "割必深矣。",
                    "zhushu": "秦割趙地。"
                },
                {
                    "paragraph": "國之舉此，",
                    "zhushu": "囯謂趙舉猶行。"
                },
                {
                    "paragraph": "臣之所爲來。臣故曰事有可急爲者。及楚王之未入也，三晉相親相堅，",
                    "zhushu": "堅其約，"
                },
                {
                    "paragraph": "出銳師以戌韓、梁，西邊，楚王聞之，必不入秦，秦必怒而循攻楚，",
                    "zhushu": "循前而攻。"
                },
                {
                    "paragraph": "是秦禍不離楚也，便於三晉。若楚王入秦，秦",
                    "zhushu": "𥙷。"
                },
                {
                    "paragraph": "見大晉之大合而堅也，必不出楚王，",
                    "zhushu": "恐其合晉。"
                },
                {
                    "paragraph": "即多割，",
                    "zhushu": "楚求出故。"
                },
                {
                    "paragraph": "是秦禍不離楚也，有利於三晉。願王之熟計之也。急。",
                    "zhushu": "重言急以促之。𥙷曰：一本無急字，是。此下盖叙述者之辭。"
                },
                {
                    "paragraph": "趙王因起兵南伐山戎，",
                    "zhushu": "戎近秦，伐之以偪。秦"
                },
                {
                    "paragraph": "成、",
                    "zhushu": "元作𥙷，曰：翟本作戍。"
                },
                {
                    "paragraph": "韓、梁之西",
                    "zhushu": "元作惡。𥙷曰，一本作西"
                },
                {
                    "paragraph": "邊。",
                    "zhushu": "𥙷曰，姚本有戍，無伐山戎三字，是。"
                },
                {
                    "paragraph": "秦見三晉之堅也，果不出。楚王",
                    "zhushu": "衍卬字，"
                },
                {
                    "paragraph": "卬",
                    "zhushu": "𥙷曰：字誤衍。姚云：劉改作印，亦難通。"
                },
                {
                    "paragraph": "而多求地。",
                    "zhushu": "彪謂從横之說。未有善於此者也。趙少嘗之。其効已見。是以知張儀之可折也。為其效不大見於後。則是諸侯之不一也。是其計之不明不智也。吁惜哉𥙷曰、此䇿自割必深矣以上。其論從横之利害當矣。自事有可急者以下。勸三晉之相堅而移禍於楚。亦未得爲盡善。盖陳軫不得巳之計也。愚考齊䇿秦改魏陳軫合三晉而東章及韓燕䇿，與此章多合。　此章言楚王入秦，正秦誘懐王武關之歳，在赧王十六年，詳見齊䇿○所爲為楚爲來之爲，去聲。",
                    "type": 2
                },
                {
                    "paragraph": "冨丁",
                    "zhushu": "趙人。"
                },
                {
                    "paragraph": "欲以趙合齊、魏樓緩欲以趙合秦、楚，富丁恐主父之聽樓緩而合秦、楚也，司馬淺",
                    "zhushu": "趙人。"
                },
                {
                    "paragraph": "爲富丁謂主父曰：不如以順齊。",
                    "zhushu": "齊本欲伐秦，今順之。"
                },
                {
                    "paragraph": "今我不順齊伐秦，秦、楚必合而攻韓、魏。",
                    "zhushu": "無齊之難，因得取其鄰也。"
                },
                {
                    "paragraph": "韓、魏告急於齊，齊不欲伐秦，",
                    "zhushu": "上言順齊伐秦，此又言齊不欲伐者，前時秦、楚未合，今合故也。"
                },
                {
                    "paragraph": "必以趙爲辭，",
                    "zhushu": "以趙不順齊，伐秦，告三囯。"
                },
                {
                    "paragraph": "則不",
                    "zhushu": "𥙷𥙷曰則下冝有不字。"
                },
                {
                    "paragraph": "伐秦者趙也。韓、魏必恐趙、齊之兵不西，",
                    "zhushu": "不伐秦。"
                },
                {
                    "paragraph": "韓必聽秦違齊，",
                    "zhushu": "畏秦故。"
                },
                {
                    "paragraph": "違齊而親，",
                    "zhushu": "秦親韓。"
                },
                {
                    "paragraph": "兵必歸於趙矣。今我順而齊不西，韓、魏必絶齊，絶齊則皆事我。且我順齊，齊無不",
                    "zhushu": "元作而。"
                },
                {
                    "paragraph": "而",
                    "zhushu": "𥙷曰字訛，或上文有誤。"
                },
                {
                    "paragraph": "西。曰者，",
                    "zhushu": "言昔日："
                },
                {
                    "paragraph": "樓緩坐魏",
                    "zhushu": "時欲離齊魏，坐言有所待。"
                },
                {
                    "paragraph": "三月，不能散齊、魏之交。",
                    "zhushu": "言二囯本親，宜與之伐秦。"
                },
                {
                    "paragraph": "今我順而齊、魏果西，是罷齊敝秦也，",
                    "zhushu": "罷、疲同。"
                },
                {
                    "paragraph": "趙必爲天下重國。主父曰：我與三國攻秦，",
                    "zhushu": "韓、魏、齊爲三。"
                },
                {
                    "paragraph": "是俱敝也。曰：不然。我約三國而告之",
                    "zhushu": "衍，秦字。"
                },
                {
                    "paragraph": "秦，",
                    "zhushu": "𥙷曰恐衍。"
                },
                {
                    "paragraph": "以未講",
                    "zhushu": "元作御名。"
                },
                {
                    "paragraph": "搆中山也。",
                    "zhushu": "此言可以少出兵也。此二十七年趙破中山未㓕也，趙宜自備。"
                },
                {
                    "paragraph": "三國欲伐秦之果也，心聽我，欲和我，",
                    "zhushu": "使趙與中山講。"
                },
                {
                    "paragraph": "中山聽之，是我以三國",
                    "zhushu": "元作王因。"
                },
                {
                    "paragraph": "王因",
                    "zhushu": "𥙷曰：當作三，囯字訛。"
                },
                {
                    "paragraph": "饒中山而取地也。",
                    "zhushu": "饒。猶益也。以三囯欲和我故，益得取地於中山。"
                },
                {
                    "paragraph": "中山不聽，三國必絶之，是中山孤也。三國不能和，我雖少出兵可也。我分兵而孤",
                    "zhushu": "衍樂字。"
                },
                {
                    "paragraph": "樂，",
                    "zhushu": "正曰：字誤或衍。"
                },
                {
                    "paragraph": "中山必之。我",
                    "zhushu": "之，猶去𥙷曰，一本之作亡，是。"
                },
                {
                    "paragraph": "已亡中山，而以餘兵與三國攻秦，是我一舉而兩取地於秦中山也。",
                    "zhushu": "𥙷曰：中山說見齊䇿。此策當在上章之前，多誤字。○為富之爲，去聲。",
                    "type": 2
                },
                {
                    "paragraph": "魏因富丁且合於秦，",
                    "zhushu": "丁本欲以趙合齊、魏，今魏欲因以合秦，趙不聽故。"
                },
                {
                    "paragraph": "趙恐，請効地於魏而聽薛公",
                    "zhushu": "文時合斉、魏。"
                },
                {
                    "paragraph": "教子欬",
                    "zhushu": "或者教之欬？趙人正曰：無考。"
                },
                {
                    "paragraph": "謂李兊曰：趙畏横之合也，",
                    "zhushu": "合秦故言横。"
                },
                {
                    "paragraph": "故欲効地於魏而聽薛公。公不如令主父以地資周最，而請相之於魏。周最，以天下厚秦者也，今相魏，魏，秦必虚矣。",
                    "zhushu": "厚秦而舎之相魏，秦必惡之，故二囯不合，虚言其不合也。"
                },
                {
                    "paragraph": "齊、魏雖勁，無秦不能傷趙。魏王",
                    "zhushu": "哀正曰襄。"
                },
                {
                    "paragraph": "聽，是輕齊也。",
                    "zhushu": "斉亦惡最，故正曰最於斉厚。語見周䇿、魏周斉所厚以為相，是輕斉也。"
                },
                {
                    "paragraph": "秦、魏雖勁，無齊不能得趙。此利於趙而便於周最也。",
                    "zhushu": "",
                    "type": 2
                },
                {
                    "paragraph": "惠文王",
                    "zhushu": "武靈王子元年𥙷曰：名子何。赧王十七年癸亥。",
                    "type": 2
                },
                {
                    "paragraph": "三國攻秦，",
                    "zhushu": "魏哀二十一年，與斉、韓共攻秦，此元年正曰襄。"
                },
                {
                    "paragraph": "趙攻中山，取扶柳，",
                    "zhushu": "屬信都。𥙷曰：漢志其地有扶澤，澤中多柳，故名。"
                },
                {
                    "paragraph": "五年，以擅呼沱。",
                    "zhushu": "擅言固有之，"
                },
                {
                    "paragraph": "斉人戎郭宋突",
                    "zhushu": "雖斉人而倍斉。"
                },
                {
                    "paragraph": "謂仇赫",
                    "zhushu": "元作郝。"
                },
                {
                    "paragraph": "郝曰。不如盡歸中山之新地",
                    "zhushu": "元作埊，武后時字耳，今並從古。此謂扶。柳正曰：姚云：竇苹唐史釋音：埊，古。地字見戰囯策。今䇿中間作埊，安知非自武后時傳冩相承，如臣作恵之𩔖，然古文乃作坔。又鶡冠子、亢倉子皆有埊字，恐有自来。愚按：鄭氏書畧，籀文地作坔，武后蓋有所本。意本書坔而後轉從埊與？後多此字，以義通，不復出。"
                },
                {
                    "paragraph": "埊中山案此言於齊",
                    "zhushu": "案：猶據。"
                },
                {
                    "paragraph": "曰。四國",
                    "zhushu": "趙與上三。"
                },
                {
                    "paragraph": "將假道於衛。以過章子之路。",
                    "zhushu": "地鈌盖章子以斉軍守此。正曰無考。"
                },
                {
                    "paragraph": "齊聞此必効鼓",
                    "zhushu": "莒鼓里是也。斉南又有二鼓。",
                    "type": 2
                },
                {
                    "paragraph": "腹擊",
                    "zhushu": "他囯人。仕趙。"
                },
                {
                    "paragraph": "爲室而鉅。荆敢",
                    "zhushu": "楚人仕趙。正曰無據。荊軻，衛人，荆豈專為楚姓？"
                },
                {
                    "paragraph": "言之。主謂腹子曰。何故爲室之鉅也。腹擊曰。臣羇旅也。爵髙而禄輕。宫室小而帑不衆。",
                    "zhushu": "帑，金幣所蔵。正曰帑。孥通。詩注：子孫也。金幣與衆義不恊。"
                },
                {
                    "paragraph": "主雖信臣，百姓皆曰：國有大事，撃必不爲用。今擊之鉅宫，將以取信於百姓也。主君曰：善。",
                    "zhushu": "此曰主，曰主君、主父，故在也。然則上章五當作主正，曰斉侯使髙張唁公，稱主君，子家子。曰：斉卑君矣。主君，大夫之稱也。秦䇿甘茂引楽羊曰至君之功，魏䇿魯侯擇言稱主君之尊云云，盖三晉以大夫為諸侯，故猶仍之，趙稱襄主、簡主是也。䇿後亦多稱主，武靈自稱主父，與稱主者不同，此䇿時不可考，鮑妄置於惠文時，故為之說。又斉韓、魏攻秦在惠文元年，㓕中山在三年，大事記從丗家以年表為誤。愚考中山亡實在前見，斉䇿主父死在四年。上章五年自有所指，𥘉不與此相涉，安得以此改彼文也？補曰：鉅宫以信百姓，誑主甚矣。",
                    "type": 2
                },
                {
                    "paragraph": "蘇子",
                    "zhushu": "元作秦，下同。"
                },
                {
                    "paragraph": "秦",
                    "zhushu": "𥙷曰字誤，下同。"
                },
                {
                    "paragraph": "說李兊曰：雒陽乗軒車蘇某",
                    "zhushu": "元作秦。"
                },
                {
                    "paragraph": "秦，",
                    "zhushu": "𥙷曰：一本乗軒里。旣曰：乗軒車而下。又云：無罷車駑馬。則此作里字為是。河南志：洛陽城東御道北孝義里，西北間有蘇秦冡。"
                },
                {
                    "paragraph": "家貧親老無罷車，駑馬",
                    "zhushu": "罷、疲同，猶敝也。車勞敗敝。"
                },
                {
                    "paragraph": "桑輪蓬篋，贏",
                    "zhushu": "元作嬴。"
                },
                {
                    "paragraph": "羸",
                    "zhushu": "正曰：說見秦䇿蘇秦章。"
                },
                {
                    "paragraph": "幐，負書擔嚢，",
                    "zhushu": "補曰：姚本負擔橐。"
                },
                {
                    "paragraph": "觸塵埃，蒙霜露，越河漳，",
                    "zhushu": "元作漳河。"
                },
                {
                    "paragraph": "漳河",
                    "zhushu": "𥙷曰：濁漳合清漳，東北至阜城入北河。漢𥘉漳猶入河，其後河徙日東，而漳自入海。䇿中凡言漳河。河漳者，以漳入河相連也。此下又有漳河字。"
                },
                {
                    "paragraph": "足重繭，",
                    "zhushu": "繭，足胝也。"
                },
                {
                    "paragraph": "日百而舎",
                    "zhushu": "日行百里乃就舎。"
                },
                {
                    "paragraph": "造外闕，願見於前，口道天下之事。李兊曰。先王以鬼之言見我則可。若以人事，兊盡知之矣。蘇子秦對曰：臣固以鬼之言見君。非以人之言也。李兊見之。蘇子秦曰。今日臣之來也。暮後郭門。",
                    "zhushu": "郭門後至，不及其開時。"
                },
                {
                    "paragraph": "藉席無所得。",
                    "zhushu": "藉，謂借。"
                },
                {
                    "paragraph": "寄宿人田中。旁有大叢。",
                    "zhushu": "𥙷曰叢。見秦䇿。"
                },
                {
                    "paragraph": "夜半土梗與木梗。",
                    "zhushu": "土亦言梗，因木爲𩔖也。補曰：說見齊䇿。"
                },
                {
                    "paragraph": "𨷖曰。汝不如我。我者乃土也。",
                    "zhushu": "𥙷曰：姚云：曾去者字。愚謂有者字，語勝。"
                },
                {
                    "paragraph": "使我逢疾風淋雨",
                    "zhushu": "淋，言其大能沃物。"
                },
                {
                    "paragraph": "壞阻。乃復歸土。今汝非木之根。則木之枝耳。汝逢疾風淋雨。漂入漳河。東流至海。汜濫無所止。臣竊以爲土梗勝也。",
                    "zhushu": "此喻不切。於兊之事，盖以鬼事發其言耳。"
                },
                {
                    "paragraph": "今君殺主父而族之。",
                    "zhushu": "殺在四年。言族，則其宗多死者。"
                },
                {
                    "paragraph": "君之立於天下。危於累𡖉。君聽臣計則生。不聽臣計則死。李兊曰。先生就舎。明日復來見兊也。蘇子秦出李兊舎人謂李兊曰：臣竊觀君與蘇公談也，其辯過君，其愽過君。君能聽蘇公之計乎？李兊曰：不能。舎人曰：君即不能，願君堅塞兩耳，無聽其談也。明日復見，終日談而去。舎人出送蘇君，蘇子秦謂舎人曰：昨日我談粗而君動，今日精而君不動，何也？舎人曰：先生之計大而規髙，吾君不能用也。乃我請君堅塞兩耳，無聽談者。雖然，先生明日復來，吾請資先生厚用。",
                    "zhushu": "言使兊厚而用之，正曰用財費也。"
                },
                {
                    "paragraph": "明日來，抵掌而談。李兊送蘇子秦，明月之珠，",
                    "zhushu": "覧𡨋訓注：隋侯珠云。"
                },
                {
                    "paragraph": "和氏之璧，",
                    "zhushu": "卞和所獻楚文王者。補曰：趙得楚和氏璧，秦昭王欲以十五城易之。李兊所送必非。"
                },
                {
                    "paragraph": "黒貂之䘮，黄金百鎰",
                    "zhushu": "元作水。"
                },
                {
                    "paragraph": "溢，蘇子秦得以爲用，西入於秦，",
                    "zhushu": "𥙷曰：蘇秦之死，在慎靚王四年，去主父見殺時逺甚。此䇿言殺主父事，非秦明矣。其代厲與首尾，亦與秦策蘇秦章𩔖？抑本言秦事而勦入後事歟？土梗、木梗之喻，與齊䇿止田文說同，彼亦秦死後事，而指爲秦，皆不合。太史公所謂異時事有類之者，皆付之蘇秦，其此類邪？",
                    "type": 2
                },
                {
                    "paragraph": "趙王封孟嘗君以武城。",
                    "zhushu": "屬清河，即下東武城北。當田文奔薛後正曰無考。"
                },
                {
                    "paragraph": "孟嘗君擇舎人以爲武城吏，而遺之曰：鄙語豈不曰借車者馳之，",
                    "zhushu": "借車與衣，固將馳且被也，今云然，盖常常馳而弗愛也。"
                },
                {
                    "paragraph": "借衣者被之哉。",
                    "zhushu": "補曰：被姚，叶音披。"
                },
                {
                    "paragraph": "皆對曰：有之。孟嘗君曰：文甚不取也。夫所借衣車者，非親友則兄弟也。夫馳親友之車，被兄弟之衣，文以爲不可。今趙王不知文不肖，而封之以武城。願大夫之徃也，毋伐樹木，毋發屋室，訾然使王悟而知文，",
                    "zhushu": "訾不思，稱意也。言其不期得知而見知，知其善任人也。𥙷曰：一本知文也。"
                },
                {
                    "paragraph": "謹使",
                    "zhushu": "遣吏之辭。"
                },
                {
                    "paragraph": "可全而歸之。",
                    "zhushu": "正曰謹使屬下句，使如字。𥙷曰：一本標御覧發作廢，謹作僅。",
                    "type": 2
                },
                {
                    "paragraph": "齊欲攻宋，",
                    "zhushu": "閔三十八年。此十三年正曰閔二十八年。"
                },
                {
                    "paragraph": "秦令起賈",
                    "zhushu": "人姓名。"
                },
                {
                    "paragraph": "禁之，齊乃援",
                    "zhushu": "元作捄，"
                },
                {
                    "paragraph": "捄",
                    "zhushu": "𥙷曰：姚云：捄一作收，大事記取。"
                },
                {
                    "paragraph": "趙以伐宋。",
                    "zhushu": "以趙自助，𥙷曰：齊欲攻宋，乃收趙以助宋，宋未伐也，故趙李兊合五國以伐秦。大亊記赧王二十九年，先書趙李兊約五國伐秦，後書齊㓕宋。解題云：此大亊也，見於䇿者，前後非一章，史遺畧不載策，亦不載伐秦之年。然兵端起於秦，怨趙助齊伐宋，故附齊㓕宋年。"
                },
                {
                    "paragraph": "秦王",
                    "zhushu": "昭。"
                },
                {
                    "paragraph": "怒，屬怨於趙。李兊約五國以伐秦，",
                    "zhushu": "韓、趙、魏、燕、齊也，史不書，獨趙䇿見之。𥙷曰：大事記書楚、齊、趙、韓。魏按：魏䇿五國約而攻秦，楚王爲從長，不能傷秦，兵罷而留成臯，與此李兊約五國攻秦無功，留天下兵於成臯語合。又謂兊雖主謀，楚猶以大國爲從長，據此故也。按楚王爲從長，乃懐王十一年蘇秦約楚、齊、趙、韓、魏、燕伐秦也。秦紀無楚，年表無齊，故以五國稱楚，丗家書特詳。諸侯至函谷關擊秦，不勝而歸，其事又相𩔖兵罷留成臯一語，記者遂誤附之，非李兊合從時也。按兊伐秦時當楚項襄王十二年。十年楚迎婦于秦，十四年與秦昭王好㑹于宛，中間未甞搆兵。大事記據下章書，楚、齊、趙、韓、魏又據魏，䇿因遂長楚。考之下章，雖有楚而不明言在五國之數，後亦屡言燕，是時固有燕矣。又此章勸齊刼天下，未及秦而后楚，下章云齊將攻宋，秦、楚禁之，可見秦、楚方睦，必無楚伐秦之事矣。鮑以五國爲韓、趙、魏、燕、齊者，得之，然趙當首書。"
                },
                {
                    "paragraph": "無功，留天下之兵於成臯，而隂講",
                    "zhushu": "元作𥙷，曰：姚云曽作講搆，大事記同，以下有已講字故也。"
                },
                {
                    "paragraph": "於秦。又欲與秦攻魏，以解其怨",
                    "zhushu": "解秦怨。"
                },
                {
                    "paragraph": "而取封焉。",
                    "zhushu": "自封之封，非封也。正曰：下文言取隂定封。"
                },
                {
                    "paragraph": "魏王",
                    "zhushu": "昭。"
                },
                {
                    "paragraph": "不說之。齊人",
                    "zhushu": "𥙷正曰：大事記魏王不說，齊人謂王云云。愚謂之齊上有缺文，當是人姓名。"
                },
                {
                    "paragraph": "謂齊王曰：臣爲足下謂魏王曰：三晉皆有秦患，仐之攻秦也，爲趙也。",
                    "zhushu": "本以秦屬怨於趙故。"
                },
                {
                    "paragraph": "五國伐趙，",
                    "zhushu": "此設辭也。言趙𥘉約伐秦，今乃與秦講，若同伐趙，趙可亡也。"
                },
                {
                    "paragraph": "趙必亡矣。齊逐李兊，",
                    "zhushu": "講秦背齊，不伐宋者，兊也。正曰：姚本作秦逐大事，記取。"
                },
                {
                    "paragraph": "李兊必死。今之伐秦也，以救李子之死也。今趙留天下之甲於成臯，而隂鬻之於秦已講，則令秦攻魏以成其𥝠封，王之事趙也何得矣？且王嘗濟於漳，而身朝於邯鄲，抱隂成，",
                    "zhushu": "成屬𣵠郡。又孔子丗家注：太山鉅平有武城，正曰隂成。未詳。鮑注皆非魏地。"
                },
                {
                    "paragraph": "負蒿",
                    "zhushu": "地缺。"
                },
                {
                    "paragraph": "葛，孽",
                    "zhushu": "元作薛，趙記注在馬丘。又葛城在高隂，屬𣵠郡。"
                },
                {
                    "paragraph": "薛",
                    "zhushu": "𥙷曰：當作孽。正曰：抱負，言其勢。按：魏䇿葉陽君約魏，魏王將封其子，謂魏王曰：王甞身濟漳，朝邯鄲，抱葛。薛隂成以爲趙養邑。㩀此文則蒿字因葛而誤衍。四邑皆魏地，趙丗家遇于葛孽，則知此文薛字誤也。徐。廣云者三，在馬日。正義引括地志云也。魏縣西南。"
                },
                {
                    "paragraph": "爲趙蔽，而趙無爲王行也。今又以河陽、",
                    "zhushu": "爲河也。"
                },
                {
                    "paragraph": "姑宻",
                    "zhushu": "宻蔑同鲁卜縣有姑蔑城，地未詳。"
                },
                {
                    "paragraph": "封其子，",
                    "zhushu": "兊子正曰：說見後。"
                },
                {
                    "paragraph": "而乃令秦攻王，以便取隂",
                    "zhushu": "正曰：以下三章俱有三，其文則時欲文本而取，此乃宋地也。傳昭十九年，公尹赤遷隂于下，隂乃襄之，非此所指也。齊䇿三子說斉王伐宋之三，曰有大平陸，則梁門不啓。南陽則亦指在六成者，誤矣。史記作陶平陸，盖平陸，兖州縣，定陶今㑹州，皆大梁之東，時皆有宋也。之，定也。齊隂之名，後出抑歟。按史封陶：除廣曰：陶一作日。隂必亡。史作陶邑必亡。魏䇿隂啓，史作陶人。是云陶隂字易惑。定陶見有魏冉冡作隂者誤，是直以　字誤。此說是也。劉歆七畧云：古文伀　以陶爲隂。然則隂之爲陶信矣。"
                },
                {
                    "paragraph": "人比，然而後知賢不",
                    "zhushu": "言人必以類相比乃可知。"
                },
                {
                    "paragraph": "如王。",
                    "zhushu": "言如今王者，正曰下有若字。如王若用不成，　當以王字句，言人以𩔖相，此知賢以如王。"
                },
                {
                    "paragraph": "若用所以事趙之半收齊，天下有敢謀王者乎？王之事齊也，無入朝之辱，無割地之費。齊爲王之故，虚國於燕趙之前，",
                    "zhushu": "虚國，謂悉出兵。"
                },
                {
                    "paragraph": "用兵於二千里之外，故攻城野戰，未嘗不爲王先被矢石也。得二都，割河東，盡効之於王。自是之後，秦攻魏，齊未嘗不歳至於王之境也。",
                    "zhushu": "𥙷曰：一本齊甲。"
                },
                {
                    "paragraph": "請問王之所以報齊者可乎。韓珉",
                    "zhushu": "元作呡，從韓䇿。後孟同"
                },
                {
                    "paragraph": "呡",
                    "zhushu": "正曰珉呡，未知孰訛，且當各依本文。"
                },
                {
                    "paragraph": "處於趙，",
                    "zhushu": "呡下皆齊人之去齊者，正曰韓民，必韓人。韓䇿云：呡相齊，趙将有韓徐。趙世家惠文十三年，虞商無見除薛公為齊人，餘無考。"
                },
                {
                    "paragraph": "去齊三千里，王以此疑齊",
                    "zhushu": "呡處趙意别有。謂魏其在趙，疑齊親趙以。"
                },
                {
                    "paragraph": "曰。有秦隂。",
                    "zhushu": "疑齊親趙，因𥝠於秦，以趙甞講秦也。"
                },
                {
                    "paragraph": "今王又挾故薛公以爲相，",
                    "zhushu": "史稱文去齊如魏，在閔王三十少年後。按此則其如魏，以齊王驕也，伐宋前巳去齊矣。正曰：大事記孟甞君去斉相魏，附赧王。二十九年，齊㓕宋前說見東周䇿。"
                },
                {
                    "paragraph": "善韓、徐以爲上交，尊虞商以爲大客，",
                    "zhushu": "皆斉人之去斉者。"
                },
                {
                    "paragraph": "王顧",
                    "zhushu": "元作固。"
                },
                {
                    "paragraph": "固可以反疑於齊乎？",
                    "zhushu": "用齊之所不善，失在魏也，安可疑齊？𥙷曰：此語太事記取。"
                },
                {
                    "paragraph": "於",
                    "zhushu": "正曰：此下恐當有是字。"
                },
                {
                    "paragraph": "魏。王聽此言也，甚詘",
                    "zhushu": "此下此士自陳其說魏之效。詘，猶順正曰：韻書：詘，辭塞也。"
                },
                {
                    "paragraph": "其欲事王",
                    "zhushu": "齊王。"
                },
                {
                    "paragraph": "也，甚循其怨於趙。",
                    "zhushu": "言其事齊，比於怨趙，則又順也。正曰：循。姚云曽作脩，則當屬上文。愚謂以甚循句文勢，順於趙下有缺文，或其怨於趙句，因下文衍。"
                },
                {
                    "paragraph": "臣願王之",
                    "zhushu": "𥙷曰：臣願王之。王，謂齊王，下並同。"
                },
                {
                    "paragraph": "亟",
                    "zhushu": "元作曰。"
                },
                {
                    "paragraph": "日",
                    "zhushu": "𥙷曰，一本作重，是。"
                },
                {
                    "paragraph": "聞魏",
                    "zhushu": "與魏祖聞。"
                },
                {
                    "paragraph": "而無庸見惡也。臣請爲王推其怨於趙，",
                    "zhushu": "推猶移，怨魏怨。"
                },
                {
                    "paragraph": "願王之隂重",
                    "zhushu": "元作曰"
                },
                {
                    "paragraph": "曰",
                    "zhushu": "𥙷，曰上例字當是重。"
                },
                {
                    "paragraph": "趙，而無使秦之見王之重趙也。秦見之，且亦重趙。",
                    "zhushu": "天下得趙則強，使秦知齊重，趙恐齊強，亦必重之。"
                },
                {
                    "paragraph": "齊、秦交重趙，臣必見燕與韓、魏亦且重趙也，皆且無敢與趙治。",
                    "zhushu": "治，猶校。"
                },
                {
                    "paragraph": "三國事趙，",
                    "zhushu": "𥙷曰：姚作五囯。"
                },
                {
                    "paragraph": "趙從親以合於秦，必爲王髙矣。",
                    "zhushu": "言趙居齊上。"
                },
                {
                    "paragraph": "臣故欲王之徧刼天下而皆𥝠甘之也。",
                    "zhushu": "𥝠，則所謂無使見也。甘言說之，𥙷曰：徧胡者，衆脅之以威；𥝠甘者，獨說之以言。"
                },
                {
                    "paragraph": "王使臣以韓、魏與燕刼趙，使丹也甘之，",
                    "zhushu": "丹、順。皆人名。"
                },
                {
                    "paragraph": "以趙刼韓、魏，",
                    "zhushu": "此下皆且甘且刼。"
                },
                {
                    "paragraph": "使臣也甘之。以三晉刼秦，使順也甘之；以天下刼楚，使珉呡也甘之。則天下皆偪秦以事王，",
                    "zhushu": "自以見偪於秦也。秦於天下有偪而已，不如齊之有刼有甘也。正曰相與偪秦也。偪者，侵迫也。"
                },
                {
                    "paragraph": "而不敢相𥝠也。交定而後王擇焉。",
                    "zhushu": "此章亦可為斉，姑因舊。",
                    "type": 2
                },
                {
                    "paragraph": "齊將攻宋，而秦、楚禁之，",
                    "zhushu": "正曰：姚本楚作隂。"
                },
                {
                    "paragraph": "齊因欲與趙，趙不聽。齊乃令公孫衍說李兊以攻宋而定封焉。李兊乃謂齊王",
                    "zhushu": "閔"
                },
                {
                    "paragraph": "曰：",
                    "zhushu": "正曰：下李兌二字必誤。下云使公孫衍說奉陽君，即述上文令公孫衍說李兌也，其下豈得為兌言乎？又後有循燕觀趙語以為兌言，則不通。"
                },
                {
                    "paragraph": "臣之所以堅三晉以攻秦者，非以爲齊得利秦之毀也，",
                    "zhushu": "不以毀秦為斉之利。"
                },
                {
                    "paragraph": "欲以使攻宋也。而宋置太子以爲王，下親其上而守堅，臣是以欲足下之速歸休士民也。今太子赱，諸善太子者皆有死心，",
                    "zhushu": "太子爲王及走，史不書太子爲王矣，而赱必王之黨逐之，故太子之人以死報之。"
                },
                {
                    "paragraph": "若復攻之，其國必有亂，而太子在外，此亦舉宋之時也已。臣爲足下使公孫衍說奉陽君",
                    "zhushu": "蘇秦從時已言奉陽死，豈或襲稱如馬服者乎？𥙷曰：按史蘇秦傳，趙肅侯今其弟成為相，號奉陽君，弗說秦，秦去之燕。奉陽君死，秦復說肅侯，稱奉陽君捐舘舎。而張儀之說武靈王，亦謂先王時奉陽君相專權擅势，蔽晦先王，然武靈胡服請於公叔成，而成與李兌弑主父，則是肅侯。之丗、成未亡，何其前後相戾邪？故大事記從古史，定以奉陽君爲公子成，而削去捐舘之語。考之䇿屡言奉陽君，而趙策尤著見。扵李兊約五囯伐秦後謀取宋之時，蘇秦說趙當肅侯十六年，而五囯伐秦在惠文十三年，相去五十年，公子成執囯柄，何乆也？史䇿明言捐舘舎，豈得皆誤。武靈易服之請，猶惓惓敬事，其荅，張儀豈得公言其罪而無𠩄諱哉？荀子以奉陽君為篡臣，而楊倞注亦疑非公子成。蘇秦𠩄值者，必别一奉陽君，非公子成明矣。然則奉陽君果公子成乎？曰，謂奉陽君爲公子成，亦史遷之言，而策無明文也。五囯攻秦時，成、兊方並用，以成為奉陽君，其時則可矣。愚甞反覆䇿文而有疑焉。趙䇿言李兑約伐秦無功，隂講於秦，欲與秦攻魏以觧怨，取隂以㝎封。又云：齊令公孫衍說李兊以攻宋㝎封。又云：公孫衍說奉陽君，封地莫善扵，宋莫如扵隂。又蘇代謂斉王：臣為足下說奉陽君，天下散而爭秦，隂必不可得。既言李兊取隂，又言奉陽君取隂，不應爲二人事。竊以爲李兊即奉陽君也。何以明之？趙䇿說魏之辭曰：李兊留天下之甲於成皐，令秦攻魏以成其私。王甞身朝邯郸，抱隂成，負葛蘖，爲趙蔽。今又以河陽、姑宻封其子。魏策則曰：葉陽君約魏，魏王将封其子。謂魏。王曰云云，正與前同。則知葉陽者，奉陽之訛。奉陽君之爲李兊，其徵一也。趙䇿、蘇代說奉陽之辭曰：五國願得趙與韓氏大吏東勉齊王，必無召元作名有，說見本條民。燕䇿、蘇代舉奉陽君之辭曰：齊王使公。王曰：命說曰：必不反，韓呡今召之矣。其事亦同。奉陽自稱說，說者，兊之訛。奉陽君之爲李兊，其徴二也。燕䇿又有奉陽君李兊，甚不取蘇秦之言奉陽君李兊者，並舉其封邑姓名言之也。其下誤以蘇代為蘇秦，則亦因蘇秦所云而然，說見本條。奉陽君之為李兊，其徴三也。按趙丗家公子成，李兊既殺公子成，田不礼而定王室，公子成爲相，号安平君，則安平乃成之封。史表安平属涿郡，吾志青州有安平縣，元属定州，皆趙地也。奉陽則未有考，而非奉陽矣。史遷不明奉陽君為二人，又誤以為公子成，是以紛紜殺舛，論者莫知所從。今以策文考之，而得其說如此。餘見各章，可參觀也。"
                },
                {
                    "paragraph": "曰：君之身老矣，封不可，不可早定也。爲君慮封，莫若於宋，他國莫可。夫秦人貪，韓、魏危，",
                    "zhushu": "近秦故。"
                },
                {
                    "paragraph": "燕、楚僻",
                    "zhushu": "元作辟。"
                },
                {
                    "paragraph": "辟，中山之地薄，",
                    "zhushu": "𥙷曰：時中山巳滅，此言其故地爾。"
                },
                {
                    "paragraph": "莫如於隂。失今之時，不可復得已。宋之罪重，齊之怒深，殘亂宋德，",
                    "zhushu": "元作得。"
                },
                {
                    "paragraph": "得",
                    "zhushu": "𥙷曰。得字訛。"
                },
                {
                    "paragraph": "大齊，定身封，此百代一時也已。奉陽君甚貪",
                    "zhushu": "元作食。"
                },
                {
                    "paragraph": "食",
                    "zhushu": "𥙷曰：恐貪字訛。"
                },
                {
                    "paragraph": "之，唯得大封，齊無大異。",
                    "zhushu": "言奉陽欲得隂以太其封，而齊待之，未有異數，不可。"
                },
                {
                    "paragraph": "臣願足下之大發攻宋之舉。而無庸致兵以觀奉陽君之應足下也。縣隂以甘之",
                    "zhushu": "許之而未與，故曰縣。"
                },
                {
                    "paragraph": "循有燕以臨之。",
                    "zhushu": "循言與燕順。臨，猶制也。不徒甘之，必或制之。"
                },
                {
                    "paragraph": "而臣待忠之封",
                    "zhushu": "待猶将忠，猶，實也。王待之封而巳實之。正曰勸之定封，故曰臣且將忠之以封。"
                },
                {
                    "paragraph": "事必大成臣又願足下有地効於襄安君",
                    "zhushu": "盖趙人。正曰：無考。"
                },
                {
                    "paragraph": "以資臣也。足下果殘宋此兩地之時也。",
                    "zhushu": "言有斉，又得宋正，曰：兩地言斉與趙可並得宋地，此謂斉王言，豈得言有斉乎？"
                },
                {
                    "paragraph": "足下何愛焉若足下不得志於宋與國何敢望也。",
                    "zhushu": "與國，趙也。言奉陽、襄安不敢望。封正曰：上言兩得地，此言齊不得志，則趙不敢望。"
                },
                {
                    "paragraph": "足下以此資臣也，臣循燕觀趙，",
                    "zhushu": "觀言其無所事。"
                },
                {
                    "paragraph": "則足下擊潰而决天下矣。",
                    "zhushu": "潰，潰癰也，盖喻其制天下之易也。决，猶制。正曰：賁，壊也。此喻宋擊潰壊之宋而决制天下矣。正曰：公孫衍爲秦相，而遂在秦武王四年，武靈王之十九年也。後爲魏所殺，雖不知何年，然去李兊合從時已逺，此公孫衍恐非犀首也。考之秦䇿，亦有宋罪重止百丗之一時巳数語，彼以爲穰侯之言，亦此時事也，說見後。○爲足爲君之爲，去聲。",
                    "type": 2
                },
                {
                    "paragraph": "齊攻宋，奉陽君不欲。客謂奉陽君曰：君之春秋髙矣，而封地不定，不可不熟圖也。秦之貪，韓、魏危，燕、",
                    "zhushu": "完作衛。"
                },
                {
                    "paragraph": "衛、",
                    "zhushu": "正曰：上章作燕。"
                },
                {
                    "paragraph": "楚僻",
                    "zhushu": "元作正，盖僻四声近，四又訛作正字。𥙷曰冝注元文下。"
                },
                {
                    "paragraph": "正中山之地薄，宋罪重，齊怒深，殘伐亂，宋定身封，德強斉，此百代之一時也。",
                    "zhushu": "正曰：趙䇿說奉陽君取隂之辭，自宋罪重以下至百。丗之一時巳凡兩見，而秦䇿亦有之，以爲謂穰侯。趙策又曰：魏冉必妬君之有隂。按隂即陶，宋地，冉所封也。秦記：昭王十二年，樓緩免，穰侯魏冉爲相。十六年，冉免，封公子市宛、公子悝鄧，魏冉陶爲諸侯。冉傳云：免樓緩而魏冉相。冉謝病免，以燭壽爲相。燭免復相冉，乃封於穣，後益封陶，居曰穰侯。大事記先書穰侯魏冉爲相，從本。後書復以魏冉爲丞相，封於穰與陶，謂之穰侯。又封公子市爲宛侯，公子悝爲鄧侯，取。又謂三子之封，皆取於鄰囯。秦去年取宛，今年函、鄧、穰。陶雖不載何年得之，盖亦近歳。按赧王十四年，秦伐韓取穰，大事記巳書之矣，獨以陶爲近歳所取，則眩於史文，未考其實。且㩀秦紀則冉始相巳封穰，後相封陶，於傳則復相時封穰，後益以陶，巳有不合，大事記從之，亦偶未察，獨見於䇿者可考。李兊約五囯伐秦，後欲取隂定封，說穰侯者亦勸之，䇿文容有復混，而其事實並一時。是時斉欲攻宋，秦禁之，斉欲與趙，故說者勸李兊上距冉復相秦五歳爾。使冉已封陶，兊安得欲之，而言者亦安得云冉妬君之有隂？因此言而知冉之未封陶而欲得之也。其後斉㓕宋两年而爲五囯所破，趙旣不取陶，而斉亦卒不能有，穰侯之取陶在此時。欤或謂魏䇿，謂穰侯云。君攻楚。取宛、穰以廣陶封，以封陶在前，𥨸謂秦之取穰，冉之封穰，固無疑矣。獨取陶定封，歳月不載，而史所謂後益封陶，號曰穰侯者，辭亦不明。意者陶之封大而入厚，冉、囯於陶，如取剛壽之𩔖，皆云廣陶封，故魏䇿之言如此，而宛亦非冉封，不足據信。使冉封陶，當曰陶侯，而稱穰侯，知始封穣，必非誤也。",
                    "type": 2
                },
                {
                    "paragraph": "五國伐秦無功，罷於成臯。趙欲講",
                    "zhushu": "元從才從冓，下同。"
                },
                {
                    "paragraph": "搆",
                    "zhushu": "正曰：本文推堅約而講，君必無講二處作講字，今當悉從舊。"
                },
                {
                    "paragraph": "於秦。楚與韓魏將應之。齊弗欲。蘇代謂齊王",
                    "zhushu": "閔。"
                },
                {
                    "paragraph": "曰。臣巳爲足下見奉陽君矣。臣謂奉陽君曰。天下散而爭秦。",
                    "zhushu": "爭一作事。爭，先事之。"
                },
                {
                    "paragraph": "秦必據宋。魏冉必妬君之有隂也。秦王貪。魏冉妬。則隂不可得巳矣。君無講搆。齊必攻宋。齊攻宋則楚必攻宋。魏必攻宋。燕趙助之。五國據宋。不至一二月。隂必得矣。得隂而講搆。秦雖有變。君無患矣。",
                    "zhushu": "趙非不可。以與秦講，而不可獨講，獨講則示秦弱，秦必輕之。今助四囯攻宋而得隂，是五囯爲一也，不懼秦矣。"
                },
                {
                    "paragraph": "若不得巳而必講搆。",
                    "zhushu": "據此時趙可以無講，故云正曰不得巳而必搆，非可以無搆也，疑此句巳字誤。上句得隂而搆，此句當云不得隂而必搆，乃順。"
                },
                {
                    "paragraph": "則願五國復堅約。",
                    "zhushu": "同伐秦也。先伐後講，則不示弱。"
                },
                {
                    "paragraph": "五國",
                    "zhushu": "補兩字。"
                },
                {
                    "paragraph": "願得趙。",
                    "zhushu": "時趙强故。"
                },
                {
                    "paragraph": "足下雄飛",
                    "zhushu": "雄者，衆雌所從。"
                },
                {
                    "paragraph": "與韓氏大吏東勉",
                    "zhushu": "元作免。"
                },
                {
                    "paragraph": "免",
                    "zhushu": "補曰。免即勉通。"
                },
                {
                    "paragraph": "齊王必無名禁",
                    "zhushu": "𥙷正曰：姚本必無召呡也，此名字訛，當作召。"
                },
                {
                    "paragraph": "珉呡也。",
                    "zhushu": "元作呡，下同。前齊甞使韓珉處趙，有秦𥝠也。今五囯約講，秦勉斉同之，諸囯必無辭止珉使無𥝠。秦正曰燕䇿，蘇代說燕之辭曰：奉陽君告朱讓與趙足曰斉王云云，必不友韓呡，今召之矣。此名字當作召無疑。前䇿言韓呡處趙魏，疑斉有秦𥝠韓䇿。秦王曰：韓呡與我交。又云：韓呡相斉。此下文云，天下爭秦，秦内韓呡於斉。呡盖韓人之善於齊、秦者。今代勸奉陽君合諸侯，與韓氏大吏勉斉王共合從，則斉必不召呡也。"
                },
                {
                    "paragraph": "使臣守約。若與國",
                    "zhushu": "秦本非與，今講必使之如與也。正曰與囯，言五囯也，故云。有信約者，則四囯攻之；無倍約者，而秦侵敗約，則五囯復堅擯之。"
                },
                {
                    "paragraph": "有倍約者。",
                    "zhushu": "倍並音背。"
                },
                {
                    "paragraph": "以四國攻之。無倍約者而秦侵約。五國復堅而儐",
                    "zhushu": "元作賔。"
                },
                {
                    "paragraph": "賔",
                    "zhushu": "補曰。擯通。荘子。賔於郷里。"
                },
                {
                    "paragraph": "之。今韓、魏與齊相疑也，若復不堅約而講，",
                    "zhushu": "此因舊。"
                },
                {
                    "paragraph": "臣恐與國之大亂也。齊、秦非復合也，必有觭",
                    "zhushu": "元作踦。下同。"
                },
                {
                    "paragraph": "踦重者矣。",
                    "zhushu": "角一俯一仰曰觭，言有一重正曰。公羊傳踦閭何休說：開一扇，閉一扇，一人在内，一人在外曰踦。說苑：切踦即𠋣字，義皆訓偏。"
                },
                {
                    "paragraph": "後合與觭踦重者，皆非趙之利也。",
                    "zhushu": "補曰：後合。即上復合。"
                },
                {
                    "paragraph": "且天下散而事秦，是秦制天下也。秦制天下，將何以天下爲？",
                    "zhushu": "天下自爲秦用，趙無所用之也。"
                },
                {
                    "paragraph": "臣願君之蚤計也。天下爭秦有六舉，",
                    "zhushu": "𥙷曰：爭秦。一本此下皆作事秦。"
                },
                {
                    "paragraph": "皆不利趙矣。天下爭秦，秦王",
                    "zhushu": "昭。"
                },
                {
                    "paragraph": "受負海",
                    "zhushu": "衍内字。"
                },
                {
                    "paragraph": "内之國，",
                    "zhushu": "山東皆負海。正曰：三晉非負海也。恐負字因下文衍。"
                },
                {
                    "paragraph": "合負親之交，",
                    "zhushu": "天下甞横而親秦矣。巳而負之，仐復合之。"
                },
                {
                    "paragraph": "以據中國，而求利於三晉，是秦之一舉也。秦行是計，不利於趙，而君終不得隂一矣。天下爭秦，秦王内韓珉呡於齊，内成陽君於韓，相魏懐於魏，",
                    "zhushu": "此皆其囯人之與秦事者，故秦納之。正曰：韓呡非齊人。"
                },
                {
                    "paragraph": "復合衍",
                    "zhushu": "公孫衍時相魏，雅不善秦，今相懐，因徳合之正曰公孫衍，非犀首，說見前。"
                },
                {
                    "paragraph": "交兩王，",
                    "zhushu": "秦、魏正曰：上言斉、韓、魏，此兩王，謂燕、趙也。"
                },
                {
                    "paragraph": "王賁、韓佗之楚、",
                    "zhushu": "元作曹。此皆秦人，"
                },
                {
                    "paragraph": "曹，",
                    "zhushu": "正曰曹軰也。下有皆字，文勢宜然。五囯必無楚，韓佗恐韓人。餘無考。"
                },
                {
                    "paragraph": "皆起而行事，是秦之一舉也。秦行是計也。不利於趙而君不得隂二矣。天下爭秦。秦王受齊受趙，三強三親",
                    "zhushu": "此三皆强囯自相親。"
                },
                {
                    "paragraph": "以據魏",
                    "zhushu": "據猶臨之。"
                },
                {
                    "paragraph": "而求安邑。",
                    "zhushu": "秦求之。"
                },
                {
                    "paragraph": "是秦之一舉也。秦行是計，齊趙應之。魏不待伐，抱安邑而倍秦。",
                    "zhushu": "此倍益也。𥙷曰：姚本倍作信。"
                },
                {
                    "paragraph": "秦得安邑之饒，魏爲上交。韓必入朝。秦過趙巳安邑矣。",
                    "zhushu": "過，猶勝也。言秦行此䇿，不論其他，止得安邑，已勝於趙矣。𥙷曰：巳以通。言秦之勝趙，以得魏之安邑。按：魏獻安邑在赧王二十九年，大事記書於五國伐秦之前，據此䇿則伐秦後事也。○此下姚本復有是秦之一舉也六宇。"
                },
                {
                    "paragraph": "秦行是計。不利於趙。而君必不得隂三矣。天下爭秦。秦堅燕趙之交以伐齊。收楚與韓珉呡而攻魏。",
                    "zhushu": "伐齊得之，則呡爲用？正曰：前言内韓呡於齊者，謀如此也。呡自善於秦者，前時魏疑其有秦，𥝠必不合於魏，故使之攻魏。"
                },
                {
                    "paragraph": "是秦之一舉也。秦行是計。而燕趙應之。燕趙伐齊。兵始用。",
                    "zhushu": "交鋒之𥘉。"
                },
                {
                    "paragraph": "秦因收楚而攻魏。",
                    "zhushu": "三國交鋒，勢不得解，故得以此時收攻二國。"
                },
                {
                    "paragraph": "不至一二月。魏必破矣。秦舉安邑而塞女㦸",
                    "zhushu": "地缺正曰：女㦸，地名，在太行西。"
                },
                {
                    "paragraph": "韓之太原。絶",
                    "zhushu": "𥙷曰太原。正義以爲太行當是說見燕䇿。"
                },
                {
                    "paragraph": "下軹",
                    "zhushu": "元作咫。"
                },
                {
                    "paragraph": "咫",
                    "zhushu": "𥙷曰。說見前。"
                },
                {
                    "paragraph": "道南陽而",
                    "zhushu": "元作髙。"
                },
                {
                    "paragraph": "高",
                    "zhushu": "𥙷曰。疑字有誤。"
                },
                {
                    "paragraph": "伐魏。絶韓包二周。即趙自消爍矣。國燥於秦，",
                    "zhushu": "燥，猶爍。補曰：姚本注：燥一作爍。"
                },
                {
                    "paragraph": "兵分於齊，非趙之利也，而君終身不得隂，四矣。天下爭秦，秦堅三晉之交攻齊，國破財",
                    "zhushu": "元作𥙷曰：曹，　一本作財，"
                },
                {
                    "paragraph": "屈，",
                    "zhushu": "三晉破屈也。"
                },
                {
                    "paragraph": "而兵東分於齊。",
                    "zhushu": "兵分謂魏正曰：謂三晉。"
                },
                {
                    "paragraph": "秦按兵攻魏，取安邑，",
                    "zhushu": "此與上始用兵而攻收同，正曰不同。"
                },
                {
                    "paragraph": "是秦之一舉也。秦行是計也，君按救魏，",
                    "zhushu": "按，謂安然。正曰：即上文按兵之按。"
                },
                {
                    "paragraph": "是以攻齊之已敝，救之而",
                    "zhushu": "𥙷兩字。正曰：一本無救字，救即敝字訛衍。"
                },
                {
                    "paragraph": "與秦爭戰也。君不救也，韓、魏焉免西合",
                    "zhushu": "合合秦𥙷曰：焉。於䖍切。"
                },
                {
                    "paragraph": "國在謀之中，",
                    "zhushu": "在秦謀中。"
                },
                {
                    "paragraph": "而君有終身不得隂，五矣。",
                    "zhushu": "有猶又𥙷曰：姚云：劉作又。"
                },
                {
                    "paragraph": "天下爭秦，秦案爲義，存亡繼絶，固危扶弱，定無罪之君，必起中山與勝焉。",
                    "zhushu": "勝中山之後，正曰無㩀。"
                },
                {
                    "paragraph": "秦起中山與勝，而趙、宋同命，",
                    "zhushu": "此時宋小弱，言趙失中山，聽命於秦，與宋同也。"
                },
                {
                    "paragraph": "何暇言隂？六矣。故曰：君必無講，則隂必得矣。奉陽君曰：善。乃絶和於秦，而收齊、魏，以成取隂。",
                    "zhushu": "𥙷曰：蘇代爲燕反間，勸齊伐宋，將以敝齊。其勸趙之共攻者，恐趙之合秦，而齊、秦方悪爾。然趙卒不合齊伐宋者，害齊之驕而止，歟抑别有故也。按燕䇿蘇代說燕於趙以伐齊，奉陽君不聽，乃入齊惡趙，令齊絶於趙。又代謂燕昭王曰：臣離齊、趙，齊、趙已孤矣。趙之不合齊，其後竟合燕以頗齊，殆以此歟。○大事記：齊湣王與魏，楚滅宋，三分其地，魏得其梁、陳留，齊得其濟、隂、東平，楚得其沛。考之史年表，齊、魏丗家皆止言齊滅宋，獨宋丗家稱與楚、魏伐宋，三分其地，此大事記所據也。按蘇代說燕之辭曰：齊王南攻楚，西困秦，又以其餘兵舉五千乗之勁宋。謂秦之辭曰：攻宋，所以爲王也。齊強，輔之以宋，楚、魏必恐，恐必西事秦。使當時齊與楚、魏合，其言豈若是乎？史稱齊旣㓕宋，南割楚之淮北，西侵三晉，是其乗滅。宋之強，併奪楚、魏。地，而謂與之分宋地，豈其實哉？樂毅勸燕昭王約趙、楚、魏伐齊，其言曰：主若欲攻齊，莫若結於趙。且又淮北宋地，楚、魏之所欲也。年表燕破齊之年書楚、趙取齊淮北，大事記因之。按此言則楚、魏分地當是樂毅破齊後事，宋世家所記者豈非誤邪？",
                    "type": 2
                },
                {
                    "paragraph": "趙收天下，且以伐齊。蘇厲",
                    "zhushu": "元作秦。"
                },
                {
                    "paragraph": "秦",
                    "zhushu": "𥙷曰：史作厲。"
                },
                {
                    "paragraph": "爲",
                    "zhushu": "𥙷曰：去聲。"
                },
                {
                    "paragraph": "齊上書說趙王曰：臣聞古之賢君，德行非施於海内也，教順慈愛非布於萬民也，祭祀時享非當於鬼神也，甘露降，風雨時，農夫登，",
                    "zhushu": "榖熟曰登。"
                },
                {
                    "paragraph": "年糓豐盈，衆人善之而賢主悪之。",
                    "zhushu": "惡，心不安也。以其無以致之，故𥙷曰一本喜之。"
                },
                {
                    "paragraph": "今足下功力",
                    "zhushu": "謂戰伐。"
                },
                {
                    "paragraph": "非數痛加於秦國，而怨毒積惡非曽深陵於韓也。",
                    "zhushu": "𥙷曰曽，𢙢即増，姚云：曽本作，非。素深於韓。"
                },
                {
                    "paragraph": "臣竊外聞大臣及下吏之議，皆言主前專據",
                    "zhushu": "言行之不疑。"
                },
                {
                    "paragraph": "以秦爲愛趙而憎韓。臣竊以事觀之，秦豈得愛趙而憎韓哉？欲亡韓吞兩周之地，故以韓爲餌，",
                    "zhushu": "趙時惡韓，故秦以亡韓悅趙，趙遂以爲愛巳也。𥙷曰：秦兩憎韓，及以韓爲餌之韓，史並作齊，說見後。且亡韓吞兩周，文義明，作齊則不順。"
                },
                {
                    "paragraph": "先出聲於天下，欲鄰國聞而觀之也。",
                    "zhushu": "觀其愛趙，"
                },
                {
                    "paragraph": "恐其事不成，故出兵以侔示趙、魏，",
                    "zhushu": "虚以伐韓示之。"
                },
                {
                    "paragraph": "恐天下之驚覺，故㣲伐",
                    "zhushu": "𥙷𥙷曰：㣲下有缺文，史作徴兵於韓以威之。"
                },
                {
                    "paragraph": "韓以貳之。",
                    "zhushu": "貳，猶疑。"
                },
                {
                    "paragraph": "恐天下疑巳，故出質以爲信。聲德於與國，而實伐空韓。",
                    "zhushu": "如上文，則伐韓非秦所急也。此言實伐者，韓之在秦掌握中物耳，故不急於伐。恐趙不以爲徳，故終伐之。其伐之亦欲以吞周，而非愛趙也，正曰。實欲伐空虚之韓。"
                },
                {
                    "paragraph": "臣竊觀其圖之也。議秦以謀，計",
                    "zhushu": "議，猶意正曰一本議以爲秦計謀。"
                },
                {
                    "paragraph": "必出於是。且夫說士之計皆曰韓亡三川，魏滅晉國，",
                    "zhushu": "晉囯謂安邑。"
                },
                {
                    "paragraph": "是",
                    "zhushu": "元作恃，是。"
                },
                {
                    "paragraph": "恃",
                    "zhushu": "𥙷曰：恃，非所恃也。"
                },
                {
                    "paragraph": "韓未窮而禍及於趙。",
                    "zhushu": "三晉唇齒之囯，故晉亡則魏㓕，魏㓕而禍及於趙，不待韓㓕盡也。"
                },
                {
                    "paragraph": "且物固有勢異而患同者，又有勢同而患異者。昔者楚人乆伐而中山亡，",
                    "zhushu": "此言楚受秦伐趙，無秦患，故破中山㓕之。故秦昭八年，再敗楚，遂言趙破中山。正曰大事記中山恃魏，楚、魏乆連兵，中山失助而亡。今詳此言，亦失考。年表武灵王二十五年，攻中山，而秦、韓、魏、齊擊楚，敗唐昧，亦此時也。說見燕、魏等䇿。"
                },
                {
                    "paragraph": "今燕盡韓之河南，",
                    "zhushu": "盡，言得其地。𥙷曰：盡韓之河。史作燕盡齊之北地。"
                },
                {
                    "paragraph": "距沙丘而至鉅鹿之界",
                    "zhushu": "鉅鹿，冀州郡。"
                },
                {
                    "paragraph": "三百里，",
                    "zhushu": "自此皆言近趙。"
                },
                {
                    "paragraph": "距於扞關至於榆中",
                    "zhushu": "屬金城下衍千字。"
                },
                {
                    "paragraph": "千五百里。",
                    "zhushu": "𥙷曰：距於云云，史作秦之上郡，近扞関，至於榆中千五百里，榆中、上郡見前。自上郡至榆中則千五百里爲是。楚有扞関，說見前策。大事記云：扞者，扞敵之扞，非関名也。此趙扞敵之関，非獨楚有之。趙之扞関，陸地之関；楚之扞関，水道之關也。"
                },
                {
                    "paragraph": "秦盡韓、魏之上黨，則地與國都",
                    "zhushu": "囯謂：趙。"
                },
                {
                    "paragraph": "邦屬而壤挈者",
                    "zhushu": "言爲秦所取挈，言取之易。"
                },
                {
                    "paragraph": "七百里。秦以三軍強弩坐羊腸",
                    "zhushu": "元作唐。"
                },
                {
                    "paragraph": "唐之上，即地去邯鄲二十里。且秦以三軍攻王之上黨而危其北，則勾注之西",
                    "zhushu": "属鴈門𥙷曰：括地志云：勾注山在鴈門縣西北。"
                },
                {
                    "paragraph": "非王之有也。今踰",
                    "zhushu": "元作魯。"
                },
                {
                    "paragraph": "魯、",
                    "zhushu": "𥙷曰：字義未詳。"
                },
                {
                    "paragraph": "勾注，禁常山而守",
                    "zhushu": "守猶閉。"
                },
                {
                    "paragraph": "三百里，通於唐曲，遇",
                    "zhushu": "元作。吾"
                },
                {
                    "paragraph": "吾",
                    "zhushu": "正曰：當作逆。曲遇音　顒。史注，中牟曲遇聚，鄭州縣，非此所指。按齊䇿權之難章云：燕戰勝兵罷，趙可以取唐曲逆。唐即唐縣，曲逆、蒲隂縣並屬中山，此曲下必逆字也。一本止作唐曲，亦缺誤。"
                },
                {
                    "paragraph": "此代馬胡駒不東，",
                    "zhushu": "𥙷曰：胡駒，史作胡犬。郭璞云：胡地野犬，似狐而小也。"
                },
                {
                    "paragraph": "而崑山之玉",
                    "zhushu": "後志：金城臨𦍑有崑山。正曰：禹貢：雍州貢球、琳、琅玕。爾雅：崑崙虚之。璆琳。琅玕。李斯傳：崑山之玉。正義云：崑岡在于闐囯東北，出玉。按武帝以于闐山出玉，故號玉所出曰崑崙。"
                },
                {
                    "paragraph": "不出也。此三寳者又非王之有也。今從於強秦與",
                    "zhushu": "元作囯。"
                },
                {
                    "paragraph": "國之伐齊，臣恐其禍出於是矣。五國之王",
                    "zhushu": "齊、楚、魏、韓、燕𥙷曰：姚本五囯上有昔者字。"
                },
                {
                    "paragraph": "嘗合横而謀伐趙，三分趙國壤地，著之盤盂，",
                    "zhushu": "取太公爲武王作盤盂之銘。𥙷曰：言其曰見而不忘。"
                },
                {
                    "paragraph": "屬之讎柞。",
                    "zhushu": "讎、柞，酬酢同。言其相屬。伐趙於酬酢之間。"
                },
                {
                    "paragraph": "五國之兵有曰矣。齊、",
                    "zhushu": "元作韓。下並同。"
                },
                {
                    "paragraph": "韓乃西師以禁秦國，",
                    "zhushu": "禁閉拒之。"
                },
                {
                    "paragraph": "使秦發令素服而聽，",
                    "zhushu": "今令其囯素服者，兵敗以喪禮自居也。史不書。"
                },
                {
                    "paragraph": "反温、軹、",
                    "zhushu": "元作枳，並屬河内。"
                },
                {
                    "paragraph": "枳、高平於魏，",
                    "zhushu": "髙平屬臨淮，安定亦有。正曰：括地志云：高平故城在懐州河陽縣西。言臨淮者繆。安定秦地，亦非温、枳，皆河内，故當以懐州者爲正。"
                },
                {
                    "paragraph": "反三公什清於趙，",
                    "zhushu": "公字疑誤。安定有三水，朔方有三封，渤海有三户，皆近趙。張儀塞什谷之口，當屯㽞之道，則什近屯留。後志中牟注有清口，皆趙地也。正曰：三公二字有誤。史云：反高平根柔於魏，反巠分先俞於趙。根柔未詳，　文巳眀。括地志云：勾注山一名正陘山。爾雅云：陵西踰𨻳門。疑此巠分乃巠山，先俞即西俞也。"
                },
                {
                    "paragraph": "此王之明知也。夫齊、韓事趙，宜爲上交，",
                    "zhushu": "以其有志，爲趙閑秦。"
                },
                {
                    "paragraph": "今乃以邸罪取伐，",
                    "zhushu": "邸、抵同坐也。正曰：姚本作抵，當也。"
                },
                {
                    "paragraph": "臣恐其後事王不敢自必也。",
                    "zhushu": "𥙷曰：一王事，王者之云云。"
                },
                {
                    "paragraph": "今王收齊，",
                    "zhushu": "𥙷。"
                },
                {
                    "paragraph": "天下必以王爲得齊、韓。齊",
                    "zhushu": "𥙷。"
                },
                {
                    "paragraph": "危社稷以事王，",
                    "zhushu": "𥙷曰：姚云：危曽作抱。"
                },
                {
                    "paragraph": "天下必重王。然則齊、韓義，王以天下就之；",
                    "zhushu": "趙得天下之交而屈就齊，故齊以爲義。"
                },
                {
                    "paragraph": "下至齊、韓慕，王以天下收之：",
                    "zhushu": "就之上也，故收言下。正曰：就者，屈就之。收者，收結之。"
                },
                {
                    "paragraph": "是一世之命制於王已。臣願大王深與左右群臣卒計而重謀，先事成慮而熟圖之也。",
                    "zhushu": "趙惠文十六年，有正曰史趙丗家：惠文十五年，燕昭王與趙、韓、魏、秦共撃齊，齊敗走，燕獨深入，取臨淄。十六年，秦復與趙數擊齊，齊人患之。蘇厲為齊遺趙王書云云。於是趙乃輟，謝秦不擊齊。大事記是時齊地皆入燕，獨莒、即墨僅存。蘇厲之書皆不及之，恐非此時事。按䇿多為韓言，乃趙将擊韓，而厲為。韓止之者，其間事實皆明爲韓，而首云伐齊，爲齊殊不合，决有誤。而史一切以韓爲齊，抑馬遷之所改欤？然趙伐韓事亦不知在何時，其文及地名亦多舛異不同，強爲之說。鮑專據史文輙改，大不然也。",
                    "type": 2
                },
                {
                    "paragraph": "秦攻趙藺、離石、祁㧞，趙以公子郚",
                    "zhushu": "𥙷曰：音吾。"
                },
                {
                    "paragraph": "爲質於秦，而請内焦",
                    "zhushu": "弘農陜有焦城。正曰：大事記據此，愚疑非此地。姚云一作應，下同。"
                },
                {
                    "paragraph": "𥠖、",
                    "zhushu": "東郡有𥠖，即黎陽。"
                },
                {
                    "paragraph": "牛𤞅之城",
                    "zhushu": "地缺。"
                },
                {
                    "paragraph": "以易藺、離石、祁於秦、",
                    "zhushu": "元作趙。"
                },
                {
                    "paragraph": "趙。趙背秦，不予焦、𥠖、牛𤞅。秦王",
                    "zhushu": "昭。"
                },
                {
                    "paragraph": "怒，令公子繒請地。趙王乃令鄭朱對曰：夫藺、離石、祁之地，曠逺於趙，而近於大國，有先王之明與先臣之力，故能有之。今寡人不逮，",
                    "zhushu": "不及先王。"
                },
                {
                    "paragraph": "其社稷之不能恤，安能收恤藺、離石、祁乎？寡人有不令之臣，實爲此事也，非寡人之所敢知。",
                    "zhushu": "補曰：鄭、朱之對，辭氣𩔗左氏。"
                },
                {
                    "paragraph": "卒背秦。秦王大怒，令衛胡易",
                    "zhushu": "史無易字。補曰：秦紀中更胡傷，說見後。"
                },
                {
                    "paragraph": "伐趙，攻閼與。",
                    "zhushu": "後志：上黨𣵀有閼與。補曰：大事記：潞州絧鞮縣西北閼與震。閼，阿葛切。與音預。"
                },
                {
                    "paragraph": "趙奢將救之。",
                    "zhushu": "此二十九年破趙閼與下。"
                },
                {
                    "paragraph": "魏令公子咎以銳師居安邑以挾秦。",
                    "zhushu": "挾，牽制之，正曰夾持之。"
                },
                {
                    "paragraph": "秦敗於閼與，反攻魏幾。",
                    "zhushu": "魏將正曰：幾，邑名。正義云：或屬齊，或屬魏，當在相、潞之間。幾音機，一音祁。"
                },
                {
                    "paragraph": "廉頗救幾，大敗秦師。",
                    "zhushu": "補曰：按而周䇿、蘇厲謂周君曰：敗韓、魏，殺犀武，攻趙，取藺、離石、祁者，皆白起。則此舉乃起将也。按顯王四十一年，秦敗趙，殺趙相，取離石。赧王二年，秦㧞趙藺，虜趙莊、藺、弓。而此言取二城，在伊闕戰後。史載扵赧王三十二年。豈戰囯地里不常，後復屬趙，而今爲秦所㧞與？赧之三十四年，當惠文十八年。前一年秦㧞我兩城，是年秦㧞我石城，豈即此三邑，而石城即離石邪？末言戰閼與攻幾，事皆因此。按史，趙奢攻秦閼與在惠文二十九年，廉頗攻幾在惠文二十三年，今䇿戰閼與而後攻幾，前後不同。大事記謂幾本屬魏，亷頗。取之，自是遂屬趙。秦師旣為趙奢所敗，師還，因擊幾，故下文稱救幾也。又按秦紀中，更胡傷攻趙閼與，在趙奢破秦次年。年表秦擊我閼與城不㧞，是再攻閼與也。與䇿亦舛，大事記從史書之而不辨，當詳之。",
                    "type": 2
                },
                {
                    "paragraph": "鄭同北見趙王。趙王曰：子南方之愽士也，",
                    "zhushu": "同，鄭人。鄭在趙之南。愽士辯愽之土補曰：秦官有愽士或戰囯。儒士有此稱。姚本作傳士。"
                },
                {
                    "paragraph": "何以教之？鄭同曰：臣南方草鄙之人也，",
                    "zhushu": "鄙，猶野。"
                },
                {
                    "paragraph": "何足問？雖然，王致之於前，安敢不對乎？臣少之時，親嘗教以兵。趙王曰：寡人不好兵。",
                    "zhushu": "補曰。故爲反辭也。"
                },
                {
                    "paragraph": "鄭同因撫手仰天而𥬇之曰：",
                    "zhushu": "撫摩也。"
                },
                {
                    "paragraph": "兵固天下之狙喜也，",
                    "zhushu": "狙，玃屬而狡黠，言兵家如之而可喜。正曰：狙，猶楊雄所謂狙詐也。言此固詐者之所喜。"
                },
                {
                    "paragraph": "臣故意大王不好也。",
                    "zhushu": "𥙷曰：故固通。"
                },
                {
                    "paragraph": "臣亦嘗以兵說魏昭王，",
                    "zhushu": "昔曰："
                },
                {
                    "paragraph": "昭王亦曰：寡人不喜。臣曰：王之行能如許由乎？許由無天下之累，故不愛",
                    "zhushu": "元作受。"
                },
                {
                    "paragraph": "受也。今王既受先王之傳，欲宗廟之安，壤地不削，社稷之血食乎？王曰：然。",
                    "zhushu": "此下，同對。"
                },
                {
                    "paragraph": "今有人操隋侯之珠，持",
                    "zhushu": "下脱一字。"
                },
                {
                    "paragraph": "丘之環，",
                    "zhushu": "未詳。"
                },
                {
                    "paragraph": "萬金之財，時",
                    "zhushu": "𥙷曰：一本標作特。"
                },
                {
                    "paragraph": "宿於野，内無孟賁之威，荆慶之㫁，",
                    "zhushu": "荆成荆。范雎傳注：古勇士。又慶卿古字通。應訓：荆有佽非斬蛟，孔子聞之。愽。物志以爲荆軻，非也。又或是成荆。慶忌二人。說林訓曰：王子慶忌足躡麋鹿，手搏兕虎。補曰：呉越春秋：慶忌呉王僚子。"
                },
                {
                    "paragraph": "外無弓弩之禦，不出宿夕，",
                    "zhushu": "一宿一夕夕𥘉夜，"
                },
                {
                    "paragraph": "人必危之矣。今有強貪之國，臨王之境，索王之地，告以理則不可，說以義則不聽。王非戰國守圄之具，",
                    "zhushu": "圄亦守。"
                },
                {
                    "paragraph": "其何以當之？王若無兵，鄰國得志矣。趙王曰：寡人請奉教。",
                    "zhushu": "彪謂鄭同，陳喻甚高，然自春秋。至是天下未甞無兵，故孔孟皆以兵爲諱。今舎爼豆之事、仁義之說，而專談兵，此益多之論也。",
                    "type": 2
                },
                {
                    "paragraph": "樓緩將使伏事辭行，",
                    "zhushu": "伏，猶𨼆也。将出使，恐王疑之，於辞日以𨼆伏之事要王，使信已也。正曰伏事句，𨼆秘之事也。"
                },
                {
                    "paragraph": "謂趙王曰：臣雖盡力竭智，死不復見於王矣。王曰：是何言也！固且爲書而厚寄卿。樓子曰：王不聞公子牟夷",
                    "zhushu": "宋公子。"
                },
                {
                    "paragraph": "之於宋乎？非肉不食。",
                    "zhushu": "言其貴。荘十年注：肉食在位者。"
                },
                {
                    "paragraph": "文張",
                    "zhushu": "他囯人正曰無考。"
                },
                {
                    "paragraph": "善客，",
                    "zhushu": "宋王善之。正曰：地引前事。"
                },
                {
                    "paragraph": "惡公子牟夷，宋",
                    "zhushu": "元作寅。"
                },
                {
                    "paragraph": "寅然之。",
                    "zhushu": "𥙷之字，言牟夷之親，而文張以逰客，能使宋聽其說，况已乎？正曰寅然。上下有缺誤。"
                },
                {
                    "paragraph": "今臣之於王，非宋之於公子牟夷也，而惡臣者過文張，故臣死不復見於王矣。王曰：子勉行矣，寡人與子有誓言矣。樓子遂行。後以中牟反，入梁，",
                    "zhushu": "史不書𥙷，曰中牟，趙邑也，見前。䇿趙敗長平後，欲割地搆秦，樓緩自。秦来，趙王与之計云云。此章時不可考。以中牟反入梁，或者祕謀之事欤？"
                },
                {
                    "paragraph": "候者來言，而王弗聽，曰：吾已與樓子有言矣。",
                    "zhushu": "此言姦人不可盡信。",
                    "type": 2
                },
                {
                    "paragraph": "燕封宋人榮蚠",
                    "zhushu": "𥙷曰蚠，符分反。"
                },
                {
                    "paragraph": "髙陽君，使将而攻趙。趙王因割濟東三城合",
                    "zhushu": "元作令，下同。"
                },
                {
                    "paragraph": "令盧、",
                    "zhushu": "属太山。"
                },
                {
                    "paragraph": "髙、唐、",
                    "zhushu": "属平原。"
                },
                {
                    "paragraph": "平、原、陵地，城市、邑五十七，",
                    "zhushu": "平原属青州。"
                },
                {
                    "paragraph": "命以與齊，而以求安平君而將之。馬服君謂平原君曰：國奚無人！甚哉！君致安平君而將之，乃割濟東三城",
                    "zhushu": "𥙷。"
                },
                {
                    "paragraph": "合，令",
                    "zhushu": "𥙷曰：姚云：一本無。大事記去令字。"
                },
                {
                    "paragraph": "城市、邑五十七以與齊。此夫",
                    "zhushu": "夫，辞也。謂三城。"
                },
                {
                    "paragraph": "予",
                    "zhushu": "𥙷曰，宇誤。姚本作子"
                },
                {
                    "paragraph": "子",
                    "zhushu": "𥙷曰，大事記并删夫予二字。"
                },
                {
                    "paragraph": "與敵國戰，覆軍殺將之所取割地於敵國者也。",
                    "zhushu": "此取之，彼割之也。"
                },
                {
                    "paragraph": "今君以此與齊，而求安平君而將之。國奚無人甚哉。",
                    "zhushu": "𥙷曰：一本此作甚也。應上甚㦲，盖反覆嘆惜之辞。"
                },
                {
                    "paragraph": "且君奚不將奢也。奢甞抵罪居燕。燕以奢爲上谷守。燕之通谷要塞。奢習知之。百日之内。天下之兵未聚。奢已舉燕矣。然則君奚求安平君而爲將乎。平原君曰：將軍釋之矣。僕巳言之僕主矣。僕主幸巳聽僕也。將軍無言巳。馬服君曰：君過矣。君之所以求安平君者，以齊之於燕也。茹肝渉血之仇邪。",
                    "zhushu": "謂即墨之役。"
                },
                {
                    "paragraph": "其於奢也不然。",
                    "zhushu": "奢於燕之仇正曰：奢以爲不然。"
                },
                {
                    "paragraph": "使安平君愚，固不能當榮蚠。使安平君智，又不肯與燕人戰。此兩言者，安平君必處一焉。雖然，兩者有一也。使安平君智，則奚以趙之強爲。趙強則齊不復霸矣。今得强趙之兵以杜燕將，",
                    "zhushu": "杜，猶拒。"
                },
                {
                    "paragraph": "曠日持乆",
                    "zhushu": "兵相持日久。"
                },
                {
                    "paragraph": "數歳，令士大夫餘子之力盡於溝壘，車甲羽毛𧙷敝，",
                    "zhushu": "羽毛謂箭𧙷，即裂字。正曰：羽毛即羽旄。"
                },
                {
                    "paragraph": "府庫倉廪虚，兩國交以習之，",
                    "zhushu": "習言玩其兵。"
                },
                {
                    "paragraph": "乃引其兵而歸。夫盡兩國之兵，無明此者矣。是",
                    "zhushu": "元作夏。"
                },
                {
                    "paragraph": "夏軍也，懸釡而炊，",
                    "zhushu": "補曰：未詳，恐上下文有缺誤。懸釡而炊。前章圍晉陽云，此時或有水害大事，記無夏止炊七字。云已而得三城。"
                },
                {
                    "paragraph": "得三城",
                    "zhushu": "衍也字。"
                },
                {
                    "paragraph": "也。城大無能過百雉者，",
                    "zhushu": "𨼆元年注：方丈曰堵，三堵爲雉。"
                },
                {
                    "paragraph": "果如馬服之言也。",
                    "zhushu": "彪謂馬服之請將自知，明也。其䇿安平，知彼明也。夫安平，齊宗也，其不強趙以奪齊之霸，人之情也。此言若易聽而不見聽，孰謂平原君智乎？",
                    "type": 2
                },
                {
                    "paragraph": "趙惠文王三十年，相平都，都平君田單",
                    "zhushu": "元作都平。按史單無都平之稱，魏䇿三言平都，今從之。又按孝成元年，單將趙師攻燕，二年爲相，盖相平都而將之，實自惠文，至孝成乃攻燕復相也。正曰：史趙丗家，惠文王三十三年卒。孝成王元年，田單將趙師攻燕及韓。二。年，田單爲相，此稱都平君，是仍齊相之稱。都平即安平也，故大事記俱作安平君。魏䇿長平之役，平都君云云，不言是田單也。惠文三十年，正趙奢破秦軍，閼與後一歳單未至趙之疑，三十年下有缺文。"
                },
                {
                    "paragraph": "問趙奢曰：吾非不說將軍之兵法也，所以不服者，獨將軍之用衆。用衆者，使民不得耕作，糧食輓賃",
                    "zhushu": "賃所稅於民者。"
                },
                {
                    "paragraph": "不可給也。此坐而自破之道也，非單之所爲也。單聞之，帝王之兵所用不過三萬，而天下服矣。今將軍必負十萬、二十萬之衆乃用之，此單之所不服也。馬服君曰：",
                    "zhushu": "𥙷曰：馬服。注見秦䇿。張華曰：趙奢家在邯鄲西山上，謂之馬服山。"
                },
                {
                    "paragraph": "君非徒不逹於兵也，又不明其時勢。",
                    "zhushu": "兵則吴干之喻，時勢則萬囯七囯之異。"
                },
                {
                    "paragraph": "夫呉干之劒，",
                    "zhushu": "呉王使干將鑄之，故云。"
                },
                {
                    "paragraph": "肉試則斷，牛馬，金試則截盤匜。",
                    "zhushu": "匜，盥器。𥙷曰。荀子作蠫盤。孟注銅器引䇿文。"
                },
                {
                    "paragraph": "薄之柱上而擊之，",
                    "zhushu": "薄，猶迫補曰薄。音搏。"
                },
                {
                    "paragraph": "則折爲三；質之石上而擊之，",
                    "zhushu": "質，以石爲鑕。"
                },
                {
                    "paragraph": "則碎爲百。今以三萬之衆而應強國之兵，是薄柱擊石之謂也。",
                    "zhushu": "補曰：言劒雖利，然薄之於柱，質之於石而擊之，則不敵於柱石之堅，必折且碎。一本之謂作之𩔗。荀子注引呉干將。"
                },
                {
                    "paragraph": "且夫呉干之劔材難。",
                    "zhushu": "材謂脊脾之𩔖。不易得也。"
                },
                {
                    "paragraph": "夫無",
                    "zhushu": "元作毋，"
                },
                {
                    "paragraph": "毋",
                    "zhushu": "補曰無通。"
                },
                {
                    "paragraph": "脊之厚而鋒不入，無脾之薄",
                    "zhushu": "脾近刄処。"
                },
                {
                    "paragraph": "而刄不斷。兼有是二者，無鈎竿、",
                    "zhushu": "元作罕，下同。"
                },
                {
                    "paragraph": "罕",
                    "zhushu": "正曰：一本作罕是，下同。罕即咢字，鍔同，刃鋒也。"
                },
                {
                    "paragraph": "鐔、蒙須之便，",
                    "zhushu": "鉤，劒頭鐶竿，與梓同。集韻：柄也。鐔，珥鼻也。蒙須疑爲劒，䋲猶蒯緱也。爾雅：草有夫須，盖以革爲繩。正曰鉤，亦劒屬。姚云：曽本須作項，亦未詳。補曰：鐔，徐心反。"
                },
                {
                    "paragraph": "操其刄而刺，則未入而手断。君無十餘",
                    "zhushu": "正曰：恐即上文丂字。"
                },
                {
                    "paragraph": "二十萬之衆，而爲此鉤竿、罕鐔、蒙須之便，而徒以三萬行於天下，君焉能乎？且古者四海之内，分爲萬國，城雖大，無過三百丈者，人雖衆，無過三千家者，而以集兵三萬",
                    "zhushu": "集言平時團集，非烏合也。"
                },
                {
                    "paragraph": "距比，奚難哉？今取古之爲萬國者，分以爲戰，國亡不",
                    "zhushu": "補："
                },
                {
                    "paragraph": "能具数十萬之兵，曠日持乆，数歳，即君之斉已。",
                    "zhushu": "言以三萬拒数十万，必敗亡也。斉嘗爲燕昭所破，故云。正曰能具云云，即不云斉以二十萬衆攻荆五年之事。"
                },
                {
                    "paragraph": "齊以二十萬之衆攻荆，五年乃罷。趙以二十萬之衆攻中山，五年乃歸。",
                    "zhushu": "此言雖衆，猶不亟得志，呪三萬乎？"
                },
                {
                    "paragraph": "今者齊、韓相方，",
                    "zhushu": "方，猶比，猶敵。"
                },
                {
                    "paragraph": "兩國圍攻焉，",
                    "zhushu": "兩國或圍或攻。"
                },
                {
                    "paragraph": "豈有敢曰我其以三萬救是者乎哉？今千丈之城，萬家之邑相望也，而索以三萬之衆",
                    "zhushu": "索，猶求。"
                },
                {
                    "paragraph": "圍千丈之城，不存其一角，",
                    "zhushu": "言城大兵少，曾不梁城之一角，豈能合圍？"
                },
                {
                    "paragraph": "而野戰，不足用也。",
                    "zhushu": "既不能圍，亦不可戰。"
                },
                {
                    "paragraph": "君將以此何之？平都？都平君喟然太息曰：單不至也。",
                    "zhushu": "至，猶及也，言慮不及此。彪謂兵不期少多，啇敵為數耳。單也以少擊衆，竒兵也。奢也以衆敵衆，正兵也。論兵者當必正為常而用之，則務出竒竒，不可論也。單也四於即墨之勝，欲以竒為常而廢正，此其論所以屈也。補曰：兵不期多少，商敵為數，此論是矣，而有所未尽，以其論兵而不論将也。單之破燕，盖乗衆之憤懈而設竒駭之。奢之救閼與？曰：道逺險狹，猶兩䑕闘穴中，将勇者勝。其後卒以計敗秦。而長平之役，括以四十五萬之衆，而不免於白起。将善則能以少而勝，不善。則雖多而亦敗爾。雖然，人知少之害，而未知多之累。曹操以八十萬而敗于赤壁，將非不善也。故韓信之論高帝曰：不過能将十萬，而多多益辦。獨信能之。論兵者可以不知将㦲？",
                    "type": 2
                },
                {
                    "paragraph": "孝成王、",
                    "zhushu": "惠文王子元年補曰：名丹。赧王五十年丙申。",
                    "type": 2
                },
                {
                    "paragraph": "趙太后",
                    "zhushu": "恵文王威后。"
                },
                {
                    "paragraph": "新用事，秦急攻之，趙氏求救於齊。齊曰：必以長安君爲質，",
                    "zhushu": "長安，孝成母弟。補曰：索𨼆云：趙亦有長安，今地缺。按趙丗家封長安君以饒。正義云，即饒陽也。明長安是號。"
                },
                {
                    "paragraph": "兵乃出。太后不肯，大臣強諌。太后明謂左右：有復言令長安君爲質者，老婦必唾其面。左師",
                    "zhushu": "官名："
                },
                {
                    "paragraph": "觸讋願見，太后盛氣而揖之。入而徐趨，至而自謝曰：",
                    "zhushu": "補曰：觸讋，姚云：一本無言字，史亦作龍。按說苑：魯哀公問孔子：夏桀之臣有左師觸龍者。謟䛕不正。人名或有同者，此當從讋以别之。○願見太后。姚本復有太后字。史同。○史云：胥之入，徐趋而坐。胥字當是。"
                },
                {
                    "paragraph": "老臣病足，曾不能疾走，不得見乆矣。𥨸自恕，",
                    "zhushu": "乆不見，冝得罪，今自寛而求見。"
                },
                {
                    "paragraph": "恐太后玉體之有所郄也，",
                    "zhushu": "郄，郤同以巳病足，因恐後不能前，亦自恕以及人也。"
                },
                {
                    "paragraph": "故願望見。太后曰：老婦恃輦而行。",
                    "zhushu": "補曰望見太后，姚本復有太后字，史同。"
                },
                {
                    "paragraph": "曰：日食飲得無衰乎？曰：恃鬻耳。",
                    "zhushu": "補曰：鬻，粥同。姚云：一本去鬲字。"
                },
                {
                    "paragraph": "曰：老臣今者殊不欲食，乃自強步，日三四里，少益嗜食，和於身。曰：老婦不能。太后之色少解。左師公曰：老臣賤息舒祺",
                    "zhushu": "息，其子舒祺。名也。"
                },
                {
                    "paragraph": "最少，不肖，而臣衰，竊愛憐之。願令𥙷黒衣之數，",
                    "zhushu": "屍祝之服。所謂𥙆服。又蕭望之傳注朝時皆着皂衣。正曰𥙆服。韻書好衣也。按晉輿服志。秦人以袀玄爲𥙊服。鮑其誤以礿爲𥙆乎。増韻黑衣戎服。左氏均服振振。均即袀。以下文衛王官推之。戎服是也。𥙷曰數史作缺。願令一本願得。"
                },
                {
                    "paragraph": "以衛王宫，没死以聞。",
                    "zhushu": "没者，沉溺之辞。𥙷曰没，史作昧。"
                },
                {
                    "paragraph": "太后曰：敬諾，年幾何矣？對曰：十五歳矣。雖少，願及未填溝壑而託之。",
                    "zhushu": "死則塡壑。"
                },
                {
                    "paragraph": "太后曰：丈夫亦愛憐其少子。呼對曰：甚於婦人。太后曰：婦人異甚。",
                    "zhushu": "異於丈夫而有甚焉。"
                },
                {
                    "paragraph": "對曰：老臣竊以爲媪之愛燕后，",
                    "zhushu": "媪女老稱后，太后。女𥙷曰：一本標媪，一本作太后。太后稱媪，非也。春秋、後語並作太。后媪，烏老反。"
                },
                {
                    "paragraph": "賢於長安君。曰：君過矣，不若長安君之甚。左師公曰：父母之愛子，則爲之計深逺媪之送燕后也。持其踵爲之泣。念悲其逺也。",
                    "zhushu": "念且悲。"
                },
                {
                    "paragraph": "亦哀之矣。巳行非弗思也。𥙊祀必祝之祝曰。必勿使反。",
                    "zhushu": "失意於燕，乃反爾。"
                },
                {
                    "paragraph": "豈非計乆長有子孫相繼爲王也哉。太后曰。然左師公曰：今三世以前至於趙之爲趙趙王之子孫侯者。其繼有在者乎。曰。無有。曰。微？獨趙",
                    "zhushu": "㣲，猶非。"
                },
                {
                    "paragraph": "諸侯有在者乎？曰：老婦不聞也。",
                    "zhushu": "此下左師對𥙷曰史。此下有曰字。"
                },
                {
                    "paragraph": "此其近者禍及身，逺者及其子孫，豈人主之子侯",
                    "zhushu": "𥙷曰：一本作孫。"
                },
                {
                    "paragraph": "則必不善哉？位尊而無功，奉厚而無勞，而挾重器多也。",
                    "zhushu": "重器，謂名位金玉正曰：位字上下文可考。"
                },
                {
                    "paragraph": "今媪尊長安之位，而封以膏腴之地，多予之重器，而不及今令有功於國，一旦山陵崩，長安，君何以自託於趙？老臣以媪爲長安君計短也，故以爲其愛不若燕后。太后曰：諾，恣君之所使之。於是爲長安君約車百乗，質於齊，齊兵乃出。子義",
                    "zhushu": "趙之賢人。"
                },
                {
                    "paragraph": "聞之曰：人主之子也，骨肉之親也，猶不能恃無功之尊，無勞之奉，以守金玉之重也，而況人臣乎？",
                    "zhushu": "趙記元年有彪謂觸讋、諒毅皆以從容納說而取成功，與夫強諌於廷，怒罵於坐，髪上衝冠，自待必死者，力少而功倍矣。元帝謂張猛曰：聽人不當如是邪？二士有焉。𥙷曰：程子釋易納約自牗。曰：左師觸讋因其明而導之，故其聽也如響。謂張良招四晧輔太子亦然。愚謂二事同傳可也。燕䇿、陳翠說太后章與觸讋𩔗亦可並觀。諒毅事不同，後亦失對。辨說見後。",
                    "type": 2
                },
                {
                    "paragraph": "秦王",
                    "zhushu": "昭。"
                },
                {
                    "paragraph": "謂公子他曰：昔歳殽下之事，",
                    "zhushu": "即秦惠七年五囯攻函谷事。函、殽地近，故云。補曰：按趙丗家，孝成二年受韓上黨、長平之敗，在七年。秦惠七年，五囯攻秦，至孝成二年，凡五十四年。秦惠十三年敗楚藍田，距此四十九年。又韓襄王十四年，與齊、魏共擊秦於函谷，河、渭絶一日，距孝成二年爲三十五年稍近。然逺引前事者，祗欲言韓之不可下伐耳。年表破長平在孝成六年，與丗家異。"
                },
                {
                    "paragraph": "韓爲中軍，以與諸侯攻秦。韓與秦接境壤界，其地不能千里，展轉不可約。",
                    "zhushu": "展轉猶反覆。"
                },
                {
                    "paragraph": "日者秦楚戰於監田，",
                    "zhushu": "秦惠文後十三年。"
                },
                {
                    "paragraph": "韓出銳師以佐秦，秦戰不利，因轉與楚，不固信盟，唯便是從。韓之在我，心腹之疾，吾將伐之，何如？公子他曰：王出兵韓，",
                    "zhushu": "軍於其地。"
                },
                {
                    "paragraph": "韓必懼，懼則可以不戰而深取割。王曰：善。乃起兵，一軍臨榮陽，一軍臨太行。韓",
                    "zhushu": "補補曰：姚本有此字。"
                },
                {
                    "paragraph": "恐，使陽城君",
                    "zhushu": "疑當作成陽。秦昭十七入朝者也。"
                },
                {
                    "paragraph": "入謝於秦，請効上黨之地以爲和，令韓陽吿上黨之守。靳黈",
                    "zhushu": "元作𪏘。字書無此字。下同。"
                },
                {
                    "paragraph": "𪏘曰：秦起二軍以臨韓，韓不能支。今王",
                    "zhushu": "桓惠。"
                },
                {
                    "paragraph": "令韓興兵，",
                    "zhushu": "恐守不效地故。"
                },
                {
                    "paragraph": "以上黨入和於秦，使陽言之太守，太守其効之。",
                    "zhushu": "𥙷曰：索𨼆云：漢景時始稱太守。太者，衍字。愚按：史文止一稱太守，故索隠云。然此䇿凡五言之，决非衍，當時已有此稱矣。"
                },
                {
                    "paragraph": "靳黈𪏘曰：人有言：挈瓶之智，",
                    "zhushu": "挈瓶之人之智。"
                },
                {
                    "paragraph": "不失守器。",
                    "zhushu": "所守之器謂瓶。"
                },
                {
                    "paragraph": "王則有令，而臣太守，雖王與子，其亦",
                    "zhushu": "元作亦其。"
                },
                {
                    "paragraph": "亦其猜焉。",
                    "zhushu": "嫌其不能守。"
                },
                {
                    "paragraph": "臣請悉發",
                    "zhushu": "發兵。"
                },
                {
                    "paragraph": "守以應秦，",
                    "zhushu": "正曰：悉發守兵。"
                },
                {
                    "paragraph": "若不能卒，",
                    "zhushu": "言戰敗不終事。"
                },
                {
                    "paragraph": "則死之。韓陽趨以報王，王曰：吾始已諾於應侯矣，今不與，是欺之也。乃使馮亭代靳黈𪏘。馮亭守三十日，隂使人請趙王曰：韓不能守上黨，且以與秦，其民皆不欲爲秦而願爲趙今有城市之邑七十",
                    "zhushu": "𥙷曰：史作十七，下同。"
                },
                {
                    "paragraph": "願拜納之於王惟王才之",
                    "zhushu": "才財裁同。"
                },
                {
                    "paragraph": "趙王喜召平陽原君",
                    "zhushu": "元作平原，史作平陽君趙豹是也。若果平原，下文不應復云召趙勝。𥙷曰：原當作陽。"
                },
                {
                    "paragraph": "而告之曰：韓不能守上黨。且以與秦其吏民不欲爲秦而皆願爲趙今馮亭令使者以與寡人何如趙豹對曰：聖人甚禍無故之利",
                    "zhushu": "無故得利，聖人以爲禍。"
                },
                {
                    "paragraph": "王曰：人懷吾義，何謂無故乎？對曰：秦蠶食韓氏之地，中絶不令相通，故自以爲坐受上黨也。且夫韓所以内趙者，欲嫁其禍也。秦被其勞而趙受其利，雖強大不能得之於小弱，而小弱顧能得之強大乎？今王取之，可謂有故乎？且秦以牛田水通糧，",
                    "zhushu": "牛田，秦地缺，因其水爲漕，正曰牛耕積榖。水漕通糧。秦從渭水漕運入河洛。或以爲漢世始用牛耕。竊以爲古用木耜，未有金耜；用人耕，未用牛耕。耦耕者二人並耕，或一人一牛亦可。漢始專用牛耕也。字書犂從牛，冉耕字佁牛，司馬牛名犂，不可謂牛耕。非古也。"
                },
                {
                    "paragraph": "其死士皆列之於上地，",
                    "zhushu": "韓之上流，正曰地之上者。"
                },
                {
                    "paragraph": "令嚴政行，不可與戰，王自圖之。王大怒曰：夫用百萬之衆，攻戰踰年歴歳未見一城也。今不用兵而得城七十，何故不爲？趙豹出，王召趙勝、趙禹而告之曰：韓不能守上黨，今其守以與寡人。有城市之邑七十二人。對曰：用兵踰年，未見一城。今坐而得城七十，",
                    "zhushu": "𥙷此二字𥙷曰史。此有七十二字。"
                },
                {
                    "paragraph": "此大利也。乃使趙勝徃受地。勝至，曰：敝邑之王使使者臣勝告",
                    "zhushu": "𥙷。"
                },
                {
                    "paragraph": "太守，有詔。",
                    "zhushu": "𥙷曰詔吿。也。謂太守有告。"
                },
                {
                    "paragraph": "使臣勝",
                    "zhushu": "有詔，秦人語耳。"
                },
                {
                    "paragraph": "謂曰：請以三萬户之都封太守，千户封縣令，",
                    "zhushu": "補曰：縣令。說見楚䇿。"
                },
                {
                    "paragraph": "諸吏皆益爵三級，民能相集者，賜家六金。馮亭垂涕而免。",
                    "zhushu": "元作勉免，辞也。"
                },
                {
                    "paragraph": "勉",
                    "zhushu": "𥙷曰：此書勉免通。"
                },
                {
                    "paragraph": "曰：是吾處三不義也。爲主守地，不能死，而以與人，不義一也；主内之秦，不順主命，不義二也；賣主之地而食之，",
                    "zhushu": "食食封户也。"
                },
                {
                    "paragraph": "不義三也。辭封而入韓，",
                    "zhushu": "𥙷曰：漢書，趙封馮亭為華陽君，与趙将括距秦，戰死長平。与此異。"
                },
                {
                    "paragraph": "謂韓王曰：趙聞韓不能守上黨，今發兵已取之矣。韓告秦曰：趙起兵取上黨。秦王怒，令公孫起、王齮以兵遇趙於長平。",
                    "zhushu": "趙記：四年有馮亭下彪謂平陽嫁禍之言，豈不易曉，而孝成怒之，昏於利也。勝禹入而順旨以済其欲，不幾於一言而䘮邦欤？故為邦者以逺佞人為急。正曰：勝禹淺謀，非佞也。補曰：公孫起即白。起史王齕，非齮。秦將有桓齮，此恐訛舛。",
                    "type": 2
                },
                {
                    "paragraph": "秦、趙戰於長平，趙",
                    "zhushu": "補曰：姚本此有不勝二字。"
                },
                {
                    "paragraph": "亡一都尉。",
                    "zhushu": "軍尉也。"
                },
                {
                    "paragraph": "趙王召樓昌與虞卿曰：軍戰不勝，尉係死，",
                    "zhushu": "係尉名。正曰：姚本係作復，史同。"
                },
                {
                    "paragraph": "寡人使卷甲而趨之，",
                    "zhushu": "襲之也。"
                },
                {
                    "paragraph": "何如？樓昌曰：無益也，不如發重使而爲講",
                    "zhushu": "元從女從冓，求和也。與講無異義，而此書兩字互用。今以御名並作講。"
                },
                {
                    "paragraph": "媾。",
                    "zhushu": "𥙷曰，說見前。"
                },
                {
                    "paragraph": "虞卿曰：夫言講媾者，以爲不講媾者軍必破，而制講媾者在秦。",
                    "zhushu": "制言，聽否由之。"
                },
                {
                    "paragraph": "且王之論秦也，欲破王之軍乎？其不邪？王曰：秦不遺餘力矣，必且破趙軍。虞卿曰：王𦕅聽臣，發使出重寶以附楚、魏，楚、魏欲得王之重，寳必入。吾使趙使入楚、魏，秦必疑，天下合從也，且必恐。如此，則講媾乃可爲也。趙王不聽，與平陽君爲講媾，",
                    "zhushu": "與從之也。"
                },
                {
                    "paragraph": "發鄭朱入秦，秦内之。趙王召虞卿曰：寡人使平陽君講媾秦，秦巳内鄭朱矣。子以爲奚如？虞卿曰：王必不得講媾，軍必破矣。天下之賀戰勝者皆在秦矣。鄭朱，趙之貴人也，而入於秦，秦王",
                    "zhushu": "昭。"
                },
                {
                    "paragraph": "與應侯必顯重以示天下。楚、魏以趙爲講媾，必不救王。秦知天下不救王，則講媾不可得成也。趙卒不得講媾，軍果大敗。王入秦，秦留趙王而後許之講媾。",
                    "zhushu": "虞卿傳有。",
                    "type": 2
                },
                {
                    "paragraph": "秦攻趙於長平，大破之，引兵而歸，因使人索六城於趙而講",
                    "zhushu": "元作御名，史書此事在邯鄲圍解後。按邯鄲之圍，非秦德趙而解也，趙頼魏之力爾，何事朝秦而講以六城？此䇿以長平破，懼而賂之是也。"
                },
                {
                    "paragraph": "媾。趙計未定，樓緩新從秦來，趙王與樓緩計之曰：與秦城何如？不與何如？樓緩辭讓曰：此非",
                    "zhushu": "衍人字。"
                },
                {
                    "paragraph": "人臣之所能知也。王曰：雖然，試言公之𥝠。樓緩曰：王亦聞夫公甫文伯母乎？公甫文伯官於鲁，病死，婦人爲之自殺於房中者二八，其母聞之，不肯哭也。相室曰：焉有子死而不哭者乎？其母曰：孔子，賢人也，逐於魯，是人不隨。",
                    "zhushu": "稱是人，不子之也。"
                },
                {
                    "paragraph": "今死而婦人爲死者十六人。",
                    "zhushu": "𥙷曰：正義云：相室，傅姆之𩔗。愚按：檀弓：文伯之喪，敬姜據其床而不哭曰云云，與樓緩之言相出入，辨士之言或過史及新序並作二人，是止文入字乃人字之訛。"
                },
                {
                    "paragraph": "若是者，其於長者薄而於婦人厚。故從母言之，爲賢母也；從婦言之，必不免爲妬婦也。故其言一也。言者異，則人心變矣。仐臣新從秦來，而言勿與，則非計也；言與之，則恐王以臣之爲秦也，故不敢對。使臣得爲王計之，不如予之。王曰：諾。虞卿聞之，入見王。王以樓緩言吿之。虞卿曰：此飾說也。",
                    "zhushu": "猶餙辯此下衍秦旣觧邯鄲，割六縣而媾二十四字。"
                },
                {
                    "paragraph": "秦旣解邯鄲之圍，而趙王入朝，使趙郝納事於秦，割六縣而媾。",
                    "zhushu": "𥙷曰：此二十四字脱簡，誤在此。史以爲章首者，此䇿实非邯鄲圍解後事也。"
                },
                {
                    "paragraph": "王曰：何謂也？虞卿曰：秦之攻趙也，倦而歸乎？王以其力尚能進，愛王而不攻乎？王曰：秦之攻我也，不遺餘力矣，必以倦而歸也。虞卿曰：秦以其力攻其所不能取，倦而歸，王又以其力之所不能攻而資之，是助秦自攻也。來年秦復攻王，王無以救矣。王以虞卿之言告樓緩。",
                    "zhushu": "史云樓緩事。正曰：史云、趙、郝，新序同，止其勢必無趙矣。"
                },
                {
                    "paragraph": "樓緩曰：虞卿能盡知秦力之所至乎？",
                    "zhushu": "至猶及也。虞卿言秦力倦而歸，謂秦力所及止是耳，秦力豈上是而巳乎。"
                },
                {
                    "paragraph": "誠不",
                    "zhushu": "補："
                },
                {
                    "paragraph": "知秦力之所",
                    "zhushu": "元作不。"
                },
                {
                    "paragraph": "不至，此彈丸之地猶不予也。今秦來年復攻王，得無割其内而講媾乎？王曰：誠聽子割矣，子能必來年秦之不復攻我乎？樓緩對曰：此非臣之所敢任也。昔者三晋之交於秦，相善也。今秦釋韓、魏而獨攻王，王之所以事秦必不如韓、魏也。今臣爲足下解負親之攻，",
                    "zhushu": "趙甞親秦而復負之，故秦攻之。今爲媾，所以觧也。"
                },
                {
                    "paragraph": "啓関通弊，",
                    "zhushu": "元作敝。"
                },
                {
                    "paragraph": "敝，",
                    "zhushu": "正曰：當作幣。"
                },
                {
                    "paragraph": "齊交韓、魏，",
                    "zhushu": "使其交秦與韓、魏等。"
                },
                {
                    "paragraph": "至來年而下，獨不取於秦，",
                    "zhushu": "不爲秦所取。"
                },
                {
                    "paragraph": "王之所以事秦者必在韓、魏之後也。此非臣之所敢任也。王以樓緩之言告虞卿。虞卿",
                    "zhushu": "補兩字補曰：史此下復有虞卿字。"
                },
                {
                    "paragraph": "曰：樓緩言不講媾，來年秦復攻，王得無更割其内而講媾。今講媾，樓緩又不能必秦之不復攻也，雖割何益？來年復攻，又割其力之所不能取而講媾也，此自盡之術也，不如無講媾。秦雖善攻，不能取六城；趙雖不能守，亦",
                    "zhushu": "元作而。"
                },
                {
                    "paragraph": "而不至失六城。秦倦而歸，兵必罷。",
                    "zhushu": "並音疲。"
                },
                {
                    "paragraph": "我以六、",
                    "zhushu": "元作五，下同。正曰：此五城与後五城賂斉得王五城之五，且當従本文。"
                },
                {
                    "paragraph": "五城收天下，以攻罷秦，是我失之於天下而取償於秦也。吾國尚利，孰與坐而割地，自弱以強秦？今樓緩曰：秦善韓、魏而攻趙者，必王之事秦不如韓、魏也。是使王嵗以六城事秦也，即坐而地盡矣。來年秦復求割地，王將予之乎？不予，則是棄前資",
                    "zhushu": "元作貴。"
                },
                {
                    "paragraph": "貴",
                    "zhushu": "𥙷曰：恐作資，史作功。"
                },
                {
                    "paragraph": "而挑秦禍也。",
                    "zhushu": "史記挑戰爲致師，則此言禍自我致也。"
                },
                {
                    "paragraph": "與之，則無地而給之。語曰：強者善攻，而弱者不能自守。仐坐而聽秦，秦兵不敝而多得地，是強秦而弱趙也。以益",
                    "zhushu": "衍愈字。"
                },
                {
                    "paragraph": "愈",
                    "zhushu": "正曰：新序同，史作益強，然有愈字，亦通。益謂増益之也。"
                },
                {
                    "paragraph": "強之秦，而割愈弱之趙，其計固不止矣。",
                    "zhushu": "言割不止。"
                },
                {
                    "paragraph": "且秦，虎狼之國也，無禮義之心，其求無巳，而王之地有盡。以有盡之地給無巳之求，其勢必無趙矣。故曰：此飾說也。王必勿與。",
                    "zhushu": "𥙷曰：按此飾說二字與前相應，則文有亂脫無疑。"
                },
                {
                    "paragraph": "王曰：諾。樓緩聞之，入見於王。王又以虞卿之言告之。樓緩曰：不然。虞卿得其一。未知其二也。夫秦趙搆難而天下皆說。何也。曰：我將因強而乗弱。",
                    "zhushu": "乗，猶陵。"
                },
                {
                    "paragraph": "今趙兵困於秦，天下之賀戰勝",
                    "zhushu": "𥙷正曰：史有勝字。"
                },
                {
                    "paragraph": "者則必在於秦矣。故不若亟割地求和，以疑天下，慰秦心。不然，天下將因秦之怒，乗趙之敝而𤓰分之，",
                    "zhushu": "分其地，如破𤓰然。"
                },
                {
                    "paragraph": "趙且亡，何秦之圖？王以此㫁之，勿復計也。虞卿聞之，又入見王曰：危矣，樓子之爲秦也。",
                    "zhushu": "爲秦計深，而趙勢危。"
                },
                {
                    "paragraph": "夫趙兵困於秦，又割地爲和，是愈疑天下，而何慰秦心哉？不亦大示天下弱乎？且臣曰勿予者，非固勿予而已也。秦索六城於王，王以六五城賂齊。齊，秦之深讎也。",
                    "zhushu": "甞爭爲帝正：曰：不特此，"
                },
                {
                    "paragraph": "得王六五城，并力而西擊秦也。齊之聽王，不待辭之畢也。是王失於齊而取償於秦，一舉結三國之親，",
                    "zhushu": "韓、魏本趙與國，與齊爲三。"
                },
                {
                    "paragraph": "而與秦易道也。趙王曰：善。因發虞卿東見齊王，",
                    "zhushu": "王建。"
                },
                {
                    "paragraph": "與之謀秦。虞卿未反，秦之使者巳在趙矣。樓緩聞之，逃去。",
                    "zhushu": "虞卿傳有次第不同，先云秦旣解邯鄲，與今所衍二十四字同。次虞卿謂趙王曰：秦之攻王也，倦而歸乎止，勢必無趙矣。次趙主計未定，樓緩從秦來止，此飾說也。次王必勿與。樓緩聞之止，緩聞之，逃去。彪謂虞卿：可謂見善明者矣。當趙以四十萬覆於長平之下，凡在趙庭之臣，孰不𩲸奪氣？䘮願講秦以偷須臾之寕。卿獨爲之延慮却顧，折樓緩之口，挫強秦之心，反使秦人先趙而講。於此亦足以見從者。天下之勢，亡國辯士，䇿必中計，必得而不失其正，唯卿與陳軫有焉，賢矣哉！正曰：大事記引蘇氏云：虞卿終始事趙，專持從說，非說客也。鮑以卿與陳軫並稱。軫料事明切，不下於卿，其勸懐王賂秦而取償於齊，意亦類此。他雖辯給可善，而言稱浮。至其徃來，秦楚爭寵，張儀徼貴犀首，未離說客之習也，豈卿比哉！",
                    "type": 2
                },
                {
                    "paragraph": "秦圍趙之邯鄲，",
                    "zhushu": "此九年。"
                },
                {
                    "paragraph": "魏安𨤲王使將軍晉鄙救趙，畏秦，止於蕩隂，",
                    "zhushu": "屬河内。補曰：姚云：錢、劉改蕩作湯。正義云：蕩，天郎反。相州縣。"
                },
                {
                    "paragraph": "不進。魏王使客將軍辛垣衍",
                    "zhushu": "稱客則衍，他國人仕魏也。補曰：元和姓纂：衍，畢公髙之後。"
                },
                {
                    "paragraph": "間入邯鄲，",
                    "zhushu": "間謂微行。"
                },
                {
                    "paragraph": "因平原君謂趙王曰：秦所以急圍趙者，前與齊閔王爭強爲帝，巳而復歸帝，以齊故。",
                    "zhushu": "由齊不稱秦，亦失之。"
                },
                {
                    "paragraph": "今齊",
                    "zhushu": "衍閔王字，今乃㐮王爾，史亦誤。"
                },
                {
                    "paragraph": "閔王益弱，",
                    "zhushu": "正曰：謂今之齊，視閔王巳益弱。姚本作巳益弱。"
                },
                {
                    "paragraph": "方今唯秦雄天下，此非必貪邯鄲，其意欲求爲帝。趙誠發使尊秦昭王爲帝，",
                    "zhushu": "稱謚非當時語。補曰：追書之辭。"
                },
                {
                    "paragraph": "秦必喜，罷兵去。平原君猶豫未有所决。此時魯仲連適游趙，會秦圍趙，聞魏將欲令趙尊秦爲帝，乃見平原君曰：事將奈何矣？平原君曰：勝也何敢言事！百萬之衆折於外仐，又内圍邯鄲而不去。魏王使客將軍辛垣衍令趙帝秦，今其人在是，勝也何敢言事？魯連曰：始吾以君爲天下之賢公子也，吾乃今然後知君非天下之賢公子也。梁客辛垣衍安在？吾請爲君責而歸之。平原君曰：勝請爲召而見之於先生。平原君遂見辛垣衍曰：東國有魯連先生，",
                    "zhushu": "東囯謂斉𥙷曰：一本先生者。"
                },
                {
                    "paragraph": "其人在此，勝請爲紹介",
                    "zhushu": "郭璞曰：紹介，相佑助也。𥙷曰索，𨼆曰禮，賔至必因介以傳辭。紹者，継也。故禮云。介紹而傳命。"
                },
                {
                    "paragraph": "而見之於將軍。辛垣衍曰：吾聞魯連先生齊國之髙士也。衍，人臣也，使事有職，吾不願見魯連先生也。平原君曰：勝巳泄之矣。",
                    "zhushu": "泄言巳白之。"
                },
                {
                    "paragraph": "辛垣衍許諾。魯連見辛垣衍而無言。辛垣衍曰：吾視居此圍城之中者，皆有求於平原者也。今吾視先生之玉貌，非有求於平原君者。曷爲乆居此",
                    "zhushu": "元作若。"
                },
                {
                    "paragraph": "若",
                    "zhushu": "𥙷曰：若疑居字訛衍。史作此，無亦可。"
                },
                {
                    "paragraph": "圍城之中而不去也？魯連曰：丗以鮑焦",
                    "zhushu": "周之介士。見荘子。補曰。韓詩外傳云。周時隱者無子㣧不臣天子。不友諸侯。"
                },
                {
                    "paragraph": "無從容而死者，皆非也。",
                    "zhushu": "其人介，故人謂之然。"
                },
                {
                    "paragraph": "仐衆人不知，則爲一身。",
                    "zhushu": "不知者，以其抱木死爲無以自養，不知其非丗也，明已，今亦然。"
                },
                {
                    "paragraph": "彼秦棄禮義，上首功之國也，",
                    "zhushu": "秦制，爵二十戰獲首級者，計功受爵，時所尊上也。"
                },
                {
                    "paragraph": "權使其士，虜使其民，",
                    "zhushu": "視民如所虜獲。"
                },
                {
                    "paragraph": "彼則肆然而爲帝，過而遂正於天下，",
                    "zhushu": "過猶不幸。𥙷曰：正義云：舊讀帝過句，謂徧行天子之禮。過，失也。愚按：此句亦難通。過即過其之義。史作過而爲政。"
                },
                {
                    "paragraph": "則連有赴東海而死耳",
                    "zhushu": "元作矣。"
                },
                {
                    "paragraph": "矣，",
                    "zhushu": "𥙷曰：史作耳。"
                },
                {
                    "paragraph": "吾不忍爲之民也。所爲見將軍者，欲以助趙也。辛垣衍曰：先生助之奈何？魯連曰：吾將使梁及燕助之，齊、楚固助之矣。辛垣衍曰：燕則吾請以從矣，若乃梁，則吾乃梁人也，先生惡能使梁助之邪？魯連曰：梁未睹秦稱帝之害故也。使梁暏秦稱帝之害，則必助趙矣。辛垣衍曰：秦稱帝之害將奈何？魯仲連曰：昔齊威王嘗爲仁義矣，率天下諸侯而朝周。周貧且微，諸侯莫朝，而齊獨朝之。居歳餘，周烈王崩，諸侯皆弔。齊後徃周怒，赴於齊曰：天崩地拆，天子下席。東藩之臣田嬰齊後至，則斮之。威王勃然怒曰：叱嗟",
                    "zhushu": "嗟，咨也。"
                },
                {
                    "paragraph": "而毋婢也，",
                    "zhushu": "補曰：正義云：赴，吿也。今文作訃。素隠云：下席，言其寢。苫居廬謂烈王太子安王驕也。正義云：而毋婢罵烈王后也。"
                },
                {
                    "paragraph": "卒爲天下𥬇。故生則朝周，死則叱之，誠不忍其求也。彼天子固然，",
                    "zhushu": "固，猶必。"
                },
                {
                    "paragraph": "其無足怪。辛垣衍曰：先生獨未見夫僕乎？十人而從一人者，寧力不勝，智不若邪？畏之也。魯仲連曰：然。梁之比於秦，若僕邪？辛垣衍曰：然。魯仲連曰：然則",
                    "zhushu": "𥙷。"
                },
                {
                    "paragraph": "吾將使秦王烹醢梁王。",
                    "zhushu": "醢，肉醤也。"
                },
                {
                    "paragraph": "辛垣衍怏然不說，曰：嘻！亦太甚矣，先生之言也。",
                    "zhushu": "補曰：嘻。嘆言也句。"
                },
                {
                    "paragraph": "先生又惡能使秦王烹醢梁王？魯仲連曰：固也，待吾言之。昔者鬼侯、",
                    "zhushu": "徐曰：鄴縣有九侯城。九一作鬼。"
                },
                {
                    "paragraph": "鄂侯、",
                    "zhushu": "鄂屬江夏。正曰：左傳𨼆六年納諸鄂。注：晋别邑。路史云：在大夏。丗本云叔虞居鄂，未知即此否。"
                },
                {
                    "paragraph": "文王，紂之三公也。鬼侯有子而好，故入之於紂。紂以爲惡，醢鬼侯。鄂侯爭之急，辨之疾，故脯鄂侯。文王聞之，喟然而歎，故拘之於牗里之庫，",
                    "zhushu": "牗里在蕩隂。"
                },
                {
                    "paragraph": "百日而欲令之死。",
                    "zhushu": "𥙷曰：姚本牗里之庫，欲令之死。"
                },
                {
                    "paragraph": "曷爲與人俱稱帝王？卒就脯醢之地也？齊閔王將之魯，夷維子執䇿而從，",
                    "zhushu": "䇿，馬䇿也。𥙷曰：索隠云：維，東萊之邑，其居夷也，號夷維子，故晏子爲萊之夷維人。愚按：維即維。地志：維水出宻州莒縣東北維山北，至今維州昌邑入海。萊夷即仐萊州也。"
                },
                {
                    "paragraph": "謂魯人曰：子將何以待吾君？魯人曰：吾將以十太牢待子之君。夷維子曰：子安取禮而來待吾君？彼吾君者，天子也。天子廵狩，諸侯避舎，納",
                    "zhushu": "衍于字"
                },
                {
                    "paragraph": "于",
                    "zhushu": "𥙷曰：疑衍，史無。"
                },
                {
                    "paragraph": "筦鍵，",
                    "zhushu": "筦，鑰也。鍵其牡避納者，示不敢有其囯。"
                },
                {
                    "paragraph": "攝衽抱几，",
                    "zhushu": "几所据也。"
                },
                {
                    "paragraph": "親膳於堂下，天子巳食而聽退朝也。",
                    "zhushu": "補曰：一本天子巳食，退而聽朝也，史同。退上有乃字。"
                },
                {
                    "paragraph": "魯人投其籥，",
                    "zhushu": "籥鑰。同関，下牡也。投者，下其牡。"
                },
                {
                    "paragraph": "不果納，不得入於魯，將之薛，假涂於鄒。當是時，鄒君死，閔王欲入弔。夷維子謂鄒之孤曰：天子弔，主人必將倍殯，極",
                    "zhushu": "倍言背之。去正曰：索隱云：主人不在殯東，將背其殯棺，立西階上，北面哭，是倍也。天子乃於阼階上南靣弔之也。"
                },
                {
                    "paragraph": "設北面於南方，然後天子南面弔也。鄒之羣臣曰：必若此，吾將伏劒而死。故不敢入於鄒。鄒魯之臣，生則不得事養，",
                    "zhushu": "齊時強，二囯不納，必見伐，囯人不得養老事㓜正曰：索隠云：謂時君弱臣强，鄒、魯君生時，臣不得盡事養，死不得行賻禭之礼。然齊欲行天子礼於鄒、魯，其臣皆不果納之，是猶秉礼而有大體也。"
                },
                {
                    "paragraph": "死則不得飯含，",
                    "zhushu": "以珠玉實死者之口含此謂鄒補曰。飯，扶晩反。含，胡紺反。"
                },
                {
                    "paragraph": "然且欲行天子之禮於鄒魯之臣，不果納。仐。秦萬乗之國，梁亦萬乗之國，交有稱王之名，睹其一戰而勝。欲從而帝之。是使三晉之大臣不如鄒魯之僕妾也。且秦無巳而帝。",
                    "zhushu": "無巳，言無止之者。正曰無巳，必欲爲之而不止也。"
                },
                {
                    "paragraph": "則且變易諸侯之大臣。彼將奪其所謂不肖而予其所謂賢。",
                    "zhushu": "𥙷曰：史無兩謂字。"
                },
                {
                    "paragraph": "奪其所憎而與其所愛。彼又將使其子女䜛妾爲諸侯妃姫處梁之宫。梁王安得晏然而巳乎。而將軍又何以得故寵乎？於是辛垣衍起，再拜謝曰：始以先生爲庸人，吾乃仐曰而知先生爲天下之士也。吾請去，不敢復言帝秦。秦將聞之，爲𨚫軍五十里。適㑹公子無忌奪晉鄙軍以救趙擊秦，秦軍引而去。",
                    "zhushu": "𥙷曰：秦將聞仲連之言，爲𨚫軍五十里。說者以爲辯士夸辭，愚竊以爲信。盖仲連毅然不肯帝秦，則魏救必至，聲天下之大義，以作三軍之氣，不戰而自倍矣。是時公子無忌且至，連之智足以知其事之克済，不然，則且有俶儻非常之畫，以佐趙之急。彼秦將者，必聞其言而憚其謀故爾。不然，豈爲虚言却哉？"
                },
                {
                    "paragraph": "於是平原君欲封魯仲連，魯仲連辭讓者三，終不肯受。平原君乃置酒，酒酣，起前，以千金爲魯連夀。魯連𥬇曰：所",
                    "zhushu": "元作此。"
                },
                {
                    "paragraph": "此",
                    "zhushu": "𥙷曰。史作所。"
                },
                {
                    "paragraph": "貴於天下之士者，爲人排患釋難解紛亂而無所取也。即有所取者，是商賈之人也。仲連不忍爲也。遂辭平原君而去，終身不復見。",
                    "zhushu": "仲連傳有彪謂仲連，孔子之所謂逸民，非周衰辯者之囿也。太史公賛之，貶矣。夫說人者不可一槩，或委而順之若觸讋，或折而服之若仲連，然後濟天下之務。不然，䛕且愎矣。正曰：史遷論仲連，謂指意不合大義，固未當。鮑以爲孔子所謂逸民，連雖貧賤肆志，然時出而救時，亦非逸也。大事記引蘇氏曰：辯過儀、秦，氣凌髠、衍，從横之利，不入於口。因事放言，切中機會，排难觧紛，不終日而成功。逃避爵賞，脫屣而去，戰囯一人。而已，斯言篾以加矣。愚謂仲連事皆可稱，而不肯帝秦一節尤偉。戰囯之士，皆以勢為強弱，而連獨以義為重輕，此其所以異爾。𥙷曰：請為所為。為，却之。為，去声。",
                    "type": 2
                },
                {
                    "paragraph": "秦攻趙，平原君使人請救於魏。信陵君發兵至邯鄲城下。秦兵罷，虞卿爲平原君請益地，謂趙王曰：夫不𨷖一卒，不頓一戟，",
                    "zhushu": "頓劒之頓正曰頓。義見秦䇿。"
                },
                {
                    "paragraph": "而解二國患者，平原君之力。",
                    "zhushu": "𥙷曰，一本有也字。"
                },
                {
                    "paragraph": "用人之力而忘人之功，不可。趙王曰：善。將益之地。公孫龍",
                    "zhushu": "趙人著守白論，莊子稱之，距是逺甚，豈同姓名如公孫弘者乎？正曰：莊子稱公孫龍之學，合同異，離堅白，而史平原傳稱公孫龍善為堅白同異之辨，荀卿傳未以爲趙人，又見列子等書，同此人也。史稱莊子與梁惠、斉、宣同時，楚威王欲以為相。威王元年當𩔰王三十年，故大事記以楚相之事附見下。至赧王十七年，趙勝封平原君，則周距平原未逺也，莊子書稱之。噲之噲事當宣王末年，赧王元年也。下至魏破秦軍邯鄲時，以。爲赧王五十八年。則周之稱公孫龍，龍之在平原君門，皆相及也。惟以爲仲尼弟子公孫龍者則誤，盖相去逺爾。"
                },
                {
                    "paragraph": "聞",
                    "zhushu": "𥙷𥙷曰：姚云，刘添聞字。史有。"
                },
                {
                    "paragraph": "之，見平原君曰：君無覆軍殺將之功，",
                    "zhushu": "言𥘉封時以公子耳。"
                },
                {
                    "paragraph": "而封以東武城。趙國豪傑之士多在君之右，",
                    "zhushu": "右者，人道所尊。𥙷曰：秦漢以前，用右爲上，如云位在廉頗右。"
                },
                {
                    "paragraph": "而君爲相國者，以親也。",
                    "zhushu": "𥙷正曰：故旬史作親戚故也。"
                },
                {
                    "paragraph": "故夫君封以東武城，不讓無功；",
                    "zhushu": "不以無功辭之。"
                },
                {
                    "paragraph": "佩趙國相印，不辭無能。一觧國患，欲求益地，是親戚受封而國人計功也。",
                    "zhushu": "囯人受封，必計其功，與平原異。𥙷曰：勝本無功，向之受封也，巳不當得，今又欲益地，是在親戚則無功受封，囯人則計功乃受賞，輕重不倫也。漢光武封隂不識引此語。"
                },
                {
                    "paragraph": "爲君計者，不如勿受便。平原君曰：謹受令。乃不受封。",
                    "zhushu": "彪謂平原失計於馮亭，以挑秦禍，幾䘮趙囯之半，馴致邯郸之圍，何功之足論哉！然因人成事，亦有桑榆之收，不可忘也。虞卿之請，帝王懋賞之舉，公孫龍之辞，明哲讓功之誼，皆君子之善言也。正曰：趙勝功不贖罪，虞卿此為失言。",
                    "type": 2
                },
                {
                    "paragraph": "秦攻魏，取寜邑，",
                    "zhushu": "秦昭五十年，㧞寧，魏地邑。徐以爲趙，非也。後志朝歌有寕郷。盖秦圍邯鄲，魏信陵救之，秦怒，故觧邯鄲而取寧。此九年正曰：按秦纪，王齕取邯鄲，不㧞，還奔汾軍，攻汾城，即從唐㧞寕新中。寜，新中更名。按陽正義云：今相州外城。年表止書新中，大事記因之。又書韓、魏、楚救趙新中。此䇿秦攻魏取寕邑，非寕新中也。寕郷在朝歌，屬魏，或如鮑所云。然以䇿文稱趙豹，平原君為母弟，推之，知為惠文之丗，而與孝成邯鄲圍後取寕、新中事不相渉也。秦昭王少而魏冉為政，葉陽、涇陽貴四十一年冉免而二貴襄趙惠文王元年，平原始封，二十七年，豹封平陽君，此䇿不稱豹封，則在其未封之前。按魏䇿，秦㧞寕邑。魏冉曰云云，此䇿正冉用事時也。鮑誤次於孝成之丗，而不察毋弟之云何也。"
                },
                {
                    "paragraph": "諸侯皆賀。趙王使賀，三反不得通。趙王憂之，謂左右曰：以秦之強，得寕邑以制齊、趙，諸侯皆賀，吾徃賀而獨不得通，此必加兵，我爲之柰何？左右曰：使者三徃不得通者，必所使者非其人也。曰：諒毅者，",
                    "zhushu": "曰：猶有。"
                },
                {
                    "paragraph": "辯士也，大王可試使之。諒毅親受命而徃至秦，獻書秦王",
                    "zhushu": "昭。"
                },
                {
                    "paragraph": "曰：大王廣地寕邑，諸侯皆賀敝邑，寡君亦竊嘉之，不敢寕居，使下臣奉其幣物，三至王廷，而使不得通。使若無罪，願大王無絶其懽；若使者有罪，願得請之。秦王使使者報曰：吾所使趙囯者，小大皆聽吾言，則受書幣；若不從吾言，則使者歸矣。諒毅對曰：下臣之來，固願承大國之意也，豈敢有難？大王若有以令之，請奉而",
                    "zhushu": "衍西字。"
                },
                {
                    "paragraph": "西",
                    "zhushu": "補曰：疑西字訛或衍。"
                },
                {
                    "paragraph": "行之，無所敢疑。於是秦王乃見使者曰：趙豹、平原君數欺弄寡人，趙能殺此二人則可，若不能殺，請令率諸侯受命邯鄲城下。",
                    "zhushu": "欲戰而言受命，謙辞也。"
                },
                {
                    "paragraph": "諒毅曰：趙豹、平原君，親寡君之母弟也，猶大王之有葉陽、涇陽君也。",
                    "zhushu": "史注：葉陽一作華陽。華陽，芊戎也。此言葉陽爲主之母弟，則非戎矣。葉不可作華𥙷，曰葉陽公子悝，涇陽公子市。大事記謂范睢論四貴王弟二人，曰髙陵，曰涇陽，獨無所謂葉陽者，髙陵或其别名。又按趙惠文王元年，封公子勝平原君，二十七年，封趙豹為平陽君。魏公子傳稱勝爲惠文王弟，而豹無紀，其爲王弟，以䇿知之也。武灵王元年，陽文君趙豹相，彼又一趙豹欤？不然，則有舛誤也。大事記觧題引此，而止云平原君親寡君之母弟，豈有所疑而則之歟？"
                },
                {
                    "paragraph": "大王以孝治聞於天下，衣服",
                    "zhushu": "衍使字。"
                },
                {
                    "paragraph": "使",
                    "zhushu": "正曰：姚本膳㗖下亦有使字，注云：劉本並無。"
                },
                {
                    "paragraph": "之便於體，膳㗖之嗛於口，",
                    "zhushu": "㗖食也。膳之可食者。集韻：慊，愜也。𥙷曰嗛，口簟反，口有所㗸也。鳥獸頰貯食。通作慊。"
                },
                {
                    "paragraph": "未甞不分於葉陽、涇陽君。葉陽君、涇陽君之車馬衣服，無非大王之服御者。臣聞之，有覆巢毀𡖉而鳯凰不翔，刳胎焚夭",
                    "zhushu": "夭。么同。小皃。正曰：王制不殀夭。注：殀断殺少長曰夭。夭，烏老反。少，詩照反。又母殺胎夭。䟽胎，腹中未出者。夭胎巳出者。正曰：麟鳳兩語。史孔子世家：将西見趙簡子，聞竇鳴櫝、舜華之死。亦云。梅福書：䳒鵲遭害，則仁鳥増逝𩔗此。"
                },
                {
                    "paragraph": "而麒麟不至。今使臣受大王之令以還報，敝邑之君畏懼不敢不行，無乃傷葉陽君、涇陽君之心乎？秦王曰：諾，勿使從政。諒毅曰：敝邑之君有母弟，不能教誨，以惡大國，請黜之，勿使與政事，以稱大國。秦王乃喜，受幣而厚遇之。",
                    "zhushu": "彪謂諒毅，可謂有專對之材矣。觀其辞令，如見晋叔向、鄭子産，相與周旋於一堂之上，而折論豹勝之亊何，甚似蕭同叔子也。毅其深於春秋者乎！是舉也，不辱君命，不失秦之心，与觸讋同傳可也。正曰：惠文王之丗。趙勢尚強，秦雖屡奪趙地，而趙亦屢伐秦，閼與之敗，秦終不能逞志於趙。當時之臣，外則廉頗、趙奢爲之禦侮，内則藺相如之徒，一璧之㣲，一皷瑟之耻，爲之死爭，令而告其使曰：必殺而二母弟以聽命。則雖垂亡之囯，猶有所不受，而秦豈能必趙之從哉？特大言以虛喝之耳。諒毅之對，婉而不迫，稱譬當於人心，秦知其不可奪，故轉而言曰：勿使從政。其情亦窮矣。毅因而順其意，則未免失辭。使毅應之曰：敝邑之君之有母弟，而授之以政也，亦惟先王之故，以共衛社稷。大囯馮恃其威，日㝷于兵，是以二子大懼，殄㓕之及，以與寡君周旋，其獲戻于大囯，則職此之由。忠而不貳，臣之職也；討貳勸忠，大囯之義也。今將討二子之忠，而使之釋敝邑之政，其何以爲勸？雖大囯亦将有不利焉。臣不知所命，以是告之，庻㡬不失其對矣。○蕭同叔子云云，此傳語。○所使試使，王使，所使，今使，勿使之使，如字。",
                    "type": 2
                },
                {
                    "paragraph": "趙使姚賈約韓、魏，",
                    "zhushu": "正曰：姚、賈說見秦䇿，此章時不可考。"
                },
                {
                    "paragraph": "韓、魏",
                    "zhushu": "衍以字。"
                },
                {
                    "paragraph": "以友之。",
                    "zhushu": "𥙷曰：两友字。姚云：劉作反。"
                },
                {
                    "paragraph": "茅舉",
                    "zhushu": "元作舉茅趙人。"
                },
                {
                    "paragraph": "舉茅爲姚賈謂趙王曰：賈也，王之志臣也。韓、魏欲得之，故友之。將使王逐之而已。因受之。仐王逐之，是韓、魏之欲得，而王之忠臣有罪也。故王不如勿逐，以明王之賢，而折韓、魏之招。",
                    "zhushu": "元作招之𥙷曰：姚云：劉㸃此二字曽作之招。",
                    "type": 2
                },
                {
                    "paragraph": "謂皮相國",
                    "zhushu": "趙相。"
                },
                {
                    "paragraph": "曰：以趙之弱而據之建信君",
                    "zhushu": "據猶任建信、趙幸臣。"
                },
                {
                    "paragraph": "渉孟",
                    "zhushu": "盖爲横者與建信異趣，故趙讎之𥙷曰渉孟之讎，四字未詳。或言建信、渉孟二人以其反有害於趙，故以讎稱。"
                },
                {
                    "paragraph": "之讎，然者何也？",
                    "zhushu": "補曰。然者。下章亦有此文。法當至也字句。"
                },
                {
                    "paragraph": "以從爲有功也。齊不從",
                    "zhushu": "正曰句。"
                },
                {
                    "paragraph": "建信君，",
                    "zhushu": "此從如字。"
                },
                {
                    "paragraph": "知從之無功。建信者",
                    "zhushu": "補曰：姚云：一作君。"
                },
                {
                    "paragraph": "安能以無功惡秦哉？",
                    "zhushu": "惡，猶害也。從有功乃能害秦爾。"
                },
                {
                    "paragraph": "不能以無功惡秦，則且出兵助秦攻魏，以楚、趙分齊，",
                    "zhushu": "爲從無功，則反助秦，不則分齊。齊雖不爲從，然與秦爭衡，故助秦則分齊之地。分分其地，"
                },
                {
                    "paragraph": "則是強畢矣。",
                    "zhushu": "言建信圖強之計盡於此。𥙷曰：謂不能害秦，則可助秦攻魏，怒齊之不從，則合椘以分齊，二策必居一焉，則圖强之計畢於此矣。"
                },
                {
                    "paragraph": "建信、春申從，",
                    "zhushu": "春申悼襄四年主從約發議於此時也。"
                },
                {
                    "paragraph": "則無功而惡秦。",
                    "zhushu": "言椘趙合，則雖未見功，有害秦之形。"
                },
                {
                    "paragraph": "秦合",
                    "zhushu": "元作分。"
                },
                {
                    "paragraph": "分齊，",
                    "zhushu": "秦見二囯合，亦與齊合。"
                },
                {
                    "paragraph": "齊亡，魏則有功而善秦。",
                    "zhushu": "齊本不從建信，今秦來合，故助之攻魏以善之。"
                },
                {
                    "paragraph": "故兩君者，奚擇有功之與",
                    "zhushu": "𥙷。"
                },
                {
                    "paragraph": "無功爲知哉？",
                    "zhushu": "兩齊，趙也。趙知據建信，而不知其不合椘，不能成功；齊不從建信，而不知其合椘足以成功，不知所擇也。𥙷曰：之字疑當在無功下。正曰：秦分齊，齊亡魏，語不可解，疑有舛誤。當是分齊亡魏而衍秦齊二字。盖曰建信、春申從，則雖無功而其勢可以悪秦，此合椘趙之䇿也。分齊亡魏，則有功而可以善秦，此助秦之策也。兩君指皮相國、建信君，或指建信君。渉孟將何所擇於有功無功二者而爲智哉？",
                    "type": 2
                },
                {
                    "paragraph": "謂皮相國曰：",
                    "zhushu": "𥙷曰章首，姚本有或字。"
                },
                {
                    "paragraph": "魏殺吕遼",
                    "zhushu": "魏臣，秦所重者，正曰魏臣，無考。後章作吕遺，未知孰是。又言收河間，何異殺吕遺，則吕爲秦重者。"
                },
                {
                    "paragraph": "而衛兵",
                    "zhushu": "正曰：衛兵句。"
                },
                {
                    "paragraph": "亡，其比陽",
                    "zhushu": "屬南陽。衛，附秦者也，故魏殺秦重，衛爲之亡魏之鄙以危之。正曰：衛附魏者也。衛兵，衛被兵也。兵，秦兵也。一本比作北。"
                },
                {
                    "paragraph": "而梁危，河間封不定而趙、",
                    "zhushu": "元作齊。"
                },
                {
                    "paragraph": "齊",
                    "zhushu": "正曰：河間近齊，後言攻齊，必此時併欲攻齊。"
                },
                {
                    "paragraph": "危，",
                    "zhushu": "時魏、趙欲以封文信而不果。正曰：秦䇿所謂不果攻趙，趙賂以河間十二縣，在前事也。戰國封地，徃往取之他國。是時秦以河間地封不韋，秦䇿稱不韋欲攻趙以廣河間是也。時趙方與諸侯合從，欲收河間，故言封不定。"
                },
                {
                    "paragraph": "文信不得志。",
                    "zhushu": "文信，吕不韋也。莊㐮元年封，此十七年也。未得河間，故不得。志正曰：按史封文信侯，食河南洛陽十萬户。河間後封。"
                },
                {
                    "paragraph": "三晉倍之憂也。",
                    "zhushu": "文信欲得河間，必伐趙。韓、魏，趙之與國，故其憂倍。正曰：倍猶背也。三晉之憂也，倍字疑信字訛衍。"
                },
                {
                    "paragraph": "今魏耻未滅，",
                    "zhushu": "言甞分魏之憂。正曰見上文。"
                },
                {
                    "paragraph": "趙患又起，",
                    "zhushu": "患文信也。"
                },
                {
                    "paragraph": "文信之憂大矣。",
                    "zhushu": "文信爲三晉之憂。補曰：文信之憂未詳，恐字有誤。"
                },
                {
                    "paragraph": "齊不從，",
                    "zhushu": "不與山東約從。"
                },
                {
                    "paragraph": "三晉之心疑矣。",
                    "zhushu": "疑從。之不可合。"
                },
                {
                    "paragraph": "憂大者不計而講",
                    "zhushu": "元作搆名，下同。"
                },
                {
                    "paragraph": "搆，",
                    "zhushu": "言趙必求和於秦，不待計也。正曰：下文言秦。魏無趙。"
                },
                {
                    "paragraph": "心疑者事秦急。秦、魏之講搆不待割而成。",
                    "zhushu": "凡講必割地，今急於成，不待已割，盖先講也。"
                },
                {
                    "paragraph": "秦從楚、魏攻齊，獨吞趙，",
                    "zhushu": "趙近秦，秦攻之，不待楚、魏。"
                },
                {
                    "paragraph": "齊、趙必俱亡矣。",
                    "zhushu": "此說欲趙以河間廣文信封也。下有一章合此。",
                    "type": 2
                },
                {
                    "paragraph": "魏使人因平原君請從於趙，三言之，趙王不聽。出，遇虞卿，曰：爲入必語從。",
                    "zhushu": "爲爲我。"
                },
                {
                    "paragraph": "虞卿入，王曰：今者平原君爲魏請從，寡人不聽，其於子何如？虞卿曰：魏過矣。王曰：然，故寡人不聽。虞卿曰：王亦過矣。王曰：何也？曰：凡強弱之舉事，強受其利，弱受其害。今魏求從而王不聽，是魏求害而王辭利也。臣故曰魏過。王亦過。",
                    "zhushu": "虞卿傳有彪謂虞卿之言，爲皆不信道，非反覆揣摩，爲人緩頰人也。從之利害正爾。雖㣲平原之說，卿亦必云爾。終之趙利，魏亦利矣。惟不能必趙聽已從，而先有輕發，則是有受害之形也。",
                    "type": 2
                },
                {
                    "paragraph": "平原君謂馮忌",
                    "zhushu": "後稱外臣，知非趙人。"
                },
                {
                    "paragraph": "曰：吾欲北伐上黨，出兵攻燕，何如？馮忌對曰：不可。夫以秦將武安君公孫起",
                    "zhushu": "𥙷曰：即白起前有。"
                },
                {
                    "paragraph": "乗七勝之威，",
                    "zhushu": "勝趙。"
                },
                {
                    "paragraph": "而與馬服之子戰於長平之下，大敗趙師，因以其餘兵圍邯鄲之城。趙以亡敗之餘衆，收破軍之敝守，",
                    "zhushu": "敝守守邯鄲。"
                },
                {
                    "paragraph": "而秦罷於邯鄲之下。趙守而不可㧞然者，",
                    "zhushu": "言所以然。"
                },
                {
                    "paragraph": "攻難而守者易也。",
                    "zhushu": "補曰：姚本無然字。者下有以字。"
                },
                {
                    "paragraph": "今趙非有七克之威也，而燕非有長平之禍也。今七敗之禍未復，而欲以罷",
                    "zhushu": "罷。音疲。"
                },
                {
                    "paragraph": "趙攻強燕，是使弱趙爲強秦之所以攻，而使強燕爲弱趙之所以守，而強秦以休兵",
                    "zhushu": "休息之兵。"
                },
                {
                    "paragraph": "承趙之敝，此乃強呉之所以亡，而弱越之所以霸。故臣未見燕之可攻也。平原君曰：善哉！",
                    "zhushu": "",
                    "type": 2
                },
                {
                    "paragraph": "平原君謂平陽君曰：公子牟",
                    "zhushu": "魏公子即下魏牟。若荘子所稱中山者，不與應侯同時。正曰：按莊子中山公子牟謂瞻子。下云：魏牟，萬乗之公子也。是中山公子牟即魏牟，非二人也。又云：公孫龍問於魏牟，公孫龍平原君之門，正應侯同時也。史，赧王四十九年，范睢爲相，封應侯。赧王之元年，之噲死，莊子書及稱之噲，則魏牟之上及莊子，下及應侯無疑。說苑載此，以爲公子牟謂穰侯。"
                },
                {
                    "paragraph": "游於秦，且東而辭應侯。",
                    "zhushu": "東歸魏。"
                },
                {
                    "paragraph": "應侯曰：公子將行矣，獨無以教之乎？曰：且微君之命，命之也，臣故且有効於君。夫貴不與富期而富至，富不與梁肉期而梁肉至，梁肉不與驕奢期而驕奢至，驕奢不與死亡期而死亡至。累丗以前，坐此者多矣。應侯曰：公子之所以敎之者厚矣。僕得聞此，",
                    "zhushu": "漢平原自稱。"
                },
                {
                    "paragraph": "不忘於心，願君之亦勿忘也。平陽君曰：敬諾。",
                    "zhushu": "彪謂此言者，富貴之金石也。有能書諸紳，銘之凡枤，勒之盤盂，則何亡囯敗家之有？𥙷曰：魏牟甞言身居江海，心在魏闕，瞻子告以重生則利，輕則曰雖知而未能自勝，於是又得夫重傷之說焉。故荘子許其雖未至道，可謂有其意，其人可知矣。所以告范睢者，亦以冨貴驕奢警之。是時睢方擅秦權，廣身封，快意恩讎，沉於富貴。公子特自其所急者言之，其㣲旨固非睢所得聞也。正曰：此五章平原君皆當與平原君不受封諸章相次，舊䇿所載是矣。",
                    "type": 2
                },
                {
                    "paragraph": "說張相國",
                    "zhushu": "盖梁人，相趙甞，懐梁而鄙趙者。正曰。無考。"
                },
                {
                    "paragraph": "曰：君安能少趙人而令趙人多君，",
                    "zhushu": "少多猶薄厚。"
                },
                {
                    "paragraph": "君安能憎趙人而令趙人愛君乎？夫膠𣾰至黏也，",
                    "zhushu": "𥙷曰黏。一本作䵑，女乙反。周禮注：䵑，黏也。"
                },
                {
                    "paragraph": "而不能合逺；鴻毛至輕也，而不能自舉。夫飄於清風，",
                    "zhushu": "舉鴻毛以見膠漆。"
                },
                {
                    "paragraph": "則横行四海。故事有簡而功成者，因也。今趙，萬乘之強國也，前漳、滏，",
                    "zhushu": "後志：滏水在鄴。"
                },
                {
                    "paragraph": "右常山，左河間，比有代，帶甲百萬甞，抑強秦、",
                    "zhushu": "元作齊。此言蘇秦從時也。"
                },
                {
                    "paragraph": "齊，四十餘年而秦不得所欲。",
                    "zhushu": "正曰：此不可知爲何時。考之史，自愼靚王四年齊敗魏、趙觀津，宣二十六、武靈九年，是後趙伐齊則有之，惠文之丗，而不聞齊伐趙也。所謂强齊，當是指閔王、蘇秦約從，擯秦不乆而解。趙雖強，非秦敵，不得所欲，亦大言耳。然與抑強齊之言不能無輕重矣。"
                },
                {
                    "paragraph": "由是觀之，趙之於天下也，不輕仐君，易萬乗之強趙，而慕思不可得之小梁，",
                    "zhushu": "不可復得帰也。意者相囯以罪亡。梁欤正曰無考。"
                },
                {
                    "paragraph": "臣竊爲君不取也。君曰：善。",
                    "zhushu": "君字誤正，曰：相囯稱君。"
                },
                {
                    "paragraph": "自是之後，衆人廣坐之中，未甞不言，趙人之長者也；未甞不言，趙俗之善者也。",
                    "zhushu": "",
                    "type": 2
                },
                {
                    "paragraph": "建信君貴於趙，公子魏牟過趙，趙王迎之，顧反至坐，",
                    "zhushu": "迎客靣之，有顧則反。"
                },
                {
                    "paragraph": "前有尺帛，且令工人以爲冠。工見客來也，因避",
                    "zhushu": "𥙷曰句。"
                },
                {
                    "paragraph": "趙王曰：公子乃驅後車，幸以臨寡人，願聞所以爲天下。魏牟曰：王能重王之國，若此尺帛，則王之國大治矣。趙王不說，形於顔色，曰：先王",
                    "zhushu": "元作生。"
                },
                {
                    "paragraph": "生，",
                    "zhushu": "𥙷曰：姚云：生一作王。"
                },
                {
                    "paragraph": "不知寡人不肖，使奉社稷，豈敢輕國若此？魏牟曰：王無怒，請爲王說之。曰：王有此尺帛，何不令前郎中以爲冠？王曰：郎中不知爲冠。",
                    "zhushu": "𥙷曰：郎中官不㒔秦。"
                },
                {
                    "paragraph": "魏牟曰：爲冠而敗之，奚𧇊於王之國？",
                    "zhushu": "𧇊，猶損。"
                },
                {
                    "paragraph": "而王必待工而後乃使之。今爲天下之工，",
                    "zhushu": "所與治國之人。"
                },
                {
                    "paragraph": "或非也，社稷爲虚戾。",
                    "zhushu": "𥙷日虚戾見奏䇿。"
                },
                {
                    "paragraph": "先王不血食，而王不以予工，乃與㓜䒘。",
                    "zhushu": "趙岐日：艾美好。"
                },
                {
                    "paragraph": "且王之先帝",
                    "zhushu": "帝王、皇，人君之尊稱，此與稱秦孝公爲先王者同也。"
                },
                {
                    "paragraph": "駕犀首",
                    "zhushu": "駕驂以御馬，喻也。陳軫傳言衍與燕、趙之王有故，盖衍雖相魏，實趙任之爲外相也。"
                },
                {
                    "paragraph": "而驂馬服，以與秦角逐，",
                    "zhushu": "角，有闘争意。□。"
                },
                {
                    "paragraph": "秦當時避",
                    "zhushu": "元作適。"
                },
                {
                    "paragraph": "適",
                    "zhushu": "𥙷曰：適恐當作避。"
                },
                {
                    "paragraph": "其鋒。今王憧憧，",
                    "zhushu": "徃來，不絶貌。"
                },
                {
                    "paragraph": "乃輦建信以與強秦角逐，臣恐秦折王之輢",
                    "zhushu": "元作掎。"
                },
                {
                    "paragraph": "椅也。",
                    "zhushu": "輢，車旁也。以輦喻，故云。補曰：詩猗重䡈𠔃，猗，𨼆綺反，注：依也。此掎字雖不同，然義亦當與輢通。○餘見齊䇿王斗章。正曰：舊本衛靈公近廱疽、彌子瑕章在此章之後，下章之前。今按：二臣皆衛幸臣，亦建信之𩔖，宜屬上下章，不應自爲章也。鮑以其章置之衛，非是。",
                    "type": 2
                },
                {
                    "paragraph": "或謂建信君：君",
                    "zhushu": "補正曰：當有缺字。或曰君下有日字。"
                },
                {
                    "paragraph": "之所以事王者，色也，　之所以事王者智也。",
                    "zhushu": "葺，趙人名𥙷曰：字書觧葺字。盖葺儀禮注俗作　晉。唐人書咠多作　前章盛氣胥之，一本揖之，魏策　中，一本咠中一咠亡。一本咠云韓䇿咠夫，一本　臣盖月耳，字易混也。"
                },
                {
                    "paragraph": "色老而衰，智老而多，以日多之智而逐衰惡之色，君必困矣。建信君曰：奈何？曰：並驥而走者五里而罷，",
                    "zhushu": "音疲。"
                },
                {
                    "paragraph": "乗驥而御之，不倦而取道多。君令　乗獨斷之車，",
                    "zhushu": "不與之分治。"
                },
                {
                    "paragraph": "御獨㫁之勢，以居邯鄲，令之内治國事，外刺諸侯，",
                    "zhushu": "刺言深候其事。"
                },
                {
                    "paragraph": "則　之事有不言者矣。",
                    "zhushu": "所治者多，不暇悉言於上。"
                },
                {
                    "paragraph": "君因言王而重責之　之軸今折矣。",
                    "zhushu": "不勝多事之任。"
                },
                {
                    "paragraph": "建信君再拜受命，入言於王，厚任　以事，而",
                    "zhushu": "元作能。"
                },
                {
                    "paragraph": "能",
                    "zhushu": "正曰：能字句猶言爲。"
                },
                {
                    "paragraph": "重責之，未期年而亡走矣。",
                    "zhushu": "彪謂姧人之不可知甚矣。智知所無奈何。彼厚任以事，　以爲不丗之遇矣。殫。九畢慮恐不給焉，而不知建信之困之也，故國有姧人，賢智之得全者寡矣。",
                    "type": 2
                },
                {
                    "paragraph": "晋成常",
                    "zhushu": "未詳。"
                },
                {
                    "paragraph": "謂建信君曰：天下公從，",
                    "zhushu": "公猶司補曰：一本公作合。"
                },
                {
                    "paragraph": "而獨以趙惡秦，",
                    "zhushu": "言従者皆惡秦也，而世獨言趙。"
                },
                {
                    "paragraph": "何也？魏殺吕遼",
                    "zhushu": "元作遺，從上文。"
                },
                {
                    "paragraph": "遺",
                    "zhushu": "正曰：上章作遼，未知孰是。"
                },
                {
                    "paragraph": "而天下交之，",
                    "zhushu": "天下惡秦，秦重遼，故殺遼而諸國交之。然則秦惡魏深矣。補曰：交下當有缺字。即上章衞兵之事。"
                },
                {
                    "paragraph": "今收河間，",
                    "zhushu": "不封文信正曰：不韋欲攻趙以廣河間，趙欲收河間。"
                },
                {
                    "paragraph": "於是與殺吕遼遺何以異？",
                    "zhushu": "文信亦秦所重，今不與地，秦必惡趙。"
                },
                {
                    "paragraph": "君唯飾",
                    "zhushu": "元作釋。"
                },
                {
                    "paragraph": "釋虚",
                    "zhushu": "懼秦覺也。"
                },
                {
                    "paragraph": "僞，侯文信",
                    "zhushu": "虚與之河間。"
                },
                {
                    "paragraph": "猶且知之也，",
                    "zhushu": "如是，秦猶知其不善巳，况收河間乎？正曰：一本侯作疾，亦難通。疑侯字當在文信下，殽亂上文，從僞字句意明。"
                },
                {
                    "paragraph": "從而有功乎？何患不得收河間？從而無功，收河間何益也？",
                    "zhushu": "正曰：君唯釋虚僞，謂合從之國，虚僞難信，君獨釋而不合，則之信侯猶且知之也。上言天下合從，獨以趙惡秦，故此言文信侯如趙之不合，猶。可以免攻也。補曰。從皆七㳟反。",
                    "type": 2
                },
                {
                    "paragraph": "希寫",
                    "zhushu": "趙人。"
                },
                {
                    "paragraph": "見建信君，建信君曰：文信侯之於僕也，甚無禮。秦使人來仕僕，官之丞相，",
                    "zhushu": "使爲丞相官屬。"
                },
                {
                    "paragraph": "爵五大夫。",
                    "zhushu": "補曰：秦武王二年，𥘉置丞相。秦爵五，大夫第九。劉昭曰。軍吏也。㩀此策則不特秦官。趙亦有之。戰國改制，逓相效也。"
                },
                {
                    "paragraph": "文信侯之於僕也，甚矣其無禮也！",
                    "zhushu": "言巳待之厚，彼不免無禮。"
                },
                {
                    "paragraph": "希寫曰：臣以爲今丗用事者不如商賈。建信君悖然曰：足下卑用事者而髙商賈乎？曰：不然。夫良商不與人爭買賣之賈而謹司時。",
                    "zhushu": "司伺同。"
                },
                {
                    "paragraph": "時賤而買，雖貴已賤矣；時貴而賣，雖賤已貴矣。昔者文王",
                    "zhushu": "衍之字。"
                },
                {
                    "paragraph": "之拘於牗里，而武王羇於玉門，",
                    "zhushu": "項羽紀成臯此門注玉門此事不絰見。"
                },
                {
                    "paragraph": "卒斬紂之頭而懸於太白者，",
                    "zhushu": "旗名："
                },
                {
                    "paragraph": "是武王之功也。今君不能與文信侯相抗以權，而責文信侯少禮，臣竊爲君不取也。",
                    "zhushu": "",
                    "type": 2
                },
                {
                    "paragraph": "魏𡯗",
                    "zhushu": "音介。元作魀。字書無之。"
                },
                {
                    "paragraph": "魀",
                    "zhushu": "𥙷曰。一本標或作魀。楚辭九魀。北斗星名。記文。𡯗𡰉𡯗。行不正貌。公介公鎋二反。字亦不從允。"
                },
                {
                    "paragraph": "謂建信君曰：人有置係蹄者",
                    "zhushu": "用繩以骨獸蹄。"
                },
                {
                    "paragraph": "而得虎，虎怒，决蹯而去。",
                    "zhushu": "蹯獸足𥙷曰蹯。音煩。"
                },
                {
                    "paragraph": "虎之情非不愛其蹯也，然而不以環寸之蹯害七尺之軀者，權也。今有國非直七尺軀也，而君之身於王非環寸之蹯也。",
                    "zhushu": "言王且以愛囯故去之。"
                },
                {
                    "paragraph": "願公之熟圖之也。",
                    "zhushu": "",
                    "type": 2
                },
                {
                    "paragraph": "秦攻趙，皷鐸之音聞於北堂。希卑",
                    "zhushu": "趙人。"
                },
                {
                    "paragraph": "曰：夫秦之攻趙，不冝急如此，此召兵也，",
                    "zhushu": "兵。趙兵内應者，盖以皷、鐸爲信。"
                },
                {
                    "paragraph": "必有大臣欲衡者耳。",
                    "zhushu": "衡即横。"
                },
                {
                    "paragraph": "王欲知其人，旦曰：賛羣臣而訪之，",
                    "zhushu": "賛者，美其事以開說者。"
                },
                {
                    "paragraph": "先言横者則其人也。建信君果先言横。",
                    "zhushu": "補曰：魏牟謂趙王曰。王之先帝駕犀首驂馬服。今王乃輦建信君。則在孝成之時明矣。建信始欲合從。今先言横爲囯召兵。罪不容誅。然以嬖幸小人委囯聽之。罪在王爾。大事記謂孝成雖有上黨将趙括之失。猶能用頗、牧以持囯。李伯之事。猶能駕御豪僷。愚觀其時。秦兵日至。疆字日蹙。客所謂賊在内者。切中其病。未有内治而囯不強者也。",
                    "type": 2
                },
                {
                    "paragraph": "齊人李伯見孝成王，成王說之，以爲代郡守。而居無幾何，人告之反。孝成王方饋，不墮食。",
                    "zhushu": "饋餽同。方食而𥙊不墮，失七筯異矣。正曰：大事記不驚，故食不墮也。愚謂墮，祭食，猶放下也，見儀禮。墮，許䂓反。"
                },
                {
                    "paragraph": "無幾何，告者復至，孝成王不應。巳乃使使者",
                    "zhushu": "伯之使。"
                },
                {
                    "paragraph": "言：齊舉兵擊燕，恐其以擊燕爲名，而以兵襲趙，故發兵自備。今燕、齊已合，臣請要其敝，",
                    "zhushu": "兩囯戰，必有一疲，因以兵邀撃之。"
                },
                {
                    "paragraph": "而地可多割。自是之後，爲孝成王從事於外者，無自疑於中者。",
                    "zhushu": "",
                    "type": 2
                },
                {
                    "paragraph": "爲齊獻書趙王",
                    "zhushu": "補曰：姚本此下有使臣與復丑五字，注云：曾本無。愚按其文未詳，恐他簡脱誤。"
                },
                {
                    "paragraph": "曰：臣一見而能令王坐，而天下致，名實",
                    "zhushu": "元作寳，即下致地。"
                },
                {
                    "paragraph": "寳，而臣𥨸怪王之不試見臣而窮臣也。",
                    "zhushu": "窮，猶困也。困於不得見。"
                },
                {
                    "paragraph": "羣臣必多以臣爲不能者，故王重見臣也。",
                    "zhushu": "重。猶難。"
                },
                {
                    "paragraph": "以臣爲不能者，非他，欲用王之兵者也，",
                    "zhushu": "非若非也。"
                },
                {
                    "paragraph": "則交有所偏者也。",
                    "zhushu": "言賣趙與諸囯爲𥝠。"
                },
                {
                    "paragraph": "非然，則智不足者也；非然，則欲以天下之重恐王而取行者也。",
                    "zhushu": "王畏懼之，必行其說。補曰：姚本云：欲用王之兵，成其𥝠者也。非然，則交有所偏者也。非然，則知不足者也。非然，則欲以天下之重恐王，而取行於王者也。愚按：此文爲是。"
                },
                {
                    "paragraph": "臣以齊循事王，王能亡燕。能亡韓魏能攻秦。能孤秦。臣以",
                    "zhushu": "衍爲字。"
                },
                {
                    "paragraph": "爲齊致尊名於王。天下孰敢不致尊名於王。臣以齊致地於王。天下孰敢不致地於王。臣以齊爲王求名於燕及韓魏孰敢辭之臣之能也。其前可見巳",
                    "zhushu": "言可見於未効之前。"
                },
                {
                    "paragraph": "齊先重王。故天下盡重王。",
                    "zhushu": "衍重字，"
                },
                {
                    "paragraph": "重",
                    "zhushu": "補曰：姚本并無下王字。"
                },
                {
                    "paragraph": "王無齊。天下必盡輕王也。秦之強以無齊",
                    "zhushu": "衍之字。"
                },
                {
                    "paragraph": "之故重王。燕韓",
                    "zhushu": "𥙷。"
                },
                {
                    "paragraph": "魏自以無齊故重王。",
                    "zhushu": "趙得斉，故四囯無斉。"
                },
                {
                    "paragraph": "今王無齊。獨安能無重天下。",
                    "zhushu": "猶四囯重趙。"
                },
                {
                    "paragraph": "故勸王無齊者。非智不足則不忠者也。非然。則欲用王之兵成其𥝠者也。非然。則欲輕王以天下之重取行於王者也。非然。則位尊而能卑者也。願王之熟慮無齊之利害也。",
                    "zhushu": "𥙷曰：能早者，才能卑下也。○此䇿時不可考。",
                    "type": 2
                },
                {
                    "paragraph": "趙使趙莊合從，欲伐齊，齊請効地，趙因賤趙莊。齊明爲謂趙王曰：齊畏從人之合也，故効地。今聞趙莊賤，張懃貴，",
                    "zhushu": "懃盖敗從者。"
                },
                {
                    "paragraph": "齊必不効地矣。趙王曰：善。乃召趙莊而貴之。",
                    "zhushu": "正曰：按史年表，武靈王十三年，秦㧞我藺，虜將趙莊。此䇿必未虜之前，豈得爲孝成王將哉？",
                    "type": 2
                },
                {
                    "paragraph": "翟章從梁来，甚善趙王，趙王三延之以相，翟章辭不受。田駟謂柱國韓向",
                    "zhushu": "柱囯楚官，盖趙亦有。"
                },
                {
                    "paragraph": "曰：臣請爲卿刺之。客若死，",
                    "zhushu": "客謂章。"
                },
                {
                    "paragraph": "則王必怒而誅建信君。",
                    "zhushu": "疑其殺章，欲以專事。"
                },
                {
                    "paragraph": "建信君死，則卿必爲相矣。建信君不死，以爲交，終身不敝，",
                    "zhushu": "以殺章故，建信交之。"
                },
                {
                    "paragraph": "卿因以德建信君矣。",
                    "zhushu": "",
                    "type": 2
                },
                {
                    "paragraph": "馮忌",
                    "zhushu": "𥙷曰：一本忌作愚。"
                },
                {
                    "paragraph": "爲廬陵君",
                    "zhushu": "孝成母第見趙記。正曰：趙記，未見。"
                },
                {
                    "paragraph": "謂趙王曰：王之逐廬陵君，爲燕也。王曰：吾所以重者，無燕、秦也。",
                    "zhushu": "無如二囯。正曰：言不畏之也。"
                },
                {
                    "paragraph": "對曰：秦王",
                    "zhushu": "昭。"
                },
                {
                    "paragraph": "以虞卿爲言，而王不逐也。",
                    "zhushu": "前事爾，非今正。曰：一本秦三以，以下文一以字推之，當是王字誤。"
                },
                {
                    "paragraph": "仐燕一以廬陵君爲言而王逐之。是王輕強秦而重弱燕也。王曰。吾非爲燕也。吾固將逐之。然則王逐廬陵君又不爲燕也。行逐愛弟。",
                    "zhushu": "行卉行。"
                },
                {
                    "paragraph": "又兼無燕秦。臣竊爲大王不取也。",
                    "zhushu": "",
                    "type": 2
                },
                {
                    "paragraph": "馮忌請見趙王。行人見之。馮忌接手",
                    "zhushu": "交兩手"
                },
                {
                    "paragraph": "俛",
                    "zhushu": "元作免。"
                },
                {
                    "paragraph": "免",
                    "zhushu": "補曰：此書俛免通。"
                },
                {
                    "paragraph": "首欲言而不敢。王問其故。對曰。客有見人於服子者，",
                    "zhushu": "未詳。"
                },
                {
                    "paragraph": "巳而請其罪。服子曰：公之客獨有三罪：望我而𥬇，是狎也；談語而不稱師，是倍也；",
                    "zhushu": "倍言背其師。"
                },
                {
                    "paragraph": "交淺而言深，是亂也。客曰：不然。夫望人而𥬇，是和也；言是不稱師，是庸說也；",
                    "zhushu": "言之常者，人所同稱，非必師矣。"
                },
                {
                    "paragraph": "交淺而言深，是忠也。昔者堯見舜於草茅之中，席隴畒",
                    "zhushu": "席，設席。"
                },
                {
                    "paragraph": "而廕庇桑，",
                    "zhushu": "桑之能庇人者，於之取䕃。"
                },
                {
                    "paragraph": "隂移而受天下傳。伊尹負鼎爼而干湯，姓名未著而受三公",
                    "zhushu": "𥙷曰：伊尹負鼎俎于湯。孟子集注所謂戰囯，時有爲此說者，指此。說苑堯舜相見，不違桑隂，亦此類。姚氏云：天下傳，劉去傳字。"
                },
                {
                    "paragraph": "使。夫交淺者不可以深談，則天下不傳而三公不得也。",
                    "zhushu": "衍趙王曰三字。"
                },
                {
                    "paragraph": "趙王曰：",
                    "zhushu": "𥙷曰：一本此下有甚善馮忌曰五字，姚本同。"
                },
                {
                    "paragraph": "今外臣交淺而欲深談，可乎？王曰：請奉教。於是馮忌乃談",
                    "zhushu": "此忌𥘉皃之談也。應在平原謂馮忌之上。然亦得爲此。史本其𥘉言之故。因舊。",
                    "type": 2
                },
                {
                    "paragraph": "客見趙王曰：臣聞王之使人買馬也，有之乎？王曰：有之。何故至今不遣？王曰：未得買馬之工也。",
                    "zhushu": "𥙷曰：一本相馬。"
                },
                {
                    "paragraph": "對曰：王何不遣建信君乎？王曰：建信君有國事，又不知相馬。曰：王何不遣紀姫乎？王曰：紀姫，婦人也，不知相馬。對曰：買馬而善，何𥙷於國？王曰：無𥙷於國。買馬而惡，何危於國？王曰：無危於國。對曰：然則買馬善而若惡，皆無危𥙷於國。然而王之買馬也，必將待工。今將",
                    "zhushu": "𥙷曰：姚本作治。"
                },
                {
                    "paragraph": "天下舉錯非也，",
                    "zhushu": "㪯，置也。有夆有置。"
                },
                {
                    "paragraph": "國家爲虚戾，而社稷不血食。然而王不待工而與建信君，何也？趙王未之應也。客曰：燕郭之法，有所謂桑雍者，",
                    "zhushu": "雍。癰同。桑中有蠧則外碨。磈如人之廱。正曰：桑中有蠧，以膏腋，流於外，如廱潰。然姚云：曾、劉並作柔，雍，下同。補曰：一本摽，劉本作郭偃之法。晉掌十大夫，郭偃乃上偃也。"
                },
                {
                    "paragraph": "王知之乎？王曰：未之聞也。所謂桑雍者，便辟左右之人，及夫人優愛孺子也。",
                    "zhushu": "優，饒也。言愛之甚。一曰倡。補曰：一本便辟。左右之近者。○孺子見秦齊䇿。"
                },
                {
                    "paragraph": "此皆能乗王之醉昬而求所欲於王者也。是能得之於内，則大臣爲之枉法於外矣。故日月暉於外，其賊在於内；",
                    "zhushu": "說林訓月照天下，食於蟾蠩。𥙷曰：朱子云：晦朔而日月之合，東西同度，南北同道，則月揜日而日食。望而日月之對，同度同道，則月亢日而月食。又謂蟾兎桂樹之說，其惑乆矣。然䇿政以此爲喻。姚注云：東坡本日月彫睴於内。"
                },
                {
                    "paragraph": "謹備其所憎，而禍在於所愛。",
                    "zhushu": "彪謂王斗、魏牟及此三士，其言若出一口，所謂理義人心之所同然者與！至於此章，肆直而慈惠，尤可喜可愛。有囯有家者，宜寘之座右。",
                    "type": 2
                },
                {
                    "paragraph": "悼襄王，",
                    "zhushu": "孝成子元年補曰：名偃。始皇三年丁巳。",
                    "type": 2
                },
                {
                    "paragraph": "秦召春平侯，",
                    "zhushu": "及平都皆趙人。正曰：徐廣引年表云：太子從質泰歸。正義云：太子即春平君也。"
                },
                {
                    "paragraph": "因留之。泄",
                    "zhushu": "元作世。"
                },
                {
                    "paragraph": "丗",
                    "zhushu": "補曰：史作泄。"
                },
                {
                    "paragraph": "鈞",
                    "zhushu": "秦人。"
                },
                {
                    "paragraph": "爲之謂文信侯曰：春平侯者，趙王之所甚愛也，而郎中甚妬之，故相與謀曰：春平侯入秦，秦必留之，故謀而入之秦。今君留之，是空絶趙而郎中之計中也。故君不如遣春平侯而留平都侯。春平侯者，言行於趙王，必厚割趙以事君，而贖平都侯。文信侯曰：善。因與接意而遣之",
                    "zhushu": "趙記：二年有。",
                    "type": 2
                },
                {
                    "paragraph": "幽王。",
                    "zhushu": "悼襄子元年補曰：名遷。史作幽繆王始皇十二年丙寅。",
                    "type": 2
                },
                {
                    "paragraph": "文信侯出走，",
                    "zhushu": "始皇十年，免相就囯。十二年，徒蜀，飲酖死。"
                },
                {
                    "paragraph": "與司空馬",
                    "zhushu": "不韋，吏也。"
                },
                {
                    "paragraph": "之趙，",
                    "zhushu": "補曰：與字疑衍。"
                },
                {
                    "paragraph": "趙以爲守相。",
                    "zhushu": "守，假官也。馬爲之。"
                },
                {
                    "paragraph": "秦下甲而攻趙，司空馬說趙王曰：文信侯相秦，臣事之爲尚書，",
                    "zhushu": "秦官，屬少府。"
                },
                {
                    "paragraph": "習秦事。今大王使守小官，習趙事，請爲大王設秦、趙之戰，",
                    "zhushu": "設者，無其事施陳爲之。"
                },
                {
                    "paragraph": "而親觀其孰勝。趙孰與秦大？曰：不如民。孰與之衆？曰：不如金錢粟。孰與之富？曰：弗如國。孰與之治？曰：不如相。孰與之賢？曰：不如將。孰與之武？曰：不如律令。孰與之明？曰：不如。司空馬曰：然則大王之國百舉而無及秦者，大王之國亡。趙王曰：卿不逺趙而惠教以國事，願於因計。",
                    "zhushu": "因非正爲之，猶秦王謂陳軫，以其餘爲寡人計也，目曰髙。注因猶受也。"
                },
                {
                    "paragraph": "司空馬曰：大王裂趙之半以賂秦，秦不接刄而得趙之半，秦必說。内惡趙之守，",
                    "zhushu": "秦雖說於得地，趙猶有守之者，秦所患也。"
                },
                {
                    "paragraph": "外恐諸侯之救，秦必受之。",
                    "zhushu": "患於有守有救，則其受之不得不急。"
                },
                {
                    "paragraph": "秦受地而却",
                    "zhushu": "元作郗。"
                },
                {
                    "paragraph": "郗",
                    "zhushu": "𥙷曰：此書郤通，姚本作郄，同。"
                },
                {
                    "paragraph": "兵，趙守半國以自存，秦衘賂以自強，山東必恐。亡趙自危，",
                    "zhushu": "趙亡則五國有唇亡之憂。"
                },
                {
                    "paragraph": "諸侯必懼。懼而相救，則從事有成。臣請爲大王約從。從事成，則是大王名亡趙之半，實得山東以敵秦，秦不足亡趙。王曰：前曰秦下甲攻趙，趙賂之以河間十二縣，地削兵弱，卒不免秦患。今又割趙之半以強秦，力不能自存，因以亡矣。願卿更計。",
                    "zhushu": "更，猶易𥙷。曰：王之言是，馬之計非。更，如字可。"
                },
                {
                    "paragraph": "司空馬曰：臣少爲秦刀筆，",
                    "zhushu": "謂爲尚書也。筆以書札，刀削其不當者。"
                },
                {
                    "paragraph": "以官長而守小吏，",
                    "zhushu": "其官之長，任之屬吏。𥙷曰：姚本作小官。"
                },
                {
                    "paragraph": "未甞爲兵。",
                    "zhushu": "爲，猶治也。馬謙言"
                },
                {
                    "paragraph": "臣",
                    "zhushu": "元作百。"
                },
                {
                    "paragraph": "百",
                    "zhushu": "𥙷曰：姚本作首，當屬上文。"
                },
                {
                    "paragraph": "請爲大王悉趙兵以遇",
                    "zhushu": "與秦接戰。"
                },
                {
                    "paragraph": "趙王，不能將。",
                    "zhushu": "不用馬爲將。"
                },
                {
                    "paragraph": "司空馬曰：臣効愚計，大王不用是，臣無以事大王，願自請。",
                    "zhushu": "猶乞骸骨。"
                },
                {
                    "paragraph": "司空馬去趙，渡平原。平原津令",
                    "zhushu": "列女傳有趙津吏，盖此官也。"
                },
                {
                    "paragraph": "郭遺勞而問：秦兵下趙，上客從趙來，趙事何如？司空馬言其爲趙王計而不",
                    "zhushu": "元作勿。"
                },
                {
                    "paragraph": "勿",
                    "zhushu": "補曰：一本作弗勝。"
                },
                {
                    "paragraph": "用，趙必亡。平原令曰：以上客料之，趙何時亡？司空馬曰：趙將武安君",
                    "zhushu": "李牧。"
                },
                {
                    "paragraph": "期年而亡，若殺武安君，不過半年。趙王之臣有韓倉者，以曲合於趙王，",
                    "zhushu": "曲不正也。"
                },
                {
                    "paragraph": "其交甚親，其爲人疾賢妬功臣。今國危亡，王必用其言，武安君必死。韓倉果惡之。",
                    "zhushu": "惡牧。"
                },
                {
                    "paragraph": "王令人代",
                    "zhushu": "使趙䓤、顔聚代牧。"
                },
                {
                    "paragraph": "武安君至，使韓倉數之",
                    "zhushu": "數列其罪。"
                },
                {
                    "paragraph": "曰：將軍戰勝，王觴將軍，將軍爲壽於前，",
                    "zhushu": "上趙王夀。"
                },
                {
                    "paragraph": "而捍𠤎首，",
                    "zhushu": "刄名，盖其首如𠤎。漢鹽鐵論：荆軻懐數年之謀而事不就者，尺八𠤎，首不足特也。捍，衛也。誣其以𠤎首自衛，如欲刺王然。補曰：姚本注：捍，刘一作捭。按李善注文選引此。說文：捭，兩手擊也，希買反，七短劒也，𥙷履反。捍，捍衛𠤎首也。"
                },
                {
                    "paragraph": "當死。武安君曰：繓",
                    "zhushu": "牧名補曰：此因髙注。繓，子活反，說文：結也。"
                },
                {
                    "paragraph": "病鉤，",
                    "zhushu": "短傴如鉤，正曰病鉤，即所謂臂短也。"
                },
                {
                    "paragraph": "身大臂短，不能及地，起居不敬，",
                    "zhushu": "起居，問王起居也。不及地為不敬。"
                },
                {
                    "paragraph": "恐懼死罪於前，",
                    "zhushu": "不敬者，其罪死，故以死懼。"
                },
                {
                    "paragraph": "故使工人爲木材以接手。上若不信，繓請以出示。出之袖中，以示韓倉，狀如振栶，",
                    "zhushu": "栶，就也。盖為木接手可以就地，因以舉身也。集韻：捆，門撅也。又㮯，樹也。與楎同，音衮。犂轅也。疑此木𩔖此，故名。正曰：一本作栶。集韻以因為栶，今鮑本作㧢，而說乃作栶，恐刋本誤。栶乃木名，鮑先据栶字以就地，因舉身爲說，迂曲。又以為梱，苦本反，門橛也。此字頗近而通，既又引栶揮為言，則泪矣。楎，呼歸反，梱自為胡本反也。盖牧右臂短，故為木材接之如。振，動。梱，橛也。𠤎首，挾以刺人。牧為夀，王前不敢出，其振捆有若捍𠤎首，故以挾𠤎首罪。姚云：捆，曾本作棡。"
                },
                {
                    "paragraph": "𦆑之以布。願公入明之。韓倉曰：受命於王，賜將軍死，不赦，臣不敢言。武安君北面再拜，賜死，",
                    "zhushu": "拜賜死之命。"
                },
                {
                    "paragraph": "縮劒將自誅。",
                    "zhushu": "縮當作摍。集韻。引也。抽也。"
                },
                {
                    "paragraph": "乃曰：人臣不得自殺。宫中過",
                    "zhushu": "元作　𥙷，曰：姚遇云：劉作過，"
                },
                {
                    "paragraph": "司",
                    "zhushu": "衍空字，"
                },
                {
                    "paragraph": "空",
                    "zhushu": "補曰字，衍。"
                },
                {
                    "paragraph": "馬門，",
                    "zhushu": "宫門。"
                },
                {
                    "paragraph": "趨甚疾，",
                    "zhushu": "此言牧之知禮也。而史言牧不受命，捕得斬之，不知遷舎此何所聞而云乎？補曰：大事記牧之恭如此，傳乃謂牧不受命，趙使人㣲捕得斬之，非也。使不受命，韓倉安得不數之，豈非因廉頗不受代事而誤載乎？愚按：下章亦明。"
                },
                {
                    "paragraph": "出誃",
                    "zhushu": "元作䛂，"
                },
                {
                    "paragraph": "䛂",
                    "zhushu": "𥙷曰未詳。姚本作諔。"
                },
                {
                    "paragraph": "門也。",
                    "zhushu": "誃，别也。"
                },
                {
                    "paragraph": "右舉劒將自誅，臂短不能及，銜劒。徴之於柱以自刺。",
                    "zhushu": "徴，猶驗也。口銜劒，不自知其可死，即柱以為驗也。正曰：銜劒於口，因柱以自刺，驗其手之不能及也。"
                },
                {
                    "paragraph": "武安君死，五月，趙亡。",
                    "zhushu": "此七年誅牧，八年邯鄲為秦。補曰：終上文之旨。"
                },
                {
                    "paragraph": "平原令見諸公，必爲之言",
                    "zhushu": "𥙷曰：一本言之。"
                },
                {
                    "paragraph": "曰：嗟，嗞乎",
                    "zhushu": "嗞，亦嗟也。"
                },
                {
                    "paragraph": "司空馬！又以謂",
                    "zhushu": "元作為。"
                },
                {
                    "paragraph": "爲司空馬。逐於秦，非不智也；去趙，非不肖也。趙去司空馬而亡國。國亡者，",
                    "zhushu": "𥙷曰：一本而國亡。"
                },
                {
                    "paragraph": "非無賢人，不能用也。",
                    "zhushu": "元在秦，䇿彪謂従横之說，皆有所偏，而從人欲，合六弱以攻一強，其勢若可為也，患諸侯之不一耳。使諸侯而明於事變，不惑小利，不修小怨，并力合慮而西，雖不可以大有為，其於蹙秦有餘。惜乎，當時不知此也。自蘇秦死，從終不堅，秦兵四岀，諸侯挫於走北，其氣奪矣。司空馬欲以此時割趙之半，說秦而反其兵，因以復合天下之從，豈不謬㢤？夫以全趙，猶惴惴不自保，安能守半趙以自存手？秦有并吞天下之心，雖得半趙，不盡不正，而何以說之？諸侯勢去，自春中不能從以難秦，司空馬獨能之乎？故趙幽之亡，罪在用韓倉而殺李牧，無與司空馬、平原令，非篤論也。𥙷曰：秦䇿秦王資𩔖弱，以金，北遊燕趙而殺李牧。史稱秦多與趙王寵臣郭開金，為反間而殺牧。而廉頗傳稱頗之仇郭開，與使者金，使毁頗。及張釋之傳云：趙用李牧㡬覇。㑹趙王遷，立其毋倡也。遷用郭開䜛，卒誅李牧。列女傳云：趙悼后者，邯鄲倡女，前嫁𤔔一宗族，旣寡，悼襄王以其美而娶之。李牧諌云云，不聽。後生子遷，立爲幽閔王。后通於春平君，多受秦賂，而使王誅其良將李牧。趙亡後，大夫怨倡后之譛太子喜殺李牧，乃殺倡后，㓕其家。諸說皆可互考，但史因廉頗不受代事，而誤以爲牧，恐郭開、韓倉亦有差互耳。○三請爲其爲，必爲之爲，去聲。",
                    "type": 2
                },
                {
                    "paragraph": "秦使王翦攻趙，趙使李牧司馬尚禦",
                    "zhushu": "元作御。"
                },
                {
                    "paragraph": "御",
                    "zhushu": "𥙷曰禦通詩亦以御冬。"
                },
                {
                    "paragraph": "之。李牧數破走秦軍，殺秦將桓齮。王翦惡之，乃多與趙王寵臣郭開等金，使爲反間，曰：李牧、司馬尚欲與秦反趙，以多取封於秦。趙王疑之，使趙葱及顔㝡",
                    "zhushu": "史作聚。𥙷曰：一本葱作思，注：一作忩。"
                },
                {
                    "paragraph": "代將，斬李牧，廢司馬尚。後五",
                    "zhushu": "元作三。"
                },
                {
                    "paragraph": "三",
                    "zhushu": "𥙷曰：據司空馬云云，則當作五。"
                },
                {
                    "paragraph": "月，王翦因急擊，大破趙，殺趙軍，",
                    "zhushu": "𥙷曰：史作趙葱。"
                },
                {
                    "paragraph": "虜趙王遷及其將顔㝡，遂滅趙。",
                    "zhushu": "牧傳有𥙷曰齮。音蟻。",
                    "type": 2
                },
                {
                    "paragraph": "凡六十二章。",
                    "zhushu": "",
                    "type": 2
                },
                {
                    "paragraph": "前藍山書院山長劉鏞重校勘。",
                    "zhushu": ""
                }
            ]
        },
        {
            "name": "戰國䇿魏卷第七",
            "paragraphs": [
                {
                    "paragraph": "戰國䇿魏卷第七",
                    "zhushu": "",
                    "type": 1
                },
                {
                    "paragraph": "縉雲彪校註",
                    "zhushu": "",
                    "type": 2
                },
                {
                    "paragraph": "東陽呉師道重校",
                    "zhushu": "",
                    "type": 2
                },
                {
                    "paragraph": "魏",
                    "zhushu": "自髙陵以東，盡河東、河内，南有陳留及汝南之召陵、隱彊、新汲、西華、長平，穎川之舞陽、郾、許、傿陵，河南之開封、中牟、陽武、酸棗、卷。",
                    "type": 2
                },
                {
                    "paragraph": "桓子。",
                    "zhushu": "",
                    "type": 2
                },
                {
                    "paragraph": "智伯索地於魏桓子，魏桓子弗予。任章",
                    "zhushu": "魏人。"
                },
                {
                    "paragraph": "曰：何故弗予？桓子曰：無故索地，故弗予。任章曰：無故索地，鄰國必恐；重欲無厭，",
                    "zhushu": "重猶多。"
                },
                {
                    "paragraph": "天下必懼；君予之地，智伯必驕",
                    "zhushu": "元作憍。"
                },
                {
                    "paragraph": "憍。彼驕憍而輕敵，鄰國懼而相親。以相親之兵，待輕敵之國，智氏之命不長矣。周書曰：將欲敗之，必姑輔之；將欲取之，必姑與之。",
                    "zhushu": "補曰：王應麟曰。周書云云。此豈蘇秦所讀周書隂符者歟。老氏之言出于此。朱子曰：老子爲柱下史。故見此書。"
                },
                {
                    "paragraph": "君不如與之，以驕智伯。君何釋以天下圗智氏，",
                    "zhushu": "釋，猶舎也。何舎此而不爲。"
                },
                {
                    "paragraph": "而獨以吾國爲智氏資",
                    "zhushu": "元作質。"
                },
                {
                    "paragraph": "質",
                    "zhushu": "正曰：當音致。"
                },
                {
                    "paragraph": "乎？",
                    "zhushu": "舎此不圖，適足爲智氏来伐之資。正曰：與之以地，猶質也。"
                },
                {
                    "paragraph": "君曰：善。乃與之萬家之邑。一智伯大說，因索蔡、臯、狼",
                    "zhushu": "元作梁"
                },
                {
                    "paragraph": "梁",
                    "zhushu": "補曰：趙䇿作狼。"
                },
                {
                    "paragraph": "於趙，趙弗與，因圍晉陽。韓、魏反於外，趙氏應之於内，智氏遂亡。",
                    "zhushu": "",
                    "type": 2
                },
                {
                    "paragraph": "文侯、",
                    "zhushu": "桓子之孫補曰：名斯元年。威烈王二年丁巳。",
                    "type": 2
                },
                {
                    "paragraph": "韓、趙相難，韓索兵於魏，曰：願得借師以伐趙。魏文侯曰：寡人與趙兄弟，不敢從。趙又索兵以攻韓，文侯曰：寡人與韓兄弟，不敢從。二國不得兵，怒而反。巳乃知文侯已講",
                    "zhushu": "補曰：一本以講。"
                },
                {
                    "paragraph": "於已也。",
                    "zhushu": "二國不伐，知魏和之。"
                },
                {
                    "paragraph": "皆朝魏。",
                    "zhushu": "",
                    "type": 2
                },
                {
                    "paragraph": "樂羊爲魏將而攻中山，其子在中山，中山之君烹其子而遺之羮。樂羊坐於幕下而啜之，",
                    "zhushu": "啜，飲也。"
                },
                {
                    "paragraph": "盡一杯。文侯謂覩斯贊",
                    "zhushu": "魏人𥙷曰：姚云：後語作堵師。愚按：左傳：禇師段，宋共公子石食采於禇，其後可師號禇師，後因氏焉。又有堵師比，堵亦姓也。鄭有堵汝父。但此作堵師，則恐字有訛。"
                },
                {
                    "paragraph": "曰：樂羊以我之故，食其子之肉。贊對曰：其子之肉尚食之，其誰不食？樂羊既罷中山，文侯賞其功而疑其心。",
                    "zhushu": "彪謂樂羊，所謂隠忍以成就功名者也。子則旣烹矣，敵人遺之羮，將以亂其心也。有如不忍，而以慈愛沮其殺敵之心，則大事去矣，何救於亡？子故羊忍為此以怒衆而成功，乃其情則非恝然無以天性為者也。覩師賛之言，其謗書之渠乎？雖然，羊之義視分𡙡為有餘，比覆醢為不足，使其。投盃慷慨，一鼔而攄家國之憤，亦收功必矣。介胄之士，未可望之以聖人之地也。正曰：舜𥨸負而逃林囬弃千金之璧，䡖重之分審矣，豈肯以彼易此哉？劉子政以此事與西巴放麑並載，而曰巧詐不如拙，誠真名言也。鮑雖為之曲說，萬端奚救哉？項羽坐太公爼上，髙祖杯羮一語，貽愧千古，亦幸而不殺尔。不然，何以自立於天下乎？",
                    "type": 2
                },
                {
                    "paragraph": "西門豹爲鄴令，",
                    "zhushu": "鄴屬魏郡。"
                },
                {
                    "paragraph": "而辭乎魏文侯，文侯曰：子徃矣，",
                    "zhushu": "補曰：一本子徃子徃矣。"
                },
                {
                    "paragraph": "必就子之功而成子之名。西門豹曰：敢問就功成名亦有術乎？文侯曰：有之矣。",
                    "zhushu": "補曰：一本有之夫，夫屬下句。"
                },
                {
                    "paragraph": "郷邑老者而先受坐之士，",
                    "zhushu": "老者坐。先於衆。"
                },
                {
                    "paragraph": "子入而問其賢良之士，而師事之，求其好掩人之羙而揚人之醜者，而參驗之。夫物多相𩔖而非也。幽莠之㓜也似禾，",
                    "zhushu": "莠，禾下生草。幽，言其色茂。正曰：說文本云：禾粟下揚生草。莠，今狗尾也。"
                },
                {
                    "paragraph": "黧",
                    "zhushu": "元作驪。"
                },
                {
                    "paragraph": "驪牛之黄也似虎，",
                    "zhushu": "黧黒黄色也。驪乃深黒馬耳。正曰驪牛，猶言𤛆牛、狸牛，不必拘以色論，黧亦黑色也。爾雅。倉庚黧黄。盖言倉庚色黧黒而黄。増韻注黧黒而黄。誤也。"
                },
                {
                    "paragraph": "白骨疑象，武夫𩔖玉，",
                    "zhushu": "武夫石似玉。補曰：武夫即武砆。"
                },
                {
                    "paragraph": "此皆似之而非者也。",
                    "zhushu": "𥙷曰：夫子曰：不如郷人之善者好之，其不善者惡之。文侯之言亦此𩔖，而曰求其好掩人之羙而揚人之醜者參驗之，則其好賢也不誠，而且將以束䜛賊之徒，意則異矣。",
                    "type": 2
                },
                {
                    "paragraph": "文侯與虞人期獵。",
                    "zhushu": "虞人，掌山澤之官。正曰：孟子注：守苑囿之吏。鮑誤以書註虞言之。"
                },
                {
                    "paragraph": "是日飲酒樂，天雨，文侯將出，左右曰：今日飲酒樂，天又雨，公將焉之？文侯曰：吾與虞人期獵，雖樂，豈可不一會期哉？",
                    "zhushu": "昔與之期，今徃㑹之。"
                },
                {
                    "paragraph": "乃徃身自罷之。魏於是乎始強。",
                    "zhushu": "",
                    "type": 2
                },
                {
                    "paragraph": "魏文侯與田子方飲酒而稱樂。",
                    "zhushu": "音岳。"
                },
                {
                    "paragraph": "文侯曰：鐘聲不比乎？",
                    "zhushu": "比猶恊正曰比。音毗。不毗，言不和也。"
                },
                {
                    "paragraph": "左髙？",
                    "zhushu": "言左方之聲："
                },
                {
                    "paragraph": "田子方𥬇。文侯曰：奚𥬇？子方曰：臣聞之，君明則樂，官，",
                    "zhushu": "音洛。以治官爲樂正曰：通鑑無两則字，樂仍音岳。下文二語甚明可推。愚恐則乃明字訛衍。"
                },
                {
                    "paragraph": "不明則樂音。今君審於聲，",
                    "zhushu": "審言聴之察，"
                },
                {
                    "paragraph": "臣恐君之聾於官也。文侯曰：善。敬聞命。",
                    "zhushu": "彪謂周衰世主，無如魏文侯之賢者。夫其師友淵源，有子方、子夏之徒，誨誘規切之，雖欲無賢，可得乎？然則用真儒無敵於天下，信矣。補曰：大事記史以田子方爲文侯師。說苑載翟璜謂子方曰：公孫成進子夏而君師之，進段于木而君友之，進先生而君敬之。盖得其實。故書曰：𣈆魏斯好賢，師卜商，友段干木，敬田子方。",
                    "type": 2
                },
                {
                    "paragraph": "武侯。",
                    "zhushu": "文侯子補曰：名擊元年，安王十六年乙未。",
                    "type": 2
                },
                {
                    "paragraph": "魏武侯與諸大夫浮於西河，",
                    "zhushu": "補曰：正義云。西河即龍門河也。"
                },
                {
                    "paragraph": "稱曰：河山之險，不亦信固哉！王鍾",
                    "zhushu": "補曰：姚云：鍾一作錯。"
                },
                {
                    "paragraph": "侍坐，",
                    "zhushu": "元作王。"
                },
                {
                    "paragraph": "王曰：此𣈆國之所以強也。若善脩之，則覇王之業具矣。呉起對曰：吾君之言，危國之道也。而子又附之，是重危也。武侯忿然曰：子之言有說乎？呉起對曰：河山之險，信不足保也。是覇王之業不從此也。昔者三苗之居，左有",
                    "zhushu": "𥙷正曰：姚云：下句一本無有字，是。按史及下文可見。"
                },
                {
                    "paragraph": "彭蠡之波，",
                    "zhushu": "彭蠡湖在豫章彭澤。"
                },
                {
                    "paragraph": "右有洞庭之水，汶",
                    "zhushu": "元作文"
                },
                {
                    "paragraph": "文",
                    "zhushu": "𥙷曰：文未詳。史以岷作汶，此或逺言之。"
                },
                {
                    "paragraph": "山在其南，而衡山在其北。",
                    "zhushu": "衡南岳，在長沙湘南。"
                },
                {
                    "paragraph": "恃此險也，爲政不善而禹放逐之。夫",
                    "zhushu": "衍夫字。"
                },
                {
                    "paragraph": "夏桀之國，左天門之隂，",
                    "zhushu": "後志：髙都有天井関。註云：戰國䇿桀居天門，即此関也。"
                },
                {
                    "paragraph": "而右天谿之陽，",
                    "zhushu": "今按：天門即史太華、伊闕，彼言右，故此言左之隂。天谿即河濟，彼言左，故此言右之陽。正曰：按史左河濟，右泰，即太華，伊闕在其南，羊腸在其北，文不同。"
                },
                {
                    "paragraph": "盧睪在其北，",
                    "zhushu": "地缺𥙷曰：一本盧作廬，未詳。"
                },
                {
                    "paragraph": "伊、洛出其南，",
                    "zhushu": "孔曰：伊水出陸渾洛水之上。洛正曰：伊水出今商州上洛縣南熊耳山，至洛陽縣入洛。洛水出今商州洛南縣冡領山，至鞏縣入河。"
                },
                {
                    "paragraph": "有此險也，然爲政不善而湯伐之。殷紂之國，左孟門",
                    "zhushu": "太公世家註：晋山險𥙷曰。索隠云：在朝歌東北。"
                },
                {
                    "paragraph": "而右漳、滏，",
                    "zhushu": "元作釡"
                },
                {
                    "paragraph": "釡",
                    "zhushu": "𥙷曰滏。通借。"
                },
                {
                    "paragraph": "前帶河，後被山，有此險也，然爲政不善而武王伐之。且君親從臣而勝降城，城非不髙，",
                    "zhushu": "𥙷曰姚云：劉本此𣸸也字。"
                },
                {
                    "paragraph": "人民非不衆也，然而可得并者，政惡故也。從是觀之，地形險阻，奚足以覇王矣。武侯曰：善吾乃今日聞聖人之言也。西河之政專委之子矣。",
                    "zhushu": "起傳有小異。𥙷曰：起傳與說苑文同，末云：由此觀之，在徳不在險，君若不修徳，舟中之人盡爲敵國也。○史遷曰：呉起說武侯以形勢不如德，然行之扵楚，以刻暴少恩亡其軀。楊雄曰：羙哉言乎！使起之用兵每若斯，則太公何。以加諸二子，論之當矣，然其言不可以人廢也。西河，龍門之河地，即同、華、䓁州，魏之險阨也。一傳惠王，其地日削于秦，至納上郡之時盡矣，險豈足恃也哉？起之言，於是乎驗矣。",
                    "type": 2
                },
                {
                    "paragraph": "惠王",
                    "zhushu": "武侯子補曰：名罃元年，烈王六年辛亥。",
                    "type": 2
                },
                {
                    "paragraph": "魏公叔痤爲魏將而與韓趙戰澮北",
                    "zhushu": "說文：澮水出霍山，西南入汾。此二年敗韓馬陵，敗趙于懐。補曰：痤，祖戈反。"
                },
                {
                    "paragraph": "禽樂祚",
                    "zhushu": "趙將。"
                },
                {
                    "paragraph": "魏王說郊迎以賞田百萬禄之",
                    "zhushu": "閑田，以待甞有功者。"
                },
                {
                    "paragraph": "公叔痤反走再拜辭曰：夫使士卒不崩直而不𠋣",
                    "zhushu": "直直前，𠋣邪行。"
                },
                {
                    "paragraph": "棟撓而不避者",
                    "zhushu": "撓，折也。喻敵之壓巳。"
                },
                {
                    "paragraph": "此呉起餘教也。臣不能爲也。前脉地形之險阻，",
                    "zhushu": "脉見其幽，形見其𩔰。"
                },
                {
                    "paragraph": "决利害之俻，使三軍之士不迷惑者，巴寜、㸑襄之力也。",
                    "zhushu": "二、人下，所謂能士。"
                },
                {
                    "paragraph": "縣賞罰於前，使民昭然信之於後者，王之眀法也。見敵之可擊，鼓之不敢怠倦者，臣也。王特爲臣之右手，不倦賞臣可也。若以臣之有功，臣何功之有乎？王曰：善。於是索呉起之後，賜之田二十萬，巴寜、㸑襄田各十萬。王曰：公叔豈非長者哉！既爲寡人勝強敵矣，又不遺賢者之後，不能掩士之迹，公叔何可無益乎？故又與田四十萬，加之百萬之上，使百四十萬。故老子曰：聖人無積。盡以爲人，已愈有；既以與人，",
                    "zhushu": "既，亦盡也。"
                },
                {
                    "paragraph": "已愈多，公叔當之矣。",
                    "zhushu": "彪謂公叔：此言何其似魏絳也？方之郤至，驟稱其伐彼已　矣。𥙷曰：按史，田文既死，公叔爲相，而害呉起，以計疑起於武侯，起懼得罪而去之楚。公叔即痤也。澮北之戰，痤乃歸功於起之餘教，而使其嗣受賞，何其前後之戻邪？大事記：𩔰王七年，魏公孫痤敗韓師、趙師於澮。秦庻長囯伐澮，獲其將公孫痤。史記秦本紀及魏世家云虜公孫痤。惟趙世家秦魏年。表云虜太子痤。孟子，梁惠王長子死焉，盖太子申戰没於齊者也。凡史記是年言秦虜太子痤者，非。",
                    "type": 2
                },
                {
                    "paragraph": "魏公叔痤病，惠王徃，問之曰：公叔病即不可諱，",
                    "zhushu": "死者，人之所不能避，故云。"
                },
                {
                    "paragraph": "將奈社稷何？公叔痤對曰：痤有御庻子",
                    "zhushu": "此公族官，别於囯官及太子官正，曰公叔，曰痤，有御庻子，知爲痤之家臣，如甘羅爲文信侯、少庻子之比。說又見秦韓䓁䇿。"
                },
                {
                    "paragraph": "公孫鞅，願王以國事聽之也。爲弗能聽，勿使出境。王弗應。出而謂左右曰：豈不悲哉！以公孫之賢，而謂寡人必以國事聽鞅，不亦悖乎！",
                    "zhushu": "補曰：史載鞅之言曰：彼不能用君之言任臣，又安能用君之言殺臣乎？由是觀之，公叔知鞅而不能進將死之言，上不能量其君之聽否，下不能測鞅之去就，非悖而何？"
                },
                {
                    "paragraph": "公叔痤死，公孫鞅聞之，已葬，",
                    "zhushu": "補曰：大事記顯王八年公孫痤卒。觧題痤去年爲秦所獲，尋歸之而終於相位也。今年衛鞅自魏適秦，則痤死必在今年。"
                },
                {
                    "paragraph": "西之秦，孝公受而用之。秦果日以強魏，曰：以削。此非公叔之悖也，惠王之悖也。悖者之患，固以不悖者爲悖。",
                    "zhushu": "商君傳畧同。",
                    "type": 2
                },
                {
                    "paragraph": "秦、",
                    "zhushu": "衍韓字。"
                },
                {
                    "paragraph": "韓圍梁，",
                    "zhushu": "秦獻公二十三年，戰少梁，此九年，正曰：据鮑說以爲魏敗韓、趙于澮之年，少梁即獲公叔痤之戰，不聞燕、趙之救也。時方敗趙，趙豈得救之？此皆無據之言。且䇿云圍梁，不云少梁圍梁，必惠王徙都大梁後，不可考矣。徙都大梁在惠王三十一年。"
                },
                {
                    "paragraph": "燕、趙救之，謂山陽君",
                    "zhushu": "椘，宣䇿。言此人王同時也。"
                },
                {
                    "paragraph": "曰：秦戰而勝三國，秦必過周、韓而有梁。三國而勝秦，三國之力雖不足以攻秦，足以拔鄭，",
                    "zhushu": "新鄭，鄭近梁，故云正曰韓哀侯二年已㓕鄭，此鄭即謂韓。"
                },
                {
                    "paragraph": "計者，",
                    "zhushu": "爲梁計。"
                },
                {
                    "paragraph": "不如搆。三國攻秦。",
                    "zhushu": "元在趙䇿正曰：證據不明，且當從𥍊。",
                    "type": 2
                },
                {
                    "paragraph": "龐葱與太子質於邯鄲，",
                    "zhushu": "魏太子。"
                },
                {
                    "paragraph": "謂魏王曰：今一人言市有虎，王信之乎？王曰：否。二人言市有虎，王信之乎？王曰：寡人疑之矣。三人言市有虎，王信之乎？王曰：寡人信之矣。龐葱曰：夫市之無虎眀矣，然而三人言而成虎。今邯鄲去大梁也，逺於市，而議臣者過於三人矣，願王察之也",
                    "zhushu": "元作矣。"
                },
                {
                    "paragraph": "矣。王曰：寡人自爲知。",
                    "zhushu": "言不信人。"
                },
                {
                    "paragraph": "於是辤行而讒言先至。後太子罷質，果不得見。",
                    "zhushu": "史不書太子質事，以下章年時因𥍊次之扵，此正曰此䇿言邯鄲去大梁也，逺則徙都大梁以後事。惠王三十一年，秦虜公子卬，後徙梁，而韓、宋、魯、衛之朝乃恵王十五年也，𥍊次恐不以此。",
                    "type": 2
                },
                {
                    "paragraph": "梁王魏嬰",
                    "zhushu": "史作罃，音相近。"
                },
                {
                    "paragraph": "觴諸侯於苑䑓，",
                    "zhushu": "此十五年，魯、衞、宋、鄭君来朝。𥙷曰：大事記書韓、宋、魯、衞為序。解題云：是時魏恵王方強，諸侯相率而朝之也。索𨼆按：紀年，魯恭侯、宋桓侯、衛成侯、鄭𨤲侯。桓侯即公剔成，𨤲侯即昭侯。"
                },
                {
                    "paragraph": "酒酣，請魯君舉觴。",
                    "zhushu": "魯共公補曰：李善注文選引北堂書鈔皆作舉觚。大事記，魯君舉觴，古者於旅也。語於是道。古，即晋所謂杜舉也。"
                },
                {
                    "paragraph": "魯君興，避席擇言",
                    "zhushu": "擇善而言。"
                },
                {
                    "paragraph": "曰：昔者帝女",
                    "zhushu": "盖堯、舜、女正曰無考。"
                },
                {
                    "paragraph": "令儀狄",
                    "zhushu": "博物志言，禹時人。"
                },
                {
                    "paragraph": "作酒，而羙進之禹，禹飲而甘之，遂䟽儀狄，絶旨酒，曰：後世必有以酒亡其國者。齊桓公夜半不嗛，",
                    "zhushu": "嗛，口有所衘也。言不善食。補曰嗛，苦簟反。髙注快也，則當苦刼反。"
                },
                {
                    "paragraph": "易牙",
                    "zhushu": "太公世家註維巫字補曰知味者。"
                },
                {
                    "paragraph": "乃煎熬",
                    "zhushu": "元作敖。"
                },
                {
                    "paragraph": "敖",
                    "zhushu": "補曰。熬。古字通。"
                },
                {
                    "paragraph": "燔炙，",
                    "zhushu": "燔火𤑔物補曰：有汁而乾曰煎，乾煎曰熬。肉𤑔之曰燔，近火曰炙。"
                },
                {
                    "paragraph": "和調五味而進之。桓公食之而飽，至旦不覺，",
                    "zhushu": "飽而寢安，𥙷曰覺。居效反。"
                },
                {
                    "paragraph": "曰：後世必有以味亡其國者。晉文公得南之威，",
                    "zhushu": "未詳。"
                },
                {
                    "paragraph": "三日不聽朝，遂推南之威而逺之曰：後世必有以色亡其國者。椘王登強䑓而望崩山，左江而右湖，以臨彷徨，",
                    "zhushu": "自上觀下曰臨。集韻：彷徨、彷佯，仿佯，徙𠋣也。𥙷曰：姚云：強臺一作荆臺。崩山一作崇山。藝文𩔗。聚引彷徨一作方湟，亦藝文類聚引。"
                },
                {
                    "paragraph": "其樂忘死，",
                    "zhushu": "補曰：說苑云：椘昭王欲之荆䑓，司馬子綦進諌曰：荆䑓之逰，左洞庭之波，右彭蠡之水，南望獵山，下臨方准。其地使人遺老而忘死，王不可逰也。後漢邊譲遊章華䑓賦云：椘王遊雲夢之澤，息於荆䑓之上。前方淮之水，左洞庭之波，右頋彭蠡之隩，南眺巫山之阿。延目廣坐，騁觀終日。顧謂左史𠋣相曰：盛哉斯樂，可以遺老而忘死也。荆臺，即章華也。淮南子云：令尹子佩請飲荘王，荘王許諾云云。荘王曰：吾聞子樂於強臺。強臺者，南望料山，以臨方皇，左江而右淮，其樂忘死。若吾薄陋之人，不可以當此樂也。一料，山名。方皇，水名。右三說，聊記以廣聞。"
                },
                {
                    "paragraph": "遂　強䑓而弗登，曰：後世必有以髙臺、陂池",
                    "zhushu": "書註：澤障曰陂，停水曰池。"
                },
                {
                    "paragraph": "亡其國者。",
                    "zhushu": "盖荘王云："
                },
                {
                    "paragraph": "今主君之尊，儀狄之酒也；主君之味，易牙之調也；左白台而右閭須，",
                    "zhushu": "皆羙人。"
                },
                {
                    "paragraph": "南威之美也；",
                    "zhushu": "補曰：閭須見荀子。"
                },
                {
                    "paragraph": "前夹林而後蘭䑓，強䑓之樂也。",
                    "zhushu": "䑓林地缺，各在其國。"
                },
                {
                    "paragraph": "有一於此，足以亡其國。今主君兼此四者，可無戒與？梁王稱善相屬。",
                    "zhushu": "彪謂：魯，周公之後也，其教澤存焉。故齊仲孫湫曰：猶秉周礼。韓起亦云：周禮盡在魯矣。仲尼氏作，縉紳先生萃焉，於是特為中國禮義之邦。觀魯君之所稱說，則周、孔之澤深矣。舉觴一時，而為天下萬世之明戒，魯君豈非賢君哉？補曰：觀魯正深矣二語，大事記取。",
                    "type": 2
                },
                {
                    "paragraph": "魏恵王起境内衆，將太子申而攻齊。客謂公子理",
                    "zhushu": "申，弟也。正曰：註以下說推之，無明徴。"
                },
                {
                    "paragraph": "之傅曰：何不令公子泣，王太后止太子之行，事成則樹徳，不成則爲王矣。太子年少，不習於兵。田盼將也，而孫子",
                    "zhushu": "臏也。"
                },
                {
                    "paragraph": "善用兵，戰必不勝，不勝必禽。公子争之於王，王聽公子，公子必封。不聽公子，太子必敗；敗公子必立，立必爲王也。",
                    "zhushu": "彪謂止太子之行，正𧨏也，而志於樹徳為王，則譎矣。故夫譎正之間，不容髪人議論，豈以或出於正言未。卒而譎隨之，惟其心之不正故也。",
                    "type": 2
                },
                {
                    "paragraph": "魏太子自將過宋外黄，",
                    "zhushu": "補曰：髙註，太子申也。外黄，今東留。外黄，故宋城也，後徙睢陽。"
                },
                {
                    "paragraph": "外黄徐子",
                    "zhushu": "劉何别録徐子，外黄人。"
                },
                {
                    "paragraph": "曰：臣有百戰百勝之術，太子能聽臣乎？太子曰：願聞之。客曰：固願效之。今太子自將攻齊，大勝并莒，則冨不過有魏，而貴不益爲王。",
                    "zhushu": "爲王之外無加也。"
                },
                {
                    "paragraph": "若戰不勝，則萬世無魏。此臣之百戰百勝之術也。太子曰：諾。請必從公之言而還。客曰：太子雖欲還，不得矣。彼利太子之戰攻而欲滿其意者衆，",
                    "zhushu": "希，賞也。"
                },
                {
                    "paragraph": "太子雖欲還，恐不得矣。太子上車請還，其御曰：將出而還與北同，不如遂行。遂行。與齊人戰而死，卒不得魏。",
                    "zhushu": "元在宋䇿魏記：三十年有彪，謂此申生伐臯落。之例，晋國之覆轍也。里克之諌惠王，非忘之而忍爲之，故孟子以爲不仁。補曰：以過宋而徐子言之，從𥍊可。",
                    "type": 2
                },
                {
                    "paragraph": "齊、魏戰於馬陵，齊大勝，魏，殺太子申，覆十萬之軍。魏王召惠施而告之曰：夫齊，寡人之讎也，怨之至死不忘。國雖小，吾常欲悉起兵而攻之，何如？對曰：不可。臣聞之，王者得度，",
                    "zhushu": "法度。"
                },
                {
                    "paragraph": "而霸者知計。今王所以告臣者，䟽於度而逺於計。王固先屬怨於趙，",
                    "zhushu": "記：三十年，伐趙，趙告急於齊，齊救趙伐魏。正曰：按魏伐趙，趙告急於齊，齊救趙。伐魏，乃惠王十八年敗于桂陵時事。此三十年，魏龐㳙伐韓，齊田忌、孫臏伐魏以救韓。魏大發兵，使太子申將，與龐㳙合軍拒之，戰于馬陵，魏師大敗，殺太子申、龐㳙、魏龐以下，並大事記文。從孫璸傳記，又見秦齊䇿。"
                },
                {
                    "paragraph": "而後與齊戰。今戰不勝，國無守戰之備。王又欲悉起而攻齊，此非臣之所謂也。",
                    "zhushu": "謂謂得度知計。"
                },
                {
                    "paragraph": "王若欲報齊乎？則不如固變服",
                    "zhushu": "不爲人君服。"
                },
                {
                    "paragraph": "折節而朝齊，椘，王必怒矣。",
                    "zhushu": "威王。"
                },
                {
                    "paragraph": "王游人而合其𨷵，",
                    "zhushu": "㳺，謂使人㳺二國之間也。"
                },
                {
                    "paragraph": "則椘必伐齊。以休椘而伐罷齊，",
                    "zhushu": "罷。音疲。"
                },
                {
                    "paragraph": "則必爲椘禽矣。是王以椘毀齊也。魏王曰：善。乃使人報於齊，願臣畜而朝。",
                    "zhushu": "畜，自比犬馬也。"
                },
                {
                    "paragraph": "田嬰許諾。張丑曰：不可。戰不勝魏，",
                    "zhushu": "此設辭也。"
                },
                {
                    "paragraph": "而得朝禮，與魏和而下椘，此可以大勝也。",
                    "zhushu": "勝謂不敗耳，非戰勝。"
                },
                {
                    "paragraph": "今戰勝魏，覆十萬之軍而禽太子申，臣萬乗之魏而甲秦椘，",
                    "zhushu": "居二國之上補曰：姚本甲作卑。"
                },
                {
                    "paragraph": "此其暴戾定矣。",
                    "zhushu": "言二國謂齊暴戾决矣。正曰：定，止也，謂齊之怒止。"
                },
                {
                    "paragraph": "且椘王之爲人也，好用兵而甚務名，終爲齊患者必椘也。田嬰不聴，遂内魏王而與之並朝齊侯再三。趙氏醜之。椘王怒，自將而伐齊，趙應之，大敗齊於俆州。",
                    "zhushu": "彪謂施之䇿齊椘，如視白黒，數一二，可謂明矣，而不能止太子之將，何邪？豈言之而不聴邪？以施之智，其於䇿馬陵之戰，不劳慮矣。張丑者，亦施之倫歟？",
                    "type": 2
                },
                {
                    "paragraph": "惠施爲齊、",
                    "zhushu": "元作韓。"
                },
                {
                    "paragraph": "韓、魏交，",
                    "zhushu": "爲，猶合。"
                },
                {
                    "paragraph": "令太子鳴",
                    "zhushu": "魏記：唯申及赫名，餘不名。"
                },
                {
                    "paragraph": "爲質於齊，王欲見之。",
                    "zhushu": "魏王。"
                },
                {
                    "paragraph": "朱倉",
                    "zhushu": "魏人。"
                },
                {
                    "paragraph": "謂王曰：何不稱疾？臣請說。嬰子曰：魏王之年長矣，今有疾，公不如歸太子以徳之。不然，公子髙在楚，楚將内而立之，是齊抱空質而行不義也。",
                    "zhushu": "",
                    "type": 2
                },
                {
                    "paragraph": "襄王、",
                    "zhushu": "惠王子𥙷曰：名赫元年，顯王三十五年丁亥。正曰：大事記：周顯王三十五年，魏惠後元年。解題云：史記魏世家：惠王卒，子襄王立。襄王十六年卒，子哀王立。按通鑑考異、汲冡紀年：惠王三十六年改元，從一年始，至十六年稱惠成王卒，即惠王。也。疑史記誤分惠、成之世以爲二王之年也。哀王特不稱謚，謂之今王。世本：惠王生㐮王，而無哀王。今王者，㐮王也。今從之。愚按：秦惠之十四年，亦改後元年，即惠王之比。而襄之爲哀，直以字近而訛爾。",
                    "type": 2
                },
                {
                    "paragraph": "魏惠王死。葬有日矣，天大雨雪，至於牛目，",
                    "zhushu": "駕車用牛，故以及其目爲深候。"
                },
                {
                    "paragraph": "壞城郭，且爲棧道而葬。群臣多諌太子者，曰：雪甚，如此而䘮行，民必甚病之。官費又恐不給，請弛期",
                    "zhushu": "弛，觧也。昔約今觧。"
                },
                {
                    "paragraph": "更日。太子曰：爲人子而以民勞與官費用之故，而不行先王之䘮，不義也。子勿復言。群臣皆不敢言，而以告犀首。犀首曰：吾未有以言之也，",
                    "zhushu": "未得其說以說。"
                },
                {
                    "paragraph": "是其唯惠公乎？",
                    "zhushu": "施也。"
                },
                {
                    "paragraph": "請告惠公。惠公曰：諾。駕而見太子曰：𦵏有日矣。太子曰：然。惠公曰：昔王季歴𦵏於楚山之尾，灓水齧其墓，",
                    "zhushu": "灓，漏流也。補曰：姚云：後語作蠻水。註引荆楚記：宜都烏水，按季歴卒，葬鄠縣之南。皇甫謐云：楚山，一云潏山，鄠之南山，雖有楚山之名，不宜得蠻水所齧。灓音鸞。說文云：漏，流也。一曰漬也。墓爲漏流所漬，故云。吕氏春秋作葬於渦水之尾，後云：天故使明水見之。𥘉學記引一作渦山，論衡作滑山。"
                },
                {
                    "paragraph": "見棺之前和。",
                    "zhushu": "和棺兩頭木𥙷曰：玉篇耕胡戈、户卧二反，廣韻作𤖱，皆云棺頭也。此作和，盖音通。"
                },
                {
                    "paragraph": "文王曰：嘻！先君必欲一見群臣百姓也夫！故使灓水見之。於是出而爲之張朝，",
                    "zhushu": "張幕帟如朝廷然。𥙷曰：姚本張於朝註後語張悵以朝。按周禮掌次以待張事。"
                },
                {
                    "paragraph": "百姓皆見之，三日而後更葬，此文王之義也。今葬有日矣，而雪甚，及牛目，難以行。太子爲及日之故，得毋嫌於欲亟葬乎？願太子更日。先王必欲少留而扶社稷，安黔首也，",
                    "zhushu": "秦稱民黔首，非此時語也。正曰禮𥙊義亦。有黔首字，非始於秦。"
                },
                {
                    "paragraph": "故使雪甚，因弛期而更爲日，",
                    "zhushu": "爲。猶撰。正曰：下文有。"
                },
                {
                    "paragraph": "此文王之義也。若此而弗爲，意者羞法文王乎？太子曰：甚善。敬弛期，更擇日。惠子非徒行其說也，又令太子未葬其先王，而又因說文王之義。說文王之義以示天下，豈小功也哉？",
                    "zhushu": "𥙷曰：雨，去聲。爲之爲，及之爲，去聲。張，之亮反。",
                    "type": 2
                },
                {
                    "paragraph": "俆州之役，",
                    "zhushu": "楚敗齊也。齊宣十年，此二年正曰惠王，後二年補曰徐州，見齊䇿。"
                },
                {
                    "paragraph": "犀首謂梁王曰：何不陽與齊而隂結於楚？二國恃王，",
                    "zhushu": "衍齊字。"
                },
                {
                    "paragraph": "齊",
                    "zhushu": "𥙷曰：一本於此下有楚字。"
                },
                {
                    "paragraph": "必戰。齊戰勝楚，而與乗之，",
                    "zhushu": "與齊乗楚。"
                },
                {
                    "paragraph": "必取方城之外。楚戰勝齊，",
                    "zhushu": "衍敗字。"
                },
                {
                    "paragraph": "敗",
                    "zhushu": "𥙷曰：姚云：一本無此字。正曰：即楚敗齊將申縳，泗上之役見秦䇿。"
                },
                {
                    "paragraph": "而與乗之，是太子之讎報矣。",
                    "zhushu": "太子申。",
                    "type": 2
                },
                {
                    "paragraph": "蘇子爲趙合從，說魏王曰：大王之地，南有鴻溝、",
                    "zhushu": "項羽紀注。詳在滎陽。補曰蘇子。秦也。下南有字。恐衍。"
                },
                {
                    "paragraph": "陳、汝，",
                    "zhushu": "汝水岀弘農，入淮。補曰：陳、宛丘，豫州界。汝恐連下南字，汝南郡也，而下衍有字。"
                },
                {
                    "paragraph": "南有許、鄢、昆陽、邵陵、舞陽、",
                    "zhushu": "鄢下並属頴川。正曰：鄢，史作郾。索隱云：頴川有許、郾二縣，又有鄢陵縣，故所稱多惑。昆水出南陽。昆陽、舞陽属頴川，邵陵属汝南。"
                },
                {
                    "paragraph": "新郪，",
                    "zhushu": "属南陽。正曰：索隠云，属汝南郡，即郪丘，七思反，又音妻。史有新都字，新都属南陽，鮑誤入。"
                },
                {
                    "paragraph": "東有淮、頴、",
                    "zhushu": "水出頴川陽城。補曰：淮見前。"
                },
                {
                    "paragraph": "沂、",
                    "zhushu": "水出泰山盖縣，"
                },
                {
                    "paragraph": "黄、",
                    "zhushu": "即陳留外黄。正曰：黄說見秦䇿大事記，如鮑說。"
                },
                {
                    "paragraph": "煮棗、無踈，",
                    "zhushu": "𥙷曰：姚本煮棗下有海鹽字。徐廣云：煮棗在濟。隂。宛句，正義云：兾州信都縣東北有煮棗田。宛句者在河南，信都者在河北。無踈，姚註曽作無胥，史同。按蘇代曰：决　胥之口，魏無虚、頓丘。徐廣云：紀年：魏救山，塞集胥口。正義云：魏志，武帝於清淇口東，因胥故瀆，開白溝，道清、淇二水入焉。"
                },
                {
                    "paragraph": "西有長城之界，",
                    "zhushu": "榮陽卷縣有長城，經陽武到密補目。大事記：今開封陽武縣。魏惠王十二年，魏龍賈帥師築長城于西邊。長城，即上所指。又十九年，魏築長城，塞固陽。正義云：自鄭、濵、洛、北庭銀州至勝州固陽縣爲塞。固陽有連山，東。西黄河西南至夏㑹䓁州。按蘇秦說合從在恵王後二年。後七年納上郡地，則此時固陽之長城猶魏地也。"
                },
                {
                    "paragraph": "北有河外、卷、衍、燕、酸棗。",
                    "zhushu": "補曰：正義云：河外謂河南地。卷丘權反，在鄭州原武縣北。衍、燕、酸棗，見秦䇿。史無燕字。按張儀說魏亦云秦下兵攻河外，拔卷、衍、燕、酸棗。正義謂河外即其地也。"
                },
                {
                    "paragraph": "地方千里，名雖小，然而廬田廡舍",
                    "zhushu": "廬，田間屋。廡，廊下周屋。"
                },
                {
                    "paragraph": "曽，無所芻牧，牛馬之地，",
                    "zhushu": "居人多故。"
                },
                {
                    "paragraph": "人民之衆，車馬之多，日夜行不休已，無以異於三軍之衆。",
                    "zhushu": "行人多故如軍陣。"
                },
                {
                    "paragraph": "臣𥨸料之，大王之國不下於楚，然横人訹",
                    "zhushu": "元作謀，史作怵。"
                },
                {
                    "paragraph": "謀，",
                    "zhushu": "正曰：怵，音黜，恐也。訹，音恤，誘也。䇿字通見前。然作謀目，可謂横人爲王謀。"
                },
                {
                    "paragraph": "王外交強虎狼之秦，以侵天下，卒有國患，",
                    "zhushu": "國謂魏。"
                },
                {
                    "paragraph": "不被其禍。",
                    "zhushu": "謂横人。"
                },
                {
                    "paragraph": "夫挟強秦之勢以内刼其主，罪無過此者。且魏，天下之強國也；大王，天下之賢主也，今乃有意西面而事秦，稱東藩，築帝宫，",
                    "zhushu": "爲秦築宫，備其廵幸。"
                },
                {
                    "paragraph": "受冠帶，",
                    "zhushu": "受服於秦。"
                },
                {
                    "paragraph": "祠春秋，",
                    "zhushu": "助秦𥙊。"
                },
                {
                    "paragraph": "臣𥨸爲大王愧之。臣聞越王勾踐以散卒三千",
                    "zhushu": "散則非梟勇。"
                },
                {
                    "paragraph": "禽夫差於干遂，",
                    "zhushu": "補曰：干遂見秦䇿。"
                },
                {
                    "paragraph": "武王卒三千人，革車三百乗，斬紂於牧之野。豈其士卒衆哉？誠能振其威也。今𥨸聞大王之卒，武力二十餘萬，蒼頭二十萬，",
                    "zhushu": "盖以青帕首。項紀註：士卒皂巾𥙷曰：史記註：魏氏武卒，衣三属之甲，操十二石之弩，負矢五十，置戈其上，冠胄帶劒，嬴三日之糧，日中而趨百里。大事記：荀卿所謂魏之武卒也。"
                },
                {
                    "paragraph": "𡚒擊二十萬，厮徒十萬，",
                    "zhushu": "𥙷曰：正義云：厮徒，謂烹炊供養雜役。厮音斯。"
                },
                {
                    "paragraph": "車六百乘，騎五千。疋，此其過越王勾踐、武王逺矣。今乃刼於群臣之說而欲臣事秦。夫事秦必割地效質，故兵未用而國巳𧇊矣。凡群臣之言事秦者，皆姦臣，非忠臣也。夫爲人臣，割其主之地以外交，偷取一旦之㓛，",
                    "zhushu": "偷，苟且也。"
                },
                {
                    "paragraph": "而不顧其後，破公家而成私門，外挟強秦之勢，以内刼其主，以求割地，願大王之熟察之也。周書曰：綿綿不絶，",
                    "zhushu": "綿，薄弱也。正曰：詩綿綿𤓰瓞，傳不絶貌。"
                },
                {
                    "paragraph": "蔓蔓",
                    "zhushu": "元作縵。"
                },
                {
                    "paragraph": "縵縵。若何？",
                    "zhushu": "蔓，延也。若縵則無文之稱耳。若何。言不可柰何。正曰蔓縵字通借。"
                },
                {
                    "paragraph": "毫毛不拔，",
                    "zhushu": "喻樹之萌，"
                },
                {
                    "paragraph": "將成斧柯。",
                    "zhushu": "柯，斧柄𥙷曰：家語：孔子觀周廟金人之銘曰：㷔㷔不滅，炎炎若何。㳙㳙不壅，終為江河。綿綿不絶，或成網羅。豪末不札，將尋斧柯云云。䇿謂周書，其指此歟？"
                },
                {
                    "paragraph": "前慮不定，後有大患，將奈之何？大王誠能聽臣，六國從親，専心并力，則必無強秦之患。故弊邑趙王",
                    "zhushu": "肅侯。"
                },
                {
                    "paragraph": "使使臣獻愚計，奉眀約，在大王詔之。魏王曰：寡人不肖，未甞得聞明教。今主君以趙王之詔詔之，敬以國從。",
                    "zhushu": "秦傳有：",
                    "type": 2
                },
                {
                    "paragraph": "張儀欲并相秦、魏，",
                    "zhushu": "儀相魏在此十三年，正曰秦惠後三年，魏惠後十三年。"
                },
                {
                    "paragraph": "故謂魏王曰：儀請以秦攻三川。王以其間約南陽，",
                    "zhushu": "約謂使韓，以此與魏。"
                },
                {
                    "paragraph": "韓氏亡。史厭",
                    "zhushu": "韓氏之亡史名厭。"
                },
                {
                    "paragraph": "謂趙獻",
                    "zhushu": "與厭俱在楚。正曰。無考。"
                },
                {
                    "paragraph": "曰：公何不以楚佐儀，求相之於魏？韓恐亡，必南走楚。",
                    "zhushu": "補曰：走。音奏。"
                },
                {
                    "paragraph": "儀兼相秦、魏，則公亦必并相楚、韓也。",
                    "zhushu": "儀因獻得相，必德獻。楚得韓，儀必緩攻韓，亦德獻也。",
                    "type": 2
                },
                {
                    "paragraph": "魏王將相張儀，犀首弗利，",
                    "zhushu": "𥙷曰：大事記：魏惠王後十三年，張儀相魏，魏不事秦，以公孫衍代相。"
                },
                {
                    "paragraph": "故令人謂韓公叔曰：張儀巳合秦、魏矣。其言曰：魏攻南陽，秦攻三川，韓氏必亡。且魏王所以貴張子者，欲得地也，則韓之南陽舉矣。子盍少委焉",
                    "zhushu": "請以事委衍。"
                },
                {
                    "paragraph": "以爲衍功，",
                    "zhushu": "有功，魏乃任之。正曰大事記。令韓以與魏南陽爲公孫衍之功。"
                },
                {
                    "paragraph": "則秦、魏之交可廢矣。",
                    "zhushu": "魏任衍則聽其所爲。"
                },
                {
                    "paragraph": "如此，則魏必圖秦而棄儀，收韓而相衍。公叔以爲然，因而委之犀首以爲功，果相魏。",
                    "zhushu": "衍傳有補曰：大事記魏王不𦗟儀者，公孫衍間之也。衍傳稱衍相魏，張儀去，則不然。以儀傳考之，儀慙無以歸報，留魏四𡻕，而魏王卒復說其嗣君乆之，始去魏相秦爾。愚謂儀說魏合秦襄王乆，而後聴恵王之崛強，猶未入其言，故公孫衍之間易爲力也。",
                    "type": 2
                },
                {
                    "paragraph": "椘許魏六城，與之伐齊而存燕。張儀欲敗之，謂魏王曰：齊畏三國之合也，",
                    "zhushu": "楚、魏、燕。"
                },
                {
                    "paragraph": "必反燕地",
                    "zhushu": "此齊宣因䘮伐燕所得。正曰：按史易王𥘉立，齊宣王因䘮伐我，取十城。蘇秦說齊，使復歸燕十城，必非此時。䇿云伐齊存燕，盖齊人破燕後事也。"
                },
                {
                    "paragraph": "以下楚，楚、",
                    "zhushu": "衍趙字。"
                },
                {
                    "paragraph": "趙",
                    "zhushu": "正曰：姚本下句亦云失谋於椘趙。"
                },
                {
                    "paragraph": "必聴之，而不與魏六城，是王失謀於椘，而樹怨",
                    "zhushu": "衍而字。"
                },
                {
                    "paragraph": "而",
                    "zhushu": "補曰：疑衍。"
                },
                {
                    "paragraph": "於齊、秦也。齊遂伐趙，",
                    "zhushu": "趙、魏鄰也，伐之以動魏。"
                },
                {
                    "paragraph": "取乘丘，",
                    "zhushu": "属泰山。補曰：正義云：乗丘故城在兖州瑕丘縣西北。"
                },
                {
                    "paragraph": "收侵地，虚頓丘，危",
                    "zhushu": "補曰：虚謂殷虚。今相州所理頓丘故城，在魏州頓丘縣東北。括地志：二城時屬魏，餘見秦策。"
                },
                {
                    "paragraph": "椘，破南陽。九夷，",
                    "zhushu": "疑當爲九嶷。正曰：此南陽堵赭、同陽属荆州者，以下文連九嶷、許、鄢言之故也。大事記李斯書云：恵王用張儀計，南取漢中，包九夷，制鄢、郢。九夷即属楚之夷，方孔子在陳、蔡，相去不逺，所以有欲居九夷之言。此與集註異。愚謂此言破南陽之九夷也。"
                },
                {
                    "paragraph": "内沛、",
                    "zhushu": "豫州郡内言入其地，正曰内。沛地名，必非豫州者。"
                },
                {
                    "paragraph": "許、鄢陵、危。王之所得者新觀也，",
                    "zhushu": "属魏郡。補曰：正義引括地志，觀津在兾州棗陽。一云武邑縣東南，本趙邑，今属魏。今詳名新觀者，恐以此大事記主属清河。又云魏惠王三年，齊伐魏，取觀津。赧王四十二年，魏冉販趙，魏取趙觀津。所属不常。"
                },
                {
                    "paragraph": "而道涂。宋、衞爲制，",
                    "zhushu": "言雖得新觀，路所從出，又限二國。"
                },
                {
                    "paragraph": "事敗，爲趙驅，",
                    "zhushu": "敗，謂椘不與也。椘不與，則齊伐趙，亡將及魏，故奔走援之。"
                },
                {
                    "paragraph": "事成，功縣宋、衞。",
                    "zhushu": "成，謂椘與。之地。受地，必由二國縣言輕重繋之。"
                },
                {
                    "paragraph": "魏王弗聽也。張儀告公仲，令以饑故，賞韓王以近河外。",
                    "zhushu": "賞，猶勸也。韓時飢，因勸之就粟於河外。河外近魏，故魏恐韓王宣恵也。正曰：此句不可觧，恐韓王字當在令下而衍一以字，謂公仲令韓王以饑故，賞賜近河外之民。"
                },
                {
                    "paragraph": "魏王懼，問張子。張子曰：秦欲救齊，韓欲攻南陽，",
                    "zhushu": "𥙷曰：此河内修武。"
                },
                {
                    "paragraph": "秦、韓合而欲攻南陽，無異也。",
                    "zhushu": "言無他。"
                },
                {
                    "paragraph": "且以遇卜王，",
                    "zhushu": "两君相遇，則講信修睦，故遇者，相好也。"
                },
                {
                    "paragraph": "王不遇，秦、韓之卜也决矣。",
                    "zhushu": "决無他疑。韓以魏不與秦遇，知其惡我，必合秦而攻魏。"
                },
                {
                    "paragraph": "魏王遂尚遇秦，信韓",
                    "zhushu": "尚言欲之甚。"
                },
                {
                    "paragraph": "廣魏，救趙，",
                    "zhushu": "廣，猶心廣體胖，云樂之也。此著書者述其遇秦之效，魏昔懼而今心廣，又豈能止齊伐趙也。正曰：寛廣也，寛魏之憂也。"
                },
                {
                    "paragraph": "斥",
                    "zhushu": "元作尺。"
                },
                {
                    "paragraph": "尺",
                    "zhushu": "補曰：未詳。"
                },
                {
                    "paragraph": "楚人遽於革下，",
                    "zhushu": "地缺革豈鬲邪？遽傳，遽，楚以傳来許地，魏斥之也。補曰：姚本革下遽未詳，恐有缺誤。革疑華。"
                },
                {
                    "paragraph": "伐齊之事遂敗。",
                    "zhushu": "",
                    "type": 2
                },
                {
                    "paragraph": "張儀惡陳軫於魏王曰：軫善事楚，爲求壤地也。甚力",
                    "zhushu": "衍之字。"
                },
                {
                    "paragraph": "之。左華",
                    "zhushu": "未詳。補曰：楚䇿作左爽。"
                },
                {
                    "paragraph": "謂陳軫曰：儀善於魏王，魏王甚愛之，公雖百說之，猶不聽也。公不如以",
                    "zhushu": "𥙷曰曰如下冝有以字，楚䇿有。"
                },
                {
                    "paragraph": "儀之言爲資，而反於楚王。",
                    "zhushu": "反言報之王懐王。"
                },
                {
                    "paragraph": "陳軫曰：善。因使人先言於楚。",
                    "zhushu": "軫自是如楚。正曰：楚䇿云：楚王喜，欲復之。未知即以此時如楚否？䇿云：儀善於魏王，王甚愛之。當是恵王時事。補曰：軫之荅秦王曰：子胥忠其君，天下皆欲以爲臣；孝巳愛其親，天下皆欲以爲子。臣不忠於王，楚何以臣爲忠？斯言冝若自信矣。今也因張儀謂其善事楚，爲求壤地，乃以爲資而反楚，則前日所云一時口給禦人耳，豈其情哉？",
                    "type": 2
                },
                {
                    "paragraph": "張儀欲窮陳軫，",
                    "zhushu": "時在楚。"
                },
                {
                    "paragraph": "令魏王召而相之來，將倍",
                    "zhushu": "元作悟，音背。"
                },
                {
                    "paragraph": "悟",
                    "zhushu": "補曰：字誤。姚云：曽作梏。"
                },
                {
                    "paragraph": "之。將行，其子陳應止其公之行，",
                    "zhushu": "公翁同。項羽紀註謂父。"
                },
                {
                    "paragraph": "曰：物之湛者，不可不察也。",
                    "zhushu": "湛謂其謀之深。"
                },
                {
                    "paragraph": "鄭彊出秦，",
                    "zhushu": "強自秦出在楚。補曰：韓䇿鄭強載金入秦，請伐韓。此云出秦也。"
                },
                {
                    "paragraph": "曰：應爲智。",
                    "zhushu": "言能止其父。補曰：姚本註：曽，智作之。"
                },
                {
                    "paragraph": "夫魏欲絶楚、齊，必重迎公。",
                    "zhushu": "軫在楚必合齊，而魏欲離之，故迎軫。"
                },
                {
                    "paragraph": "郢中不善公者，欲公之去也，必勸王多公之車。",
                    "zhushu": "王楚懷補曰：郢中止去也。讀車字句。"
                },
                {
                    "paragraph": "公至宋，道稱　而母行，使人謂齊王",
                    "zhushu": "閔正曰：大事記張儀相魏在惠王後十三年，尋以公孫衍代襄王二年，因請成于秦，爲秦相。後八年，秦岀之魏，次年死。其在位多惠王時，與齊宣相渉。"
                },
                {
                    "paragraph": "曰：魏之所以迎我者，欲以絶齊、楚也。齊王曰：子東",
                    "zhushu": "使東来齊。"
                },
                {
                    "paragraph": "無之魏而見寡人也，請封子。因以魯侯之車迎之。",
                    "zhushu": "",
                    "type": 2
                },
                {
                    "paragraph": "張儀欲以魏合於秦、韓而攻齊、楚。惠施欲以魏合於齊、楚，以案兵，人多爲張子於王所。",
                    "zhushu": "所猶處。"
                },
                {
                    "paragraph": "惠子謂王曰：小事也，謂可者，謂不可者正半，況大事乎！以魏合於秦、韓而攻齊、楚，大事也，而王之群臣皆以爲可。不知是其可也，如是其明耶？亡群臣之智術也，",
                    "zhushu": "亡得矣也。正曰：姚本亡作而，下文有。"
                },
                {
                    "paragraph": "如是其同耶？是其可也，未如是其明也，而群臣之智術也，又非皆同也，是其有半塞也。",
                    "zhushu": "塞不明。"
                },
                {
                    "paragraph": "所謂刼王者，失其半者也。",
                    "zhushu": "事不明而欲王必從，是刼王也。王而從之，失其半矣。正曰：此策言小事人可否者，且正半，而此大事人皆同聲，必非皆知其可而智術之皆同者，則明與不明者居半也。彼刼王以必從，失其明者之半也。此䇿云欲以魏合於秦、韓，亦當是惠王時。",
                    "type": 2
                },
                {
                    "paragraph": "張",
                    "zhushu": "衍子字："
                },
                {
                    "paragraph": "子",
                    "zhushu": "補曰：姚云：劉去此字。"
                },
                {
                    "paragraph": "儀以秦相魏，齊、楚怒而欲攻魏。雍沮",
                    "zhushu": "魏人。"
                },
                {
                    "paragraph": "謂張子曰：魏之所以相公者，以公相則國家安而百姓無患。今公相而魏受兵，是魏計過也。齊、楚攻魏，公必危矣。張子曰：然則柰何？雍沮曰：請令齊、楚觧攻。雍沮謂齊、楚之君",
                    "zhushu": "閔懷。"
                },
                {
                    "paragraph": "曰：王亦聞張儀之約秦王乎？",
                    "zhushu": "惠。"
                },
                {
                    "paragraph": "曰：王若相儀於魏，齊、楚惡，儀，必攻魏。魏戰而勝，是齊、楚之兵折，而儀固得魏矣。若不勝",
                    "zhushu": "衍魏字。"
                },
                {
                    "paragraph": "魏，魏必事秦以持其國，必割地以賂王。若欲復攻，",
                    "zhushu": "秦攻齊，楚正曰：言魏割地合於秦，齊、楚復攻魏而秦救之，則齊、楚罷敝，不足以應秦。此䇿亦當在惠王時。"
                },
                {
                    "paragraph": "其弊不足以應秦。",
                    "zhushu": "二囯甞戰，今必弊，故不能當秦。"
                },
                {
                    "paragraph": "此儀之所以與秦王隂相結也。今儀相魏而攻之，是使儀之計當於秦也，非所以窮儀之道也。齊、楚之王曰：善。乃遂觧攻於魏。",
                    "zhushu": "𥙷曰：齊䇿秦惠王死，儀乞之梁以致齊伐。儀使馮喜說齊王云云，其言頗與雍沮𩔖。",
                    "type": 2
                },
                {
                    "paragraph": "哀王",
                    "zhushu": "襄王子元年慎靚王三年癸卯。正曰：哀當作襄，說見前。鲍所次多惠王時事，見各條。",
                    "type": 2
                },
                {
                    "paragraph": "謂",
                    "zhushu": "補𥙷曰：章首有缺文。"
                },
                {
                    "paragraph": "張儀：臣",
                    "zhushu": "𥙷。"
                },
                {
                    "paragraph": "謂齊王",
                    "zhushu": "閔正曰：見前。"
                },
                {
                    "paragraph": "曰：王不如資韓朋，與之逐張儀於魏。魏因相犀首，",
                    "zhushu": "齊使相之。"
                },
                {
                    "paragraph": "因以齊、魏廢韓朋而相公叔以伐秦。公仲聞之，必不入於齊，㩀公於魏，",
                    "zhushu": "此士言其效也。齊廢公仲而逐儀，故公仲據儀不合齊。"
                },
                {
                    "paragraph": "是公無患。",
                    "zhushu": "此士計，非先逐張儀，不能得衍合魏，非合魏不能廢朋。朋怒則復善儀矣。於此然後知公仲之名朋也。元在韓䇿正曰：事與公仲、公叔相渉，當從𥍊䇿有魏因相犀首之語，當是惠王時，說見下章。",
                    "type": 2
                },
                {
                    "paragraph": "陳軫爲秦使於齊，過魏，求見犀首。犀首謝陳軫。",
                    "zhushu": "辭不之見。"
                },
                {
                    "paragraph": "陳軫曰：軫之所以來者，事也。公不見軫，軫且行，不得待異曰矣。犀首乃見之。陳軫曰：公惡事乎？何爲飲食而無事？",
                    "zhushu": "衍無事必来四字。"
                },
                {
                    "paragraph": "無事必來。",
                    "zhushu": "𥙷曰四字，恐因下文衍。"
                },
                {
                    "paragraph": "犀首曰：衍不肖，不能得事焉，何敢惡事？陳軫曰：請移天下之事於公。犀首曰：柰何？陳軫曰：魏王使李從",
                    "zhushu": "諸多趙人。"
                },
                {
                    "paragraph": "以車百乗使於楚，公可以居其中而疑之。公謂魏王曰：",
                    "zhushu": "軫教衍。"
                },
                {
                    "paragraph": "臣與燕、趙故矣，",
                    "zhushu": "言與之故。"
                },
                {
                    "paragraph": "數令人召臣也，曰：無事必来。今臣無事請謁，而徃無乆，",
                    "zhushu": "言不乆於彼。"
                },
                {
                    "paragraph": "旬五之期，",
                    "zhushu": "期以十日五日。"
                },
                {
                    "paragraph": "王必無辤以止公。公得行，因自言於庭曰：臣急使燕、趙，",
                    "zhushu": "言有急事出使。"
                },
                {
                    "paragraph": "急約車爲行具。",
                    "zhushu": "行所當具。"
                },
                {
                    "paragraph": "犀首曰：諾。謁魏王。魏王許之，即明言使燕、趙。諸侯客聞之，皆使人告其王曰：李從以車百乗使楚。犀首以車三十乗使燕、趙。齊王",
                    "zhushu": "閔。"
                },
                {
                    "paragraph": "聞之，恐後天下得魏，",
                    "zhushu": "恐得魏後於諸侯。"
                },
                {
                    "paragraph": "以事屬犀首，犀首受齊事。魏王止其使。",
                    "zhushu": "𥘉以無事請行。今有齊事，魏亦且任之，故止之。"
                },
                {
                    "paragraph": "燕、趙聞之，亦以事屬犀首。楚王",
                    "zhushu": "懷。"
                },
                {
                    "paragraph": "聞之，曰：李從約寡人，今燕、齊、趙皆以事因犀首，",
                    "zhushu": "魏爲主約，故諸侯因衍以合魏。"
                },
                {
                    "paragraph": "犀首必欲寡人，寡人欲之。乃倍李從而以事因犀首。",
                    "zhushu": "從與衍皆爲魏約耳，而因衍者衆，故楚亦因之。背從者，欲專於衍也。"
                },
                {
                    "paragraph": "魏王曰：所以不使犀首者，以爲不可。",
                    "zhushu": "不可任。"
                },
                {
                    "paragraph": "今四國屬以事，寡人亦以事因焉。犀首遂主天下之事，復相魏。",
                    "zhushu": "復言得四囯又相魏也，非巳相罷而又復衍，傳有在張儀𥘉相之後。彪謂軫之所立，唯此有七囯，捭闔風氣，不然，醇乎醇矣。補曰：軫傳以李從爲田需，正曰：陳軫過犀首而不見，宜若有憾焉，而必見之，又教之以收天下之事任，何也？二人皆不善於張儀者也。激犀首以重任，皆所以傾儀而已。鮑氏於軫深所歸重，此章知其失不可揜，則曰：不然，醇乎醇矣。鮑因軫荅秦王之楚之對，而亟加矜奬，曲爲之說，故愚亦屢擿其微，非好爲攻發也。犀首相在惠王時，說見下章。",
                    "type": 2
                },
                {
                    "paragraph": "齊王",
                    "zhushu": "閔。"
                },
                {
                    "paragraph": "將見燕、趙、楚之相扵、衛，約外魏。",
                    "zhushu": "不親之。"
                },
                {
                    "paragraph": "魏王懼，恐其謀伐魏也，告公孫衍。公孫衍曰：王與臣百金，臣請敗之。王爲約車載百金。犀首期齊王至之，曰：",
                    "zhushu": "度其至衛之日。"
                },
                {
                    "paragraph": "先以五十乘至衛，間齊行人",
                    "zhushu": "𥙷。"
                },
                {
                    "paragraph": "以百金",
                    "zhushu": "間私見之正曰間，居諌反，投間隙也。行以百金，猶云行幾金於某。"
                },
                {
                    "paragraph": "以請。先見齊王，乃得見。因乆坐安，從容談。二國之相怨，謂齊王曰：王與三國約外魏，魏使公孫衍来，今乆與之談，是王謀三國也。齊王曰：魏王聞寡人来，使公孫子勞寡人，寡人無與之語也。三國之相不",
                    "zhushu": "元作不相。"
                },
                {
                    "paragraph": "不相",
                    "zhushu": "補曰：字殽久，當作相不。"
                },
                {
                    "paragraph": "信，齊王之遇遇，事遂敗。",
                    "zhushu": "按：上章張儀將相魏，犀首以計去之，乃得相，而儀相魏四𡻕，則所謂以計去之，在儀欲相之𥘉？衍得相冝，在儀復相秦之時也？𥙷曰大事。記書魏惠王後十二年，秦張儀免相，相魏，魏不事秦，以公孫衍代相。觧題云：衍傳称衍相魏，儀去則不然。儀慙，無以婦報，留魏四𡻕而惠王卒。後魏襄王二年，始去魏，復相秦。",
                    "type": 2
                },
                {
                    "paragraph": "魏令公孫衍請和扵，秦綦毋恢教之語曰：無多割，",
                    "zhushu": "補曰：一本此下有曰字。乃教衍說秦之辭。"
                },
                {
                    "paragraph": "和成。固有。秦重和",
                    "zhushu": "補曰：一本標。孫本無和字。"
                },
                {
                    "paragraph": "以與王遇，和不成，則後必莫能以魏合於秦者矣。",
                    "zhushu": "衍巳悟秦，故正曰：此䇿、惠、襄之世不可定。",
                    "type": 2
                },
                {
                    "paragraph": "公孫衍爲魏將，與其相田需",
                    "zhushu": "元作繻。從下章及史"
                },
                {
                    "paragraph": "繻",
                    "zhushu": "補曰即需。"
                },
                {
                    "paragraph": "不善。季子",
                    "zhushu": "未詳。"
                },
                {
                    "paragraph": "爲衍謂梁王曰：獨不見夫服牛驂𩦸乎？不可以行百𡵯。今王以衍爲可使將，故用之也，而聽相之計，是服牛𩥵𩦸也。牛馬俱死而不能成其功，王之國必傷矣。願王察之。",
                    "zhushu": "彪謂此用賢而使不肖間之之說也，而衍也，非。其人也。𥙷曰：此策若作魏將，則恐在襄王時。",
                    "type": 2
                },
                {
                    "paragraph": "犀首、田盼欲得齊、魏之兵以伐趙，梁君與田侯",
                    "zhushu": "閔王正曰：事在齊宣十一年，魏惠後二年，趙肅侯十八年。公孫衍欲敗從田盼，本非與謀，故其聞衍之說，猶能以用兵難之。既而訹於其言，勸两君以聽衍，而身將齊、魏之兵。盖狃於戰闘之習，堕衍計中，以成其欺，以敗和好，快讐秦之欲，皆昐之爲也。觀馬陵之役，魏客之言，張丑說楚之辭，知盼爲鄰國所畏，百姓所服，今以此事觀之，盼亦優於勇而短於謀者也。"
                },
                {
                    "paragraph": "不欲。犀首曰：請國出五萬人，不過五月而趙破。田盼曰：夫輕用其兵者，其國易危；易用其計者，其身易窮。公今言破趙太易，恐有後咎。犀首曰：公之不慧也。夫二君者固巳不欲矣。今公又言難以懼之，是趙不伐而二士之謀困也。",
                    "zhushu": "二士衍盼。"
                },
                {
                    "paragraph": "且公直言易而事已去矣。夫搆難而兵結，田侯、梁君見其危，又安敢釋，卒不我予乎？田盼曰：善。遂勸兩君聽犀首。犀首、",
                    "zhushu": "𥙷二字，補曰：姚氏本有二字。"
                },
                {
                    "paragraph": "田盼遂得齊、魏之兵。兵未出境，梁君、田侯恐其至而戰敗也，悉起兵從之，大敗趙氏。",
                    "zhushu": "",
                    "type": 2
                },
                {
                    "paragraph": "犀首見梁君曰：臣盡力竭智，欲以爲王廣土取尊名。田需從中敗君，",
                    "zhushu": "補曰：一本標君，一作臣，又作之。"
                },
                {
                    "paragraph": "王又聽之，是臣終無成功也。需亡，臣將侍。需侍，臣請亡。王曰：需，寡人之股掌之臣也，",
                    "zhushu": "猶股肱。"
                },
                {
                    "paragraph": "爲子之不便也，殺之亡之，",
                    "zhushu": "𥙷曰：一本標云有外之字。"
                },
                {
                    "paragraph": "毋謂天下何！内之無若群臣何也。",
                    "zhushu": "内，謂親之稱。群臣則衍與焉。正曰：言殺之亡之，天下之人與内之群臣皆不以爲然也。"
                },
                {
                    "paragraph": "今吾爲子外之，令毋敢入子之事。",
                    "zhushu": "入猶與。"
                },
                {
                    "paragraph": "入子之事者，吾爲子殺之亡之，胡如？",
                    "zhushu": "胡，猶何。"
                },
                {
                    "paragraph": "犀首許諾。於是東見田嬰，與之約結。召文子",
                    "zhushu": "田文。"
                },
                {
                    "paragraph": "而相之魏，身相於韓。",
                    "zhushu": "𥙷曰：田文爲魏相，盖犀首約結人嬰，召其子而相之也。下章與此同事，宜在㐮王時，非文奔魏相昭王事也。○身相韓，衍欲相韓也。下言置田需以稽二人，則衍仍留魏矣。○一本此下别爲一章，姚本註云：曽題劉連。"
                },
                {
                    "paragraph": "蘇代爲田需說魏王曰：臣請問文之爲魏，孰與其爲齊也？王曰：不如其爲齊也。衍之爲魏，孰與其爲韓也？",
                    "zhushu": "衍，隂𣈆人，時屬韓，故下蘇代說昭魚亦云：正曰：隂𣈆，魏地，衍實魏人，其善韓非以此。"
                },
                {
                    "paragraph": "王曰：不如其爲韓也。",
                    "zhushu": "衍而字。"
                },
                {
                    "paragraph": "而蘇代曰：衍將右韓而左魏，",
                    "zhushu": "右，言助之力。正曰時尚右。說見趙䇿。"
                },
                {
                    "paragraph": "文將右齊而左魏，二人者將用王之國舉事於世，中道而不可，",
                    "zhushu": "中道猶中立也。言不能兩全二囯。"
                },
                {
                    "paragraph": "且王無所聞之矣，",
                    "zhushu": "不聞所以救之。正曰：彼有外心，王不得而聞之。"
                },
                {
                    "paragraph": "王之國雖滲",
                    "zhushu": "言浸微浸弱，如漏器然。"
                },
                {
                    "paragraph": "樂而從之可也。",
                    "zhushu": "言如漏器尚足樂，雖從二子可也。然從二子必亟亡，不得如是也。𥙷曰：滲樂，未詳。"
                },
                {
                    "paragraph": "王不如舎需於側，",
                    "zhushu": "舎，猶厝。"
                },
                {
                    "paragraph": "以稽二人者之所爲。二人者曰：需非吾人也，",
                    "zhushu": "需非二人之黨。"
                },
                {
                    "paragraph": "吾舉事而不利於魏，需必挫我於王。二人者必不敢有外心矣。二人者之所爲之利於魏與不利於魏，王厝需於側",
                    "zhushu": "厝措同。"
                },
                {
                    "paragraph": "以稽之，臣以爲身利",
                    "zhushu": "身。王身。"
                },
                {
                    "paragraph": "而國便於事。",
                    "zhushu": "𥙷曰：一本而便於事。又姚註云：劉去身利字，一無而字，似義長。"
                },
                {
                    "paragraph": "王曰：善。果厝需於側。",
                    "zhushu": "彪謂哀王於是有人君之言，不亡需是也。惜其不旋踵，需不入衍之事，蘇代入之矣。待衍如是可也，如得賢而付之閫外，若此者，不亦殆乎？正曰：魏王始聽犀首而欲外田需，復因蘇代而置需，以稽二人賢否之不知，用舎之不能，熒惑於游士之言，而拱手以聽之，其孱昏甚矣。",
                    "type": 2
                },
                {
                    "paragraph": "史舉",
                    "zhushu": "即甘茂所事。"
                },
                {
                    "paragraph": "非犀首於王，犀首欲窮之，謂張儀曰：請令王讓先生以國。",
                    "zhushu": "衍以此說儀，使之爲已觧舉，故舉後見之。"
                },
                {
                    "paragraph": "王爲堯舜矣，而先生弗受，亦許由也。衍因令王致萬户邑於先生。",
                    "zhushu": "弗受囯，故致邑。"
                },
                {
                    "paragraph": "張儀說，因令史舉數見犀首。王聞之而弗任也，",
                    "zhushu": "任，猶信也。舉既非之，而數見之，故王疑之。"
                },
                {
                    "paragraph": "史舉不辭而去。",
                    "zhushu": "𥙷曰㩀，此譲囯之說，不特鹿毛夀之愚燕噲也。此恐惠王時事。",
                    "type": 2
                },
                {
                    "paragraph": "楚王",
                    "zhushu": "懐。"
                },
                {
                    "paragraph": "攻梁、南韓氏，因圍黄",
                    "zhushu": "元作薔，下同。"
                },
                {
                    "paragraph": "薔。",
                    "zhushu": "𥙷曰：未詳。一本作薔。"
                },
                {
                    "paragraph": "成恢",
                    "zhushu": "魏人。"
                },
                {
                    "paragraph": "爲犀首謂韓王",
                    "zhushu": "襄。"
                },
                {
                    "paragraph": "曰：　攻黄薔，楚師必進矣。魏不能支，交臂而聽楚，韓氏必危。故王不如釋黄薔，魏無韓患，必與楚戰。戰而不勝，大梁不能守，而又况存黄薔乎？若戰勝，兵罷敝，",
                    "zhushu": "罷。音疲。"
                },
                {
                    "paragraph": "大王之攻黄薔易矣。",
                    "zhushu": "正曰：此策時不可考。",
                    "type": 2
                },
                {
                    "paragraph": "張儀爲秦連横，說魏王曰：魏地方不至千里，卒不過三十萬人。地四平，諸侯四通，條逹輻湊，",
                    "zhushu": "如木枝分布而四方湊之，如輻於轂。"
                },
                {
                    "paragraph": "無有名山大川之限。從鄭至梁不過百里，從陳至梁二百餘里，馬馳人趨，不待倦而至梁。",
                    "zhushu": "言陳、鄭所至皆平地。"
                },
                {
                    "paragraph": "南與楚境，西與韓境，北與趙境，東與齊境，卒戍四方，",
                    "zhushu": "他囯境或有山川関塞，惟梁無之，皆以卒戍守。"
                },
                {
                    "paragraph": "守亭障者參列。",
                    "zhushu": "十里一亭，障，隔也，築城壘爲之，𥙷曰障関，塞邊候。開封有右夷門関。"
                },
                {
                    "paragraph": "粟糧漕庾，",
                    "zhushu": "漕水運庾水漕倉。"
                },
                {
                    "paragraph": "不下十萬。魏之地勢，故戰塲也。魏南與楚而不與齊，則齊攻其東；東與齊而不與趙，則趙攻其北；不合於韓，則韓攻其西；不親於楚，則楚攻其南。此所謂四分五裂之道也。且夫諸侯之爲從者，以安社稷、尊主、強兵顯名也。合從者，一天下，約爲兄弟，刑白馬以盟於洹水之上，以相堅也。夫親昆弟，同父母，尚有爭錢財，而欲恃詐僞反覆蘇秦之餘謀，其不可以成亦明矣。大王不事秦，秦下兵攻河外，拔卷、衍、燕、酸棗、刼、衛，取𣈆陽，",
                    "zhushu": "補曰：史作陽𣈆。正義云：陽晉故城在曹州乗氏縣西北。"
                },
                {
                    "paragraph": "則趙不南；趙不南則魏不北，魏不北則從道絶，",
                    "zhushu": "主從者趙故不言其他。𥙷曰。一本復有從道絶三字。史同。"
                },
                {
                    "paragraph": "則大王之國欲求無危，不可得也。秦挟韓而攻魏，韓刼於秦，不敢不聽。秦、韓爲一國，魏之亡可立而須也。此臣之所爲大王患也。爲大王計，莫如事秦。事秦則楚、韓必不敢動；無楚、韓之患，則大王髙枕而卧，國必無憂矣。且夫秦之所欲弱莫如楚，而能弱楚者莫若魏。楚雖有冨大之名，其實空虚，其卒雖衆多，然而輕走易北，不敢堅戰。患",
                    "zhushu": "𥙷正曰：史作悉。"
                },
                {
                    "paragraph": "魏之兵南面而伐，勝楚必矣。夫𧇊楚而益魏，攻楚而適秦，",
                    "zhushu": "適，猶歸。"
                },
                {
                    "paragraph": "内嫁禍安國，此善事也。大王不聽臣，秦甲出而東伐，雖欲事秦而不可得也。且夫從人多𡚒辭",
                    "zhushu": "猶大言。"
                },
                {
                    "paragraph": "而寡可信，說一諸侯之王，出而乗其車，約一國而成，反而取",
                    "zhushu": "𥙷𥙷曰：姚本作而反成而云云。"
                },
                {
                    "paragraph": "封侯之基。是故天下之游士，莫不日夜搤腕",
                    "zhushu": "搤，把腕手也。"
                },
                {
                    "paragraph": "瞋目",
                    "zhushu": "瞋，張目也。"
                },
                {
                    "paragraph": "切齒",
                    "zhushu": "言之力也。正曰：荆軻傳索𨼆云：齒相摩切。𡚒，怒意。"
                },
                {
                    "paragraph": "以言從之，便以說人主。人主覧其辭，牽其說，惡得無眩哉。臣聞積羽沉舟，群輕折軸，衆口鑠金，",
                    "zhushu": "補曰：周語：衆口鑠金。註：衆口所毁，雖金石猶可銷。史下又有積毁銷骨一句。江奄書：積毀銷金，積讒磨骨。"
                },
                {
                    "paragraph": "故願大王之熟計之也。魏王曰：寡人惷愚，前計失之。請稱東藩，築帝宫，受冠帶，祠春秋，效河外。",
                    "zhushu": "儀傳在諸國之先。彪謂魏邇秦而無阻固，凡横人之辝若可聽，唯魏也，故儀先之。魏一摇而諸國動矣，敗從之約魏其過歟？使魏而繹其說曰：秦豈能有愛於我哉？兵來不除道，何爲以說客先之？是知其不可而訹我也。且我事秦，安得髙枕而無憂哉？如是展轉計之，則儀之辝屈矣。魏不摇，諸侯將又曰：彼魏四逹之國，又邇於秦，彼猶堅約不動，我何懼乎秦？如是則諸侯一矣。惜魏之不知出此也。補曰：史張儀留魏四𡻕，而襄王卒，實惠王；哀王立，實㐮王。張儀復說王，王不聽。於是儀隂令秦伐魏，魏與秦戰，敗。明年，齊又敗魏觀津。秦復欲攻魏，先敗韓申差，諸侯震恐。張儀復説魏王云云。王乃倍從約，而因儀請成于秦。事在襄王二年，正曰：顯王三十六年，蘇秦約六國合從。次年，秦。使犀首欺齊、魏以伐趙，而從約觧慎靚王三年，蘇秦約六國伐秦，再申前約也。兵至函谷関，秦擊之而走。次年，齊敗魏，趙觀津，則齊敗約矣。既而韓與魏、趙伐秦而敗，張儀留魏六年，說而不聽。今因其兵敗，從散而說之，得其𨻶矣，魏不得不聽也。魏非不知從之利，而秦之不可信也，刼於秦之強，而患於與國之不一。後三年，魏復背秦合從，其情可見矣。惜其自同連雞中兄弟争財之料，而相與以趨於亡，從之不可合，合之不可乆，其勢則然矣。鮑之責魏，殆未深究夫事情也。補曰：搤音厄。惷，愚也。書容抽、江、丑、用、陟、降四反，義並同。",
                    "type": 2
                },
                {
                    "paragraph": "齊、魏約而伐楚，以董慶爲質於齊。楚攻齊，大敗之，而魏弗救。田嬰怒，將殺董慶。盱夷",
                    "zhushu": "皆魏人。補曰：二本盱作吁，姚註：劉作于。"
                },
                {
                    "paragraph": "謂田嬰曰：楚攻齊，大敗之，而不敢深入者，以魏爲將，内之於齊",
                    "zhushu": "言緃楚使深入，乃擊之也。"
                },
                {
                    "paragraph": "而擊其後。今殺董慶，是示楚無魏也。魏怒，合於楚，齊必危矣。不如貴",
                    "zhushu": "𥙷曰：姚註：一作舍。"
                },
                {
                    "paragraph": "董慶以善魏，而疑之於楚也。",
                    "zhushu": "正曰：時不可考。",
                    "type": 2
                },
                {
                    "paragraph": "張儀走之魏，",
                    "zhushu": "傳言秦武元年，群臣惡之，乞之梁。此九年。正曰：按襄王九年，儀走魏，魏納而相之。此云不内，恐非是時事。"
                },
                {
                    "paragraph": "魏將迎之。張丑諌於王，欲勿内，不得於王。",
                    "zhushu": "王不聴也。"
                },
                {
                    "paragraph": "張丑退，復諌於王曰：王亦聞老妾事其主婦者乎？子長，色衰，重嫁而巳。",
                    "zhushu": "重，猶𠕅。"
                },
                {
                    "paragraph": "今臣之事王，若老妾之事其主婦者。魏王因不納張儀。",
                    "zhushu": "彪謂丑之自比若此，豈可望於士君子之行哉！哀王聽其說，是亦魏媪之耄者耳。",
                    "type": 2
                },
                {
                    "paragraph": "",
                    "zhushu": "衍魏字。"
                },
                {
                    "paragraph": "魏文子、",
                    "zhushu": "田文正曰：提魏事也。"
                },
                {
                    "paragraph": "田需、周霄",
                    "zhushu": "孟子時有此人，至是三十年矣。正曰：田文前相魏，當襄王時，孟子見梁襄王，相去不逺也。"
                },
                {
                    "paragraph": "相善，欲罪犀首。犀首患之，謂魏王曰：今所患者，齊也。嬰子言行於齊王，",
                    "zhushu": "閔。"
                },
                {
                    "paragraph": "王欲得齊，則胡不召文子而相之？彼必務以齊事王。王曰：善。因召文子而相之。犀首以倍田需、周霄。",
                    "zhushu": "二人雖善文，今衍薦文，文必善衍，善衍則復背其所善。",
                    "type": 2
                },
                {
                    "paragraph": "魏王令惠施",
                    "zhushu": "施自孟子時至此亦三十餘年。正曰施屢見䇿文，盖惠、㐮時人，此䇿不可考。"
                },
                {
                    "paragraph": "之楚，令犀首之齊，鈞二子者，",
                    "zhushu": "言恩禮之等："
                },
                {
                    "paragraph": "乗數鈞，",
                    "zhushu": "車乘之。"
                },
                {
                    "paragraph": "將測交也。",
                    "zhushu": "測，猶卜也。視何囯厚，吾使因知其厚我下衍楚王聞之四字。"
                },
                {
                    "paragraph": "楚王聞之，",
                    "zhushu": "補曰四字。恐因下文衍。"
                },
                {
                    "paragraph": "施因令人先之楚，言曰：魏王令犀首之齊，惠施之楚，鈞二子者，將測交也。",
                    "zhushu": "施欲楚之厚巳。"
                },
                {
                    "paragraph": "楚王聞之，因郊迎惠施。",
                    "zhushu": "",
                    "type": 2
                },
                {
                    "paragraph": "田需貴於魏王。惠子曰：子必善左右。今夫楊，横樹之則生，倒樹之則生，",
                    "zhushu": "正曰：姚云：倒，劉作側，愚謂倒字勝。"
                },
                {
                    "paragraph": "折而樹之又生。然使十人樹楊，一人㧞之，則無生楊矣。故以十人之衆，樹易生之物，然而不勝一人者，何也？樹之難而去之易也。今子雖自樹於王，而欲去子者衆，則子必危矣。",
                    "zhushu": "補曰。此與孟子雖有天下易生之物云云。語相𩔗。而意在自樹。又云。子必善左右。則君子小人之用心可見矣。",
                    "type": 2
                },
                {
                    "paragraph": "田需死，昭魚謂蘇代曰：田需死，吾恐張儀、薛公、",
                    "zhushu": "嬰正曰：史索𨼆以爲田文。按嬰䘚於閔王之世，大事記附見於閔元年，此事在四年後。"
                },
                {
                    "paragraph": "犀首之有一人相魏者。代曰：然則相者以誰而君便之也？昭魚曰：吾欲太子之自相也。代曰：請爲君北見梁王，必相之矣。昭魚曰：柰何？代曰：若其爲梁王，",
                    "zhushu": "若，汝也𥙷曰，一本君其爲考下文，是。"
                },
                {
                    "paragraph": "代請說君。昭魚曰：柰何？對曰：代也從楚來，昭魚甚憂。代曰：君何憂？曰：田需死，吾恐張儀、薛公、犀首有一人相魏者。代曰：勿憂也。梁王，長主也，必不相張儀。張儀相魏，必右秦而左魏。薛公相魏，必右齊而左魏；犀首相魏，必右韓而左魏。梁王，長主也，必不使相也。王曰：然則寡人孰相？",
                    "zhushu": "以史𥙷王曰下八字，正曰：史有此八字。按此乃蘇代請昭魚為王而設，爲說王之辝，無此句可也。"
                },
                {
                    "paragraph": "代曰：莫如太子之自相。是三人不以太子爲非，固相也，",
                    "zhushu": "固猶乆補曰：不以，一本作皆以，史同。"
                },
                {
                    "paragraph": "皆將務以其國事魏，而欲丞相之璽。",
                    "zhushu": "印也。補曰：秦武王初置丞相，用樗里子甘茂，在張儀死後。此云丞相璽，則魏已有此名。"
                },
                {
                    "paragraph": "以魏之強，而持三萬乗之囯輔之，魏必安矣。故曰不如太子之自相也。遂北見梁王，以此語告之，太子果自相。",
                    "zhushu": "魏記九年。有補曰：大事記赧王八年書秦逐公孫衍，謂衍既去秦，事不復見。韓非子載犀首與。張夀爲怨陳需新入，不善犀首，因使人微殺張夀。魏王以爲犀首也，乃誅之。然則衍去秦後，終爲魏所殺也。愚按：陳需即䇿中田需，而策以田需死後，魏欲相犀首。其說不同，當考。又赧王二十二年伊闕之敗，策云：公孫衍割地和秦。大事記猶著其名，豈别一人耶？李兊約五同攻秦時，亦有公孫衍，去此又九年，上距犀首，為秦大良造，時㡬五十年，甞疑其甚逺，說見趙策。",
                    "type": 2
                },
                {
                    "paragraph": "周最善齊，翟強善楚。二子者欲傷張儀於魏。張子聞之，因使其人",
                    "zhushu": "儀之人。"
                },
                {
                    "paragraph": "爲見者嗇夫",
                    "zhushu": "見者，㝡與強見王也。正曰：見，賢遍反。見者，謂引見傳命之臣儀，使其臣爲見者之嗇夫，以間伺之。補曰：嗇夫，書註：主幣之官。秦制，郷有嗇夫，職獄訟，収賦稅。漢有虎圈嗇夫，所職不同，皆小臣之名。"
                },
                {
                    "paragraph": "間見者。",
                    "zhushu": "間以候伺之。"
                },
                {
                    "paragraph": "因無敢傷張子。",
                    "zhushu": "比九年，儀再相。魏時正曰：無考。",
                    "type": 2
                },
                {
                    "paragraph": "周最入齊，",
                    "zhushu": "魏不善之。正曰：周䇿爲最，謂魏王曰：王不去周最，合與收齊。又謂最曰：魏責合秦伐齊，而公修虚信云云，不如謂王曰請入齊。此語在田文相魏昭王時。是最先見逐於齊，今復自魏入。齊詳周䇿所載，必最後欲之齊，而魏聽之，非不善之故也。"
                },
                {
                    "paragraph": "秦王",
                    "zhushu": "武正曰昭。"
                },
                {
                    "paragraph": "怒，令姚賈譲魏王。",
                    "zhushu": "最，盖秦所置以相魏者。正曰：此因下文爲王通天下一語生說，無據。"
                },
                {
                    "paragraph": "魏王爲之",
                    "zhushu": "爲最。盖秦亦怒最之去魏。正曰：是時齊、秦交惡，而秦欲合魏，㝡自齊走，魏人言其不忍背齊，而今復之，齊必復爲齊所厚者。魏雖欲合秦，而猶牽於收齊之說，其入齊，盖魏聽之，故爲之言於秦。其辝亦婉。"
                },
                {
                    "paragraph": "謂秦王曰：魏之所以爲王通天下者，以周最也。今最遁，寡人入齊，齊無通於天下矣。",
                    "zhushu": "齊、秦爲敵，魏既以最通天下於秦，則外齊矣。今㝡入秦，天下不知，以謂魏使之齊，敗齊事，因不通齊矣。正曰：齊秦爲敵，齊逐最而魏收之，天下信魏之不與齊，故曰爲王通天下。今最遁入齊，則天下知魏絶最而齊收之，齊何以通於天下乎？"
                },
                {
                    "paragraph": "敝邑之事王，亦無齊累矣。",
                    "zhushu": "齊納魏所不善，則可以絶之。正曰：最遁魏入齊，而齊收之，則齊、魏之絶明矣。秦可以不疑魏之與齊也。"
                },
                {
                    "paragraph": "大國欲急兵，",
                    "zhushu": "伐齊。"
                },
                {
                    "paragraph": "則趣趙而已。",
                    "zhushu": "促使應秦也。魏不善最而言爲最，所以自爲也。按此姚賈與始。皇所問之人，相去八十餘年，髙誘欲以爲陳賈君此人者可也。盖陳，舜後，得爲姚姓，而孟子與秦武、魏哀時猶相反，獨以最韓非相毀之人為此人，則年時相絶太逺矣，可乎哉？補曰：趣趙說見周策。正曰：姚賈說見秦策。",
                    "type": 2
                },
                {
                    "paragraph": "秦召魏相信安君，",
                    "zhushu": "史不書。"
                },
                {
                    "paragraph": "信安君不欲。徃蘇代爲說秦王",
                    "zhushu": "武或昭正曰無攷。"
                },
                {
                    "paragraph": "曰：臣聞之，忠不必黨，",
                    "zhushu": "爲信安說，疑於黨之。"
                },
                {
                    "paragraph": "黨不必忠。今臣願為",
                    "zhushu": "補補曰：願下有缺字。"
                },
                {
                    "paragraph": "大王陳臣之愚意，恐其不忠於下吏，自使有要領之罪，",
                    "zhushu": "要領斬刑也。"
                },
                {
                    "paragraph": "願大王察之。今大王令人執事於魏，",
                    "zhushu": "謂别置相以伐信安。"
                },
                {
                    "paragraph": "以完其交，臣恐魏交之益疑也；將以塞趙也，",
                    "zhushu": "信安必右趙者，秦召而伐之，欲魏不通趙。"
                },
                {
                    "paragraph": "臣又恐趙之益勁也。",
                    "zhushu": "交魏益堅。"
                },
                {
                    "paragraph": "夫魏王之愛習魏信也甚矣，",
                    "zhushu": "魏信即信安省言之。"
                },
                {
                    "paragraph": "其智能而任用之也厚矣，其畏惡嚴尊秦也明矣。",
                    "zhushu": "惡，猶憚。"
                },
                {
                    "paragraph": "今王之使人入魏而不用，則王之使人入魏無益也。若用",
                    "zhushu": "用秦所使。"
                },
                {
                    "paragraph": "魏，必舍所愛習而用所畏惡，此魏王之所不安也。夫舍萬乗之事而退，",
                    "zhushu": "謂去相位。"
                },
                {
                    "paragraph": "此魏信之所難行也。夫令人之君處所不安，令人之相行所不能，以此爲親，則難乆矣。臣故恐魏交之益疑也。且魏信舎事，",
                    "zhushu": "亦去信也。"
                },
                {
                    "paragraph": "則魏、",
                    "zhushu": "元作趙。"
                },
                {
                    "paragraph": "趙之謀者必曰舍於秦，",
                    "zhushu": "此舍猶棄，奪其愛習，是秦棄魏也。"
                },
                {
                    "paragraph": "秦必令其所愛信者用趙，是趙存而我亡也，",
                    "zhushu": "我魏也。秦本欲塞趙而云然，此魏自疑之辝，非必秦意。"
                },
                {
                    "paragraph": "趙安而我危也。則上有野戰之氣，",
                    "zhushu": "將與秦戰。"
                },
                {
                    "paragraph": "下有堅守之心，臣故恐趙之益勁也。",
                    "zhushu": "魏不能獨抗秦，必結趙。正曰：趙之謀事者曰魏信，見舍於秦，秦亦将易置趙之臣，令其所愛信者用於趙，我之權去。勢奪，是趙存而我巳亡，趙安而我獨危，則必戰必守，不　聼秦命，是趙益以強。"
                },
                {
                    "paragraph": "大王欲完魏",
                    "zhushu": "補補曰：姚本有魏字。"
                },
                {
                    "paragraph": "之交，而使趙小心乎？不如用魏信而尊之以名。魏信事王，國安而名尊；離王，",
                    "zhushu": "不事之，"
                },
                {
                    "paragraph": "國危而權輕。然則魏信之事王也，上所以爲其主者忠矣，下所以自爲者厚矣，彼其事王必完矣。趙之用事者必曰：魏氏之名族不髙於我，土地之實不厚於我。魏信以",
                    "zhushu": "衍韓字"
                },
                {
                    "paragraph": "韓、",
                    "zhushu": "𥙷曰：疑衍。"
                },
                {
                    "paragraph": "魏事秦，秦甚善之，國得安焉，身得尊焉。今我構",
                    "zhushu": "元作講"
                },
                {
                    "paragraph": "講",
                    "zhushu": "𥙷曰：宜從搆讀。"
                },
                {
                    "paragraph": "難於秦，兵爲招質",
                    "zhushu": "言於用兵，爲招爲質。招言召兵，質猶本也，爲之張本。正曰：招、質未詳。"
                },
                {
                    "paragraph": "國，處削危之形，非得計也，結怨於外，生患於中，身處死亡之地，非完事也。彼將傷其前事而悔過其行，兾其利，必多割地以深下王，",
                    "zhushu": "下亦事也。"
                },
                {
                    "paragraph": "則是大王垂拱多割地以爲利重，",
                    "zhushu": "得地則益重。"
                },
                {
                    "paragraph": "堯、舜之所求而不能得也。臣願大王察之。",
                    "zhushu": "彪謂堯、舜譲天下，而何愛於地？此特辯士欲重其事而言之過，若此者不一也。正曰：此𩔖註，不必辨。",
                    "type": 2
                },
                {
                    "paragraph": "樓牾",
                    "zhushu": "魏人。後又作梧。補曰：一本作𠵦，姚同。註引管子云：事無常而法令申，不𠵦則囯失勢。註：𠵦，古伍字，謂偶令也。愚按玉篇無𠵦字，有牾字五故反，觸也，逆也。䇿後作梧。韻書：牾忤梧午。荀子：午其軍蘁。莊子：悟燕䇿韓于迕，前漢：走逜　捂捂，捂梧枝梧。凡十一字。典籍徃徃通借上去聲。"
                },
                {
                    "paragraph": "約秦、魏，魏太子爲質，",
                    "zhushu": "此十一年朝秦。正曰：世家：襄王十二年，太子朝於秦，秦來㧞我皮氏，未拔而觧。此䇿云：太子爲質，既而留於酸棗。昭衍說，後不去，復遣。當缺。"
                },
                {
                    "paragraph": "紛彊",
                    "zhushu": "魏人正曰髙。註。魏臣。"
                },
                {
                    "paragraph": "欲敗之，謂太后曰：國與還者也，",
                    "zhushu": "還，猶反也。兩囯相與，好惡循環不定。補曰髙。註：還，周旋於利也。"
                },
                {
                    "paragraph": "敗秦而利魏，魏必負之。",
                    "zhushu": "負言魏得利，而強將不事。秦所謂還反。"
                },
                {
                    "paragraph": "負秦之日，太子爲糞矣。",
                    "zhushu": "即所謂糞之正曰糞。棄除也。"
                },
                {
                    "paragraph": "太后坐王而泣，",
                    "zhushu": "使王坐而泣於前。"
                },
                {
                    "paragraph": "王因疑於太子，",
                    "zhushu": "不决遣。"
                },
                {
                    "paragraph": "令之留於酸棗。樓子患之。昭衍爲周之梁，樓子告之。昭衍見梁王，梁王曰：何聞？曰：聞秦且伐魏。王曰：爲期與我約矣。",
                    "zhushu": "言期以太子結約而不遣，爲此故伐邪正曰：言與我結約矣，何爲而伐？"
                },
                {
                    "paragraph": "曰：秦疑於王之約，以太子之留酸棗而不之秦。秦王",
                    "zhushu": "昭正曰：無考。"
                },
                {
                    "paragraph": "之計曰：魏不與我約，必攻我。我與其處而待之，見攻，不如先伐之。以秦強，折節而下與國，",
                    "zhushu": "與與囯共伐魏。"
                },
                {
                    "paragraph": "臣恐其害於東周。",
                    "zhushu": "不欲正言魏受伐，魏與周鄰，言周則魏可知。兄在秦，䇿正曰：交載秦、魏事。從𥍊可補曰：爲周之爲，去聲。",
                    "type": 2
                },
                {
                    "paragraph": "秦、楚攻圍皮氏，",
                    "zhushu": "亦十三年補曰：一本攻魏，圍皮氏，属河東。"
                },
                {
                    "paragraph": "爲魏謂楚王懷曰：秦、楚勝魏，魏王之恐",
                    "zhushu": "衍也字。"
                },
                {
                    "paragraph": "也，",
                    "zhushu": "正曰：下章有此句法。"
                },
                {
                    "paragraph": "見亡也",
                    "zhushu": "元作矣。"
                },
                {
                    "paragraph": "矣，必合於秦。王何不背秦而與魏王？魏王喜，必内太子。",
                    "zhushu": "豈秦埽太子而攻耶？正曰：說見前章。"
                },
                {
                    "paragraph": "秦恐失楚，必効城地於王。王雖復與之攻魏可也。楚王曰：善。乃背秦而與魏。魏内太子於楚。秦恐，許楚城地，欲與之復攻魏。樗里疾怒，欲與魏攻楚，恐魏之以太子在楚不肯也。爲疾謂楚王曰：外臣疾使臣謁之曰：敝邑之王",
                    "zhushu": "昭。"
                },
                {
                    "paragraph": "欲効城地，",
                    "zhushu": "前許之，未入也。"
                },
                {
                    "paragraph": "而爲魏太子之尚在楚也，是以未敢。王出魏質，臣請効之而復固秦、楚之交，以疾攻魏。",
                    "zhushu": "此疾速也。非名正曰作。名通。"
                },
                {
                    "paragraph": "楚王曰：諾。乃出魏太子。秦因合魏以攻楚。",
                    "zhushu": "補曰：大事託赧王九年，秦甘茂、摴里疾伐魏皮氏，未拔，甘茂棄。軍奔齊摴里疾與魏和，罷兵。按茂傳，茂言秦昭王以武遂㱕韓、向夀、公孫衍怨讒茂，茂輟伐魏云。",
                    "type": 2
                },
                {
                    "paragraph": "魏太子在楚，為",
                    "zhushu": "元作謂。"
                },
                {
                    "paragraph": "謂樓子",
                    "zhushu": "也。從太子爲質，而楚任之。"
                },
                {
                    "paragraph": "於鄢陵",
                    "zhushu": "楚用事者所封。正曰：此語本記其人與樓子言於鄢陵之地。鄢，楚别都，在冝城。此鄢陵即䇿所謂許鄢陵者，魏地也。樓主合楚之謀，非從太子，而楚任之也。"
                },
                {
                    "paragraph": "曰：公必且待齊、楚之合也，以救皮氏。今齊、楚之理必不合矣。彼翟子",
                    "zhushu": "強也。魏人。仕齊。正曰魏王所用。下文甚明。楚䇿魏相翟強死。"
                },
                {
                    "paragraph": "之所惡於國者無公矣，",
                    "zhushu": "無知鄢陵正曰公指樓。"
                },
                {
                    "paragraph": "其人皆欲合齊、秦，外楚以輕公，",
                    "zhushu": "人。翟之人。"
                },
                {
                    "paragraph": "公必謂齊王",
                    "zhushu": "閔。"
                },
                {
                    "paragraph": "曰：魏之受兵，非秦，實首伐之也。楚惡魏之事王也，故勸秦攻魏。齊王故欲伐楚，",
                    "zhushu": "此士言齊本自欲尓補曰故固通。"
                },
                {
                    "paragraph": "而又怒其不已善也，必令魏以地聽秦而爲和。以張子之強，",
                    "zhushu": "言儀徃日。"
                },
                {
                    "paragraph": "有秦、韓之重，齊王惡之，而魏王不敢據也。",
                    "zhushu": "言魏㐮爲齊逐儀，正曰：䇿請齊王，不如資韓朋與之逐張儀於魏者，謀如此耳。魏㐮之時，不聞逐儀也。且此語本謂以儀有秦、韓之重，而齊王惡之，魏王不敢據之以爲安。二囯之於儀，猶如此也。"
                },
                {
                    "paragraph": "今以齊、秦之重，外楚以輕公，臣爲公患之。鈞之出地，以爲和於秦也，",
                    "zhushu": "鈞言齊與楚。"
                },
                {
                    "paragraph": "豈若由楚乎？秦疾攻楚，",
                    "zhushu": "衍。楚字。"
                },
                {
                    "paragraph": "楚還兵，魏王必懼。",
                    "zhushu": "正曰：楚還兵者，復兵與秦合攻魏也，故魏王懼。"
                },
                {
                    "paragraph": "公因割",
                    "zhushu": "元作寄。"
                },
                {
                    "paragraph": "寄",
                    "zhushu": "𥙷曰：恐字有訛。"
                },
                {
                    "paragraph": "汾北以予秦，而爲和",
                    "zhushu": "汾北，魏地，鄢陵宜因其懼，使割予秦，此所謂由楚。"
                },
                {
                    "paragraph": "合，親以孤齊。",
                    "zhushu": "秦、楚、魏合。"
                },
                {
                    "paragraph": "秦、楚重公，公必爲相矣。臣意秦王昭與樗里疾之欲之也，臣請爲公說之。乃謂樗里子曰：攻皮氏，此王之首事也，",
                    "zhushu": "首言出兵，正曰首事，猶言第一事也。"
                },
                {
                    "paragraph": "而不能拔，天下且以此輕秦，且有皮氏，於以攻韓、魏，利也。樗里子曰：吾巳合魏矣，無所用之。",
                    "zhushu": "故史書未拔而觧。"
                },
                {
                    "paragraph": "對曰：臣願以鄙心意公，",
                    "zhushu": "意猶度。"
                },
                {
                    "paragraph": "公無以爲罪。有皮氏，國之所大利也，而以與魏。公終自以爲不能守也，故以與魏。今公之力有餘守之，",
                    "zhushu": "於守爲有餘。"
                },
                {
                    "paragraph": "何故而弗有也？樗里子曰：柰何？曰：魏王之所恃者齊、楚也，所用者樓、翟強也。",
                    "zhushu": "𥙷曰：　字書無此字，韓䇿作鼻，即　也。䇿又有管鼻之令翟強與秦事云云，與此事合，疑樓即管鼻也。"
                },
                {
                    "paragraph": "今齊王謂魏王曰：欲講攻於齊，",
                    "zhushu": "言欲講秦攻秦皆於我。夫魏求救，欲講而巳。而齊兼言攻，故下言主兵。正曰：講當作搆，講攻猶言搆兵。"
                },
                {
                    "paragraph": "主兵之辤也。是弗救也。楚王",
                    "zhushu": "懐。"
                },
                {
                    "paragraph": "怒於魏之不用樓子，而使翟強爲和也，",
                    "zhushu": "和齊。秦。"
                },
                {
                    "paragraph": "怨顔巳絶之矣。",
                    "zhushu": "怨魏欲絶之，見於顔色。"
                },
                {
                    "paragraph": "魏王之懼也見亡。",
                    "zhushu": "以有亡形而懼。"
                },
                {
                    "paragraph": "翟強欲合齊、秦外楚以輕樓，",
                    "zhushu": "此強之和。"
                },
                {
                    "paragraph": "樓欲合秦、楚外齊以輕翟強。",
                    "zhushu": "𥙷曰：此二語當時事情也。"
                },
                {
                    "paragraph": "公不如按魏之和。",
                    "zhushu": "按謂主之。正曰：按，止也。"
                },
                {
                    "paragraph": "使人謂樓子曰：子能以汾北與我乎？請合於楚，外齊以重公也。此吾事也。",
                    "zhushu": "疾言此事，吾所欲爲。"
                },
                {
                    "paragraph": "樓子與楚，王必疾矣。",
                    "zhushu": "言應之速。"
                },
                {
                    "paragraph": "又謂翟子：子能以汾北與我乎？",
                    "zhushu": "強，亦魏人。"
                },
                {
                    "paragraph": "必爲合於齊，外",
                    "zhushu": "衍於字。"
                },
                {
                    "paragraph": "於楚以重公也。翟強與齊，王必疾矣。是公外得齊、楚以爲用，内得樓、翟、強以爲佐，",
                    "zhushu": "主魏言之，故言内。"
                },
                {
                    "paragraph": "何故不能有地於河東乎？",
                    "zhushu": "言且得皮氏。按：此盖樓在楚，欲因楚和秦，以息攻鄢陵不順也，故此士說之，又說樗里。凡其辝两言齊、楚、翟樓，示無所偏也，而於楚獨曰吾事，則是爲樓子也。",
                    "type": 2
                },
                {
                    "paragraph": "獻書秦王",
                    "zhushu": "昭正曰：無考。"
                },
                {
                    "paragraph": "曰：臣竊聞大王之謀出事於梁，",
                    "zhushu": "謂攻。之。"
                },
                {
                    "paragraph": "謀恐不出於計矣。",
                    "zhushu": "非得計也。"
                },
                {
                    "paragraph": "願大王之熟計之也。梁者，山東之要也。",
                    "zhushu": "腰，人身之中。"
                },
                {
                    "paragraph": "有虵於此，",
                    "zhushu": "兵法所謂率然。補曰。見係武書及李靖問荅。"
                },
                {
                    "paragraph": "擊其尾，其首救；擊其首，其尾救；擊其中身，首尾俱救。今梁者，天下之脊也。",
                    "zhushu": "補曰：一本今梁王天下之中身也。"
                },
                {
                    "paragraph": "夫秦攻梁者，是示天下要㫁山東之脊也，",
                    "zhushu": "要猶欲正曰要。同上義。山東脊天下要，與上互言之。示者，顯取之之意。"
                },
                {
                    "paragraph": "是山東首尾皆救中身之時也。山東見亡，必恐，恐必大合。山東尚強，臣見秦之必大憂，可立而待也。臣𥨸爲大王計，不如南出事於南方，",
                    "zhushu": "謂楚。"
                },
                {
                    "paragraph": "其兵弱，天下不",
                    "zhushu": "𥙷補曰：作必不，語順。又下必字，恐當作不。"
                },
                {
                    "paragraph": "必能救。地可廣大，",
                    "zhushu": "言秦地。"
                },
                {
                    "paragraph": "國可冨，兵可強，主可尊。王不聞湯之伐桀乎？試之弱宻須氏",
                    "zhushu": "試謂先之，以其弱可。必克也。周紀註。宻須在安定。隂宻補曰。宻，姞姓。囯在今寕州。史周紀。西伯伐宻須。詩所謂宻人不㳟者也。此誤以爲湯。又云。試之於弱戰。囯游士。言聖賢事多妄謬。此尤顯然者也。"
                },
                {
                    "paragraph": "以爲武，教得宻須氏而湯知服桀矣。今秦欲與山東，爲",
                    "zhushu": "誰佳？"
                },
                {
                    "paragraph": "不先以弱爲武教，兵必大挫，國必大憂。秦果南攻藍田、鄢郢。",
                    "zhushu": "藍田，秦地，疑衍文彪謂征伐先後，理正應尓。故司馬爲秦議，以伐蜀爲先。而我藝祖欲平太原諸國，亦先平蜀，正曰：秦之攻楚，多道藍田、武関以出攻，如敗楚藍田之云。○秦人善逺，交近攻之，䇿蠶食諸侯，先三𣈆而後齊、楚，卒以成功，其用兵之序可考矣。此䇿魏畏秦攻，移禍於楚，故飾爲之辝。而鮑謂征伐先後，理正應尔。夫豈識當時大勢哉？又以司馬錯先伐蜀，宋欲平太原，亦先平蜀，爲試於弱之徴，謬矣。",
                    "type": 2
                },
                {
                    "paragraph": "魏。秦伐楚，",
                    "zhushu": "秦昭六年與韓、魏共攻楚此十八年。"
                },
                {
                    "paragraph": "魏王不欲。樓緩謂魏王曰：王不與秦攻楚，楚且與秦攻王，王不知令秦、楚戰，王交制之。",
                    "zhushu": "緩時爲秦計耳，故明年相秦。",
                    "type": 2
                },
                {
                    "paragraph": "昭王",
                    "zhushu": "哀王子補曰。丗本名遫元年。赧王二十年丙寅。",
                    "type": 2
                },
                {
                    "paragraph": "𥘿敗東周，與魏戰於伊闕，殺犀武。",
                    "zhushu": "此三年。"
                },
                {
                    "paragraph": "魏令公孫衍乗勝而留於境。",
                    "zhushu": "乗，言因秦勝我，留而與之講。若秦既去，則無及巳。補曰：公孫衍說見前。"
                },
                {
                    "paragraph": "請卑辭割地以講於秦，爲竇屢",
                    "zhushu": "魏人。"
                },
                {
                    "paragraph": "謂魏王曰：臣不知衍之所以聽於秦之少多，然而臣能半衍之割而令秦講於王。王曰：柰何？對曰：王不若與竇屢、𨵿内侯",
                    "zhushu": "侯於關内耳。此時未爲爵。補曰：𨵿内侯之稱，不獨起於秦。"
                },
                {
                    "paragraph": "而令之。趙王重其行而厚奉之，因揚言曰：聞周、魏令竇屢巳割魏於奉陽君而聽秦矣。",
                    "zhushu": "因地講秦。"
                },
                {
                    "paragraph": "夫周君、竇屢，奉陽君之與穰侯，貿首之仇也。",
                    "zhushu": "𥙷曰：奉陽君即李兊，說見趙策。此言與穣侯貿首之。仇則二人欲隂取以定封之事也。"
                },
                {
                    "paragraph": "今行和者竇屢也，制割者奉陽君也。太后恐其不因穰侯也，",
                    "zhushu": "后。穰侯之姊。"
                },
                {
                    "paragraph": "而欲敗之，必以少割請合於王，而和於東周與魏也。",
                    "zhushu": "",
                    "type": 2
                },
                {
                    "paragraph": "秦約趙而伐魏，魏王患之。芒卯曰：",
                    "zhushu": "補曰：淮南子孟卯註：齊人引䇿芒卯。"
                },
                {
                    "paragraph": "王勿憂也，臣請發張𠋣",
                    "zhushu": "魏人。"
                },
                {
                    "paragraph": "使謂趙王",
                    "zhushu": "惠文。"
                },
                {
                    "paragraph": "曰：夫鄴，寡人固形",
                    "zhushu": "元作刑。"
                },
                {
                    "paragraph": "刑",
                    "zhushu": "補曰。此書刑形字通。"
                },
                {
                    "paragraph": "弗有也。",
                    "zhushu": "形，猶勢也。髙註爲刑法雖通，而此書多作形。"
                },
                {
                    "paragraph": "今大王收秦而攻魏，寡人請以鄴事大王。趙王喜，召相國而命之曰：魏王請以鄴事寡人，使寡人絶秦。相國曰：收秦攻魏，利不過鄴。今不用兵而得鄴，請許魏。張𠋣因謂趙王曰：敝邑之吏効城者巳在鄴矣，大王且何以報魏？趙王因令閉闗絶秦。秦趙大惡。芒卯應趙使曰：敝邑所以事大王者，爲完鄴也。今効",
                    "zhushu": "元作郊。"
                },
                {
                    "paragraph": "郊",
                    "zhushu": "補曰：當從交文。姚註云：效一作効。"
                },
                {
                    "paragraph": "鄴者，使者之罪也，卯不知也。趙王恐魏承秦之怒，遽割五城以合於魏而支秦。",
                    "zhushu": "此六年書卯，以詐重者此也。彪謂此馮亭、上黨之事也。惠文失之於魏，孝成失之於韓，雖所䘮敗有多寡之差，其貪而不明，真父子也。",
                    "type": 2
                },
                {
                    "paragraph": "芒卯謂秦王",
                    "zhushu": "昭。"
                },
                {
                    "paragraph": "曰：王之士未有爲之中者也。",
                    "zhushu": "中謂用事扵諸囯之中，猶内應云。"
                },
                {
                    "paragraph": "臣聞明王不背",
                    "zhushu": "元作咠。"
                },
                {
                    "paragraph": "咠",
                    "zhushu": "補曰。一本作胃。俱未詳。骨。說見趙䇿。"
                },
                {
                    "paragraph": "中而行。王之所欲於魏者，長平",
                    "zhushu": "元作羊。下同。屬汝南。"
                },
                {
                    "paragraph": "羊、",
                    "zhushu": "補曰：地未詳。或字誤。"
                },
                {
                    "paragraph": "王屋、",
                    "zhushu": "在河東垣縣東北。"
                },
                {
                    "paragraph": "洛林",
                    "zhushu": "即蘇代所謂林中。河南宛陵林郷也。"
                },
                {
                    "paragraph": "之地也。王能使臣爲魏之司徒，",
                    "zhushu": "本周官，此所謂爲之中。"
                },
                {
                    "paragraph": "則臣能使魏獻之。秦王曰：善。因任以爲魏之司徒。謂魏王曰：王所患者，上地也。",
                    "zhushu": "上流之地近秦，正曰未知所指。"
                },
                {
                    "paragraph": "秦之所欲於魏者，長平羊、王屋、洛林之地也。王獻之秦，則上地無憂患。因請以下兵東擊齊，攘地必不逺矣。魏王曰：善。因獻之秦地。入數月而秦兵不下。魏王謂芒卯曰：地入數月而秦兵不下，何也？芒卯曰：臣有死罪。雖然，臣死則契折於秦，",
                    "zhushu": "折，毁也。言不可有責於秦。"
                },
                {
                    "paragraph": "王無以責。秦王因赦其罪。臣爲王責約於秦。乃之秦，謂秦王曰：魏之所以獻長平、羊、王屋、洛林之地者，欲以下大王之兵東擊齊也。今地巳入而秦兵不可下，臣則死人也。雖然，後山東之士無以利事王者矣。秦王懼，",
                    "zhushu": "補曰：姚本作戄。"
                },
                {
                    "paragraph": "然曰：國有事，未贍",
                    "zhushu": "元作澹。"
                },
                {
                    "paragraph": "澹",
                    "zhushu": "補曰。即贍。前漢志澹。用。"
                },
                {
                    "paragraph": "下兵也。",
                    "zhushu": "贍，給也。"
                },
                {
                    "paragraph": "今以兵從。後十日，秦兵下。芒卯并將秦、魏之兵以東擊齊，啓地二十二縣。",
                    "zhushu": "",
                    "type": 2
                },
                {
                    "paragraph": "蘇代",
                    "zhushu": "元作秦，下同。"
                },
                {
                    "paragraph": "秦",
                    "zhushu": "𥙷曰：燕策及史作代。"
                },
                {
                    "paragraph": "拘於魏，欲走而之齊，",
                    "zhushu": "元作韓。"
                },
                {
                    "paragraph": "韓、魏氏閉關而不通。齊使蘇厲爲之謂魏王曰：齊請以宋地",
                    "zhushu": "時未舉宋，此侵伐所得耳。正曰：正義云：涇陽君，秦王弟悝也。齊蘇子告秦兵伐宋，以封涇陽君，然齊假設此策以救伐。"
                },
                {
                    "paragraph": "封涇陽君，而秦不受也。夫秦非不利有齊而得宋地，然其所以不受者，不信齊王",
                    "zhushu": "閔。"
                },
                {
                    "paragraph": "與蘇代秦",
                    "zhushu": "𥙷曰：燕策及史作子，下同。"
                },
                {
                    "paragraph": "也。",
                    "zhushu": "疑其善魏。"
                },
                {
                    "paragraph": "今秦見齊、魏之不合",
                    "zhushu": "衍也字。"
                },
                {
                    "paragraph": "也如此其甚也，則齊必不欺秦而秦信齊矣。齊、秦合而涇陽君有宋地，則非魏之利也。故王不如復東蘇代秦，",
                    "zhushu": "使得之齊。"
                },
                {
                    "paragraph": "秦必疑齊而不聽也。夫齊、秦不合，天下無憂。",
                    "zhushu": "𥙷曰：一本票，一作変。"
                },
                {
                    "paragraph": "伐齊成，則地廣矣。",
                    "zhushu": "齊無秦而魏伐之，可以得地。蘇傳有在齊伐宋之前。補曰：燕策及史曰：魏爲燕執伐齊，使人謂魏王曰云云。於是出蘇伐代之宋。",
                    "type": 2
                },
                {
                    "paragraph": "五國伐秦，",
                    "zhushu": "成臯之役。此十年。"
                },
                {
                    "paragraph": "無功而還。其後齊欲伐宋而秦禁之。齊令宋郭之秦，請合而以伐宋，秦王",
                    "zhushu": "昭。"
                },
                {
                    "paragraph": "許之。魏王畏齊、秦之合也，欲講於秦，謂魏王曰：秦王謂宋郭曰：分宋之城，服宋之強者，六國也；乗宋之敝而與王爭得者，",
                    "zhushu": "王齊閔。"
                },
                {
                    "paragraph": "楚、魏也。請爲王無禁楚之伐魏也。而王獨舉宋。王之伐宋也。請剛柔而皆用之",
                    "zhushu": "宋強宋弱，皆必伐之。"
                },
                {
                    "paragraph": "如宋者欺之不爲逆。殺之不爲讎者也。王無與之講以取地。旣巳得地又以力攻之。期於㗖宋而巳矣。臣聞此言而𥨸爲王患",
                    "zhushu": "元作悲。"
                },
                {
                    "paragraph": "悲秦必且用此於王矣。",
                    "zhushu": "用楚伐魏。"
                },
                {
                    "paragraph": "又必且刼",
                    "zhushu": "元作曰："
                },
                {
                    "paragraph": "曰。王必求地。旣巳得地。又且以力攻王。又必謂王",
                    "zhushu": "衍曰字。"
                },
                {
                    "paragraph": "曰。使王輕齊。齊魏之交已醜。",
                    "zhushu": "惡也。"
                },
                {
                    "paragraph": "又且収齊以東索於王。",
                    "zhushu": "𥙷曰：一本更索。"
                },
                {
                    "paragraph": "秦甞用此於楚矣。又甞用此於韓矣。願王之深計之也。秦善魏不可知也已",
                    "zhushu": "言不可信。"
                },
                {
                    "paragraph": "故爲王説。太上伐秦。其次賔秦。其次堅約而詳講。與國無相讎也。",
                    "zhushu": "補曰：詳佯通史多有媾字句。佯購於秦，此即趙策所謂不得巳而必媾，則願五囯復堅約者。此賔即擯讎，一本作離。"
                },
                {
                    "paragraph": "秦、齊合，國不可爲也已。王其聽臣也，必無與講。",
                    "zhushu": "與秦講。"
                },
                {
                    "paragraph": "秦權重魏，魏冉明熟",
                    "zhushu": "元作孰。"
                },
                {
                    "paragraph": "孰",
                    "zhushu": "補曰旣熟，"
                },
                {
                    "paragraph": "是，",
                    "zhushu": "言慮此明且熟。"
                },
                {
                    "paragraph": "故有謂",
                    "zhushu": "元作又為。"
                },
                {
                    "paragraph": "又爲",
                    "zhushu": "𥙷曰：又有通。"
                },
                {
                    "paragraph": "足下",
                    "zhushu": "或人謂魏王當如下："
                },
                {
                    "paragraph": "傷秦者，",
                    "zhushu": "傷猶。"
                },
                {
                    "paragraph": "不敢顯也。",
                    "zhushu": "恐秦斍之。"
                },
                {
                    "paragraph": "天下可令伐秦，則隂勸而弗敢圖也。見天下之傷秦也，則先鬻與國而以自解也。",
                    "zhushu": "言與囯爲之，非我也。"
                },
                {
                    "paragraph": "天下可令賔秦，則爲刼於與國而不得已者；天下不可，則先去",
                    "zhushu": "皆諸囯也。"
                },
                {
                    "paragraph": "而以秦爲上交以自重也。如是人者鬻王以爲資者也。而焉能免國於患。免國於患者。必窮三節而行其上。",
                    "zhushu": "𥙷曰三節，即上文太上其次之說。"
                },
                {
                    "paragraph": "上不可則行其中。中不可則行其下。下不可則明不與秦而生以殘秦。",
                    "zhushu": "生猶進言伐之不巳。正曰：不能伐，不能㯽文，不能媾，必爲秦所伐，則誓闘而必死，不與秦俱生以殘秦。姚本註云：而一作两。"
                },
                {
                    "paragraph": "使秦皆無百怨百利。惟巳之曽安",
                    "zhushu": "已止。曽，則也。言使秦見殘，不擇利害，唯務止魏之殘以自安也。"
                },
                {
                    "paragraph": "無",
                    "zhushu": "𥙷。"
                },
                {
                    "paragraph": "令天",
                    "zhushu": "元作足。"
                },
                {
                    "paragraph": "足下鬻之以合於秦。",
                    "zhushu": "所謂鬻王以秦爲上交者補曰：令字上恐有缺誤。"
                },
                {
                    "paragraph": "是免國於患者之計也。臣何足以當之。雖然願足下之論臣之計也。燕齊讎國也。",
                    "zhushu": "两囯自宣閔易昭再丗相讐。"
                },
                {
                    "paragraph": "秦兄弟之交也。",
                    "zhushu": "燕、齊與秦。"
                },
                {
                    "paragraph": "合讎國以伐婚姻。",
                    "zhushu": "猶兄弟也。此士欲爲魏合燕、齊以伐秦。"
                },
                {
                    "paragraph": "臣爲之苦矣。",
                    "zhushu": "言伐秦之難而巳爲之。"
                },
                {
                    "paragraph": "黄帝戰於涿鹿之野而西戎之兵不至。禹攻三苗而東夷之民不赴。",
                    "zhushu": "元作起，"
                },
                {
                    "paragraph": "起",
                    "zhushu": "言帝王用兵，猶有不從者，不經見。"
                },
                {
                    "paragraph": "以燕齊",
                    "zhushu": "𥙷。"
                },
                {
                    "paragraph": "伐秦。黄帝之所難也。而臣已致燕甲而起齊兵矣。臣又徧事三𣈆之吏奉陽君、孟甞君、韓珉、",
                    "zhushu": "元從口。"
                },
                {
                    "paragraph": "呡周、㝡周、韓餘爲徒，",
                    "zhushu": "與爲徒友。"
                },
                {
                    "paragraph": "從而下之，",
                    "zhushu": "𥙷曰：韓餘疑即趙策韓徐、周、韓之間有脫字，不然，衍周字。○爲徒從而下之句，謂徒黨合從也，又恐從徒字訛衍。"
                },
                {
                    "paragraph": "恐其伐秦之疑也，又身自醜於秦。",
                    "zhushu": "與秦惡。"
                },
                {
                    "paragraph": "扮之",
                    "zhushu": "扮，并也，握也。言合諸囯補曰扮。撫吻反。"
                },
                {
                    "paragraph": "請焚天下之秦符者，臣也；次傳焚符之約者，臣也；",
                    "zhushu": "傳之諸囯。"
                },
                {
                    "paragraph": "次",
                    "zhushu": "元作欲。"
                },
                {
                    "paragraph": "欲使五國約閉秦𨵿者，臣也。",
                    "zhushu": "不通秦。補曰：燕策，蘇代謂焚天下之秦符，上計破秦，其次長賔之，皆與此合。"
                },
                {
                    "paragraph": "奉陽君、韓餘爲既和矣，蘇脩、朱嬰",
                    "zhushu": "此皆三𣈆之吏也。"
                },
                {
                    "paragraph": "皆隂在邯鄲，臣又說齊王而徃敗之，",
                    "zhushu": "敗宋郭合秦之約。"
                },
                {
                    "paragraph": "天下共講，因使蘇脩游天下之語，",
                    "zhushu": "游揄揚之。"
                },
                {
                    "paragraph": "而以齊爲上。交",
                    "zhushu": "盖詐。"
                },
                {
                    "paragraph": "兵請伐魏，",
                    "zhushu": "兵：齊兵。"
                },
                {
                    "paragraph": "臣又争之以死，而果西，因蘇脩重報。",
                    "zhushu": "脩在邯鄲，齊之西也，報以齊不伐魏。"
                },
                {
                    "paragraph": "臣非不知秦權",
                    "zhushu": "元作勸。"
                },
                {
                    "paragraph": "勸",
                    "zhushu": "補曰：恐作權。上有。"
                },
                {
                    "paragraph": "之重也，然而所以爲之者，爲足下也。",
                    "zhushu": "彪謂此非蘇代不能也，故史言代復約從親如蘇秦時，獨所謂行其上不可，則行其中下爲不可用也。夫伐秦不勝竄走，求成之不給，安能賔之？諸侯見其敗，輕之矣，豈有聽其堅約之說哉？盖代之計，専以伐之爲上，而游辝見其多策耳，計不出於此也。正曰：按趙策五匡伐秦章，蘇代說奉陽君云云，中有與此章出入者。知此必代之辝也。三策並陳，上則伐之，中則擯之，下則媾之，未及伐之敗也。鮑說謬矣。",
                    "type": 2
                },
                {
                    "paragraph": "葉陽君",
                    "zhushu": "趙人。"
                },
                {
                    "paragraph": "約魏，魏王將封其子，謂魏王曰：王甞身濟漳，朝邯鄲，抱葛孽、",
                    "zhushu": "元作薛。"
                },
                {
                    "paragraph": "薛",
                    "zhushu": "𥙷曰：趙世家作孽者是。一本作薛，亦非。"
                },
                {
                    "paragraph": "隂成以爲趙養邑，",
                    "zhushu": "供養之邑。"
                },
                {
                    "paragraph": "而趙無爲王有也。王能又封其子河",
                    "zhushu": "元作問。"
                },
                {
                    "paragraph": "問、",
                    "zhushu": "𥙷曰字訛。趙策作河。"
                },
                {
                    "paragraph": "陽姑、宻",
                    "zhushu": "元作衣。"
                },
                {
                    "paragraph": "衣",
                    "zhushu": "補曰：字訛。趙策作宻。"
                },
                {
                    "paragraph": "乎？",
                    "zhushu": "趙惠文十三年有與此語同，云封李兊子，則葉陽君兊之封乎？𥙷曰：葉即奉之訛李兊也。說見趙策。"
                },
                {
                    "paragraph": "臣爲王不取也。魏王乃止。",
                    "zhushu": "惠之十三年，此十年。",
                    "type": 2
                },
                {
                    "paragraph": "秦使趙攻魏，魏謂趙王曰：",
                    "zhushu": "惠文正曰：無考。"
                },
                {
                    "paragraph": "攻魏者，亡趙之始也。昔者𣈆人欲亡虞而先伐，　伐　者，亡虞之始也。故荀息以馬與璧假道於虞宫之竒，諌而不聽，卒假𣈆道。𣈆人伐反而取虞。故春秋書之，以罪虞公。今國莫強於趙而并",
                    "zhushu": "衍齊字。"
                },
                {
                    "paragraph": "齊、",
                    "zhushu": "正曰：見下。"
                },
                {
                    "paragraph": "秦。王",
                    "zhushu": "昭正曰見下。"
                },
                {
                    "paragraph": "賢而有聲者相之，",
                    "zhushu": "并，猶兼聲，威聲，相助也。言趙強矣，兼得秦助。正曰：今囯莫強於趙而兼齊秦句，王賢而有聲者相之句，言趙強兼齊、秦，王既賢而又有聲望者相之，所以爲秦腹心之疾也。如此乃恊此士，引喻明切，謂春秋罪虞亦不悖秦使趙攻魏之事無見，或因其言而止歟？"
                },
                {
                    "paragraph": "所以爲心腹之疾者，趙也。",
                    "zhushu": "言秦以趙爲疾。"
                },
                {
                    "paragraph": "魏者，趙之也，趙者，魏之虞也。聽秦而攻魏者，虞之爲也。願王之熟計之也。",
                    "zhushu": "",
                    "type": 2
                },
                {
                    "paragraph": "秦將伐魏，魏王聞之，夜見孟甞君，",
                    "zhushu": "本傳齊閔驕，故奔魏，魏相之。此十一年正曰見後。"
                },
                {
                    "paragraph": "告之曰：秦且攻魏，子爲寡人謀，柰何孟甞君曰：有諸侯之救則國可存也。王曰：寡人願子之行也。重爲之約車百乗孟甞君之趙謂趙王",
                    "zhushu": "惠女。"
                },
                {
                    "paragraph": "曰：文願借兵以救魏趙王曰：寡人不能孟甞君曰：夫敢借兵者以忠王也。王曰：可得聞乎？孟甞君曰：夫趙之兵非能強於魏之兵，魏之兵非能弱於趙也，然而趙之地不嵗危而民不𡻕死，而魏之地𡻕危而民嵗死者何也？以其西爲趙蔽也。",
                    "zhushu": "魏在趙西，爲之蔽秦。"
                },
                {
                    "paragraph": "今趙不救魏，魏㰱盟於秦，",
                    "zhushu": "㰱之血也。"
                },
                {
                    "paragraph": "是趙與強秦爲界也，地亦且嵗危，民亦且𡻕死矣。此文之所以忠於大王也。趙王許諾，爲起兵十萬，車三百乗。又北見燕王",
                    "zhushu": "昭。"
                },
                {
                    "paragraph": "曰：先日公子",
                    "zhushu": "稱其父嬰。"
                },
                {
                    "paragraph": "甞約兩主之交矣，今秦且攻魏，願大王之救之。燕王曰：吾嵗不熟二年矣，今又行數千里而以助魏，且柰何？田文曰：夫行數千里而救人者，此國之利也。今魏王出國門而望見軍，雖欲行數千里而助人，可得乎？燕王尚未許也。田文曰：臣効便計於王，王不用臣之忠計，文請行矣，恐天下之將有大變也。王曰：大變可得聞乎？曰：秦攻魏，未能克之也，而䑓已燔，游巳奪矣。",
                    "zhushu": "不暇游觀。"
                },
                {
                    "paragraph": "而燕不救魏，魏王折莭割地，以國之半與秦，秦必去矣。秦巳去魏，魏王悉韓、魏之兵，又西借秦兵以因趙之衆，以四國攻燕。王且何利？利行數千里而助人乎？利出燕南門而望見軍乎？則道里近而輸又易矣。",
                    "zhushu": "輸以餉軍。"
                },
                {
                    "paragraph": "王何利？燕王曰：子行矣，寡人聽子。乃爲之起兵八萬，車三百乗，以從田文。魏王大說曰：君得燕、趙之兵甚衆，且亟矣。秦王",
                    "zhushu": "昭。"
                },
                {
                    "paragraph": "大恐，割地請講於魏，因歸燕、趙之兵，而封田文",
                    "zhushu": "彪謂：田文可謂善言者矣，其說趙也，邇而不偪；其說燕也，直而不倨，與夫嚂口虚喝者異矣。𥙷曰：孟甞相魏，在齊㓕宋前。大事記附見於昭王十年，詳見周䇿。此事實昭王十三年。秦紀秦昭二十四年，取魏安城，至大梁，燕、趙救之，秦軍去。",
                    "type": 2
                },
                {
                    "paragraph": "穰侯。攻大梁，",
                    "zhushu": "秦昭二十四年，攻魏至大梁。此十三年。"
                },
                {
                    "paragraph": "乗郢北，",
                    "zhushu": "元作北郢。郢，楚别邑，其北近魏。"
                },
                {
                    "paragraph": "北郢，",
                    "zhushu": "正曰：北郢乃楚之冝城，即郡也。史魏冉傳：入北宅，遂圍大梁。此訛爲乗北郢也。又䇿作入北地亦字訛。"
                },
                {
                    "paragraph": "魏王且從。",
                    "zhushu": "從順服也。"
                },
                {
                    "paragraph": "謂穰侯曰：君攻楚，得宛、穰以廣陶；攻齊，得剛、愽",
                    "zhushu": "並属太山。補曰：正義引括地志去，故剛城在兖州襲丘縣界。愚謂剛愽當即是剛夀。正義云：夀，鄲州縣。"
                },
                {
                    "paragraph": "以廣陶，得許、鄢陵以廣陶。",
                    "zhushu": "補曰：得許上當有攻魏字，缺脫。"
                },
                {
                    "paragraph": "秦王",
                    "zhushu": "昭。"
                },
                {
                    "paragraph": "不問者何也？以大梁之未亡也。今日大梁亡，許、鄢陵必議，",
                    "zhushu": "議其不當得。"
                },
                {
                    "paragraph": "議則君必窮。爲君計者勿攻。便",
                    "zhushu": "補曰：魏昭王十三年，秦兵至大梁，即取魏安城之役。安𨤲王二年，秦魏冉伐魏，走芒卯，入北宅，遂圍大梁，魏割温以和。二役皆冉相時而敗。芒卯則冉將以伐，此䇿當在其時。大事記載須賈說穰侯云云，攻而不㧞，秦兵必罷，陶邑必亡，前功必棄矣。下註此章謂與須賈同一術，亦以爲此年事矣。然秦攻取剛、壽在秦昭三十六七年後，此數年而䇿、已云得剛、夀，而又不可曉也，當考。○宛、穣、廣陶，說見趙。䇿。○許、鄢陵、魏地，見前。秦得其地，不知何時。",
                    "type": 2
                },
                {
                    "paragraph": "白珪",
                    "zhushu": "魏人，孟子稱之，趙岐以爲周人，非也。盖至是三四十年矣。正曰：秦昭王𥘉年，魏冉已用事，則𦍋戎之貴巳乆十二年，而當魏昭元年，則其𥘉年猶與魏襄相及，正孟子時也。趙岐以爲周人，何以知其非也？但戰國人姓名多偶同者，鮑以在魏䇿中而即爲魏人，謬矣。又按，燕䇿白珪逃於秦，則甞仕秦。新序孟甞君問白珪，恐亦此時。史白珪傳首云：當魏文侯時，李克務盡地力，而白珪樂觀時変。後復引圭之言曰：吾治生産，如孫呉用兵，商鞅行法。則其人在鞅後。首句特與李克對論，非言其丗也。以二十取一語孟子正欲以其貨殖之術施之國家者也。又新序記白珪戰亡六城，爲魏取中山，白。珪顯於中山，中山人惡之，於魏文侯投以夜光之璧，則文侯時又一白珪歟？或因史所書而訛舛歟？"
                },
                {
                    "paragraph": "謂新城君曰：夜行者能無爲奸，不能禁狗使無吠已也。故臣能無議君於王，",
                    "zhushu": "戎貴於秦王冝，爲秦王仐珪說之，豈非珪使魏戎來魏？"
                },
                {
                    "paragraph": "不能禁人議",
                    "zhushu": "補曰：姚本此有臣字。"
                },
                {
                    "paragraph": "於君也。",
                    "zhushu": "秦䇿、段産語同。正曰：段産、䇿本在韓、鮑，以史註新城君爲芉戎，故曲爲之說，未如即是此人否？",
                    "type": 2
                },
                {
                    "paragraph": "秦攻韓之管，",
                    "zhushu": "後志河南管城註：在亰縣東北。補曰：鄭州管城縣。"
                },
                {
                    "paragraph": "魏王發兵救之。昭忌曰：夫秦，強國也，而韓魏壤",
                    "zhushu": "言地與秦接。"
                },
                {
                    "paragraph": "秦",
                    "zhushu": "元作梁。"
                },
                {
                    "paragraph": "梁",
                    "zhushu": "補曰：姚云。劉作秦。"
                },
                {
                    "paragraph": "不出攻則巳。若出攻，非於韓也，必於魏也。今幸而於韓，此魏之福也。王若救之，夫解攻者，必韓之管也。致攻者必魏之梁也。魏王不聽，曰：若不因救韓，韓怨魏，西合於秦，秦、韓爲一，則魏危。遂救之，秦果釋管而攻魏。魏王大恐，謂昭忌曰：不用子之計而禍至，爲之柰何？昭忌乃爲之見秦王",
                    "zhushu": "昭正曰：時不可考。"
                },
                {
                    "paragraph": "曰：臣聞明主之聽也，不以挟私爲政，",
                    "zhushu": "與正同。"
                },
                {
                    "paragraph": "是參行也。",
                    "zhushu": "以諸國參考而行，言參彼巳也。"
                },
                {
                    "paragraph": "願大王無攻魏，聽臣也。秦王曰：何也？昭忌曰：山東之從，時合時離，何也？秦王曰：不識也。曰：天下之合，",
                    "zhushu": "補曰：一本此下有也字。"
                },
                {
                    "paragraph": "以王之不必也。",
                    "zhushu": "猶言不可測也。方攻韓，又攻魏是也。"
                },
                {
                    "paragraph": "其離也，以王之必也。",
                    "zhushu": "伐一不移伐則諸國知免，不急於從也。"
                },
                {
                    "paragraph": "仐攻韓之管國危矣。未卒而移兵於梁，合天下之從，無精於此者矣。",
                    "zhushu": "精，猶明。"
                },
                {
                    "paragraph": "以爲秦之求索必不可支也。故爲王計者，不如制",
                    "zhushu": "元作齊。"
                },
                {
                    "paragraph": "齊、",
                    "zhushu": "補曰。疑字誤。或上有缺文。"
                },
                {
                    "paragraph": "趙。秦巳制趙，則燕不敢不事秦，荆、濟不能獨從，",
                    "zhushu": "荆楚濟齊正曰：一本荆齊，是宋有稱齊爲濟者，字多傍水。"
                },
                {
                    "paragraph": "天下争敵於秦，則弱矣。",
                    "zhushu": "言諸囯合而競與秦敵，則秦弱。"
                },
                {
                    "paragraph": "秦王乃止。",
                    "zhushu": "彪謂隣國有兵救之，䘏鄰之義，昭王言是也。秦伐韓而魏救之，挑秦之禍，昭忌之言亦是也。要之，從約堅則冝救，猶救同室之闘也。無從約而救之，則是郷鄰有闘，被髪纓冠而徃，是豈不可已乎？",
                    "type": 2
                },
                {
                    "paragraph": "芮宋",
                    "zhushu": "魏人。"
                },
                {
                    "paragraph": "欲絶秦、趙之交，故令魏氏收秦太后之養地。",
                    "zhushu": "宣太后。"
                },
                {
                    "paragraph": "秦王",
                    "zhushu": "昭。"
                },
                {
                    "paragraph": "怒，芮宋謂秦王曰：魏委國於王",
                    "zhushu": "委與之。"
                },
                {
                    "paragraph": "而王不受，故委國於趙也。李郝",
                    "zhushu": "趙人。"
                },
                {
                    "paragraph": "謂臣曰：子言無秦而養秦太后以地，是欺我也，故敝邑收之。秦王怒，遂絶趙",
                    "zhushu": "補曰：姚本收秦太后之養地秦王於秦芮宋云云。與此交有誤。當云収秦太后之養地於秦芮宋謂云云。",
                    "type": 2
                },
                {
                    "paragraph": "爲魏。謂楚王",
                    "zhushu": "愼襄正曰：無考。"
                },
                {
                    "paragraph": "曰：索攻魏於秦，",
                    "zhushu": "楚以攻魏，索於秦。"
                },
                {
                    "paragraph": "秦必不聽王矣。是智困於秦而交䟽於魏也。楚、魏有怨，則秦重矣。故王不如順天下，",
                    "zhushu": "天下不欲秦伐魏，"
                },
                {
                    "paragraph": "遂伐齊，與魏便地，",
                    "zhushu": "言以所得齊地與魏易两便也。"
                },
                {
                    "paragraph": "兵不傷，交不變，所欲必得矣。",
                    "zhushu": "",
                    "type": 2
                },
                {
                    "paragraph": "管鼻之",
                    "zhushu": "魏人正曰：註作鼻之名，謬。下两之字亦語助。管鼻恐即樓鼻，說見前。"
                },
                {
                    "paragraph": "令翟強與秦事，",
                    "zhushu": "鼻之不欲，故推之於強。"
                },
                {
                    "paragraph": "謂魏王曰：",
                    "zhushu": "鼻之謂之。"
                },
                {
                    "paragraph": "鼻之與強，猶𣈆人之與楚人也。𣈆人見楚人之急，帶劔而緩之，楚人惡其緩而急之。今鼻之入，秦之傳舎，",
                    "zhushu": "酈食其傳註止息傳置之舎。"
                },
                {
                    "paragraph": "舎不足以舎之；",
                    "zhushu": "侍衞之盛，舎不能容。"
                },
                {
                    "paragraph": "強之入，無蘇於秦者。",
                    "zhushu": "言秦輕之，無與爲樵蘇者。正曰：一本蘇作蔽，是言無人從之。"
                },
                {
                    "paragraph": "強王貴臣也，而秦若此其甚，安可？",
                    "zhushu": "秦待巳巳厚，可以不與秦事。秦輕強矣，欲其重之，必令與秦事。乃可正曰：翟強欲合齊、秦外楚以輕樓鼻。樓鼻欲合秦、楚外齊以輕翟強。鼻強不合，而謂鼻令強與秦事者，鼻容強為之，秦入鼻言故輕強。此士盖為強言以激魏王者也。此當在襄王時。",
                    "type": 2
                },
                {
                    "paragraph": "成陽君",
                    "zhushu": "秦昭十七年入朝者，於此知為韓人不疑。"
                },
                {
                    "paragraph": "欲以韓、魏聴秦，魏王弗利。白珪謂魏王曰：王不如隂，使人說成陽君曰：君入秦，秦必留君，而㕥多割於韓矣。韓不聽，秦必留君而伐韓矣。故君不如安行，",
                    "zhushu": "安，猶徐。"
                },
                {
                    "paragraph": "求質於秦。",
                    "zhushu": "質事有不留之驗，乃可入正，曰質子之質。"
                },
                {
                    "paragraph": "成陽君必不入秦，秦、韓不",
                    "zhushu": "衍敢字。"
                },
                {
                    "paragraph": "敢合，則王重矣。",
                    "zhushu": "",
                    "type": 2
                },
                {
                    "paragraph": "安𨤲王，",
                    "zhushu": "昭王子元年赧王三十九年乙酉。",
                    "type": 2
                },
                {
                    "paragraph": "秦敗魏於華，",
                    "zhushu": "華山在弘農。華隂，秦紀作華陽。註：亭名，在宻縣，事在此二年。正曰華隂之華，去声。華下、華陽，史無音。"
                },
                {
                    "paragraph": "走芒邜而圍大梁。須賈",
                    "zhushu": "魏人。"
                },
                {
                    "paragraph": "為魏謂穰侯曰：臣聞魏氏大臣父兄皆謂魏王曰：𥘉時恵王伐趙，戰乎三梁，",
                    "zhushu": "春秋、秦取梁、漢、夏陽也。河内有梁，周小邑也。陳留、浚儀，大梁為三，皆魏也。正曰：索𨼆云云，梁即南梁，又說見齊策。"
                },
                {
                    "paragraph": "十萬之軍抜邯鄲，",
                    "zhushu": "秦十二年，攻趙，虜荘。賈正曰：魏恵王十八年，㧞趙邯鄲，二十年，歸趙邯鄲。"
                },
                {
                    "paragraph": "趙氏不割而邯鄲復歸。齊人攻燕，殺子之，破故國，",
                    "zhushu": "𥙷曰：通鑑大事記在宣王二十九年。"
                },
                {
                    "paragraph": "燕不割而燕國復歸。燕、趙之所㕥國全兵勁，而地不并于諸侯者，以其能忍難而重出地也。宋、中山數伐數割而随以亡。臣以為",
                    "zhushu": "此臣魏大臣所稱。"
                },
                {
                    "paragraph": "燕、趙可法，而宋、中山可無為也。夫秦貪戾之國而無親，蠶食魏，盡晉國，戰勝睪子，",
                    "zhushu": "地缺正曰：皋，上刀反。睪，羊益反，又滜作澤。古書三字皆通，此未有㨿史。睪作暴，下同。徐廣云：暴，鳶也。大事記作暴吏，未詳。"
                },
                {
                    "paragraph": "割八縣，地未畢入而兵復出矣。夫秦何厭之有哉？今又走芒卯，入北地，",
                    "zhushu": "梁之北非郡。正曰：史記作宅䇿，字訛，下同。正義引竹書云：宅陽一名北宅。括地志云：故城在鄭州榮陽縣西。"
                },
                {
                    "paragraph": "此非但攻梁也，且刼王以多割也，王必勿聽也。今王循楚、趙而講，",
                    "zhushu": "循，猶順也。以下文考之，秦時盖合楚、趙共攻魏，魏見二囯爲秦用，遂欲講秦，不反覆思之也。正曰：循即徇。"
                },
                {
                    "paragraph": "楚、趙怒而與王争事秦，秦必受之。秦挾楚、趙之兵以復攻，則國救亡不可得",
                    "zhushu": "衍也字。"
                },
                {
                    "paragraph": "也巳。願王之必無講也。王若欲講，必少割而有質。",
                    "zhushu": "亦事驗也。正曰：索𨼆云：少割地而求秦質子。"
                },
                {
                    "paragraph": "不然，必欺。",
                    "zhushu": "𥙷曰：索𨼆云必稱秦欺。"
                },
                {
                    "paragraph": "是臣之所聞於魏也，願君之以是慮事也。周書曰：維命不于常。此言幸之不可數也。夫戰勝睪子而割八縣，此非兵力之精，非計之㓛也，天幸爲多矣。",
                    "zhushu": "𥙷曰：漢史天幸語本此。"
                },
                {
                    "paragraph": "今又走芒卯，入北地，以攻大梁，是以天幸自爲常也。智者不然。臣聞魏氏悉其百縣勝兵以止戍大梁，臣以爲不下三十萬。以三十萬之衆守十仭之城，臣以爲雖湯、武復生，弗易攻也。夫輕信楚、趙之兵，陵十仭之城，戴",
                    "zhushu": "𥙷曰：一本標孫作戰。"
                },
                {
                    "paragraph": "三十萬之衆，而志必舉之，臣以爲自天下之始分以至于今，未甞有之也。攻而不能，技𥘿，兵必罷，",
                    "zhushu": "音疲。"
                },
                {
                    "paragraph": "隂必亡，",
                    "zhushu": "隂穰侯别邑。正曰隂，即陶。說見趙策。"
                },
                {
                    "paragraph": "則前功必棄矣。今魏方疑，可以少割收也。願君",
                    "zhushu": "補補曰：史願君逮楚、趙。"
                },
                {
                    "paragraph": "之及楚、趙之兵未任於大梁也，",
                    "zhushu": "未以攻梁自任。"
                },
                {
                    "paragraph": "亟以少割収魏。魏方疑而得以少割爲和，必欲之，則君得所欲矣。楚、趙怒於魏之先已講也，",
                    "zhushu": "巳，兵未至而與秦講。"
                },
                {
                    "paragraph": "必爭事秦，從是以散，",
                    "zhushu": "從横之從。"
                },
                {
                    "paragraph": "而君後擇焉。",
                    "zhushu": "擇其所與於散從之後。"
                },
                {
                    "paragraph": "且君之甞割晉國取地也。何必以兵哉。",
                    "zhushu": "先割取時不用兵。"
                },
                {
                    "paragraph": "夫兵不用而魏效絳安邑又爲隂啓",
                    "zhushu": "言得亡國以拓隂之封地，𥙷曰又爲止已合䇿，文有脫誤，見後。"
                },
                {
                    "paragraph": "兩機盡",
                    "zhushu": "兩，謂得縣啓封，盡無遺也。"
                },
                {
                    "paragraph": "故宋衛効",
                    "zhushu": "魏自比小國。二。國，小國也。"
                },
                {
                    "paragraph": "尤憚",
                    "zhushu": "元作憚尤。"
                },
                {
                    "paragraph": "憚尤秦兵",
                    "zhushu": "出地而小，故愈畏秦。"
                },
                {
                    "paragraph": "巳合",
                    "zhushu": "魏合秦。"
                },
                {
                    "paragraph": "而君制之",
                    "zhushu": "補曰：史云，又爲陶開兩道幾盡，故宋、衛必効單父，秦兵可全云云。按此文明順，姚註亦冝引從之。正義云：故宋及單父是陶南道，魏安邑及絳是陶北道。索𨼆云：穣侯封陶、魏、効、絳、安邑，是得河東地。言從秦通陶，開河西、河東之兩道，此時宋已滅，是秦將盡得宋地也。愚謂可全即上言不用之意。"
                },
                {
                    "paragraph": "何求而不得。何爲而不成臣願君之熟計而毋行危也。穣侯曰。善乃罷梁圍",
                    "zhushu": "彪謂賈之說不足以巳秦也，爲其爲魏也過深，而說秦者不切。夫以秦爲。天幸而欲其無行，危也，秦豈信之哉？秦行是何危之有？且其爲魏之過深也，適足以疑秦，豈沮於是哉？梁圍之解，將别有故，非賈力也。正曰：大事記畧載此章及穣侯攻大梁章，謂同一術。愚謂魏利於少割，穣侯喜得此地而罷兵，亦無不可。大事記周赧王四十年，秦昭三十二，魏安𨤲二，韓𨤲二十一，趙惠文二十四年，秦以魏冉爲相國，伐韓。暴鳶救魏，魏冉破之，斬首四萬。鳶走開封，魏割八縣以和。魏冉復伐魏，走芒卯，入北宅，遂圍大梁。魏割温以和。四十一年，魏背秦，與齊從親秦。魏冉伐魏，㧞四城，斬首四萬。四十二年，趙、魏伐韓華陽。秦魏冉、白起客卿胡傷救韓，敗魏將芒卯華陽，斬首十三萬，取卷、蔡陽、長社。又敗趙將賈偃，沉其卒二萬於河，取觀津。魏予秦南陽以和，以其地爲南陽郡，遷免臣居之。○通鑑綱目書畧同，不著暴鳶、芒卯、䓁及以地爲南陽郡。一莭𥙷曰：按史，魏安𨤲王二年、三年、四年，連𡻕、魏冉將兵来伐。二年之戰，韓暴鳶救魏，敗走。年表、秦紀、魏世家、魏冉傳皆云兵至大梁，次年之戰，不地。最後華陽之戰，趙、魏伐韓，秦救韓，敗趙，魏走芒卯。但史所載有差互。紀以擊芒卯，華陽，傳以走暴鳶，並爲次年事。華陽之戰，或云得三晉將，或云攻趙、韓、魏八縣，三縣之殊，十萬、十五萬。之舛，故太事記參定書之。今考此䇿須賈之辭，謂戰勝暴子割八縣地未畢而兵復出，此大事記所以書此役継於走暴鳶之後，但䇿首書秦敗魏於華，恐於華二字因下章誤衍也○又按秦紀昭王三十四年書秦與魏韓上庸地爲一郡，南陽免臣遷居之。三十五年𥘉置南易郡。大事記於魏予秦南陽後書以其地爲南陽郡，迁免臣君之。即以此爲是年事。按南陽凡二，其一河南之脩武，其一鄧州之堵陽。免臣者，以罪免，迁守新邉，秦不信敵國之民，故徙其國人，使錯居之。前此二十七年攻楚，赦罪人，迁之南陽。大事記必謂前巳俻楚，故今以新得之南陽，而不知紀書乃謂秦與魏、韓上庸地爲一郡於南陽，上庸属漢中，今房州竹山縣，則正鄧之南陽也。次年乃書置南陽郡，秦南陽郡即鄧，而脩武更置河内郡，不聞两南陽也。昭王四十四年，秦白起攻韓，取南陽，絶大行道，使秦巳置郡，不應復云爾。大事記亦書之矣。此條盖因魏入南陽以和，偶與下文南陽免臣相次而致誤尔。因上論大事記文附于此。",
                    "type": 2
                },
                {
                    "paragraph": "秦敗魏於華魏王且入朝於秦周訴謂王曰。",
                    "zhushu": "𥙷曰：一本訴作。訴是，下同。"
                },
                {
                    "paragraph": "宋人有斈者，三年反而名其母。其母曰：子斈三年反而名我者，何也？其子曰：吾所賢者無過堯舜，堯、舜名；吾所大者無大天地，天地名。今母賢不過堯、舜，母大不過天地，是以名母也。其母曰：子之於學者，",
                    "zhushu": "於其所斈。"
                },
                {
                    "paragraph": "將盡行之乎？願子之有以易名母也。子之於學也，將有所不行也，",
                    "zhushu": "正曰：姚本也作乎。"
                },
                {
                    "paragraph": "願子之且以名母爲後也。今王之事秦，尚有可以易入朝者乎？願王之有以易之，而以入朝爲後。魏王曰：子患寡人入而不出邪？許綰爲我祝曰：入而不出，請殉寡人以頭。周訴對曰：如臣之賤也，今人有謂臣曰：入不測之淵而必出不出，請以一䑕首爲汝殉者，臣必不爲也。今秦，不可知之國也，猶不測之淵也，而許綰之首猶䑕首也。内王於不可知之秦，而殉王以䑕首，臣𥨸爲王不取也。且無梁，孰與無河内急？王曰：梁急。無梁，孰與無身急？王曰：身急。曰：以三者，身上也，河内其下也。秦未索其下而王効其上可乎。王尚未聽也。支期曰：王視楚王。",
                    "zhushu": "頃襄。"
                },
                {
                    "paragraph": "楚王入秦",
                    "zhushu": "絶句："
                },
                {
                    "paragraph": "王以三乗先之。",
                    "zhushu": "先楚至秦。"
                },
                {
                    "paragraph": "楚王不入。楚魏爲一。尚足以捍秦。王乃止。王謂支期曰。吾始巳諾於應侯矣。今不行者欺之矣。支期曰。王勿憂也。臣使長信侯",
                    "zhushu": "魏相之善應侯者，"
                },
                {
                    "paragraph": "請無内王。王待臣也。支期說於長信侯曰。王命召相國。長信侯曰：王何以臣爲？支期曰：臣不知也，王急召君。長信侯曰：吾内王於秦者，寜以爲秦邪？吾以爲魏也。支期曰：君無爲魏計，君其自爲計。且安死乎？",
                    "zhushu": "問：何所安？"
                },
                {
                    "paragraph": "安生乎？安窮乎？安貴乎？君其先自爲計，後爲魏計。長信侯曰：樓公將入矣，",
                    "zhushu": "緩也。俟其入，欲與之議，正曰：無考。樓緩、樓鼻、韓策並見。樓梧，皆此時人。"
                },
                {
                    "paragraph": "臣今從。支期曰：王急召君，君不行，血濺君襟矣。長信侯行，支期隨其後，且見王。支期先入，謂王曰：僞病者乎？而見之，",
                    "zhushu": "令王見而辭疾。"
                },
                {
                    "paragraph": "臣已恐之矣。長信侯入見王，王曰：病甚，柰何？吾始已諾於應侯矣。意雖道死，行乎？",
                    "zhushu": "雖死於路，猶將行。"
                },
                {
                    "paragraph": "長信侯曰：王毋行矣，臣能得之於應侯矣。",
                    "zhushu": "能使應侯止王之行。"
                },
                {
                    "paragraph": "願王無憂",
                    "zhushu": "彪謂周訴之愛王也甚忠，其諭王也甚切，賢智人也。𨤲！王不能聽，而聽支期期。豈賢於訴哉？盖期之所效者事，而訴之所諭者理。庸人固可示以事而難以理諭也。㣲二臣者，釐其爲楚懐與。補曰：爲我爲王，以爲秦，以爲魏之爲去聲。",
                    "type": 2
                },
                {
                    "paragraph": "華陽之戰，魏不勝秦。明年，將使段干崇割地而講。孫臣",
                    "zhushu": "並魏人。"
                },
                {
                    "paragraph": "謂魏王曰：魏不以敗之上割，",
                    "zhushu": "上謂當其時。"
                },
                {
                    "paragraph": "可謂善用不勝矣；而秦不以勝之上割，可謂不善用勝矣。今處期年乃欲割，是群臣之私",
                    "zhushu": "計不及也。"
                },
                {
                    "paragraph": "而王不知也。且夫欲璽者，",
                    "zhushu": "得秦封，受其璽。"
                },
                {
                    "paragraph": "段干子也，王因使之割地；欲地者，秦也，而王因使之授",
                    "zhushu": "元作受。"
                },
                {
                    "paragraph": "受璽。夫欲璽者制地，而欲地者制璽，其勢必無魏矣。且夫奸人固皆欲以地事秦。以地事秦，譬猶抱薪而救火也，薪不盡則火不止。今王之地有盡，而秦求之無窮，是薪火之說也。魏王曰：善。雖然，吾以許秦矣，不可以革也。",
                    "zhushu": "革，更也。"
                },
                {
                    "paragraph": "對曰：王獨不見夫愽者之用梟耶？",
                    "zhushu": "猶上善用勝矣。補曰：正義云：愽頭有刻爲梟鳥形者，擲得梟者，合食其子。若不便，則爲餘行也。"
                },
                {
                    "paragraph": "欲食則食，欲握則握。",
                    "zhushu": "握不食也。食者行棊握不行也。故史曰：便則行，不便則止。"
                },
                {
                    "paragraph": "今君刼於群臣而許秦，因曰不可革，何用智之不若梟也？魏王曰：善。乃按其行。",
                    "zhushu": "按猶止記四年。有補曰：史安𨤲王四年，華陽戰敗後，段干子請于南陽以和。此策云按其行。通鑑綱目云：王不聴，卒以南陽爲和。",
                    "type": 2
                },
                {
                    "paragraph": "秦、魏爲與國，齊、楚約而欲攻魏，魏使人求救於秦，冠盖相望，秦救不出。魏人有唐雎",
                    "zhushu": "元作且。下同。"
                },
                {
                    "paragraph": "且",
                    "zhushu": "𥙷曰：新序同。史作雎。"
                },
                {
                    "paragraph": "者，年九十餘，謂魏王曰：老臣請出西說秦，令兵先，臣出，可乎？魏王曰：敬諾。遂約車而遣之。唐雎且見秦王，",
                    "zhushu": "昭。"
                },
                {
                    "paragraph": "秦王曰：丈人芒然乃逺至此，甚苦矣。魏來求救數矣，寡人知魏之急矣。唐雎且對曰：大王已知魏之急而救不至者，是大王薵茦之臣無任矣。",
                    "zhushu": "不堪其事。"
                },
                {
                    "paragraph": "且夫魏，一萬乗之國，稱東藩，受　帶祠春秋者，以爲秦之強足以爲與也。今齊楚之兵巳在魏郊矣。大王之救不至，魏急則且割地而約齊楚。王雖欲救之，豈有及哉。是亡一萬乗之魏而強二敵之齊楚也。𥨸以爲大王薵茦之臣無任矣。秦王喟然愁悟，遽發兵日夜赴魏。齊楚聞之，乃引兵而去。魏氏復全。唐雎且之說也。",
                    "zhushu": "記：十年有。",
                    "type": 2
                },
                {
                    "paragraph": "虞卿謂趙王",
                    "zhushu": "恵文。"
                },
                {
                    "paragraph": "曰：人之情寜朝人乎？寧朝於人也？趙王曰：人亦寧朝人耳，何故寜朝於人？虞卿曰：夫魏爲從主，而違者范痤也。",
                    "zhushu": "魏相𥙷曰：一本作座史，與此同。"
                },
                {
                    "paragraph": "今王能以百里之地，若萬户之都，請殺范痤於魏。范痤死，則從事可移於趙。",
                    "zhushu": "趙主從也。"
                },
                {
                    "paragraph": "趙王曰：善。乃使人以百里之地請殺范痤於魏。魏王許諾，使司徒",
                    "zhushu": "本周卿，此時主，徒𨽻者耳。"
                },
                {
                    "paragraph": "執范痤而未殺也。范痤獻書魏王曰：臣聞趙王以百里之地請殺痤之身。夫殺無罪范痤，",
                    "zhushu": "衍痤字。"
                },
                {
                    "paragraph": "痤",
                    "zhushu": "𥙷曰字衍。"
                },
                {
                    "paragraph": "薄故也。",
                    "zhushu": "猶細事。"
                },
                {
                    "paragraph": "而得百里之地，大利也。臣𥨸爲大王羙之？雖然，而有一焉，百里之地不可得，而死者不可復生也，則王必爲天下𥬇矣。臣𥨸以爲與其以死人市，不若以生人市，便",
                    "zhushu": "元作使。"
                },
                {
                    "paragraph": "使",
                    "zhushu": "補曰：姚注云：一本無。史同。"
                },
                {
                    "paragraph": "也。又遺其後相信陵君書曰：夫趙、魏，敵戰之國也。趙王以咫尺之書來，而魏王輕爲之殺無罪之痤。痤雖不肖，故魏之免相",
                    "zhushu": "衍望字"
                },
                {
                    "paragraph": "望",
                    "zhushu": "𥙷曰：姚云：劉作室，史無。"
                },
                {
                    "paragraph": "也。甞以魏之故，得罪於趙。夫國無用臣，",
                    "zhushu": "用言可任者𥙷曰：一本囯内無用是。"
                },
                {
                    "paragraph": "外雖得地，勢不能守。然今能守魏者，莫如君矣。王聽趙殺痤之後，強秦襲趙之欲，",
                    "zhushu": "襲言猶因趙之故態。"
                },
                {
                    "paragraph": "倍趙之割，則君將何以止之？此君之累也。信陵君曰：善。遽言之王而出之。",
                    "zhushu": "十一年，有與其以死市下元在趙䇿補曰：從舊在趙可。",
                    "type": 2
                },
                {
                    "paragraph": "魏將與秦攻韓，朱巳",
                    "zhushu": "史作無忌。補曰：史魏王以秦救之故，欲親秦而伐韓。以求故地。無忌謂魏王曰云云。大事記據之。以其辭云。秦太后母也。以憂死。故附載於宣太后之薨之後。在赧王五十年。按朱巳即無忌，字訛也。"
                },
                {
                    "paragraph": "謂魏王曰：秦與戎翟同俗，有虎狼之心，貪戻好利而無信，不識禮義德行，苟有利焉，不顧親戚兄弟，若禽獸耳。此天下之所同知也，非所施厚積德也。故太后毋也，而以憂死；",
                    "zhushu": "秦昭四十二年。此十二年。"
                },
                {
                    "paragraph": "穰侯舅也，功莫大焉，而竟逐之；兩弟無罪，而再奪之國。此其於親戚兄弟若此，而又况於讎之敵國也。",
                    "zhushu": "補曰：一本標也作乎。"
                },
                {
                    "paragraph": "今大王與秦伐韓，而益近秦，臣甚惑之，而王弗識也，則不明矣。群臣知之而莫以此諌，則不忠矣。今夫韓氏以一女子承一弱主，",
                    "zhushu": "此十二年，桓、惠立八年矣。補曰：大事記云：韓世家不載其事，必是時韓王少毋后用事也。愚按：是時秦宣太后、趙惠文后、齊君王后皆專政，韓亦然也。"
                },
                {
                    "paragraph": "内有大亂，外安能支強秦、魏之兵，王以爲不破乎？韓亡，秦有鄭地，",
                    "zhushu": "時鄭亡，屬韓。"
                },
                {
                    "paragraph": "與大梁鄰，王以爲安乎？欲得故地，",
                    "zhushu": "盖嘗䘮地於韓，今欲取之。"
                },
                {
                    "paragraph": "而今負強秦之禍也，",
                    "zhushu": "正曰：史負強秦之說㨿，此則負當從恃訓從䇿文，則負任在背以爲喻也，史義長。"
                },
                {
                    "paragraph": "王以爲利乎？秦非無事之國也，韓亡之後，必且便事，便事必就易與利，",
                    "zhushu": "𥙷曰：便事史並作更字。"
                },
                {
                    "paragraph": "就易與利必不伐楚與趙矣。是何也？夫越山踰河，絶韓之上黨而攻強趙，",
                    "zhushu": "補曰：史作絶上黨。正義云：韓上黨，從太行山西北澤、潞等州是也。"
                },
                {
                    "paragraph": "則是復閼與之事也，",
                    "zhushu": "先時趙奢敗秦於此。補曰：復，扶又反。閼與，音遏䂊。"
                },
                {
                    "paragraph": "秦必不爲也。若道河内，倍鄴、朝歌，",
                    "zhushu": "倍。音背。"
                },
                {
                    "paragraph": "絕漳、滏之水，而以與趙兵决勝於邯鄲之郊，是受智伯之禍也，秦又不敢伐楚。道渉山",
                    "zhushu": "元作而。"
                },
                {
                    "paragraph": "而谷，行三十里，而攻危隘之塞，所行者甚逺，而所攻者甚難，秦又弗爲也。",
                    "zhushu": "正曰：三十史作三千者是。危隘史作𡨋，阨即黽阨也，說見楚䇿大事記。秦向楚有两道，渉山谷是西道，河外是東道，此是採索𨼆正義之文。按二家本文以以渉谷爲地名，當考。正義云：從褒斜入梁州，即東南至申州，攻石城山險呃之塞也。"
                },
                {
                    "paragraph": "若道河外，背大梁，而右上蔡、召陵，以與楚兵决於陳郊，秦又不敢也。",
                    "zhushu": "正曰：大事記引正義云：從河外出函谷門，歴同州，南至鄭州，東向陳州，則背大梁也。大事記今本作東向鄭州者，恐因上文訛。○史右蔡，左召陵，正義云：上蔡縣在豫州北，邵陵故城在豫州鄔城縣東，並在陳州西。從汴州南行向陳州之西郊，則上蔡、召陵在南面向東，皆身之右，定無左字也。"
                },
                {
                    "paragraph": "故曰：秦必不伐楚與趙矣，又不攻衛與齊矣。",
                    "zhushu": "正曰：衛、齊皆在趙、韓、魏之東。"
                },
                {
                    "paragraph": "韓亡之後，兵出之日，非魏無攻矣。秦故有懐地、邢丘之城、垝津，",
                    "zhushu": "地缺。"
                },
                {
                    "paragraph": "而以之臨河内，河内之共、汲，莫不危矣。",
                    "zhushu": "正曰：史作秦固，有懐茅固，故通。正義云：懐州武陵縣西故懐城。括地志云：懐州獲嘉縣東。北有茅亭，即蘇忿生邑。攅、茅○、邢丘，見秦䇿○。史城垝津。索𨼆引䇿云：邢丘，安城。今本無安字，恐之字即安訛也。史此段後有安城字。正義云：在鄭州原武縣東南。垝津。索𨼆云：在河北。垝，九毀反。正義引社預以爲汲郡城南延津。愚按：安𨤲王十一年，𥘿㧞我廪丘，或作邢丘、郪丘，餘無見。盖地皆懷界也。索𨼆云：共、汲皆縣名，属河内。㐀，居庸反，又見下。劉辰翁以爲共汲河者，謬。"
                },
                {
                    "paragraph": "秦有鄭地，得垣雍，",
                    "zhushu": "秦紀註：河内卷有垣雍城。正曰：正義引括云：垣雍故城在鄭州原武縣西北。雍，於用反。"
                },
                {
                    "paragraph": "决滎澤",
                    "zhushu": "属策陽。書註：在敖倉東南。補曰：史作熒。一本同。"
                },
                {
                    "paragraph": "而水大梁，大梁必亡矣。",
                    "zhushu": "補曰：正義云：言韓亡後，秦有鄭地，得垣雍城，從滎澤决溝密雍，灌大梁也。大事記云：始皇㓕魏，果用此䇿。"
                },
                {
                    "paragraph": "王之使者大過矣，乃惡安陵氏於秦，",
                    "zhushu": "安陵，魏之不欲攻韓者，與群臣異，故惡之。"
                },
                {
                    "paragraph": "秦之欲許之乆矣。",
                    "zhushu": "許言聽之。乆言秦之先，自惡之。正曰：史作王之使者出過，而惡安陵氏於秦。大事記引䇿文，則以䇿爲明順。許史作誅。正義引括地志云：安陵在鄢陵縣西北。詳見前。○大事記。按：䇿：安陵君曰：吾先君成侯受詔襄王，以守此地。盖安。陵，趙襄子所封，其後逺别爲十囯，附庸於魏。今魏反，令使者惡之於秦。"
                },
                {
                    "paragraph": "然而秦之葉陽、昆陽與舞陽髙陵鄰，",
                    "zhushu": "髙陵属琅邪。此二縣，安陵封地，以與昆陽、葉陽鄰，故秦乆惡安陵。正曰髙陵属京兆，與下文地不相近。史無髙陵字，䇿或誤也。注尤非。正義云：葉陽，今許州葉縣。昆陽故城在葉縣北，舞陽故城在葉縣東。此時葉陽、昆陽属秦，舞陽属魏。大事記：葉陽，今属汝州。"
                },
                {
                    "paragraph": "聽使者之惡也，隨安陵氏而欲亡之。秦繞舞陽之北以東臨許，則南國必危矣。",
                    "zhushu": "周記註：南國，江漢之間又曰南陽也。今詳此時属韓。正曰：正義云：南國，今許州許昌縣南西許昌故城。此時属韓，在魏之南，故言南國。大事記：安陵在鄢陵縣西北，則去許、汝不逺矣。愚按：韓公云：繞舞陽，葉、襄城，其地皆壤界也，故曰南國。"
                },
                {
                    "paragraph": "南國雖無危，則魏國豈得安哉？",
                    "zhushu": "正曰：魏國豈得安哉？史作國無害大事，記註引策文當從策。"
                },
                {
                    "paragraph": "且夫憎韓不受安陵氏，可也；夫不患秦之不愛南國，非也。",
                    "zhushu": "補曰：史不愛安陵氏，下文可推。○大事記秦得南國，則諸。使之勢危矣。魏不可以爲非已地而不恤也。"
                },
                {
                    "paragraph": "異曰者，",
                    "zhushu": "異猶他。"
                },
                {
                    "paragraph": "秦乃在河西，𣈆國之去梁也千里有餘，",
                    "zhushu": "言都絳安邑時："
                },
                {
                    "paragraph": "有",
                    "zhushu": "補𥙷曰：史無上文餘字，即以有字属河山云云，策文則當有有字。"
                },
                {
                    "paragraph": "河山，以䦨",
                    "zhushu": "元作蘭，下同。"
                },
                {
                    "paragraph": "蘭",
                    "zhushu": "䦨入之䦨。正曰：按字書，䦨，門遮也，欄閑也，牢也，通作蘭。王莽傳：牛馬同蘭。師古云：蘭謂遮蘭，則䦨亦可通。䦨入之䦨，本作，　亦作蘭，於此義不切。"
                },
                {
                    "paragraph": "之有周、韓而間之，從横",
                    "zhushu": "元作林。"
                },
                {
                    "paragraph": "林軍",
                    "zhushu": "横之軍正曰：史作林郷軍。林郷，地名，見芒卯謂秦王章。大事記自秦伐林郷以來至于今也。"
                },
                {
                    "paragraph": "以至于今，秦十攻魏，五入國中，邊城盡㧞，文臺墮，垂都焚，",
                    "zhushu": "勾陽有垂都亭。正曰：此引徐廣說，彼文元無都字，補曰：索𨼆云：有廟曰都。正義引括地志云：文臺在曹州𡨚句縣。索𨼆云：文臺，臺名。大事記不取者，豈以他䇿有臺巳燔，㳺已奪之云與？此𩔖特泛言之邪？墮，許規反。"
                },
                {
                    "paragraph": "林木伐，糜鹿盡，而國繼以圍。",
                    "zhushu": "正曰：大事記赧王四十年，穣侯圍大梁。"
                },
                {
                    "paragraph": "又長驅梁北，東至陶、衛之郊，",
                    "zhushu": "衛在河、淇之間。與陶接，故范蠡亦云。"
                },
                {
                    "paragraph": "北至乎闝。",
                    "zhushu": "魏記注：在東平。須昌補曰：史北至平監。正義云：平即兖州平陸。監即故闞城，在平陸縣西南。"
                },
                {
                    "paragraph": "所亡乎秦者，山北、",
                    "zhushu": "山，吴、華之属。正曰：史，山南，山北䇿，無山南字，疑缺文。正義云：山，華山也，華山之東南。七國時鄧州属韓，汝州属魏。華山之北，同、華、銀、綏，並魏地也。"
                },
                {
                    "paragraph": "河外、河内，",
                    "zhushu": "補曰：河外，謂華州以東至陜、虢；河内，謂蒲州以東至懐、衛。"
                },
                {
                    "paragraph": "大縣數百，名都數十。",
                    "zhushu": "補曰：史，大縣數十，名都數百。"
                },
                {
                    "paragraph": "秦乃在河西。𣈆國之去大梁也尚千里，而禍若是矣。又况於使秦無韓而有鄭地，無河山以䦨䦨之，無周、韓以間之，去大梁百里，禍必百此矣。",
                    "zhushu": "補曰：史作由此大事記從䇿文改。"
                },
                {
                    "paragraph": "異曰者，從之不成也",
                    "zhushu": "元作矣。"
                },
                {
                    "paragraph": "矣。",
                    "zhushu": "補曰：姚云。劉作也。史同。"
                },
                {
                    "paragraph": "楚、魏疑而韓不可得而約也。今韓受兵三年矣，",
                    "zhushu": "受秦兵。"
                },
                {
                    "paragraph": "秦撓之以講，",
                    "zhushu": "以求地㰅撓之。"
                },
                {
                    "paragraph": "韓知亡猶弗聽，",
                    "zhushu": "𥙷曰：史識亡冝從䇿。"
                },
                {
                    "paragraph": "投質於趙，",
                    "zhushu": "質約。也見下。"
                },
                {
                    "paragraph": "而請爲天下鴈行頓刄。",
                    "zhushu": "鴈行言以次進補曰。爲。去聲。"
                },
                {
                    "paragraph": "以臣之愚",
                    "zhushu": "𥙷。"
                },
                {
                    "paragraph": "觀之，則楚、趙必與之攻矣。此何也？則皆知秦欲",
                    "zhushu": "𥙷補曰：史之下有欲字，大事記從之。"
                },
                {
                    "paragraph": "之無窮也。非盡亡天下之兵而臣海内之民，必不休矣。是故臣願以從事乎王。",
                    "zhushu": "𥙷曰：史無乎字，大事記從䇿、𥙷。"
                },
                {
                    "paragraph": "王速受楚、趙之約，而挾韓、",
                    "zhushu": "衍魏字。"
                },
                {
                    "paragraph": "魏",
                    "zhushu": "𥙷曰字衍。史無大事，記以䇿𥙷而字。"
                },
                {
                    "paragraph": "之質，以存韓爲務，因求故地於韓，韓必効之。如此，則士民不勞而故地得，其功多於與秦共伐韓，然而無與強秦鄰之禍。夫存韓安魏而利天下，此亦王之大時已。",
                    "zhushu": "補曰：史作天時大事記，從䇿。"
                },
                {
                    "paragraph": "通韓之上黨於共，莫使",
                    "zhushu": "使，去音通其道，不通他使，将爲関也。正曰：莫。句補曰：史作共寗，下云：使道安城，出入賦之云云。大事記從之。正義云：共，衛州共城縣。寗，懐州修武縣。解題。云是時秦欲取韓上黨，故蠶食其地，使與韓國中絶，故勸魏假道，使韓得與上黨徃來，豈專爲韓而已哉？韓不失上黨，則三𣈆之勢猶完也。"
                },
                {
                    "paragraph": "道已通，因而𨵿之，出入者賦之，",
                    "zhushu": "賦征取。"
                },
                {
                    "paragraph": "是魏重質韓以其上黨也。",
                    "zhushu": "質有要也。正曰質，猶䞇韓以上黨爲質也。"
                },
                {
                    "paragraph": "共有其賦，",
                    "zhushu": "韓魏共之。補曰：史作今有，當從䇿。"
                },
                {
                    "paragraph": "足以冨國，韓必德魏，愛魏，重魏，畏魏，韓必不敢反魏。韓是魏之縣也。魏得韓以爲縣，則衛、大梁河外必安矣。",
                    "zhushu": "衛時巳附梁。"
                },
                {
                    "paragraph": "今不存韓，則二周必危，安陵必易",
                    "zhushu": "秦輕之也。正曰：易，改易也。"
                },
                {
                    "paragraph": "楚、趙、",
                    "zhushu": "衍楚字"
                },
                {
                    "paragraph": "楚",
                    "zhushu": "補曰：字衍，史無大事，記從。"
                },
                {
                    "paragraph": "大破，衛、齊甚畏，",
                    "zhushu": "皆爲秦所勝制。"
                },
                {
                    "paragraph": "天下之西鄉而馳秦，入朝爲臣之日不乆。",
                    "zhushu": "記有與上二章相次，彪謂言秦之情者衆矣，無白於此者也。𥙷曰：大事記云，信陵君之諌，世家不載，其從違亦不書，與秦同伐韓，取故地，必以其言而止也。信陵之言，深切綜練，識天下之大勢，使魏能用其計，糾率楚、趙，竭力助。韓，則韓不至失上黨，趙不至敗長平，六国不至爲秦所吞矣。謀既不用，又以矯殺𣈆鄙，流落於外，六國垂亡，魏始再用之，猶能收合諸侯，折強秦之鋒。若用之於上黨、長平未敗之前，天下雌雄之勢未可量也。○此章大事記㨿，史文具載，又以䇿文易史之難通者，註釋甚詳，而於信陵尤惓惓歸重焉。太史公謂說者皆以魏不用信陵君，故國削弱至于亡，天方令秦平海内，魏雖得何衡之佐，曷益乎？劉知㡬譏其舎人事而言天，大事記之言，殆爲遷發也。愚謂戰國四公子並稱，特以好士之故，黄歇亂人，其事惡矣。趙勝不能用趙奢、㢘頗，而割地以召田單，受馬亭之嫁禍，幾至亡國。田文怒小丈夫之譏而㓕一縣，不忍吕礼之嫉害，而爲宗國召兵，尚奚足言？若其合従難秦。歇既敗衂、勝，僅合楚、趙之交以佐魏救，獨孟甞、信陵两戰敗秦，文臨函谷無攻以求楚東國，而名義索然。信陵存趙𨚫秦，義烈甚髙，河外之戰，威震天下，且退譲不伐，聞過能悔，其才與智皆非餘子比也。因大事記稱惜之言，輙附著之。",
                    "type": 2
                },
                {
                    "paragraph": "秦、趙搆難而戰，",
                    "zhushu": "長平之役，此十七年正曰秦、趙之戰多矣。此䇿時不可考。"
                },
                {
                    "paragraph": "謂魏王曰：不如収",
                    "zhushu": "元作齊。"
                },
                {
                    "paragraph": "齊、",
                    "zhushu": "正曰：斉上有脫字，下文言斉可推。"
                },
                {
                    "paragraph": "趙而搆之。秦",
                    "zhushu": "搆者，合其戰也。收趙而助之，趙必與秦合戰。"
                },
                {
                    "paragraph": "王不搆趙，趙不以毁搆矣",
                    "zhushu": "毁，折也。言不收趙，趙不能以毁折之兵獨與秦合戰。"
                },
                {
                    "paragraph": "而搆之，秦、趙必復闘，闘必重魏，是并制秦、趙之事也。王欲焉而收齊、趙攻荆；",
                    "zhushu": "欲，意或欲也。"
                },
                {
                    "paragraph": "欲焉而收荆、趙攻齊。欲王之東，長之也，",
                    "zhushu": "荆斉在魏東，不樂属秦，而欲魏爲之長。"
                },
                {
                    "paragraph": "待之也。",
                    "zhushu": "待魏之東正，曰：荆、斉、趙皆在魏東。長之，爲之長也。待之，待其事也。欲王者，此士願之之辭，與上王欲焉不同也。姚本長之下無也字。",
                    "type": 2
                },
                {
                    "paragraph": "長平之役，平都君",
                    "zhushu": "田單正曰：注非。說見趙䇿。"
                },
                {
                    "paragraph": "說魏王曰：王胡不爲從？魏王曰：秦許吾以垣雍。",
                    "zhushu": "韓所得魏地𥙷曰垣雍，見前。"
                },
                {
                    "paragraph": "平都君曰：臣以垣雍爲空割也。魏王曰：何謂也？平都君曰：秦、趙乆相持於長平之下而無决。天下合於秦則無趙，合於趙則無秦。秦恐王之變也，故以垣雍餌王也。秦戰勝趙，王敢責垣雍之割乎？王曰：不敢。秦戰不勝，趙王能令韓出垣雍之割乎？",
                    "zhushu": "韓不畏秦故。"
                },
                {
                    "paragraph": "王曰：不能。臣故曰垣雍空割也。魏王曰：善。",
                    "zhushu": "",
                    "type": 2
                },
                {
                    "paragraph": "樓梧約秦，魏",
                    "zhushu": "𥙷曰：姚註：一作郚。前有樓梧約秦、魏，即此人。此時事也。"
                },
                {
                    "paragraph": "將令秦王",
                    "zhushu": "昭正曰：無據。"
                },
                {
                    "paragraph": "遇於境，謂魏王曰：",
                    "zhushu": "或謂非梧正，曰：未見非捂。"
                },
                {
                    "paragraph": "遇而無相，",
                    "zhushu": "無相魏者。"
                },
                {
                    "paragraph": "秦必置相。不聽之，則交惡於秦；聽之，則後王之臣將皆務事諸侯之能令於王上者。",
                    "zhushu": "言處魏王而能使之從令若秦者。補曰：一本王之上者。"
                },
                {
                    "paragraph": "且遇於秦而相秦者，",
                    "zhushu": "相，秦所置。"
                },
                {
                    "paragraph": "是無齊也，",
                    "zhushu": "獨言齊者，時君王后賢與齊敵也。正曰：註謬甚。"
                },
                {
                    "paragraph": "秦必輕王之強矣。",
                    "zhushu": "無齊助故。"
                },
                {
                    "paragraph": "有齊者，",
                    "zhushu": "群臣能得齊事者。"
                },
                {
                    "paragraph": "王不若相之，齊必喜。是以有齊者與秦遇，秦必重王矣。",
                    "zhushu": "補曰：此時必魏合於齊。○將令之令，平聲。",
                    "type": 2
                },
                {
                    "paragraph": "十",
                    "zhushu": "補："
                },
                {
                    "paragraph": "八年，",
                    "zhushu": "此八年春，申未到正曰追稱之辝。"
                },
                {
                    "paragraph": "謂魏王曰：昔曹恃齊",
                    "zhushu": "曹今定陶。"
                },
                {
                    "paragraph": "而輕𣈆，齊伐𨤲、莒",
                    "zhushu": "釐疑，扶風漦正曰：此不相渉，齊䇿。昔者莱、莒好謀，陳、蔡好詐，莒恃越而㓕，蔡恃𣈆而亡，此𨤲字即莱。左傳公㑹鄭伯於郲，杜註：𨤲，城。劉向引来牟作𨤲，牟。古字通。"
                },
                {
                    "paragraph": "而𣈆人亡。曹、",
                    "zhushu": "史曹伯陽十五年，背𣈆宋㓕之。哀公八年。正曰：即僖二十八年𣈆侯伐曹，分曹、衛田事。凡言亡，非必國㓕也。"
                },
                {
                    "paragraph": "繒恃齊而輕越，",
                    "zhushu": "繒禹後，属東海。補曰：姚本恃齊以捍越。春秋鄫榖梁作繒。杜註：今琅邪鄫縣。"
                },
                {
                    "paragraph": "齊和子亂",
                    "zhushu": "太公田和正曰：恐非。"
                },
                {
                    "paragraph": "而越人亡繒。",
                    "zhushu": "哀六年，莒人㓕鄫，與此異。補曰：左氏莒人城鄫，鄫恃賂也。註：鄫有貢賦之賂，在魯恃之而慢莒。此戓訛爲齊。"
                },
                {
                    "paragraph": "鄭恃魏以輕韓，魏",
                    "zhushu": "𥙷補曰：此冝有魏字。"
                },
                {
                    "paragraph": "伐榆關",
                    "zhushu": "九域圖：在平州界。正曰大事記：安王三年，楚歸鄭榆関。十一年，魏、韓、趙敗楚師于大梁榆関。正義云：榆関在鄭之南大梁西。"
                },
                {
                    "paragraph": "而韓氏亡。鄭原恃秦、翟以輕𣈆，秦、翟年糓大凶，而𣈆人亡原。",
                    "zhushu": "僖二十五年原降使趙衰處原。"
                },
                {
                    "paragraph": "中山恃齊魏以輕趙，齊魏伐楚而趙亡中山。",
                    "zhushu": "𥙷曰：周䇿宮他謂周君曰云云。畧同。○齊、魏伐楚，而趙亡中山。此襄王十八年秦、韓、魏、齊共敗楚將唐昧事。大事記謂史稱趙與燕、齊㓕中山，齊非中山與囯者，亦未然。說見燕、趙䓁䇿。"
                },
                {
                    "paragraph": "此五國所以亡者，皆有",
                    "zhushu": "元作其。"
                },
                {
                    "paragraph": "其所恃也。非獨此五國爲然而巳也，天下之亡國皆然矣。夫國之所以不可恃者多，其變不可勝數也。或以政教不脩，上下不輯而不可恃者。或有諸侯鄰國之虞；而不可恃者，或以年糓不登，畜積竭盡，而不可恃者，",
                    "zhushu": "補曰：一本畜作稸，此書多作稸。"
                },
                {
                    "paragraph": "或化於利，",
                    "zhushu": "化猶移。"
                },
                {
                    "paragraph": "比於患。",
                    "zhushu": "比，猶近。"
                },
                {
                    "paragraph": "臣以此知國之不可必恃也。今王恃楚之強，而信春申君之言，以是賔",
                    "zhushu": "元作質。"
                },
                {
                    "paragraph": "質",
                    "zhushu": "補曰：未詳。"
                },
                {
                    "paragraph": "秦，而乆不可知。",
                    "zhushu": "乆，猶後。"
                },
                {
                    "paragraph": "即春申君有變，是王獨受秦患也。即王有萬乗之國，",
                    "zhushu": "即，猶是。"
                },
                {
                    "paragraph": "而以一人之心爲命也，臣以此爲不完，願王之熟計之也。",
                    "zhushu": "",
                    "type": 2
                },
                {
                    "paragraph": "魏王問張旄曰：吾欲與秦攻韓，何如？張旄對曰：韓且坐而咠亡乎？",
                    "zhushu": "咠、胥同，待也。𥙷曰一夲，咠作咠。"
                },
                {
                    "paragraph": "且割而從天下乎？王曰：韓且割而從天下。張旄曰：韓怨魏乎？怨秦乎？王曰：怨魏。張旄曰：韓強秦乎？強魏乎？",
                    "zhushu": "問：以何囯爲強？"
                },
                {
                    "paragraph": "王曰：強秦。張旄曰：韓且割而從其所強與所不怨乎？且割而從其所不強與其所怨乎？王曰：韓將割而從其所強與其所不怨。張旄曰：攻韓之事，王自知矣。",
                    "zhushu": "補曰：此恐與信陵所諌同一事。",
                    "type": 2
                },
                {
                    "paragraph": "客謂司馬食其",
                    "zhushu": "魏人音異基補曰：索𨼆云：酈審、趙三人並以六囯，時衛有司馬食其，慕其名也。"
                },
                {
                    "paragraph": "曰：慮乆以天下爲可一者，",
                    "zhushu": "慮，乆，熟慮也。"
                },
                {
                    "paragraph": "是不知天下者也；欲獨以魏支秦者，是又不知魏者也。謂兹公",
                    "zhushu": "指合從之人。補曰。兹公。未詳。史。夏侯嬰食兹氏。注：太原，縣名。春秋昭五年注：莒邑者，又地不相歩。"
                },
                {
                    "paragraph": "不知此兩者，又不知兹公者也。然而兹公爲從，其說何也？從則兹公重，不從則兹公輕。兹公之處重也，不實爲期。",
                    "zhushu": "言期於不可必。"
                },
                {
                    "paragraph": "子何不疾及三國方堅也，自賣於秦，",
                    "zhushu": "謂隂倍從以收秦利。"
                },
                {
                    "paragraph": "秦必受子。不然，横者將圖子以合於秦。是取子之資",
                    "zhushu": "資謂從食，其所資者從也。"
                },
                {
                    "paragraph": "而以資子之讎也。",
                    "zhushu": "謂横人將以食其之從，惡之於秦讎秦也。正曰：時與人不可考。",
                    "type": 2
                },
                {
                    "paragraph": "秦㧞寧邑。",
                    "zhushu": "此二十年，正曰秦昭王四十一年。魏冉已免相，此十一年，餘說見趙䇿。"
                },
                {
                    "paragraph": "魏王令人謂秦王",
                    "zhushu": "昭。"
                },
                {
                    "paragraph": "曰：王歸寜邑，吾請先天下講",
                    "zhushu": "元從才從冓，下同，謂與秦講。"
                },
                {
                    "paragraph": "搆魏。",
                    "zhushu": "衍魏字"
                },
                {
                    "paragraph": "魏",
                    "zhushu": "補曰衍。"
                },
                {
                    "paragraph": "冉曰：王無聽。",
                    "zhushu": "無聽其講。"
                },
                {
                    "paragraph": "魏王見天下之不足恃也，故欲先講搆。夫亡寜者，冝割二寜以求講搆。夫得寜者安能歸寜乎？",
                    "zhushu": "",
                    "type": 2
                },
                {
                    "paragraph": "秦罷邯鄲，攻魏，取寜邑。",
                    "zhushu": "正曰：邯鄲，趙都，凡攻趙皆言邯鄲，此䇿罷邯鄲，必非赧王五十八年觧邯鄲圍時事。且秦紀書㧞寜新中，次年赧王五十九年。年表韓、魏、楚救趙新中，而秦兵罷，不聞卒㧞也。是𡻕赧王入秦，而此云過二周攻王，是二周無恙時也，决爲在前無疑。寜新中非寜邑，詳見趙䇿。"
                },
                {
                    "paragraph": "呉慶",
                    "zhushu": "呉人正曰：無考。"
                },
                {
                    "paragraph": "恐魏王之講",
                    "zhushu": "元從才、從冓。"
                },
                {
                    "paragraph": "搆於秦也，謂魏王曰：秦之攻王也，王知其故乎？天下皆曰：王近也。",
                    "zhushu": "近親也。天下以魏爲親秦，故外之，秦因攻之。"
                },
                {
                    "paragraph": "王不近秦，秦之所去",
                    "zhushu": "去猶逺正曰：王非親秦，乃秦之所欲攻去者。"
                },
                {
                    "paragraph": "皆曰王弱也。",
                    "zhushu": "無秦之助。"
                },
                {
                    "paragraph": "王不弱二周，",
                    "zhushu": "言實不弱，視二周猶強也。"
                },
                {
                    "paragraph": "秦人去邯鄲，過二周而攻王者，以王爲易制也。王亦知弱之召攻乎？",
                    "zhushu": "若講於秦，復示弱也。",
                    "type": 2
                },
                {
                    "paragraph": "魏王欲攻邯鄲，季梁",
                    "zhushu": "魏人，非荘子所稱，正曰不可考，亦不知何時。"
                },
                {
                    "paragraph": "聞之，中道而反，衣焦不申，",
                    "zhushu": "此於行路犯風日，故焦，焦故不申，需潤乃申耳。"
                },
                {
                    "paragraph": "頭塵不去，",
                    "zhushu": "皆以欲見之速，故不暇。補曰：焦卷，申舒展也。文選申作信，去作浴。"
                },
                {
                    "paragraph": "徃見王曰：仐者臣來見人於大行，",
                    "zhushu": "𥙷曰：行道也。"
                },
                {
                    "paragraph": "方北面而持其駕，告臣曰：我欲之楚。臣曰：君之楚，將奚爲北面？曰：吾馬良。臣曰：馬雖良，此非楚之路也。曰：吾用多。",
                    "zhushu": "用所資也。"
                },
                {
                    "paragraph": "臣曰：用雖多，此非楚路也。曰：吾御者善。此數者愈善，而離楚愈逺耳。今王動欲成霸王，舉欲信於天下，恃王國之大，兵之精銳，而攻邯鄲，以廣地尊名。王之動愈數，而離王愈逺耳。猶至楚而北行也。",
                    "zhushu": "",
                    "type": 2
                },
                {
                    "paragraph": "周肖",
                    "zhushu": "疑即霄正曰：孟子註，魏人若以爲此人，則非安釐之丗矣。"
                },
                {
                    "paragraph": "謂宮他曰：子爲肖謂齊王",
                    "zhushu": "王庭正曰：無據，事必在前。"
                },
                {
                    "paragraph": "曰：肖願爲外臣，令齊資我於魏。宫他曰：不可，是示齊輕也。",
                    "zhushu": "肖魏臣而假重於外，是示齊以無魏之重。"
                },
                {
                    "paragraph": "夫齊不以無魏者以害有魏者，",
                    "zhushu": "所不重爲無肖是也。正曰：齊必不以無魏重者而害有魏重者，不可示以無魏重也。"
                },
                {
                    "paragraph": "故公不如示有魏。公曰：",
                    "zhushu": "令肖以此說齊"
                },
                {
                    "paragraph": "王",
                    "zhushu": "齊。"
                },
                {
                    "paragraph": "之所求於魏者，臣請以魏聽，齊必資公矣。是公有齊以齊有魏也。",
                    "zhushu": "因齊之資，以得魏重。肖當作霄。",
                    "type": 2
                },
                {
                    "paragraph": "信陵君殺𣈆鄙，救邯鄲，破秦人，存趙國。趙王",
                    "zhushu": "孝成。"
                },
                {
                    "paragraph": "自郊迎唐雎，",
                    "zhushu": "元作且。"
                },
                {
                    "paragraph": "且謂信陵君曰：臣聞之曰：事有不可知者，有不可不知者；有不可忘者，有不可不忘者。信陵君曰：何謂也？對曰：人之憎我也，不可不知也；吾憎人也，不可得而知也。",
                    "zhushu": "人不能知。"
                },
                {
                    "paragraph": "人之有德於我也，不可忘也；吾有德於人也，不可不忘也。",
                    "zhushu": "補曰。史云。物有不可忘。或有不可不忘。夫人有德於公子。不可忘也。公子有德於人。願公子忘之也。語尢簡潔。"
                },
                {
                    "paragraph": "今君殺𣈆鄙，救邯鄲，破秦人，存趙國，此大德也。今趙王自郊迎，卒然見趙王，",
                    "zhushu": "卒、猝同。"
                },
                {
                    "paragraph": "臣願君之忘之也。信陵君曰：無忌謹受教。",
                    "zhushu": "彪謂唐雎此十一年求救，年巳九十餘，至是又十年，其陳𧨏益髙，所謂耄期稱道不亂者，歟賢矣。正曰：史不云唐，且恐有訛舛，說又見後章。",
                    "type": 2
                },
                {
                    "paragraph": "魏攻管而不下，",
                    "zhushu": "𥙷曰管見前䇿。"
                },
                {
                    "paragraph": "安陵人",
                    "zhushu": "魏記註：召陵有安陵。"
                },
                {
                    "paragraph": "縮髙，其子爲管守。",
                    "zhushu": "𥙷曰：秦攻韓，管而得之，縮高之子，爲秦守者也。通鑑綱目縮，髙之子仕於秦。"
                },
                {
                    "paragraph": "信陵君使人謂安陵君曰：君其遣縮髙，吾將仕之以五大夫，使爲持節尉。",
                    "zhushu": "尉之持節者。"
                },
                {
                    "paragraph": "安陵君曰：安陵，小國也，不能必使其民。使者自徃。請使。道使者",
                    "zhushu": "使人道之。"
                },
                {
                    "paragraph": "至縮髙之所，復信陵君之命。",
                    "zhushu": "復，猶重也。信陵言之矣，今申之。"
                },
                {
                    "paragraph": "縮髙曰：君之幸髙也，將使髙攻管也。夫以父攻子，守人大𥬇也。",
                    "zhushu": "中人其子之人。正曰守字句補曰：一本標一作人之所大𥬇。"
                },
                {
                    "paragraph": "見臣而下，是背王也。",
                    "zhushu": "王。魏王正曰秦王。"
                },
                {
                    "paragraph": "父教子背，亦非君之所喜也。敢再拜辭。使者以報信陵君。信陵君大怒，遺大使之安陵，曰：安陵之地，亦猶魏也。",
                    "zhushu": "正曰：說見下。"
                },
                {
                    "paragraph": "仐吾攻管而不下，則秦兵及我，",
                    "zhushu": "管在秦東，可以捍魏。正曰：不得秦地，必受秦攻。"
                },
                {
                    "paragraph": "社稷必危矣。願君之生，束縮髙而致之。若君弗致，",
                    "zhushu": "補曰：姚本此有也字。"
                },
                {
                    "paragraph": "無忌將發十萬之師以告",
                    "zhushu": "補曰：姚本作造。"
                },
                {
                    "paragraph": "安陵之城。安陵君曰：吾先君成侯",
                    "zhushu": "趙主也。安陵属召陵，召陵屬魏，而此謂成侯爲先君，盖先時兩屬趙、魏，故上曰猶魏。"
                },
                {
                    "paragraph": "受詔襄王",
                    "zhushu": "趙襄子補曰：大事記引作㐮主，見上。"
                },
                {
                    "paragraph": "以守此地也，手受大府之憲，",
                    "zhushu": "太府謂魏受詔㐮子而受魏之憲，則此两屬明矣。憲，法令也。正曰大府之憲，即受詔於㐮子者。上篇猶言第一篇也。"
                },
                {
                    "paragraph": "憲之上篇曰：子弑父，臣弑君，有常刑",
                    "zhushu": "𥙷正曰：有常，即常刑也。"
                },
                {
                    "paragraph": "不赦，國雖大赦，降城亡子",
                    "zhushu": "以城降人及亡人之子正曰亡人。"
                },
                {
                    "paragraph": "不得與焉。今縮髙謹雖辭大位，",
                    "zhushu": "補曰：一本無謹字。姚本謹解則雖乃謹之訛。"
                },
                {
                    "paragraph": "以全父子之義，而君曰必生致之，是我負襄王之詔而廢大府之憲也。雖死終不敢行。縮髙聞之曰：信陵君爲人悍而自用也。此辭反，必爲國禍。吾巳全已，無違",
                    "zhushu": "元作爲。"
                },
                {
                    "paragraph": "爲人臣之義矣，",
                    "zhushu": "正曰：無爲人臣者不事二君之義。"
                },
                {
                    "paragraph": "豈可使吾君有魏患也。乃之使者之舎，刎頸而死。信陵君聞，縮髙死，",
                    "zhushu": "衍素字"
                },
                {
                    "paragraph": "素",
                    "zhushu": "補曰字衍。"
                },
                {
                    "paragraph": "服縞素避舎，使使謝安陵君曰：無忌小人也，困於思慮，",
                    "zhushu": "困猶不通。"
                },
                {
                    "paragraph": "失言於君，敢再拜釋罪。",
                    "zhushu": "拜，所以謝也。以安陵釋其罪，故謝彪謂縮髙之義直而善處死。夫以信陵之復而好遂髙，不死必加兵。安陵城破之日，固不免死，而以此死易一囯之命，可不謂仁乎？正曰：信陵君賢而服義，使其𠕅聞安陵之辭，亦將翻然而悔矣。師不以直逞欲，殘民决不為也。縮髙不忍須臾之死而成其過，惜哉！補曰：按上章無忌書謂王之使者譛安陵於秦，而此䇿云云，未詳。管守子守之守，使者，太使之使，皆去聲。",
                    "type": 2
                },
                {
                    "paragraph": "魏王與龍陽君",
                    "zhushu": "魏之幸臣，正曰幸姫也。策言羙人，又云拂枕席，此非楚安陵君、鄢陵君、夀陵君、趙建信君之比。長孫佐輔于武陵等詩，用前魚字，皆以宫人言之。"
                },
                {
                    "paragraph": "共舩而釣，龍陽君得十餘魚而涕下。王曰：有所不安乎？如是何不相告也？對曰：臣無敢不安也。王曰：然則何爲涕出？曰：臣爲臣",
                    "zhushu": "元作王。"
                },
                {
                    "paragraph": "王",
                    "zhushu": "正曰：以已之得魚推言王。"
                },
                {
                    "paragraph": "之所得魚也。王曰：何謂也？對曰：臣之始得魚也，臣甚喜，後得又益大。今臣直欲棄臣前之所得矣。今以臣之凶惡而得爲王拂枕席。",
                    "zhushu": "𥙷曰：一本今以臣凶惡。按孟子惡人註，謂醜貌人。此疑衍凶字，或之字訛。"
                },
                {
                    "paragraph": "今臣爵至人君，走人於庭，",
                    "zhushu": "在庭則人爲之趨走。"
                },
                {
                    "paragraph": "避人於途，",
                    "zhushu": "在途則行者避𥙷曰避。一本作辟。冝，音闢。"
                },
                {
                    "paragraph": "四海之内羙人亦甚多矣。聞臣之得幸於王也，必褰裳而趨大王。",
                    "zhushu": "褰，掲也。"
                },
                {
                    "paragraph": "臣亦猶曩臣之前所得魚也。臣亦將棄矣，臣安能無涕出乎。魏王曰：誤。",
                    "zhushu": "以不告爲誤，正曰：誤，猶言誤矣，當句然恐是譆字訛。"
                },
                {
                    "paragraph": "有是心也，何不相告也。於是布令於四境之内曰：有敢言羙人者，族。",
                    "zhushu": "死及其族。"
                },
                {
                    "paragraph": "由是觀之，近習之人，其摯謟也固矣，",
                    "zhushu": "摯猶進正曰摯。說文：握持也。又字同摰質，義亦可同。"
                },
                {
                    "paragraph": "其自羃",
                    "zhushu": "元作繤。"
                },
                {
                    "paragraph": "纂繫",
                    "zhushu": "元作繁。"
                },
                {
                    "paragraph": "繁",
                    "zhushu": "𥙷曰：恐當作繫。"
                },
                {
                    "paragraph": "也完矣。",
                    "zhushu": "幕，覆也。言自芘自結於王正曰髙。註㡌覆，似亦作幕義。按繤，組𩔖固結之義。"
                },
                {
                    "paragraph": "今由千里之外，欲進羙人所効者，庸必得幸乎？假之得幸，庸必爲我用乎？",
                    "zhushu": "我謂欲進之人。正曰爲我用，猶言如我寵。上句言未必得幸，此句言假使得幸，未必如我也。"
                },
                {
                    "paragraph": "而近習之人相與怨我，見有禍未見有福，見有怨未見有徳，非用智之術也。",
                    "zhushu": "正曰：此䇿不知何王，未可以安、釐衰季之世遂附之也。",
                    "type": 2
                },
                {
                    "paragraph": "或謂魏王，王警四疆之内，",
                    "zhushu": "將出兵，先令以警之。"
                },
                {
                    "paragraph": "其從於王者，",
                    "zhushu": "凡兵械當從者："
                },
                {
                    "paragraph": "十日之内俻不具者死。王因取其游",
                    "zhushu": "旄旗之旒。"
                },
                {
                    "paragraph": "之舟上繫之。",
                    "zhushu": "之猶於也。亦以楚攻秦。"
                },
                {
                    "paragraph": "臣爲王之楚，王咠",
                    "zhushu": "補曰：一本作骨。"
                },
                {
                    "paragraph": "臣之反而行。",
                    "zhushu": "行兵。"
                },
                {
                    "paragraph": "春申君聞之，謂使者",
                    "zhushu": "即此說者。"
                },
                {
                    "paragraph": "曰：子爲我反，無見王矣。",
                    "zhushu": "欲其亟反，不必見考烈。"
                },
                {
                    "paragraph": "十曰之内，數萬之衆，今渉魏境。秦使聞之，以告秦王。",
                    "zhushu": "莊襄。"
                },
                {
                    "paragraph": "秦王謂魏王曰：大國有意必來，以是而足矣。",
                    "zhushu": "秦恐楚、魏合，故言魏兵自足，不待楚也。今詳春申在時，魏嵗受秦兵惟此三十年，無忌率五國攻秦，可當此語。此及下二章元在韓䇿，正曰事證未明。",
                    "type": 2
                },
                {
                    "paragraph": "魏鞅",
                    "zhushu": "魏人爲魏說正曰：一本觀鞅史作觀津人朱英，見楚䇿○史。楚考烈王二十二年，諸侯合從西伐秦，楚王爲從長，春申君用事。至函谷關，秦出兵攻，諸侯兵皆敗走。考烈王以咎春申君，以此益踈客有云云。於是去陳，徒壽春。"
                },
                {
                    "paragraph": "謂春申曰：人皆以楚爲強而君用之弱也，其於鞅也不然。先君者",
                    "zhushu": "先春申用事之人。"
                },
                {
                    "paragraph": "二十餘年，未甞見攻。今秦欲踰兵於鄳，",
                    "zhushu": "元作澠。"
                },
                {
                    "paragraph": "澠",
                    "zhushu": "𥙷曰澠即鄳。"
                },
                {
                    "paragraph": "隘之塞，",
                    "zhushu": "魏記所謂𡨋阨。註：楚險塞。或以爲江夏郢縣。𥙷曰：詳見楚䇿註。"
                },
                {
                    "paragraph": "不使",
                    "zhushu": "補曰：史作便是。不便句絶下與不可對文。"
                },
                {
                    "paragraph": "假道，兩周倍韓以攻楚，不可。",
                    "zhushu": "倍音背。此昔者所以未甞見攻。"
                },
                {
                    "paragraph": "今則不然，魏且旦暮亡矣，不能愛其許。鄢陵與梧，",
                    "zhushu": "梧屬楚國，此時爲魏正，曰𦰩侯國。梧屬彭城，與許、鄢陵不相接。左傳襄十年，𣈆師城梧及制。杜註：皆鄭𥍊地。制即虎牢，梧必相近。此時鄭爲韓。按史云：不能愛許、鄢陵，其許魏割以予秦。秦兵去陳百六十里。以此參較，則䇿有缺誤。徐廣云：陳在許東南。盖此時楚徙都陳也。"
                },
                {
                    "paragraph": "割以予秦，相",
                    "zhushu": "𥙷。"
                },
                {
                    "paragraph": "去百六十里。",
                    "zhushu": "言秦伐楚之近，不湏假道。"
                },
                {
                    "paragraph": "臣之所見者，秦、楚𨷖之日近",
                    "zhushu": "元作也。"
                },
                {
                    "paragraph": "也",
                    "zhushu": "正曰：史作秦楚之日𨷖也。此䇿𨷖字殽次在之日上。"
                },
                {
                    "paragraph": "巳。",
                    "zhushu": "正曰：元在韓䇿，今詳其文，當屬楚。",
                    "type": 2
                },
                {
                    "paragraph": "安邑之御史死，其次恐不得也。輸人",
                    "zhushu": "輸安邑里名。"
                },
                {
                    "paragraph": "爲之謂安邑",
                    "zhushu": "𥙷𥙷曰冝。有邑字。大事記有。"
                },
                {
                    "paragraph": "令曰：公孫綦爲人請御史於王，王曰：彼固有次，吾難敗之。因遽置之",
                    "zhushu": "今聞王言，故立其次。補曰。一本有次乎。吾難敗其法。因遽置之。○大事記前漢百官表。監御史。秦官。掌監郡。此䇿云云。六國已遣御史監掌矣。非獨秦也。正曰。魏都安邑。在惠王未徙大梁前。昭王十年。獻安邑於秦。章次不當在此。",
                    "type": 2
                },
                {
                    "paragraph": "㬌閔王。",
                    "zhushu": "安釐王子補曰：名増元年。秦始皇五年已未。",
                    "type": 2
                },
                {
                    "paragraph": "秦攻魏急，",
                    "zhushu": "始皇五年，攻魏，取二十城。此元年正曰，說見後。"
                },
                {
                    "paragraph": "或謂魏王曰：",
                    "zhushu": "補曰。孔叢子云。秦急攻魏。魏王恐。或謂子順曰。如之何。荅曰。吾私其計。然豈能賢於執政。故無言焉。魏王聞之。駕如孔氏。親問焉。曰。囯亡矣。如之何。對曰云云。下文並同。"
                },
                {
                    "paragraph": "棄之不如用之之易也，",
                    "zhushu": "棄謂戰而䘮地，用謂割地賂之。正曰見下。"
                },
                {
                    "paragraph": "死之不如棄之之易也。",
                    "zhushu": "死，謂敗死。"
                },
                {
                    "paragraph": "能棄之弗能用之，能死之弗能棄之，此人之大過也。",
                    "zhushu": "補曰：孔叢子註，言棄其地不如用其地，以攻守爲易。死其地不如棄其地，以圖存爲易。盖當計其勢如何，亦在棄之用之得其宜。"
                },
                {
                    "paragraph": "今王亡地數百里，亡城數十，而國患不解，是王棄之，非用之也。今秦之強也，天下無敵，而魏之弱也，甚，而王以是賔",
                    "zhushu": "元作質。"
                },
                {
                    "paragraph": "質",
                    "zhushu": "正曰：孔叢子註云：景閔爲太子時，甞質於秦。"
                },
                {
                    "paragraph": "秦，王又能死而弗能棄之，此重過也。今王能用臣之計，𧇊地不足以傷國，卑體不足以苦身，解患而怨報",
                    "zhushu": "怨，謂不韋主攻者也。"
                },
                {
                    "paragraph": "秦，自四境之内，執法以下",
                    "zhushu": "執政之臣。"
                },
                {
                    "paragraph": "至於長輓者，",
                    "zhushu": "長爲輓車之人。"
                },
                {
                    "paragraph": "故畢曰：",
                    "zhushu": "畢，猶盡。"
                },
                {
                    "paragraph": "與嫪氏子",
                    "zhushu": "嫪毒，秦太后私人。"
                },
                {
                    "paragraph": "與吕氏乎！",
                    "zhushu": "不韋也。此言與嫪氏耳。"
                },
                {
                    "paragraph": "雖至於門閭之下，廊廟之上，猶之如是也。今王割地以賂秦，以爲嫪毒功；",
                    "zhushu": "因毐而割，故功在毒。"
                },
                {
                    "paragraph": "卑體以尊秦，以因嫪毒，王以國賛嫪毒，",
                    "zhushu": "毒貴矣，今又因之以割，是以魏助之也。"
                },
                {
                    "paragraph": "以嫪毒勝矣。",
                    "zhushu": "以不敗爲勝。"
                },
                {
                    "paragraph": "王以國賛嫪毒，太后之德王也，深於骨髓，王之交最爲天下上矣。",
                    "zhushu": "補曰。孔叢子註。言太后德王。則秦不加兵。是乃王以此交秦。爲天下之上矣。"
                },
                {
                    "paragraph": "秦、魏百相交也，百相欺也。",
                    "zhushu": "言昔之交皆變丁於欺。"
                },
                {
                    "paragraph": "今由嫪氏善秦而交爲天下上，天下孰不棄吕氏而從嫪氏？",
                    "zhushu": "時二人巳惡。"
                },
                {
                    "paragraph": "天下必舍",
                    "zhushu": "元作合。"
                },
                {
                    "paragraph": "合",
                    "zhushu": "𥙷曰。恐舎字訛。大事記作舎。"
                },
                {
                    "paragraph": "吕氏而從嫪氏，則王之怨報矣。",
                    "zhushu": "正曰：大事記以此章附見於始皇八年封嫪毐長信侯之下，謂嫪吕争權，畧見於此。景閔元年，秦㧞二十城，䇿言亡地數百里，亡城數十，則此在後矣。二年㧞朝歌，三年㧞汲。大事記所書，則㧞汲之年所謂秦攻魏急者，盖其時矣。𥙷曰：大事記曰：子順進退，有聖賢之風，寜忍岀此乎？",
                    "type": 2
                },
                {
                    "paragraph": "秦王",
                    "zhushu": "始皇。"
                },
                {
                    "paragraph": "使人謂安陵君曰：寡人欲以五百里之地易安陵，安陵君其許寡人。安陵君曰：大王加惠，以大易小，甚善。雖然，受地於先王，願終守之，弗敢易。秦王不說。安陵君因使唐雎，",
                    "zhushu": "元作且，下同。"
                },
                {
                    "paragraph": "且使於秦。秦王謂唐雎，且曰：寡人以五百里之地易安陵，安陵君不聽寡人，何也？且秦㓕韓",
                    "zhushu": "十八年。"
                },
                {
                    "paragraph": "亡魏，",
                    "zhushu": "二十二年。"
                },
                {
                    "paragraph": "而君以五十里之地存者，以君爲長者，故不錯意也。",
                    "zhushu": "補曰：錯，置也。"
                },
                {
                    "paragraph": "今吾以十倍之地請廣於君，",
                    "zhushu": "廣其地，正曰：設辭易地，實欲得之，當識其意。"
                },
                {
                    "paragraph": "而君逆寡人者，輕寡人與唐雎。且對曰：否，非若是也。安陵君受地於先王而守之，雖千里不敢易也，豈直五百里哉？秦王怫然怒，謂唐雎且曰：公亦甞聞天子之怒乎？唐雎且對曰：臣未甞聞也。秦王曰：天子之怒，㐲屍百萬，流血千里。唐雎且曰：大王甞聞布衣之怒乎？秦王曰：布衣之怒，亦免冠徒跣，以頭搶地耳。",
                    "zhushu": "搶，突也。補曰：太史公語本此。說苑作顙地。師古曰：搶，千羊反。"
                },
                {
                    "paragraph": "唐雎且曰：此庸夫之怒也，非士之怒也。夫專諸之刺王僚也，",
                    "zhushu": "僚呉王昭二十七年。"
                },
                {
                    "paragraph": "彗星襲月；聶政之刺韓傀也，",
                    "zhushu": "傀韓相見韓䇿及刺客傳。"
                },
                {
                    "paragraph": "白虹貫曰；要離之刺慶忌也，",
                    "zhushu": "呉趙春秋：要離，呉人。呉王闔閭欲殺王子慶忌，要離詐以罪亡，令吴王焚其妻子，走見慶忌，以劔刺之。"
                },
                {
                    "paragraph": "倉鷹擊於殿上。",
                    "zhushu": "補曰：倉即蒼。"
                },
                {
                    "paragraph": "此三子皆布衣之士也，懐怒未發，休祲降於天，",
                    "zhushu": "休，吉，徴。祲，戻氣。自三子言之爲吉。正曰：說文：祲，精氣感祥也。此休字猶言祥。"
                },
                {
                    "paragraph": "與臣而將四矣。若士必怒，伏屍二人，流血五步，天下縞素，今日是也。挺劔而起。秦王色撓，",
                    "zhushu": "撓，擾也。正曰：撓，屈也，奴效反。"
                },
                {
                    "paragraph": "長跪而謝之曰：先生坐何至於此？寡人諭矣。",
                    "zhushu": "諭，曉也。"
                },
                {
                    "paragraph": "夫韓、魏㓕亡，而安陵以五十里之地存者，徒以有先生也。",
                    "zhushu": "睢自𨤲十一年請救至是五十餘年矣彪謂諸刺刼之士自曹沬以至荆軻皆不聞道惟若唐雎者可也爲其激而𤼵不專志於此也正曰唐且之名見於䇿者不一秦䇿應使遣唐且載金之武安散天下士魏安𨤲王十一年唐且說秦是時應侯始相睢老於魏不應復爲秦用又一唐且也且爲魏說秦時九十餘至與信陵君語相去十年已百𡻕爲安陵君使秦有㓕韓亡魏之言魏亡在始皇二十二年上去說秦凡四十二年决不存矣又一唐且也楚䇿唐且見春申君又一唐且也新序秦攻魏司馬唐且諫曰段于木云云當文侯時又一唐且也愚謂此䇿文甚明而事多難言以始皇之兵威何憚於安陵而易以五百里地是特爲之辭而使之納地耳唐且之使愚矣雖抗言不屈豈終能沮之乎荆軻之見也匿匕首於圖秦法侍者不得操兵此云挺劔而起何也其辝固多誇矣"
                }
            ]
        },
        {
            "name": "戰國䇿韓卷第八",
            "paragraphs": [
                {
                    "paragraph": "戰國䇿韓卷第八",
                    "zhushu": "",
                    "type": 1
                },
                {
                    "paragraph": "縉雲鮑彪校註",
                    "zhushu": "",
                    "type": 2
                },
                {
                    "paragraph": "東陽呉師道重校",
                    "zhushu": "",
                    "type": 2
                },
                {
                    "paragraph": "韓",
                    "zhushu": "分晉，得南陽及頴川之父城、定襄、襄城、頴陽、穎、隂、長社、陽翟，東接汝南，西接弘農，得新安、冝陽。正曰：鄭今河南之新鄭及城臯、榮陽、頴川之崇髙、城陽。鮑引漢地理志為言，鄭亦韓地，而獨遺不取，誤矣。",
                    "type": 2
                },
                {
                    "paragraph": "康子",
                    "zhushu": "補曰：名虎。",
                    "type": 2
                },
                {
                    "paragraph": "三𣈆已破智氏，將分其地。叚規謂韓王曰：分地必取成臯。",
                    "zhushu": "𥙷曰：見秦策。"
                },
                {
                    "paragraph": "韓王曰：成臯，石溜之地也，",
                    "zhushu": "溜。言其無積潤。補曰溜。言多山石。水所溜也。"
                },
                {
                    "paragraph": "寡人無所用之。段規曰：不然。臣聞百里之厚而動千里之權者，地利也；千人之衆而破三軍者，不意也。",
                    "zhushu": "言地薄，鄭人不備。正曰：言地險，寡足破衆。"
                },
                {
                    "paragraph": "王用臣言，則韓必取鄭矣。",
                    "zhushu": "正曰：取鄭。在哀侯二年。"
                },
                {
                    "paragraph": "王曰：善。",
                    "zhushu": "諸稱王，皆非當時語。"
                },
                {
                    "paragraph": "果取成臯。至韓之取鄭也，果從成皐始大。",
                    "zhushu": "",
                    "type": 2
                },
                {
                    "paragraph": "烈侯",
                    "zhushu": "景侯元年，安王三年壬午，正曰：當云景侯䖍子元年。史列侯取列烈通。",
                    "type": 2
                },
                {
                    "paragraph": "韓傀相韓，",
                    "zhushu": "𥙷曰：史作韓相侠累，索隠引髙誘云：韓傀，侠累也。今註本無。侠，古狭反。累，力追反。韓非子傀作廆，藝文𩔖聚引作韓傫。今侒傀字呼乖徒囬姑囬、姖鮪户賄等反不一。傀與侠累字音有差互訛轉，說又見後。"
                },
                {
                    "paragraph": "嚴遂重於君，二人相害也。嚴遂政議直指，",
                    "zhushu": "政正同。"
                },
                {
                    "paragraph": "舉韓傀之過，韓傀以之",
                    "zhushu": "猶以此。"
                },
                {
                    "paragraph": "叱之於朝。嚴遂㧞劔趍之以救觧。",
                    "zhushu": "以救至得觧。"
                },
                {
                    "paragraph": "於是嚴遂懼誅亡去，游求人可以報韓傀者。至齊，齊人或言軹深井里",
                    "zhushu": "軹之里名深井𥙷曰軹，即河内軹。正義云：深井里在懐州濟源縣南三十里，政時客斿。"
                },
                {
                    "paragraph": "聶政，勇敢士也，避仇𨼆於屠者之間。嚴遂隂交於聶政，以意厚之。聶政問之曰：",
                    "zhushu": "補曰：一本問曰，姚同。"
                },
                {
                    "paragraph": "子欲安用我乎？嚴遂曰：吾得為役之日，淺事今薄，",
                    "zhushu": "薄，猶迫。"
                },
                {
                    "paragraph": "奚敢有請？於是嚴遂乃具酒自觴聶政母前。",
                    "zhushu": "補曰：一本具酒觴，姚同。"
                },
                {
                    "paragraph": "仲子奉黄金百鎰，",
                    "zhushu": "仲子遂字。補曰：索隠引髙誘云：嚴遂字仲子。今本無。"
                },
                {
                    "paragraph": "前為聶政母壽。聶政驚，愈恠其厚，固謝嚴仲子。",
                    "zhushu": "𥙷曰：一本固謝史、姚同。"
                },
                {
                    "paragraph": "仲子固進，而聶政謝曰：臣有老母，家貧客游，㕥爲狗屠，可旦夕得甘脆",
                    "zhushu": "之肥美者。正曰：說文：甘，美也。脆，小耎，物易㫁也。"
                },
                {
                    "paragraph": "以飬親。親供飬備，義不敢當仲子之賜。嚴仲子辟人，",
                    "zhushu": "辟，猶屏闢去之。"
                },
                {
                    "paragraph": "因為聶政語曰：臣有　而行游諸侯衆矣，然至齊，聞足下義甚髙，故直進百金者，特以丈人麤糲之費，",
                    "zhushu": "丈人，亦尊稱政也。粟十六斗為一秉，春未一斛曰糲，𥙷曰一夲。夫人，史，姚、司、韋昭云：古者尊大嫗為夫人，又或作大人。糲，落盖反，又力制、郎逹二反。"
                },
                {
                    "paragraph": "以反足下之讙，",
                    "zhushu": "𥙷曰：一本交足下，史、姚同，反字必誤。"
                },
                {
                    "paragraph": "豈敢以有求邪？聶政曰：臣所以降志辱身居市井屠者，幸以飬老母。",
                    "zhushu": "以有飬為幸。"
                },
                {
                    "paragraph": "老母在前，",
                    "zhushu": "在未死前。"
                },
                {
                    "paragraph": "政身未敢以許人也。",
                    "zhushu": "補曰：一本居市井者，徒幸而養老母，老母在史、姚同，無前字。"
                },
                {
                    "paragraph": "嚴仲子固讓，聶政竟不肯受。然仲子卒備賔主之禮而去乆之。聶政母死，旣葬除服。聶政曰：嗟乎！政乃市井之人，鼓刀以屠，而嚴仲子乃諸侯之卿相也，不逺千里，枉車騎而交臣，臣之所以待之者至淺矣，",
                    "zhushu": "𥙷曰：一夲至淺鮮矣。史姚同。"
                },
                {
                    "paragraph": "未有大功可以稱者。而嚴仲子舉百金爲親壽，我義不受，",
                    "zhushu": "𥙷曰：一本我雖不受，史。姚同。"
                },
                {
                    "paragraph": "然是深知政也。夫賢者以感忿睚眦之意，",
                    "zhushu": "感言動心，睚眦怒視也。𥙷曰：師古曰：睚音厓，舉眼也。眦即眥字，謂目匡也。言舉眼相忤者，即殺之也。一說睚，五懈反。眦，士懈反，瞋目貌。"
                },
                {
                    "paragraph": "而親信窮僻之人，而政獨安可嘿然而止乎？且前日要政，政徒以老母。老母今以天年終，政將爲知已者用。遂西至濮陽，",
                    "zhushu": "補曰：漢濮陽縣，屬東郡，春秋時帝丘也。"
                },
                {
                    "paragraph": "見嚴仲子曰：前日所以不許仲子者，徒以親在。今親不幸而死，",
                    "zhushu": "補曰：一本無而死二字，姚同。"
                },
                {
                    "paragraph": "仲子所欲報　者，",
                    "zhushu": "𥙷曰：一夲　者為誰？史姚同。"
                },
                {
                    "paragraph": "請得從事焉。",
                    "zhushu": "補曰：一本無此五字，姚同，史有。"
                },
                {
                    "paragraph": "嚴仲子具告曰：臣之韓相韓傀，",
                    "zhushu": "補曰：一本韓相傀，姚同。"
                },
                {
                    "paragraph": "傀又韓君之季父也，宗族盛多，居處兵衛其設，",
                    "zhushu": "設。陳也。補曰。一本無多居處甚四字。史有。"
                },
                {
                    "paragraph": "臣使人刺之，終莫能就。今足下幸而不棄，請益具車騎壮士以為羽翼。政曰：韓與衛相去中間不逺，",
                    "zhushu": "事泄易聞。補曰：一本韓與衛中間不逺，無相去二字，姚同，史有　○司馬真引髙誘云：韓都頴川陽翟，衛都東郡濮陽，故云云。今註本無。"
                },
                {
                    "paragraph": "今殺人之相，相又國君之親，此其勢不可以多人，多人不能無生得失，",
                    "zhushu": "謂相可否。"
                },
                {
                    "paragraph": "生得失則語泄，",
                    "zhushu": "𥙷曰：索隱云䇿作無生情，言所將人多，或生異情，語泄。今本無此文。"
                },
                {
                    "paragraph": "語泄則韓舉國而與仲子爲讎也，豈不殆哉！遂謝車騎人徒，辭，獨行，仗劔至韓。",
                    "zhushu": "仗，兵器也。盖以劔為兵。正曰仗，執持也。"
                },
                {
                    "paragraph": "韓適有東孟之㑹，",
                    "zhushu": "東孟地缺補曰：索𨼆引髙註：東孟，地名，今本無。"
                },
                {
                    "paragraph": "韓王及相皆在焉，持兵㦸而衛侍者甚衆。",
                    "zhushu": "補曰：一本無侍字，史、姚同。"
                },
                {
                    "paragraph": "聶政直入上階，刺殺韓傀。",
                    "zhushu": "補曰：姚本無殺。字。"
                },
                {
                    "paragraph": "韓傀走而抱列",
                    "zhushu": "元作哀，下同。"
                },
                {
                    "paragraph": "哀侯，",
                    "zhushu": "按：𨤲侯䇿及傳皆言哀侯，而記及其表皆書列侯，䇿傳可為誤，年，不可移也。補曰：說見後。"
                },
                {
                    "paragraph": "聶政刺之，兼中列，哀侯左右大亂。聶政大呼，所擊殺者數十人，",
                    "zhushu": "補曰：一夲無擊字，姚同，史有。"
                },
                {
                    "paragraph": "因自面皮",
                    "zhushu": "去面之皮𥙷曰索𨼆云：以刀刺其面皮，欲令人不識。列女傳作披，盖以刀剺面而去其皮也。"
                },
                {
                    "paragraph": "抉眼屠腸，",
                    "zhushu": "抉，挑也。𥙷曰：史作决。一本自屠出腸，史姚同。"
                },
                {
                    "paragraph": "遂以死。韓取聶政屍暴於市，縣購之千金，",
                    "zhushu": "縣金募知者。"
                },
                {
                    "paragraph": "乆之，莫知誰。",
                    "zhushu": "𥙷曰：一本誰子？史姚同。"
                },
                {
                    "paragraph": "政姊嫈",
                    "zhushu": "𥙷曰：一本無嫈字。姚註：劉有嫈，么莖反，史作榮。"
                },
                {
                    "paragraph": "聞之，曰：吾弟至賢，",
                    "zhushu": "𥙷曰：姚夲無吾字。"
                },
                {
                    "paragraph": "不可愛妾之軀，㓕吾弟之名，非弟意也。",
                    "zhushu": "言徃哭，自吾意耳。"
                },
                {
                    "paragraph": "乃之韓，視之曰：勇哉！氣矜之隆，",
                    "zhushu": "矜自持也。"
                },
                {
                    "paragraph": "是其軼賁、育",
                    "zhushu": "軼，車相出也。"
                },
                {
                    "paragraph": "髙成荆矣。",
                    "zhushu": "說文：成，荆，古之勇士，今對賁、育，復似兩人。𥙷曰：姚本云髙。吕氏春秋：豫譲必死於襄子，而趙氏。皆恐成𠛼致死於韓王，而周人皆畏。按此對豫譲言，則一人也。"
                },
                {
                    "paragraph": "今死而無名，",
                    "zhushu": "不顯其人。"
                },
                {
                    "paragraph": "父母旣殁矣，兄弟無有，此爲我故也。",
                    "zhushu": "不𩔰其名，恐累及姊。"
                },
                {
                    "paragraph": "夫愛身不揚弟之名，吾不忍也。乃抱屍而哭之曰：此吾弟軹！深井里聶政也，亦自殺於屍下。晉、楚、齊、衞聞之，曰：非獨聶政之能，乃其姊者，列女也。",
                    "zhushu": "列義烈可。陳正曰：列烈。通補曰：一本非獨政之能，乃其姊者，亦列女也。姚同。"
                },
                {
                    "paragraph": "聶政之所以名施於後丗者，其姊不避𦵔酢之誅",
                    "zhushu": "𦵔，酢菜也。言剉斮之如此。補曰：周禮註：䟽，虀𦵔之𩔖菜，　通稱全物，若䐑為𦵔。記文：醢，肉醬。"
                },
                {
                    "paragraph": "以揚其名也。",
                    "zhushu": "此三年書政殺韓相。俠累。刺客傳有彪謂政之始終於其親，孝矣；其臨財也，義矣。甞欲評其死，感其義烈，不忍下筆，獨以謂人之居丗，不可不知人，亦不可妄為人知也。遂唯知政，故得行其志。惜乎，遂𥚹猵狷細人耳。政不幸謬為所知，故死於是。使其受知明主與賢相，則其所成就，豈不有萬萬於此者乎？哀哉！補曰：大事記：按史記韓丗家：烈侯三年，聶攻殺韓相俠累。十一年，烈侯卒，子文侯立。十年卒，子哀侯立。六年，韓嚴弑其君哀侯。聶政之刺俠累，与哀侯之弑，相去逺矣。而聶政傳乃謂嚴仲子事哀侯，与韓相俠累有卻，使政刺累，与丗家不合。盖其氏偶同，故刺客傳誤以為哀侯之时。䇿曰東孟之㑹，韓王及相皆在焉。聶政刺韓傀，兼中哀侯。又曰：聶政刺相，兼中哀侯。許異蹵哀侯而殪之。是故哀侯為君，而許異終身相焉。考之丗家，哀侯旣弑，其子懿侯即立，許異将誰相哉？俠累旣死，烈侯猶在位十年，謂之終身相可也。則此乃烈侯三年之事。但戰囯，䇿誤以為哀侯耳。又烈王五年，韓嚴遂弑哀侯。解題引正義云：紀年：晉桓公邑哀侯於鄭，韓山堅賊其君哀侯而立韓若山。山堅即韓嚴也，若山即懿侯也。愚按：此事囯䇿誤合二事為一，司馬遷兩存而不决，故温公与刘道原書，蘇氏古史皆疑之，大事記考之未盡。且史記年表，丗家两書韓嚴，是聶政之事乃嚴遂，而弑哀侯者乃韓嚴，大事記謂氏偶同，又不知韓嚴遂、韓嚴囯氏名交混也。通鑑書嚴遂弑哀侯，大事記因之未改。當從史書韓嚴。綱目書廢遂下註哀侯以韓廆為相，而爱韓遂，二人相害，遂刺廆干朝，併中哀侯，亦仍誤也。正曰：史遷作。刺客傳失在奨盗。而年表書盗殺韓相俠累獨為得春秋書法綱目大事記不能易也。父母遺体不敢毀傷。以不義而㓕其身。得為孝乎。非有夙昔之遇。如智伯之於䂊讓。非有累丗之恩。如韓之於子房。以欲報　之故厚巳而使為不義。得為知已乎。鮑陳說區區陋矣。𥙷曰。姊嫈之死。盖兄弟之義。䇿述其言。以為不爱身以揚弟之名，而說者徒知論名而不及義，此皆戰囯之習也。史記云：使政知姊無濡忍之志，不重暴骸之難，必絶險千里以列其名。姊弟俱僇於韓市者，亦未必敢以身許仲子也。列女傳云：嫈仁而有勇，不怯死以滅名。詩云：死䘮之威，兄弟孔懐云云。此之謂也。愚謂子長得政之情，子政得荌之志。然一則曰列其名，一則曰不滅名，猶未免丗俗之失也。",
                    "type": 2
                },
                {
                    "paragraph": "昭侯",
                    "zhushu": "荘侯子元年㫫王十一年癸亥。",
                    "type": 2
                },
                {
                    "paragraph": "成午從趙來，謂申不害於韓曰：子以韓重我於趙，請以趙重子於韓。是子有兩韓而我有兩趙也。",
                    "zhushu": "補曰：史申不害者，荆人也。故鄭之賤臣斈　術以干韓昭侯，用為相。",
                    "type": 2
                },
                {
                    "paragraph": "魏之圍邯鄲也，申不害始合於韓王，然未知王之所欲也，恐言而未必中於王也。王問申子曰：吾誰與而可？",
                    "zhushu": "與魏耶趙耶。"
                },
                {
                    "paragraph": "對曰：此安危之要，國家之大事也。臣請深惟而苦思之。",
                    "zhushu": "惟亦思。"
                },
                {
                    "paragraph": "乃微謂趙卓、韓鼂曰：子皆國之辯士也。夫爲人臣者，言可必用，",
                    "zhushu": "可豈可。"
                },
                {
                    "paragraph": "盡忠而已矣。二人因各進議於王以事。",
                    "zhushu": "補曰：一本各進。"
                },
                {
                    "paragraph": "申子微視王之所說，以言於王，王大說之。",
                    "zhushu": "補曰：此術之最下者。",
                    "type": 2
                },
                {
                    "paragraph": "申子請仕其從兄官，",
                    "zhushu": "仕其從父兄以官正，曰註贅。"
                },
                {
                    "paragraph": "昭侯不許也。申子有怨色。昭侯曰：非所謂學於子者也，聽子之謁而廢子之道乎？又亡其行子之術而廢子之請乎？子甞教寡人循㓛勞，視次第，今有所求此，我將奚聽乎？",
                    "zhushu": "此如此補曰：此當屬下句讀。"
                },
                {
                    "paragraph": "申子乃避舎請罪曰：君真其人也。",
                    "zhushu": "",
                    "type": 2
                },
                {
                    "paragraph": "蘇秦爲趙",
                    "zhushu": "元作楚。下同。"
                },
                {
                    "paragraph": "楚",
                    "zhushu": "𥙷曰：字誤，恐當作趙。"
                },
                {
                    "paragraph": "合從，說韓王曰：韓北有鞏、洛、",
                    "zhushu": "並屬河南。"
                },
                {
                    "paragraph": "成臯之固，西有冝陽、常阪之塞，",
                    "zhushu": "常史作啇。殷紀註：商，今上洛是也。補曰：正義云：啇坂即商山，在商洛縣南，亦曰楚山，武關在焉。"
                },
                {
                    "paragraph": "東有宛、穰、洧水，",
                    "zhushu": "穰屬南陽。洧水出頴川陽城。"
                },
                {
                    "paragraph": "南有陘山，",
                    "zhushu": "補曰：見前。"
                },
                {
                    "paragraph": "地方千里，帶甲數十萬，天下之強弓勁弩皆自韓出。谿子少府",
                    "zhushu": "下皆弩名。俶真訓註：谿子，國名，夷名。又谿子陽，匠名。徐註：少府所造。"
                },
                {
                    "paragraph": "時力距來",
                    "zhushu": "徐註作之得時，力倍於常，其勁足以距來敵。正曰：徐註距來者，謂弩勢勁利，足以云云。"
                },
                {
                    "paragraph": "皆射六百歩之外。韓卒超足而射，",
                    "zhushu": "舉蹠，踏弩。"
                },
                {
                    "paragraph": "百發不暇止。逺者逹胷，近者掩心。",
                    "zhushu": "箭中心上如掩。"
                },
                {
                    "paragraph": "韓卒之劔㦸皆出於𡨋山。棠谿、墨陽、合伯、鄧師、宛馮、",
                    "zhushu": "司馬彪註：𡨋山在相州北。汝南呉房有棠谿亭。脩務訓註：墨陽，羙劔名。合伯地缺鄧師，豈南陽鄧耶？猶云洛師。榮陽有馮池。正曰：朔州北，非韓地。餘見下。"
                },
                {
                    "paragraph": "龍淵、太阿，",
                    "zhushu": "呉越春秋：楚王召風胡子曰：呉有干將，越有歐冶，寡人欲因子，請因二人作劔。風胡見二人作劔，二其名云：以上𩔖言以地名，正曰脩務。訓文云墨陽之莫邪，則墨陽地名。合伯，史作合膊。姚本合伯膊註曽無伯字。索𨼆云：鄧囯有工鑄剱，因名鄧師。宛人於馮池鑄剱，故名宛馮。晉太康地理記：汝南西平有龍泉，可淬刀剱。今按上說，𡨋山棠谿、龍淵，地名。鄧師，宛馮，人名兼地；太阿剱名合膊䓁。未詳。"
                },
                {
                    "paragraph": "皆陸㫁馬牛，水擊鵠鴈，當敵即斬。堅甲盾，鞮鍪",
                    "zhushu": "盾櫓鞮革履鍪兠鍪說文：鍪，鍑屬。鍑，大口釡，盖鍪如之。補曰：韻書：鞮鍪，首鎧也。"
                },
                {
                    "paragraph": "鐡幕、革抉、㕹",
                    "zhushu": "音筏。"
                },
                {
                    "paragraph": "芮，",
                    "zhushu": "史並不註。補曰：索𨼆云：鐡幕，謂以鐵為臂脛之衣，以革為射决。决，射鞲也。按詩决拾傳：决以象骨為之，著右手大指，以鈎弦闓體。拾以皮為之，著於左臂，以遂弦。恐此革即拾，抉即决也。索𨼆即以為一物，盖據說文鞴射臂决之文也，亦通。索𨼆云：㕹与瞂同，謂楯也。芮音如字，謂繫楯之紛綬也。愚按：瞂音伐，即詩所謂䝉伐者，字皆通借。史云：當敵則斬，堅甲、鐡幕、革㧞、㕹芮，無不畢具。故說者上文以甲字句，謂其劔皆能斬之䇿文，不司從此讀，當以斬堅句，而甲盾以下，屬無不具之文。"
                },
                {
                    "paragraph": "無不畢具。以韓卒之勇，被堅甲，蹠勁弩，帶利劔，一人當百，不足言也。夫以韓之勁與大王之賢，乃欲西面事秦，稱東藩，築帝宫，受冠帶，祠春秋，交臂而服焉。夫羞社稷而爲天下𥬇，無過此者矣。是故願大王之熟計之也。大王事秦。秦必求冝陽成臯。今兹効之明年又益求割地。與之即無地以給之。不與則棄前㓛而後更受其禍。且夫大王之地有盡而秦之求無已夫以有盡之地而逆無巳之求。此所謂市怨而買禍者也。不戰而地巳削矣。臣聞鄙語曰：寜爲雞口，無爲牛後。",
                    "zhushu": "補曰：正義云：雞口雖小，乃進食，牛後雖大，乃出糞。大事記取。"
                },
                {
                    "paragraph": "今大王西面交臂而臣事秦，何以異於牛後乎？夫以大王之賢，挾強韓之兵，而有牛後之名，臣竊爲大王羞之。韓王忿然作色，攘臂按劔，仰天太息曰：寡人雖死，必不能事秦。今主君以趙楚",
                    "zhushu": "補曰：字誤，史正作趙。"
                },
                {
                    "paragraph": "王之教詔之，敬奉社稷，以從",
                    "zhushu": "傳在燕趙後云宣惠王。今按：合從在燕文公二十八年，趙肅侯十六年，此二十五年。又蘇秦傳說六國後去趙而從約觧，是歳無易王立。徐註云：自𥘉說燕至此三年，宣惠之元年也。此時從巳觧，則說從時，非宣惠明矣。沈括辦以爲雞尸牛從。今按，秦稱牛後，盖以惡語侵韓，故昭侯怒而從之。雞尸牛從，謬誤也。正曰：大事記顯王三十五年，蘇秦說燕與趙合從，燕文公納之趙。三十六年，蘇秦說趙肅侯以六國合從。按史年表，是歳韓昭使二十六年髙門成而昭侯卒，子宣惠王立。蘇秦說宣惠王，盖昭侯。卒後爾。鮑序次非。○索𨼆引延笃云。寜爲雞尸。不爲牛。從尸。雞中主。從牛子也。沈說亦有所本也。",
                    "type": 2
                },
                {
                    "paragraph": "宣恵王。",
                    "zhushu": "昭侯子元年顯王子十七年巳丑。",
                    "type": 2
                },
                {
                    "paragraph": "宣王謂摎留",
                    "zhushu": "韓人補曰：摎，居尤反。漢有摎氏。通鑑、大事記作繆監，即闞。魏策聞史作監田，齊世家亦作監止。"
                },
                {
                    "paragraph": "曰：吾欲兩用公仲、公叔，其可乎？對曰：不可。晉用六卿而國分，簡公用田成、監止而簡公弑，",
                    "zhushu": "齊事見哀十四年。"
                },
                {
                    "paragraph": "魏兩用犀首、張儀而西河之外亡。",
                    "zhushu": "秦惠八年，魏納河西，儀時爲秦容卿，未相魏也。後至魏襄十三年相儀，儀留四年去，而衍相未甞兩用，未甞亡也。此豈爲秦良造，儀爲客卿時，魏以事臨之邪？正曰：大事記：魏惠後十三年，張儀相魏，魏不事秦，秦以公孫衍代相，儀留衛四𡻕，後說襄王乆之，乃去。三人更迭用。衍相儀留，猶兩用也。魏亡，河西地大槩言之，不必兩人爲相時也。大事記魏惠後五年，以少梁與秦，引此策云：秦至是盡得河西地，則犀首、張饑之力。是時二人皆信用於秦云云。"
                },
                {
                    "paragraph": "今王兩用之，其多力者内樹其黨，其寡力者藉外權。羣臣或内𣗳其黨以擅",
                    "zhushu": "補曰：韓子作驕。"
                },
                {
                    "paragraph": "其主，或外為交以裂其地，則王之國必危矣。",
                    "zhushu": "彪謂：此非天下之公議也，頋所用如何耳。使得人如周、召，兩用之，庸何傷？若公仲、公叔也，一之謂甚，何必兩補？曰：胡氏管見謂樛㽞之論，似是而非，不司遂以為法。使所用而賢，則一人而足，不虞其專擅；左右叅副，不虞其比黨；使其不賢，則一人足以䘮國，又况二三其衆乎？意者留於仲叔，隂有所附，欲國柄歸一而不分，故危言以動其君耳。大事記云：韓雖兩用仲、叔，以戰國䇿、攷之，仲實專政，叔亦間用事，終不若仲之權寵也。愚按：鮑說有與胡氏合者，而不得留之情，故引以著之。按此策宣、惠欲兩用，非已用也。當時叔之事不著，意其止於用仲，而仲、叔並用，實襄王之世，以其爭主幾瑟，公子咎知之也。公仲卒不勝公叔，則公叔又重矣。二人爭權，樛留之言遂驗。是以帝王之要，知人而后官人；九經之序，尊賢而后敬大臣，則無患乎此矣。",
                    "type": 2
                },
                {
                    "paragraph": "楚昭獻相韓，秦且攻韓。韓昭獻昭獻令人謂公𠦑曰：不如貴昭獻以固椘。秦必曰：椘、韓合矣。",
                    "zhushu": "正曰：此策未知何時。按策有云：幾瑟，公叔之讎；而昭献，公叔之人也。又甘茂與昭獻遇於境，在先圍雍氏時，其相韓見周策，必在宣惠之後。",
                    "type": 2
                },
                {
                    "paragraph": "秦攻陘，",
                    "zhushu": "此時史不書。後至桓、惠九年，秦投我陘。然陳軫、張儀同時，儀死至桓、惠九年，四十六年矣，軫必不存，故因舊。"
                },
                {
                    "paragraph": "韓使人馳南陽之地。",
                    "zhushu": "馳，反走，示服也。"
                },
                {
                    "paragraph": "秦已馳，",
                    "zhushu": "馳，進也。韓避之而秦進也。"
                },
                {
                    "paragraph": "又攻陘，韓因割南陽之地。秦受地，又攻陘。陳軫謂秦王",
                    "zhushu": "惠。"
                },
                {
                    "paragraph": "曰：國形不便，故馳；交不親故割。今割矣，而交不親，馳矣而兵不止，臣恐山東之無以馳割事王者矣。且王求百金於三川而不可得，求千金扵韓，一旦而具。今王攻韓，是絶上交而固𥝠府也，",
                    "zhushu": "言利移扵下，正曰：即所謂無以馳割事王者矣。"
                },
                {
                    "paragraph": "𥨸為王不取也？",
                    "zhushu": "",
                    "type": 2
                },
                {
                    "paragraph": "秦、韓戰于濁澤，",
                    "zhushu": "長祍濁澤補曰：大事記：韓與趙魏伐秦，秦使庻長樗里疾與戰脩魚，虜韓将申差觧。題云：濁澤，即脩魚之戰。"
                },
                {
                    "paragraph": "韓氏急。公仲朋",
                    "zhushu": "元作明。"
                },
                {
                    "paragraph": "眀",
                    "zhushu": "補曰：當作朋。大事記：顯王三年，魏公子景賈伐韓，與韓将韓明戰于陽。此人在公仲前。"
                },
                {
                    "paragraph": "謂韓王曰：與國不可恃。",
                    "zhushu": "與謂山東。"
                },
                {
                    "paragraph": "今秦之心欲伐楚，王不如因張儀為和於秦，賂之以一名都，與之伐椘，此以一易二之計也。韓王曰：善。乃儆公仲之行，",
                    "zhushu": "儆，猶戒。"
                },
                {
                    "paragraph": "将西講於秦。椘王",
                    "zhushu": "懐。"
                },
                {
                    "paragraph": "聞之大恐，召陳軫而告之。陳軫曰：秦之欲伐我乆矣，今又得韓之名都一而具甲，",
                    "zhushu": "以一都之賦為兵備。"
                },
                {
                    "paragraph": "秦、韓并兵南郷，此秦所以廟祠而求也。今已得之矣，楚國必伐。",
                    "zhushu": "補曰：一本伐矣。"
                },
                {
                    "paragraph": "王聽臣為之儆四境之内，選師言救韓，令戰車滿道路發，信臣多其車，重其幣，使信王之救已。韓為不能聽我",
                    "zhushu": "使其或不能從我以與秦戰，𥙷曰：一本救已也縦，韓。"
                },
                {
                    "paragraph": "韓之徳王也，",
                    "zhushu": "恩救我補曰。一本韓必徳王此。以上姚同文勝。"
                },
                {
                    "paragraph": "必不為鴈行以來。是秦韓不和，兵雖至，椘國不大病矣。為能聽我絶和於秦，秦必大怒，以厚怨於韓。韓得椘救，必輕秦。輕秦，其應秦必不敬。是我因秦、韓之兵而免椘國之患也。椘王大說，乃儆四境之内，選師言救韓。發信臣，多車幣，",
                    "zhushu": "補曰：一本復作多其車，重其幣。"
                },
                {
                    "paragraph": "謂韓王曰：敝邑雖小，已悉起之矣。𩓑大國遂肆意於秦，敝邑将以椘殉韓。",
                    "zhushu": "殉言以死。從之。"
                },
                {
                    "paragraph": "韓王大說，乃止公仲。公仲曰：不可。夫以實告我者秦也，以虚名救我者椘也。恃楚之虚名，輕絶強秦之敵，必為天下笑矣。且楚、韓非兄弟之國也，又非素約而謀伐秦矣。",
                    "zhushu": "補曰：一本矣作也。姚註：劉作也。"
                },
                {
                    "paragraph": "秦欲伐楚，楚以起師言救韓，此必陳軫之謀也。且王巳使人報於秦矣，今弗行，是欺秦也。夫輕強秦之禍，而信楚之謀臣，王必悔之矣。韓王弗聽，遂絶和於秦。秦果大怒，興師與韓氏戰於岸門。",
                    "zhushu": "後志頴隂有岸亭，事在十九年，此要終言之也。補曰：徐廣云：岸門即岸亭。正義引括地志云：在許州長社縣西北。又韓丗家太子倉入質於秦以和魏。年表又書：秦走犀首岸門。盖救韓而敗也。"
                },
                {
                    "paragraph": "楚救不至，韓氏大敗。韓氏之兵非削弱也，民非䝉愚也，兵爲秦禽，智爲楚𥬇。過聽於陳軫，失計於韓朋，明",
                    "zhushu": "𥙷曰：朋"
                },
                {
                    "paragraph": "也。",
                    "zhushu": "記十六年有彪，謂二子皆億中之材也。宣惠訹於其言，惑於重幣，雖有公仲之謀，固難以入。至於非兄弟，非素約，而以虗名救我，此言豈不明著矣乎？如之何弗聽也？正曰：鮑。甞謂陳軫少捭闔風氣，故此以億中穪之。此策非捭闔而何？",
                    "type": 2
                },
                {
                    "paragraph": "顔率見公仲，公仲不見。顔率謂公仲之謁者曰：公仲必以率爲陽也，",
                    "zhushu": "陽、佯同。不實也。補曰：一本陽作傷。姚註：劉作傷。"
                },
                {
                    "paragraph": "故不見率也。公仲好内，",
                    "zhushu": "齊丗家註：内婦官也。"
                },
                {
                    "paragraph": "率曰：好士；公仲嗇於財，率曰：散施；公仲無行，率曰：好義。",
                    "zhushu": "所謂不實。"
                },
                {
                    "paragraph": "自今以來，率且正言之而已矣。公仲之謁者以告公仲，公仲遽起而見之。",
                    "zhushu": "彪謂顔率：此言可行公仲而巳。誠有是人，雖陽言何益於德？苟無是也，正言之，吾何懼？以是知公仲非躬行者也。",
                    "type": 2
                },
                {
                    "paragraph": "襄王、",
                    "zhushu": "宣王子𥙷曰名倉元年，赧王四年庚戍。",
                    "type": 2
                },
                {
                    "paragraph": "張儀爲秦連横，說韓王曰：",
                    "zhushu": "補曰：此元年。"
                },
                {
                    "paragraph": "韓地險惡山居，五榖所生，非麥而豆。民之所食，大抵豆飯藿𡙡，",
                    "zhushu": "藿叔之少。者正曰：姚云：史記後語作非菽而麥，下文亦作菽。古語只稱菽，漢以後方呼豆。按此非麥即豆也，麥少又以豆飯。"
                },
                {
                    "paragraph": "一歲不收，民不厭糟糠。地方不滿九百里，無二歲之所食。料，大王之卒，悉之不過三十萬，而厮徒負養",
                    "zhushu": "負荷養牧之人。正曰索𨼆云：負養者，負擔以給養公家厮徒。見魏策。"
                },
                {
                    "paragraph": "在其中矣。爲除守徼亭障塞，",
                    "zhushu": "徼，廵也。亦關境。上補曰。漢書徼外。顔云：徼，塞也。取徼遮之義。字音呌。"
                },
                {
                    "paragraph": "見卒不過二十萬而已。秦帶甲百餘萬，車千乗，騎萬匹，虎鷙",
                    "zhushu": "元作摯。"
                },
                {
                    "paragraph": "摯",
                    "zhushu": "正曰：鷙摯通。禮記：蚤摯，摯獸。"
                },
                {
                    "paragraph": "之士，",
                    "zhushu": "鷙，擊鳥正曰：凡鳥之勇，獸之猛，皆曰摯。"
                },
                {
                    "paragraph": "跿",
                    "zhushu": "音徒，"
                },
                {
                    "paragraph": "跔",
                    "zhushu": "音俱。說文：天寒足跔。與此不合。史註：跳躍也。補曰：跿，猶下文徒䄇，此謂徒跣也。義與科頭協。"
                },
                {
                    "paragraph": "科頭，",
                    "zhushu": "不著兠鍪。"
                },
                {
                    "paragraph": "貫頥",
                    "zhushu": "貫人之頥。正曰：此說似與上文不𩔖。索𨼆曰：兩手捧頥而直入敵，言其勇。貫與捧亦不通。劉辰翁云：貫頥，謂見射猶奮㦸，不頋死也。則此連下文奮㦸爲義。"
                },
                {
                    "paragraph": "奮㦸者，至不可勝計也。秦馬之良，戎兵之衆，探前蹶",
                    "zhushu": "元作趹。"
                },
                {
                    "paragraph": "趹後",
                    "zhushu": "字書無趹字。蹶，跳也。正曰：說文：趹，馬行貌。西都賦：要趹追蹤。字古穴反。索𨼆云：謂馬前足探向前，後足趹於後。趹謂抉地，言馬走勢疾，前後蹄間一擲而過三㝷也。八尺曰㝷。"
                },
                {
                    "paragraph": "蹄間三尋",
                    "zhushu": "補曰：一本此有騰字，姚註曽添騰者二字。"
                },
                {
                    "paragraph": "者，不可勝數也。山東之卒，被甲冐胄以㑹戰，",
                    "zhushu": "胄，兠鍪。"
                },
                {
                    "paragraph": "秦人捐甲徒裎以趨敵，",
                    "zhushu": "裎，祼也。"
                },
                {
                    "paragraph": "左挈人頭，右挾生虜。夫秦卒之與山東之卒也，猶孟賁之與怯夫也；以重力相壓，猶烏獲之與嬰兒也。夫戰孟賁、烏獲之士，以攻不服之弱國，無以異於墮千鈞之重，集於鳥卵之上，必無幸矣。",
                    "zhushu": "幸其不破碎，無是理也。"
                },
                {
                    "paragraph": "諸侯不料兵之弱，食之寡，而聽從人之甘言好辭，比周以相飾也，皆言曰：聽吾計，則可以強霸天下。夫不顧社稷之長利，而聽須臾之說，詿誤人主者，",
                    "zhushu": "註亦誤也。補曰：漢語詿誤本此。"
                },
                {
                    "paragraph": "無過於此者矣。大王不事秦，秦下甲據冝陽㫁，絶韓之上地，東取成臯、冝陽，則鴻臺之宫、桑林之苑",
                    "zhushu": "桑林在亳。修務訓言湯禱于桑山之林，則似指言多桑之山，非地名也。正曰：鴻臺、桑林、韓臺苑，非湯所禱者也。太平御覧作樂林。"
                },
                {
                    "paragraph": "非王之有已。夫塞成臯，絶上地，則王之國分矣。先事秦則安矣，不事秦則危矣。夫造禍而求福，計淺而怨深，逆秦而順趙，",
                    "zhushu": "元作楚。"
                },
                {
                    "paragraph": "楚，雖欲無亡，不可得也。故爲大王計，莫如事秦。秦之所欲莫如弱楚，而能弱楚者莫如韓。非以韓能強於楚也，其地勢然也。今王西面而事秦，以攻楚",
                    "zhushu": "衍為字。"
                },
                {
                    "paragraph": "為",
                    "zhushu": "補曰：一本無。"
                },
                {
                    "paragraph": "敝邑，秦王必喜。",
                    "zhushu": "惠文。"
                },
                {
                    "paragraph": "夫攻楚而私其地，轉禍而說秦，計無便於此者也。是故秦王使使臣獻書大王，御史須以决事。韓王曰：客幸而教之，請比郡縣，築帝宫，祠春秋，稱東藩効冝陽。",
                    "zhushu": "彪謂横人之辭，真所謂虚喝者。韓之兵信弱，食信寡矣。獨不曰從合則能以弱為強，以寡為多乎？惜乎丗主不少察於此也。補曰：甘茂攻冝陽在後，此云效者，請效之也。儀帰而約敗矣。",
                    "type": 2
                },
                {
                    "paragraph": "鄭彊",
                    "zhushu": "鄭公族韓㓕，鄭故為韓人。補曰：此人甞請秦伐韓，魏䇿亦有其人，盖游說秦、楚之間者。此豈以為韓而走儀？故次之韓欤。"
                },
                {
                    "paragraph": "之走張儀於秦，",
                    "zhushu": "譛之於秦，使逐之。"
                },
                {
                    "paragraph": "曰：儀之使者必之楚矣。故謂太宰",
                    "zhushu": "楚官疆謂之。"
                },
                {
                    "paragraph": "曰：公留儀之使者，",
                    "zhushu": "留之者，欲詐為儀，使之致地。"
                },
                {
                    "paragraph": "強請西圗儀於秦，故因西",
                    "zhushu": "補曰：姚本作而。"
                },
                {
                    "paragraph": "請。秦王",
                    "zhushu": "武："
                },
                {
                    "paragraph": "曰：張儀使人致上庸之地，",
                    "zhushu": "秦惠十三年取上庸，今言儀致之楚，欲以怒秦。"
                },
                {
                    "paragraph": "故使使臣再拜謁",
                    "zhushu": "彊偽為楚使，白此，於秦下衍秦王字。"
                },
                {
                    "paragraph": "秦王。秦王怒，張儀走。",
                    "zhushu": "武元年。此二年。",
                    "type": 2
                },
                {
                    "paragraph": "冝陽之役，",
                    "zhushu": "秦三年。此四年。"
                },
                {
                    "paragraph": "楊侹",
                    "zhushu": "棗人補曰：侹即逹字訛，姚本正作逹。餘說並見秦策。"
                },
                {
                    "paragraph": "謂公孫顯曰：請爲公以五萬攻西周，得之，是以九鼎市甘茂也。",
                    "zhushu": "茂與顯爭國，顯得九鼎，其功大。秦必棄茂用顯。"
                },
                {
                    "paragraph": "不然，秦攻西周，天下惡之，其救韓必疾，則茂事敗矣。",
                    "zhushu": "補曰：冝依此𥍊次刋去秦䇿所増。",
                    "type": 2
                },
                {
                    "paragraph": "秦圍冝陽，",
                    "zhushu": "秦三年。此四年。"
                },
                {
                    "paragraph": "游騰謂公仲曰：公何不與趙藺、離石、祁",
                    "zhushu": "趙地，韓甞取之，今使歸之。"
                },
                {
                    "paragraph": "以質許地，",
                    "zhushu": "韓地，趙甞取之，質易地也。正曰：藺、離石、祁，見周趙策。冝陽之役去秦，前取藺六年，藺、離石、祁不聞属韓。許亦與趙逺，恐與趙下有缺文。以質許地者，以質音贄子。而許之地也。"
                },
                {
                    "paragraph": "則樓緩必敗矣。",
                    "zhushu": "緩害韓者，趙、韓合，故緩敗。"
                },
                {
                    "paragraph": "收韓、趙之地以臨魏，",
                    "zhushu": "𥙷曰：一本地作兵。"
                },
                {
                    "paragraph": "樓𢋛",
                    "zhushu": "元作鼻。"
                },
                {
                    "paragraph": "鼻",
                    "zhushu": "正曰：說見魏策。"
                },
                {
                    "paragraph": "必敗矣。",
                    "zhushu": "𢋛亦以魏害韓者。"
                },
                {
                    "paragraph": "韓、趙",
                    "zhushu": "𥙷補曰：姚云，一夲作韓、趙。"
                },
                {
                    "paragraph": "爲一，魏必倍秦，",
                    "zhushu": "倍。音背。"
                },
                {
                    "paragraph": "甘茂必敗矣。",
                    "zhushu": "茂攻冝陽，韓得趙、魏則不易㧞，故茂敗。補曰：一本茂作戊，後章多同，不復出。"
                },
                {
                    "paragraph": "以成陽資翟強於齊，楚必敗矣。",
                    "zhushu": "元作之。"
                },
                {
                    "paragraph": "之",
                    "zhushu": "齊、楚敵也。齊得地則益強，可以敗楚。時楚助秦，故必敗。正曰：樓緩欲以趙合秦，甞勸趙割地事秦，見趙䇿。樓鼻爲魏合秦，楚外齊；翟強爲魏合齊，秦外楚。見魏。䇿皆有事於秦者，故䇿云然。"
                },
                {
                    "paragraph": "須，秦必敗。",
                    "zhushu": "須言少待，以趙、魏救至而楚不助，故敗。"
                },
                {
                    "paragraph": "秦失魏，冝陽必不抜矣。",
                    "zhushu": "秦、魏鄰也。失魏之害重於趙，故獨言魏。"
                },
                {
                    "paragraph": "爲公仲謂向壽曰：",
                    "zhushu": "正曰：一本章首韓公仲，據史韓公仲使蘇代謂向壽，此章首及仲字下或有缺文，當云蘇代爲，或云使蘇代。"
                },
                {
                    "paragraph": "禽困覆車，",
                    "zhushu": "禽，所穫獸也，能覆獵者之車，不可忽。正曰：逐獸困急，猶能奔觸，傾覆人車。"
                },
                {
                    "paragraph": "公破韓，辱公仲，公仲收國復事秦，自以爲必可以封。",
                    "zhushu": "正曰：史註：公仲自以爲必可得秦封。"
                },
                {
                    "paragraph": "今公與楚解，",
                    "zhushu": "解言復好補曰：見下。"
                },
                {
                    "paragraph": "中封小令尹以桂陽。",
                    "zhushu": "中言使楚自封之國中。桂陽。荆州郡補曰：史與楚辭口地。索𨼆云：秦地名，近韓、桂。史作杜。索隱云：又封楚之小令尹以杜陽。杜陽，秦地，今以封楚令尹，是相合也。今按：䇿文中字恐是口字訛。"
                },
                {
                    "paragraph": "秦、楚合，復攻韓，韓必亡。公仲躬率其私徒以𨷵於秦，",
                    "zhushu": "謂且賊壽於秦。"
                },
                {
                    "paragraph": "願公之熟計之也。向壽曰：吾合秦、楚，非以當韓也，子爲我謁之。公仲曰：秦、韓之交可合也。對曰：願有復於公。",
                    "zhushu": "復重言之。"
                },
                {
                    "paragraph": "諺曰：貴其所以貴者貴。",
                    "zhushu": "所以貴，人所同貴，正曰所以得貴也。"
                },
                {
                    "paragraph": "今王之愛習公也，不如公孫郝；",
                    "zhushu": "元作赫。下　補曰。一本作郝。姚同。史同　作奭。說見秦䇿。"
                },
                {
                    "paragraph": "其智能公也，不如甘茂。今二人者皆不得親於事矣，而公獨與王主斷於國者，彼有以失之也。公孫郝黨於韓，而甘茂黨於魏，故王不信也。今秦、楚争強，而公黨於楚，是與公孫赫、甘茂同道也。公何以異之？人皆言楚之多變也，而公必之，是自爲貴也。",
                    "zhushu": "非貴所同貴。"
                },
                {
                    "paragraph": "公不如與王謀其變也，善韓以備之。若此，則無禍矣。韓氏先以國從公孫郝，而後委國於甘茂，是韓公之讎也。",
                    "zhushu": "言以韓爲讎。"
                },
                {
                    "paragraph": "今公言善韓以待楚，",
                    "zhushu": "補曰：一本今公善韓以備楚。"
                },
                {
                    "paragraph": "是外舉不避讎也。向壽曰：吾甚欲韓合。對曰：甘茂許公仲以武遂反冝陽之民，",
                    "zhushu": "補曰：取其地而還其民也。"
                },
                {
                    "paragraph": "今公徒收之，甚難。",
                    "zhushu": "徒言無地與之。"
                },
                {
                    "paragraph": "向子曰：然則柰何武遂終不可得已？",
                    "zhushu": "與韓地，宜以其所得於韓，若武遂者可也。茂巳許之，己　無以易之也。"
                },
                {
                    "paragraph": "對曰：公何不以秦爲韓求頴川於楚？此乃韓之寄地也。",
                    "zhushu": "此本韓地，楚取之，故云。"
                },
                {
                    "paragraph": "公求而得之，是令行於楚而以其地德韓也。公求而弗得，是韓、楚之怨不解而交走",
                    "zhushu": "補曰：走。音奏。"
                },
                {
                    "paragraph": "秦也。秦、楚争強，而公過楚以攻韓，",
                    "zhushu": "過謂以攻韓爲楚罪。補曰：姚本收韓史同。"
                },
                {
                    "paragraph": "此利於秦。向子曰：柰何？對曰：此善事也。甘茂欲以魏取齊，公孫郝欲以韓取齊。今公取宜陽以爲功，",
                    "zhushu": "宜陽盖夀議攻，而甘茂攻之。"
                },
                {
                    "paragraph": "收楚、韓以安之，",
                    "zhushu": "使楚歸頴川，則楚、韓講，故曰安。"
                },
                {
                    "paragraph": "而誅齊、魏之罪，",
                    "zhushu": "誅猶求也。求其過失，以爲郝茂之罪。正曰：誅，責也。正義云：公孫奭、甘茂皆欲以秦挾韓、魏而取齊。今向夀取冝陽以爲功，收楚、韓以事秦，而責齊、魏之罪。"
                },
                {
                    "paragraph": "是",
                    "zhushu": "衍以字。"
                },
                {
                    "paragraph": "以公孫郝、甘茂",
                    "zhushu": "衍之字。"
                },
                {
                    "paragraph": "之無事也。",
                    "zhushu": "言其失權。正曰：正義云：二子不得合韓、魏以伐齊也。補曰：按史甘茂傳，秦㧞宜陽，韓與秦平，向壽爲秦守宜陽，將伐韓，公仲使蘇代謂壽云云，甘陽、茂竟言昭王以武遂歸韓。由是壽奭怨，讒茂。",
                    "type": 2
                },
                {
                    "paragraph": "客卿",
                    "zhushu": "韓。"
                },
                {
                    "paragraph": "爲韓謂秦王",
                    "zhushu": "武："
                },
                {
                    "paragraph": "曰：韓珉之議，知其君不知異君，知其國不知異國。彼公仲者，秦勢能詘之。",
                    "zhushu": "詘，貶，下也。"
                },
                {
                    "paragraph": "以",
                    "zhushu": "𥙷。"
                },
                {
                    "paragraph": "秦之強首之者，",
                    "zhushu": "首言以兵向之。"
                },
                {
                    "paragraph": "珉爲疾矣。",
                    "zhushu": "珉者，公仲所善，公仲受兵則珉病。正曰：珉之議，爲其國之病也。"
                },
                {
                    "paragraph": "進齊、宋之兵至首垣，",
                    "zhushu": "韓進之補曰：首垣，魏地，見秦䇿。"
                },
                {
                    "paragraph": "逺，薄梁、郭。所以不反魏者",
                    "zhushu": "反，不合也。兵薄梁、郭。疑於不合而合。補曰：一本不及魏、姚同。似義長。"
                },
                {
                    "paragraph": "以爲成，",
                    "zhushu": "成，平也。猶和。"
                },
                {
                    "paragraph": "而過南陽之道，欲以四國西首也。",
                    "zhushu": "韓、宋、齊、魏。"
                },
                {
                    "paragraph": "所以不者，",
                    "zhushu": "言欲攻秦而不果者，正曰。見下。"
                },
                {
                    "paragraph": "皆曰",
                    "zhushu": "衍以字。"
                },
                {
                    "paragraph": "以燕亡於齊，",
                    "zhushu": "亡謂䘮地補曰：前此四年，齊破燕。"
                },
                {
                    "paragraph": "魏亡於秦，",
                    "zhushu": "而子曰：西喪地。"
                },
                {
                    "paragraph": "陳、蔡亡於楚，",
                    "zhushu": "此亡國也。"
                },
                {
                    "paragraph": "此皆絶地形，",
                    "zhushu": "言其大小相絶，而四國䡖，以小敵大，故亡。正曰：所以不者，再申不及魏之說。燕、魏亡地於齊，秦、陳、蔡亡國於楚，則地形已絶，不可復通。韓、齊、宋之於魏則不然。絶地形以下當有缺文，引言秦事。"
                },
                {
                    "paragraph": "群臣比周以蔽其上，大臣爲諸侯輕國也。今王位正，",
                    "zhushu": "言武王能正貴。賤之位。"
                },
                {
                    "paragraph": "張儀之貴，不得議公孫郝",
                    "zhushu": "元作赫。下同。"
                },
                {
                    "paragraph": "赫，",
                    "zhushu": "補曰：姚作郝。"
                },
                {
                    "paragraph": "是從臣不事大臣也。",
                    "zhushu": "従臣謂儀大臣郝也。事言不得干其事。正曰見下。"
                },
                {
                    "paragraph": "公孫郝之貴，不得議甘茂，則大臣不得事近臣矣。",
                    "zhushu": "近臣謂茂正曰：大事記，此秦武王未逐張儀前政事也。大臣從臣之名，始見于此。大臣者，張儀、甘茂也；從臣者，公孫郝也。秦武不過防其交通，使之互相伺察而巳。"
                },
                {
                    "paragraph": "貴賤不相事，各得其位，輻輳以事其上，則群臣之賢不肖可得而知也。王之明一也。公孫郝甞疾齊、韓",
                    "zhushu": "言急於得二國。補曰：疾字恐有誤。"
                },
                {
                    "paragraph": "而不加貴，",
                    "zhushu": "貴言不厚二國。正曰：言郝不加厚也。"
                },
                {
                    "paragraph": "則爲大臣不敢爲諸侯輕國矣。齊、韓甞因公孫郝而不受，則諸侯不敢因群臣以爲能矣。外内不相爲，則諸侯之情僞可得而知也。王之明二也。",
                    "zhushu": "補曰：王之明一也，申羣臣比周蔽上之說。王之明二也，申。大臣爲諸侯輕國之說。"
                },
                {
                    "paragraph": "公孫郝、樗里疾請無攻韓，陳四辟去，",
                    "zhushu": "陳軍，陳以不攻，故解散。補曰：四疑當作而。"
                },
                {
                    "paragraph": "王猶攻之也。",
                    "zhushu": "冝陽之役。"
                },
                {
                    "paragraph": "甘茂約楚、趙",
                    "zhushu": "欲攻魏。"
                },
                {
                    "paragraph": "而反敬魏，",
                    "zhushu": "違其初約。"
                },
                {
                    "paragraph": "是且搆我。",
                    "zhushu": "初約攻而反敬之，是欲與三國難我也。"
                },
                {
                    "paragraph": "茂且攻宜陽，王猶校之也。",
                    "zhushu": "茂攻宜陽，可以贖前，若他人，則置不檢校：正曰：按史，茂攻宜陽，請約於魏，此言在未攻冝陽之時。茂黨魏者楚、趙，當時盖與魏不合。茂約結楚、趙而反其敬，魏，且將搆難於我。其欲攻冝陽，王猶檢察之。以此二事稱王之明智。"
                },
                {
                    "paragraph": "群臣之智無幾於王之明者，",
                    "zhushu": "幾猶近。"
                },
                {
                    "paragraph": "臣故願公仲之以國，",
                    "zhushu": "元作國。以。"
                },
                {
                    "paragraph": "國以",
                    "zhushu": "補曰：當作以國。"
                },
                {
                    "paragraph": "待於王，",
                    "zhushu": "待，待其命。"
                },
                {
                    "paragraph": "而無自左右也。",
                    "zhushu": "自，猶由也。欲秦王聴巳，勿用左右之說。正曰：謂公仲一心聽王，不由左右。補曰：大事記引此策，在韓襄二年、秦武元年。解題云：韓客謂向夀曰：今王之愛習公也，不如公孫郝。當時所謂從臣，指愛習而侍從者也。秦用其愛習爲人主𥝠人，其權至與大臣相抗，古無是也。愚謂公孫郝挾韓而議大臣，必不得。與而争於中。故此士欲王自聽公仲之待事，而不由左右陳駕御之術，以稔強明猜忌之見尔。張儀出走，毀者固非一人，而茂攻冝陽，亦以奭為憂，大臣卒為從臣所勝，爱習真可畏哉！",
                    "type": 2
                },
                {
                    "paragraph": "或謂公仲曰：聽者聽國，",
                    "zhushu": "謂聽於衆。"
                },
                {
                    "paragraph": "非必聽實也。",
                    "zhushu": "實謂見事。"
                },
                {
                    "paragraph": "故先王聽諺言於市，願公之聽臣言也。公求中立於秦",
                    "zhushu": "並謂立於齊、魏之間。此章實右魏。"
                },
                {
                    "paragraph": "而弗能得也，善公孫郝以難甘茂，歡齊兵以勸止魏、",
                    "zhushu": "郝善齊，故善郝，則喜於齊之攻魏。茂善魏，故難茂則可以止魏之攻齊。勸言茂欲為之。補曰：一本勸齊兵，姚同。"
                },
                {
                    "paragraph": "楚、趙皆公之讎也，",
                    "zhushu": "詳此，則公仲与齊者也。二囯不善齊，故讎公仲。"
                },
                {
                    "paragraph": "臣恐國之以此爲患也，願公之復求中立於秦也。公仲曰：柰何？對曰：秦王以公孫郝",
                    "zhushu": "元作赫。𥙷曰：姚本並作郝。秦王下同。　當是昭。下文言惠武。"
                },
                {
                    "paragraph": "爲黨於公而弗之聽，甘茂不善於公而弗爲公言。公何不因行願以與秦王語？",
                    "zhushu": "行願人姓名："
                },
                {
                    "paragraph": "行願之爲秦王臣也，公",
                    "zhushu": "無私秦信之故可因。"
                },
                {
                    "paragraph": "臣請為公謂秦王曰：",
                    "zhushu": "補曰：請行，願為公仲言於秦王。"
                },
                {
                    "paragraph": "齊、魏合與離，於秦孰利？齊、魏别與合，",
                    "zhushu": "離以交言，别以兵言，正曰合離别合，反覆言之。"
                },
                {
                    "paragraph": "於秦孰強？秦王必曰：齊、魏離則秦重，合則秦輕；齊、魏别則秦強，合則秦弱。臣即曰：今王聽公孫郝以韓、秦之兵應齊而攻魏，魏不敢戰，歸地而合於齊，是秦輕也。臣以公孫郝爲不忠。今王聽甘茂以韓、秦之兵據魏而攻齊，齊不敢戰，亦",
                    "zhushu": "元作不，"
                },
                {
                    "paragraph": "不",
                    "zhushu": "補曰疑衍。或求本亦字。"
                },
                {
                    "paragraph": "求割地而合於魏，是秦輕也。臣以甘茂爲不忠，故不如令韓中立以攻齊。",
                    "zhushu": "衍齊字"
                },
                {
                    "paragraph": "齊",
                    "zhushu": "補曰：疑衍。"
                },
                {
                    "paragraph": "王言救魏以勁之，",
                    "zhushu": "齊時先以伐魏故，令秦王聲言救魏，以勁韓之攻斉。"
                },
                {
                    "paragraph": "齊、魏不能相聽，必",
                    "zhushu": "佳秦救魏，則魏不惮离齊，亦不合於齊。"
                },
                {
                    "paragraph": "兵交。",
                    "zhushu": "元作史"
                },
                {
                    "paragraph": "史",
                    "zhushu": "𥙷曰。字誤未詳。"
                },
                {
                    "paragraph": "王欲，則信公孫郝於齊，",
                    "zhushu": "欲言：或欲此，或欲彼。"
                },
                {
                    "paragraph": "爲韓取南陽，易榖川以歸，",
                    "zhushu": "榖水出澠池。"
                },
                {
                    "paragraph": "此惠王之願也。王欲，則信甘茂於魏，以韓、秦之兵據魏以拒齊，此武王之願也。臣以爲令韓以中立以攻",
                    "zhushu": "元作勁。"
                },
                {
                    "paragraph": "勁",
                    "zhushu": "補曰。恐當作攻。從上文。"
                },
                {
                    "paragraph": "齊，最秦之大急也。公孫郝黨於齊而不肯言，甘茂薄而不敢謁也。",
                    "zhushu": "茂，覉旅之臣，故言薄。此欲攻齊，故其辭与茂正曰薄，即上文不善於公，薄下或有缺字。"
                },
                {
                    "paragraph": "此二人王之大患也，願王之熟計之也。",
                    "zhushu": "",
                    "type": 2
                },
                {
                    "paragraph": "公仲數不信於諸侯，諸侯",
                    "zhushu": "𥙷两字補曰：一本復有此二字，姚同。"
                },
                {
                    "paragraph": "錮之，",
                    "zhushu": "不行其說。"
                },
                {
                    "paragraph": "南委國於楚，",
                    "zhushu": "以囯事聽之。"
                },
                {
                    "paragraph": "楚王",
                    "zhushu": "懐。"
                },
                {
                    "paragraph": "弗聽。蘇代爲謂楚王曰：不若聽而備於其反也。",
                    "zhushu": "反亦謂不信。"
                },
                {
                    "paragraph": "朋之反也，常杖",
                    "zhushu": "元作仗。下同。"
                },
                {
                    "paragraph": "仗",
                    "zhushu": "𥙷曰。仗，𠋣也。字与杖通。"
                },
                {
                    "paragraph": "趙而畔楚，杖仗齊而畔秦。今四國錮之而無所入矣，亦甚患之。",
                    "zhushu": "公仲甚患。"
                },
                {
                    "paragraph": "此方其爲尾生之時也。",
                    "zhushu": "言公仲自患其反之不利，故欲為信。尾生再見燕策，蘇代言名髙，盖論語微生。汎論訓亦云。補曰：莊子，尾生与女子期於梁下，水至不去，抱梁柱而死。与燕策所載同。一本微生，釋文引髙誘註：魯人，今註本無。或謂即論語微生，古今人表作尾生髙？",
                    "type": 2
                },
                {
                    "paragraph": "謂公叔曰：公欲得武遂於秦，而不患楚之能揚河外也。",
                    "zhushu": "揚猶動補曰：年表，㐮王五年，秦拔冝陽，渉河，城武遂。六年，秦復与我武遂。九年，秦復取之。正義云：武遂，韓邑也，近平陽，非堯都。楚昭睢曰：秦破韓冝陽，而韓猶復事秦者，以先王墓在平陽，而秦之武遂去之七十里，以故尤畏秦。○揚疑傷字訛。"
                },
                {
                    "paragraph": "公不如令人恐楚王，",
                    "zhushu": "懐。"
                },
                {
                    "paragraph": "而令人為公求武遂於秦。謂楚王曰：發重使為韓求武遂於秦。秦王",
                    "zhushu": "昭。"
                },
                {
                    "paragraph": "聽是令，得行於萬乘之王也。韓得武遂，以限",
                    "zhushu": "元作恨。"
                },
                {
                    "paragraph": "恨",
                    "zhushu": "𥙷曰。疑限。"
                },
                {
                    "paragraph": "秦，無",
                    "zhushu": "元作毋。"
                },
                {
                    "paragraph": "毋",
                    "zhushu": "𥙷曰：無通。"
                },
                {
                    "paragraph": "秦患，而德",
                    "zhushu": "元作得。"
                },
                {
                    "paragraph": "得",
                    "zhushu": "補曰：當作徳。"
                },
                {
                    "paragraph": "楚。韓、楚之縣而巳。",
                    "zhushu": "言役屬於楚。"
                },
                {
                    "paragraph": "秦不聽，是秦、韓之怨深而交事",
                    "zhushu": "𥙷補曰：恐交字下有缺字。"
                },
                {
                    "paragraph": "楚也。",
                    "zhushu": "",
                    "type": 2
                },
                {
                    "paragraph": "謂公叔曰：乗舟，舟漏而弗塞，則舟沉矣。塞漏舟而輕陽侯之波，",
                    "zhushu": "說陽侯多矣。今按：四八目伏義六佐：一曰陽侯爲江海，盖因此爲波神。歟補曰：此出陶潜聖賢群輔録。侯一作使。愽物志：晉陽國俠溺水，因爲大海之神。"
                },
                {
                    "paragraph": "則舟覆矣。今公自以爲辨於薛公",
                    "zhushu": "辨猶治也。猶言治於髙徯。薛公。田嬰。"
                },
                {
                    "paragraph": "而輕秦，是塞漏舟而輕陽侯之波也，願公之察也。",
                    "zhushu": "",
                    "type": 2
                },
                {
                    "paragraph": "齊令周最使鄭",
                    "zhushu": "韓㓕鄭有其地，故多稱鄭。𥙷曰韓㓕，鄭徙都之，故稱鄭。猶魏都大梁稱梁。"
                },
                {
                    "paragraph": "立韓擾",
                    "zhushu": "韓公子盖立爲相。正曰：無據。"
                },
                {
                    "paragraph": "而廢公叔。周最患之，曰：公叔之與周君交也，",
                    "zhushu": "交言其相善巳，不可以廢之。"
                },
                {
                    "paragraph": "今我使鄭立韓櫌而廢公叔。",
                    "zhushu": "正曰：一本令我從上文。"
                },
                {
                    "paragraph": "語曰：怒於室者色於市。",
                    "zhushu": "色作色。"
                },
                {
                    "paragraph": "今公叔怨齊無柰何也，必絶周君而深怨我矣。史舍曰：公行矣，請令公叔必重公。周最行至鄭，公叔大怒。史舍",
                    "zhushu": "舍齊、韓、史，與最同使。正曰：史或姓。"
                },
                {
                    "paragraph": "入見",
                    "zhushu": "見公叔。"
                },
                {
                    "paragraph": "曰：周最固不欲來，使臣竊強之。周最不欲來，以爲公也；使臣之強之也，亦以爲公也。",
                    "zhushu": "補曰：最固不欲來使句下，亦有來使文。一本臣之強之也上無使字，是。姚同。"
                },
                {
                    "paragraph": "公叔曰：請聞其說。對曰：齊大夫諸子有犬，犬猛不可叱，叱之必噬人。客有請叱之者，疾視而徐叱之，犬不動；復叱之，犬遂無噬人之心。今周最固得事足下，而以不得巳之故來使，彼將禮陳其辭",
                    "zhushu": "以禮陳說，不急也。"
                },
                {
                    "paragraph": "而緩其言，鄭王必以齊王",
                    "zhushu": "閔。"
                },
                {
                    "paragraph": "爲不急，必不許也。今周最不來，他人必來。來使者無交於公，而欲德於韓，擾其使之必疾，言之必急，則鄭王必許之矣。公叔曰：善。遂重周最。王果不許韓擾。",
                    "zhushu": "",
                    "type": 2
                },
                {
                    "paragraph": "公仲使韓珉之秦求武遂，而恐楚之怒也。唐客",
                    "zhushu": "楚人。"
                },
                {
                    "paragraph": "謂公仲曰：韓之事秦也，且以求武遂也，非敝邑之所憎也。韓已得武遂，其形乃可以善楚，臣願有言而不敢爲楚計。今韓之父兄得衆者，毎相韓，不能獨立，勢必",
                    "zhushu": "衍不字，"
                },
                {
                    "paragraph": "不",
                    "zhushu": "補曰：疑衍。"
                },
                {
                    "paragraph": "善。楚",
                    "zhushu": "絶句："
                },
                {
                    "paragraph": "王曰：",
                    "zhushu": "唐客以楚懐言告公仲。"
                },
                {
                    "paragraph": "吾欲以國輔韓珉而相之，可乎？父兄惡珉，珉必以國保楚。公仲說，",
                    "zhushu": "𥘉恐楚怒巳使珉，今欲相珉，則不怒也。"
                },
                {
                    "paragraph": "仕",
                    "zhushu": "元作補：曰：士　錢作仕。"
                },
                {
                    "paragraph": "唐，客於諸公，",
                    "zhushu": "盖薦之於韓之大臣，乃得仕。"
                },
                {
                    "paragraph": "而使之主韓、楚之事。",
                    "zhushu": "",
                    "type": 2
                },
                {
                    "paragraph": "公仲以冝陽之故仇甘茂。其後秦歸武遂於韓，",
                    "zhushu": "此六年補曰：史甘茂傳：蘇代謂向壽曰：韓氏委國於甘茂。茂許公仲以武遂反。冝陽之民旣。而甘茂竟言秦王以武遂復歸之韓。向壽、公孫奭爭之不得，由此怨讒茂。○此九年，秦復取武遂。"
                },
                {
                    "paragraph": "巳而秦王",
                    "zhushu": "昭。"
                },
                {
                    "paragraph": "固疑甘茂之以武遂解於公仲也。杜聊",
                    "zhushu": "韓人補曰：姚本上聊字作赫，疑聊字誤。"
                },
                {
                    "paragraph": "爲公仲謂秦王曰：朋",
                    "zhushu": "元作明。"
                },
                {
                    "paragraph": "明",
                    "zhushu": "補曰：當作朋。"
                },
                {
                    "paragraph": "也，願因茂以事王。",
                    "zhushu": "若公仲與茂善，以實秦王之疑。"
                },
                {
                    "paragraph": "秦王大怒於甘茂。故樗里疾大說杜聊。",
                    "zhushu": "",
                    "type": 2
                },
                {
                    "paragraph": "鄭彊以金八百入秦以伐韓。",
                    "zhushu": "彊以韓滅故，正曰無據。𥙷曰，一本並作彊，一本載八百金入秦，請以伐韓。"
                },
                {
                    "paragraph": "冷向謂鄭彊曰：",
                    "zhushu": "補曰。冷向即冷夀。秦策髙以爲秦臣。詳此章爲信。"
                },
                {
                    "paragraph": "公以八百金請伐人之與國，",
                    "zhushu": "韓、秦之與。"
                },
                {
                    "paragraph": "秦必不聽公。公不如令秦五",
                    "zhushu": "昭。"
                },
                {
                    "paragraph": "疑公叔。鄭彊曰：何如？曰：公叔之攻楚也，以㡬瑟之存焉，",
                    "zhushu": "㡬瑟，太子嬰弟。時質楚公叔所不善。補曰：幾瑟，史作幾虱，後並同。"
                },
                {
                    "paragraph": "故言伐，",
                    "zhushu": "元作先。"
                },
                {
                    "paragraph": "先楚也。",
                    "zhushu": "正曰：以攻楚。"
                },
                {
                    "paragraph": "今已令楚王",
                    "zhushu": "懐。"
                },
                {
                    "paragraph": "奉幾瑟，以車百乗居陽翟，令昭獻轉而與之處，",
                    "zhushu": "献本不善幾瑟，令之回心相善。"
                },
                {
                    "paragraph": "旬有餘，彼已角",
                    "zhushu": "角言二人均禮𥙷曰：姚本角作覺，是。"
                },
                {
                    "paragraph": "而幾瑟，公叔之讎也，而昭獻，公叔之人也。秦王聞之，必疑公叔爲楚也。",
                    "zhushu": "幾瑟，韓爱子而在楚，秦固疑其合。楚公叔与幾瑟讎，故秦不疑。今叔所善，与之處而禮均，然則秦安得不疑其為楚？楚，秦所惡也，其伐韓不待請矣。",
                    "type": 2
                },
                {
                    "paragraph": "公仲為韓、魏易地，公叔爭之而不聽，且亡。史惕",
                    "zhushu": "韓史正曰：或姓。"
                },
                {
                    "paragraph": "謂公叔曰：公亡則易，必可成矣。公無辭以復反，且示天下輕公，公不若順之。夫韓地易於上，",
                    "zhushu": "上上流。魏。之上正曰上，謂魏。"
                },
                {
                    "paragraph": "則害於趙；",
                    "zhushu": "趙、魏隣也。魏地廣，趙之害也。"
                },
                {
                    "paragraph": "魏易於下，",
                    "zhushu": "下謂韓補曰。一本魏地易。"
                },
                {
                    "paragraph": "則害於楚。公不如告楚、趙。楚、趙惡之。趙聞之，起兵臨羊腸；楚聞之，發兵臨方城。而易必敗矣。",
                    "zhushu": "",
                    "type": 2
                },
                {
                    "paragraph": "錡宣",
                    "zhushu": "韓人。"
                },
                {
                    "paragraph": "之教韓王取秦",
                    "zhushu": "取言与之合。"
                },
                {
                    "paragraph": "曰：爲公叔具車百乗，言之楚，易三川。因令公仲謂秦王",
                    "zhushu": "昭。"
                },
                {
                    "paragraph": "曰：三川之言曰，秦王必取我，",
                    "zhushu": "我三川也。"
                },
                {
                    "paragraph": "韓王之心不可解矣。",
                    "zhushu": "言其聞三川之言，恐空失地，故來与楚。易補曰：三川見秦䇿。"
                },
                {
                    "paragraph": "王何不試以襄子",
                    "zhushu": "王，秦主㐮子。秦諸公子不善太子者，正曰無考。"
                },
                {
                    "paragraph": "爲質於韓，令韓王知",
                    "zhushu": "衍之𥙷曰：一本字　無，姚同。"
                },
                {
                    "paragraph": "王之不取三川也，",
                    "zhushu": "韓之易地，畏秦取之也。今秦入質，則不取可知。"
                },
                {
                    "paragraph": "因以出襄子而德太子。",
                    "zhushu": "",
                    "type": 2
                },
                {
                    "paragraph": "襄陵之役，",
                    "zhushu": "史不書補曰：㐮陵，見齊策。"
                },
                {
                    "paragraph": "畢長謂公叔曰：請毋用兵，而楚魏皆徳公之國矣。夫椘欲置公子咎",
                    "zhushu": "元作髙，從史。後並同此書。亦或作咎，置不立也。事見十二年。"
                },
                {
                    "paragraph": "髙",
                    "zhushu": "補曰：咎與臯通。臯陶作咎繇，此為髙。音同也。"
                },
                {
                    "paragraph": "必以兵臨魏，",
                    "zhushu": "魏欲立咎故。"
                },
                {
                    "paragraph": "公何不令人說昭子",
                    "zhushu": "陽也。"
                },
                {
                    "paragraph": "曰：戰未必勝，請為子起兵以之魏。",
                    "zhushu": "韓起兵。"
                },
                {
                    "paragraph": "子有辭以母戰，",
                    "zhushu": "椘臨魏，欲置咎也。韓令順之，故可以無戰。"
                },
                {
                    "paragraph": "於是",
                    "zhushu": "衍以字。"
                },
                {
                    "paragraph": "以太子",
                    "zhushu": "㡬，瑟也。"
                },
                {
                    "paragraph": "與",
                    "zhushu": "元作扁。"
                },
                {
                    "paragraph": "扁",
                    "zhushu": "補曰：此髙字訛。"
                },
                {
                    "paragraph": "昭、陽",
                    "zhushu": "元作揚。"
                },
                {
                    "paragraph": "揚、",
                    "zhushu": "補曰。即陽。音同而訛。"
                },
                {
                    "paragraph": "梁王皆徳公矣。",
                    "zhushu": "陽得母戰梁得免兵。補曰：大事記韓丗家：㐮王十二年，太子嬰死，公子咎、公子蟣虱争為太子。時蟣虱質於椘椘，欲内之，遂圍雍氏。蟣虱竟不得歸韓，韓立咎為太子。戰國策与丗家所載，參錯重複，不可詳考。大畧二公子各有所主，公仲主蟣虱，公叔主咎。愚按：椘策，韓公叔有齊、魏，而太子有椘、秦。據此，則公叔挾齊、魏以主咎，公仲挾秦、椘以主蟣虱也。",
                    "type": 2
                },
                {
                    "paragraph": "公叔使馮君於秦，𢙢留教陽向",
                    "zhushu": "並韓人。正曰：陽向，未必韓人。"
                },
                {
                    "paragraph": "說秦王",
                    "zhushu": "昭。"
                },
                {
                    "paragraph": "曰：留馮君以善韓臣，",
                    "zhushu": "韓之嫉馮者，以留之為善。"
                },
                {
                    "paragraph": "非上智也。主君不如善馮君而資之以秦。馮君廣王",
                    "zhushu": "恃秦以自大補曰。廣字未詳。疑有誤。"
                },
                {
                    "paragraph": "而不聽公叔以與太子争，",
                    "zhushu": "太子争也。時未定所立，故幾瑟咎嬰更稱之。補曰：此太子指咎也。秦主幾瑟者，此設為順秦之辭。按大事記云：囯策中庶子強謂太子云云。史蘇代謂韓咎曰：幾瑟亡在椘椘，王欲内之甚。然則幾瑟甞立為太子，不勝公子咎之徒，乃出奔也。索𨼆曰：伯嬰即太子嬰。嬰前死，故咎与幾瑟争立。愚謂此大事記所謂不可考者。"
                },
                {
                    "paragraph": "則王澤布而害於韓矣。",
                    "zhushu": "囯不和故𥙷曰害。疑善字。",
                    "type": 2
                },
                {
                    "paragraph": "韓公叔與幾瑟爭國，",
                    "zhushu": "争立為相。見後。"
                },
                {
                    "paragraph": "鄭疆為椘王",
                    "zhushu": "懐。"
                },
                {
                    "paragraph": "使於韓，矯以新城、陽人命丗子",
                    "zhushu": "幾，瑟也。"
                },
                {
                    "paragraph": "以與公叔爭國。椘怒，将罪之。鄭疆曰：臣之矯與之以為國也，臣曰",
                    "zhushu": "言其言然。"
                },
                {
                    "paragraph": "世子得新城、陽人以與公叔爭國而得全，魏必急韓氏。",
                    "zhushu": "魏欲立咎，故急攻之。"
                },
                {
                    "paragraph": "韓氏急，必懸命於楚，又何新陽人敢索？若戰而不勝，𦍒",
                    "zhushu": "元作走。"
                },
                {
                    "paragraph": "走而不死，今且以至，",
                    "zhushu": "言歸楚。"
                },
                {
                    "paragraph": "又安敢言地？楚王曰：善。乃弗罪。",
                    "zhushu": "楚策有大同，鄭作申。",
                    "type": 2
                },
                {
                    "paragraph": "韓公叔與幾瑟爭國中，庻子強",
                    "zhushu": "庻子本周官，秦置中庻子爲太子言。補曰：新序：楚莊王淮政云云。中庻子聞之，跪而泣曰：臣尚衣冠御郎十三年矣。燕策有秦王寵臣中庻子䝉嘉，衛鞅爲公叔痤庻子，甘羅事吕不韋爲庻子。則中庻子者，侍御左右之臣，而當時家臣亦有此名，非復周制矣。秦官太子庻子、中庻子，此云中庻子，強謂太子，豈亦太子之官歟？強或是鄭強。"
                },
                {
                    "paragraph": "謂太子曰：不若及齊師未入，",
                    "zhushu": "齊助公叔。"
                },
                {
                    "paragraph": "急擊公叔。太子曰：不可。戰之於國中，國必分。對曰：事不成，身必危，尚何足以圗國之全爲？太子弗聽。齊師果入，太子出走。",
                    "zhushu": "彪謂幾瑟之及此言也，義嗣也，而卒不得立，小人勝政也。正曰：幾瑟之不欲戰，慮國之分耳，非有息民全民之意，退讓之羙也。何義嗣之足稱乎！",
                    "type": 2
                },
                {
                    "paragraph": "齊明謂公叔曰：齊逐幾瑟，楚善之。今楚欲善齊甚，公何不令齊王",
                    "zhushu": "閔。"
                },
                {
                    "paragraph": "謂楚王：",
                    "zhushu": "懐。"
                },
                {
                    "paragraph": "王爲我逐幾瑟以窮之。楚聽，是齊楚合而幾瑟走也。楚王弗聽，是有隂於韓也。",
                    "zhushu": "隂言私厚之，然則公叔不可不備。",
                    "type": 2
                },
                {
                    "paragraph": "公叔將殺幾瑟。或謂公叔曰：太子之重公也，",
                    "zhushu": "太子咎。"
                },
                {
                    "paragraph": "畏幾瑟也。今幾瑟死，太子無患，必輕公。韓大夫見王老，冀太子之用事也，固欲事之。太子外無幾瑟之患，",
                    "zhushu": "時在楚，故言外。"
                },
                {
                    "paragraph": "而内收諸大夫以自輔也，公必輕矣。不如無殺幾瑟以恐太子，太子必終身重公矣。",
                    "zhushu": "",
                    "type": 2
                },
                {
                    "paragraph": "公叔且殺㡬瑟也。宋赫爲謂公叔曰：㡬瑟之能爲亂也，内得父兄而外得秦、楚也。",
                    "zhushu": "補曰：大事記云：内得父兄，指公仲也。"
                },
                {
                    "paragraph": "今公殺之，大子無患，必輕公。韓大夫知王之老而太子定，必隂事之。秦、楚若無韓，",
                    "zhushu": "言小國不之有。補曰：未詳。"
                },
                {
                    "paragraph": "必隂事伯嬰。",
                    "zhushu": "秦、楚有韓，則事太子，太子，韓嗣故也。無韓，乃事嬰。"
                },
                {
                    "paragraph": "伯嬰亦㡬瑟也，公不如勿殺",
                    "zhushu": "絶句："
                },
                {
                    "paragraph": "伯嬰，恐必隂保於公。",
                    "zhushu": "嬰與太子在韓，皆㡬瑟之。　㡬瑟在，故嬰恐。"
                },
                {
                    "paragraph": "韓大夫不能必其不入也，",
                    "zhushu": "㡬瑟入。"
                },
                {
                    "paragraph": "必不敢輔伯嬰以爲亂。秦、楚挾㡬瑟以塞伯嬰，",
                    "zhushu": "塞，障也。不使與事。"
                },
                {
                    "paragraph": "伯嬰外無秦、楚之權，内無父兄之衆，必不能爲亂矣。此便於公。",
                    "zhushu": "十二年書太子嬰死，因言公仲伯嬰六事。六事豈與太子同名歟？正曰：索隠說伯嬰云云，見前。",
                    "type": 2
                },
                {
                    "paragraph": "謂新城君曰：公叔、伯嬰恐秦、楚之内㡬瑟也，公何不爲韓求質子於楚？",
                    "zhushu": "楚不主㡬瑟，則必入質，以此卜之。"
                },
                {
                    "paragraph": "楚王",
                    "zhushu": "懐。"
                },
                {
                    "paragraph": "聽而入質子於韓，則公叔、伯嬰必知秦、楚之不以㡬瑟爲事也，必以韓合於秦、楚矣。秦、楚挾韓以窘魏，魏氏不敢東，",
                    "zhushu": "不合齊。"
                },
                {
                    "paragraph": "是齊孤也。公又令秦求質子於楚，",
                    "zhushu": "卜其與秦同否也。"
                },
                {
                    "paragraph": "楚不聽，則怨結於韓，",
                    "zhushu": "此韓皆主公叔伯嬰爲言。"
                },
                {
                    "paragraph": "韓挾齊、魏以盻楚，",
                    "zhushu": "盻，睥睨也。正曰盻，恨視也。五禮反。"
                },
                {
                    "paragraph": "楚王必重公矣。",
                    "zhushu": "新城貴於秦，楚欲秦援之，故重新城。"
                },
                {
                    "paragraph": "公挾秦、楚之重以積德於韓，則公叔伯嬰必以國事公矣。",
                    "zhushu": "記十二年有在楚圍雍氏下。補曰：史以此爲蘇代之言新城君𦍋戎也。",
                    "type": 2
                },
                {
                    "paragraph": "胡衍",
                    "zhushu": "韓人。"
                },
                {
                    "paragraph": "之出㡬瑟於楚也，",
                    "zhushu": "出而歸韓。"
                },
                {
                    "paragraph": "教公仲",
                    "zhushu": "衍教之。"
                },
                {
                    "paragraph": "謂魏王",
                    "zhushu": "哀正曰襄。"
                },
                {
                    "paragraph": "曰：太子在椘，韓不敢離椘也。",
                    "zhushu": "懼其為幾瑟伐韓，"
                },
                {
                    "paragraph": "王",
                    "zhushu": "元作公"
                },
                {
                    "paragraph": "公",
                    "zhushu": "正曰：謂魏王之言，止上二句，言韓所以不敢離椘之故，以觧於魏也。公何不試奉公子咎，而為之請太子？此勸公仲之辞，試字可見。大事記引此，亦去公子反不若存之之明也。"
                },
                {
                    "paragraph": "何不試奉公子咎",
                    "zhushu": "此後並因𥍊字。"
                },
                {
                    "paragraph": "而為之請太子。",
                    "zhushu": "請韓立之。"
                },
                {
                    "paragraph": "因令人謂椘王",
                    "zhushu": "懐幾瑟聞魏欲立咎故。"
                },
                {
                    "paragraph": "曰：韓立公子咎而棄幾瑟，是王抱虚質也。王不如亟歸幾瑟，幾瑟入，必以韓權報讎於魏而徳王矣。",
                    "zhushu": "正曰：徳王之王謂椘王○大事記謂公仲始主幾瑟，後持两端，幾瑟既不得入，遂改主咎，以此章為證。愚謂勸仲試奉咎者，将以行其謂椘之謀，激椘王之早入幾瑟耳，非果有奉咎之心也。椘既敗雍氏，幾瑟卒不得入，公仲直以勢窮力竭而遂止耳。",
                    "type": 2
                },
                {
                    "paragraph": "幾瑟亡之楚，椘将收秦而復之，謂𦍋戎曰：廢公叔而相幾瑟者，椘也。",
                    "zhushu": "相謂昔日，正曰相助也。"
                },
                {
                    "paragraph": "今幾瑟亡之楚，楚又收秦而復之，幾瑟入鄭之日，韓椘之縣已",
                    "zhushu": "元作邑。"
                },
                {
                    "paragraph": "邑，",
                    "zhushu": "𥙷曰：策文如此句者，毎作已然，邑字自通。"
                },
                {
                    "paragraph": "公不如令秦王賀伯嬰之立也。韓絶於椘，",
                    "zhushu": "椘主幾瑟，而今立嬰，故絶韓。"
                },
                {
                    "paragraph": "其事秦必疾。秦挾韓親魏，齊椘後至者先亡，此王業也。",
                    "zhushu": "",
                    "type": 2
                },
                {
                    "paragraph": "冷向謂韓咎曰：",
                    "zhushu": "史有公子咎，有韓咎。𥙷曰：史冷向作蘇代。愚謂咎即太子咎，豈有内幾瑟之理？當是謂公仲之辞。此大事記所謂不可考者。"
                },
                {
                    "paragraph": "幾瑟亡在椘，楚王",
                    "zhushu": "懐。"
                },
                {
                    "paragraph": "欲復之甚。今椘兵十餘萬在方城之外，臣請令椘築萬家之都於雍氏之旁，韓必起兵以禁之，公必将矣。公因以椘韓之兵奉幾瑟而内之，幾瑟得入而徳公必以韓椘奉公矣。",
                    "zhushu": "記：十二年有。",
                    "type": 2
                },
                {
                    "paragraph": "楚令景鯉入韓，韓且内伯嬰於秦，景鯉患之。",
                    "zhushu": "椘𣣔立，幾瑟怨。秦立嬰故。"
                },
                {
                    "paragraph": "冷向謂伯嬰曰：太子",
                    "zhushu": "謂伯嬰。"
                },
                {
                    "paragraph": "入秦，秦必留太子而合楚，以復幾瑟也。是太子反棄之。",
                    "zhushu": "言危得立而棄之，向盖爲鯉者。彪謂太子，國之本也，而紛紛不定若此，韓置相其皆何事耶？正曰：已，若入秦，而秦與楚復，幾瑟反爲自棄也。○大事記云：置嗣不定，大臣外連敵國，相與爲市，國之不亡者幸也。愚觀咎與幾瑟争立，實大臣輔之争，而鮑謂置相何事，獨弗考乎？",
                    "type": 2
                },
                {
                    "paragraph": "楚圍雍氏",
                    "zhushu": "此十二年補曰：圍雍氏。見周策。"
                },
                {
                    "paragraph": "五月，韓令使者求救於秦，冠盖相望也，秦師不下殽。韓又令尚靳使秦，謂秦王",
                    "zhushu": "昭。"
                },
                {
                    "paragraph": "曰：韓之於秦也，居爲𨼆蔽，出爲鴈行。今韓已病矣，秦師不下殽。臣聞之，唇掲者",
                    "zhushu": "掲，猶反。"
                },
                {
                    "paragraph": "其齒寒，願大王之熟計之。宣太后曰：使者來者衆矣，獨尚子之言是。召尚子入，宣太后謂尚子曰：妾事先王日，",
                    "zhushu": "補曰：一本曰作也，姚同。"
                },
                {
                    "paragraph": "先王以其髀",
                    "zhushu": "股也。"
                },
                {
                    "paragraph": "加妾之身，妾困不支也。盡置其身妾之上，而妾弗重也。何也？以其少有利焉。",
                    "zhushu": "補曰：宣太后之言。汙鄙甚矣。以愛魏醜夫。欲使爲殉觀之。則此言不以爲恥可知。秦母后之惡有自來矣。"
                },
                {
                    "paragraph": "今佐韓兵不衆，糧不多，則不足以救韓。夫救韓之危，日費千金，獨不可使妾少有利焉。尚靳歸書",
                    "zhushu": "以書歸。"
                },
                {
                    "paragraph": "報韓王。韓王遣張翠。張翠稱病，曰：行一縣。張翠至，甘茂曰：韓急矣，先生病而來。張翠曰：韓未急也，且急矣。甘茂曰：秦，重國，智王也，",
                    "zhushu": "補曰：一本智作知。姚註云：錢改作之。"
                },
                {
                    "paragraph": "韓之緩急莫不知。今先生言不急，可乎？張翠曰：韓急則折而入於楚矣，臣安敢來？甘茂曰：先生毋復言也。甘茂入言秦王曰：公仲柄得秦師，",
                    "zhushu": "柄。猶。持補曰：史記方有得秦。按字書枋與柄同，此恐字訛。"
                },
                {
                    "paragraph": "故敢捍楚。今雍氏圍而秦師不下殽，是無韓也。公仲且抑首而不朝，",
                    "zhushu": "抑首，不意貌。"
                },
                {
                    "paragraph": "公叔且以國南合於楚。楚、韓爲一，魏氏不敢不聽，是楚以三國謀秦也。如此。則伐秦之形成矣。不識坐而待伐，孰與伐人之利？秦王曰：善。果下師於殽以救韓。",
                    "zhushu": "甘茂傳有茂入言，下補曰：大事記赧王十五年，楚圍雍氏，引此章云：此即周紀所載之事。楚前圍雍氏在赧王三年，秦惠王猶在位，安得有宣太后、楚後圍雍氏，甘茂出奔巳數年，鬲者皆不合。",
                    "type": 2
                },
                {
                    "paragraph": "楚圍雍氏，韓令冷向借救於秦。秦爲發使，公孫昧入韓。",
                    "zhushu": "補曰：昩當音莫葛反。公子昧、唐昧皆然。"
                },
                {
                    "paragraph": "公仲曰：子以秦爲將救韓乎？其不乎？對曰：秦王",
                    "zhushu": "昭。"
                },
                {
                    "paragraph": "之言曰：請道於南鄭",
                    "zhushu": "属漢中正。曰：正義云：南鄭，梁州縣。藍田，雍州縣。秦言或出雍州西南至鄭，或出雍東南歴藍田，出嶢關，俱繞楚北境，以待韓使而東救雍氏。如此遲緩，殆不合於楚矣。按：史止作殆不合矣，無軍於南鄭四字，𥨸謂史爲是。盖雍氏在陽翟，而此言合軍南鄭，殊不相渉。且上文請道南鄭，而此曰不合軍於南鄭，豈非誤平。"
                },
                {
                    "paragraph": "藍田以入攻楚，出兵於三川以待。公殆不合軍於南鄭矣。",
                    "zhushu": "不與楚戰。"
                },
                {
                    "paragraph": "公仲曰：柰何？對曰：秦王必祖張儀之故謀。",
                    "zhushu": "昔者所謀。補曰秦策有說，見本條。"
                },
                {
                    "paragraph": "楚威王攻梁，張儀謂秦王",
                    "zhushu": "惠。"
                },
                {
                    "paragraph": "曰：與楚攻梁，魏折而入楚，韓固其與也，",
                    "zhushu": "韓魏之與。補曰。一本固其與國也。姚同。"
                },
                {
                    "paragraph": "是秦孤也。故不如出兵以勁魏。",
                    "zhushu": "陽為助魏，實欲其與楚戰。"
                },
                {
                    "paragraph": "於是攻皮氏，",
                    "zhushu": "楚攻之。"
                },
                {
                    "paragraph": "魏氏勁，威王怒，楚與魏大戰，秦取西河之外以歸。",
                    "zhushu": "惠八年補曰：說亦見秦策。"
                },
                {
                    "paragraph": "今也其將陽言救韓而隂善楚。公恃秦而勁，必輕與楚戰。楚隂得秦之不用也，",
                    "zhushu": "不爲韓用。"
                },
                {
                    "paragraph": "必易與公相支也。公戰勝楚，遂與公乗。楚易三川而歸。",
                    "zhushu": "乗困取之也。"
                },
                {
                    "paragraph": "公戰不勝楚，楚塞三川而守之，公不能救也。臣甚惡其事。司馬康",
                    "zhushu": "秦人補曰：康。史作庚。"
                },
                {
                    "paragraph": "三反之郢矣。甘茂與昭獻遇於境，其言收璽，",
                    "zhushu": "璽，軍符。收之者，言欲止楚之攻。韓正曰：曰：取也。璽，印也，如楚置相璽之云。索𨼆以爲昭魚欲得秦官之印璽。"
                },
                {
                    "paragraph": "其實猶有約也。",
                    "zhushu": "疑秦、楚約攻韓。"
                },
                {
                    "paragraph": "公仲恐，曰：然則柰何？對曰：公必先韓而後秦，先身而後張儀。",
                    "zhushu": "先已所見後儀之故智，言欲秦之救巳，而不欲其勁韓也。徐註：欲以爲儀在之日而云非也。正曰：先韓者急圗其國，後秦者，不望其救。先身者善巳之謀，後儀者，不墮人之詐。徐說見後"
                },
                {
                    "paragraph": "臣",
                    "zhushu": "𥙷。"
                },
                {
                    "paragraph": "以",
                    "zhushu": "正曰：姚註云：劉去以字。"
                },
                {
                    "paragraph": "公不如亟以國合於齊、楚，秦必委國於公，以解伐。是公之所以外者儀而巳，",
                    "zhushu": "外，猶後也。此言不恃。秦耳承上，故言儀。正曰不墮儀之故智，爲外於儀耳。"
                },
                {
                    "paragraph": "其實猶之不失秦也。",
                    "zhushu": "雖合齊、楚，圗國事耳，秦無辭怨之。記十二年有正曰，即上文秦委國於公云云。正曰：徐廣云：秦紀惠王後十三年，楚圍雍氏。紀年於此亦說楚景翠圍雍氏。韓宣惠王卒，秦助韓共敗楚屈匄。又云：齊、宋圍煑棗，皆與史記年表及田完丗家符同。此是前圍雍氏事也。後圍雍氏，是赧王十五年事。大事記書楚景翠圍韓雍氏，秦樗里疾帥師救韓，敗楚。解題具載徐說，謂丗家合而爲一者，誤。又按正義云：徐見張儀尚存，生此前後之見。此是公孫昧𨚫述張儀時事。愚謂此策雖曰祖張儀故謀，其下云先身後儀，又云所外者儀，似非儀死後之辭。然楚圍之解，實以𥘿救公孫昧之言爲不可信耳。此章冝在前，鮑序次誤○又按：大事記云：韓年表書秦助我攻楚，圍景痤。楚將之名與紀年不同，盖紀年云屈匄也。愚按：韓、楚世家並云敗楚將屈匄丹陽。夫丹陽之與雍氏，相去逺矣。景痤恐即景翠，聲轉而訛。景痤之敗，雍氏之戰也，屈匄之敗丹陽之戰也，丹陽之役，其雍氏之後歟？大事記首書丹陽之役，後書景翠圍韓，且丹陽大敗之餘，楚力未蘇，何殺於圍韓哉？",
                    "type": 2
                },
                {
                    "paragraph": "或謂韓公仲曰。夫攣子之相似者，",
                    "zhushu": "攣，一乳两子。補曰攣。嗇、患、力、貟二反。"
                },
                {
                    "paragraph": "惟其母知之而已。夫利害之相似者，",
                    "zhushu": "𥙷曰：一本利害無夫字。"
                },
                {
                    "paragraph": "唯智者知之而已。今公國其利害之相似，正如攣子之相似也。得其道為之，則主尊而身安。不得其道，則主卑而身危。今秦、魏之和成，",
                    "zhushu": "轉則二國和。"
                },
                {
                    "paragraph": "而非公適两束之，",
                    "zhushu": "束，猶約。"
                },
                {
                    "paragraph": "則韓必謀矣。",
                    "zhushu": "謀謂和不堅而復議之。"
                },
                {
                    "paragraph": "若韓随魏以善秦，是為魏從也，",
                    "zhushu": "從人而已，非自約之。"
                },
                {
                    "paragraph": "則韓䡖主卑矣。",
                    "zhushu": "補曰：一本韓輕矣。"
                },
                {
                    "paragraph": "秦己善韓，必将置其所愛信者，令用事於韓以完之，",
                    "zhushu": "全秦之事。"
                },
                {
                    "paragraph": "是公危矣。今公與安成君",
                    "zhushu": "韓人。"
                },
                {
                    "paragraph": "為秦、魏之和，成固為福，不成亦為福。秦、魏之和成，而公適兩束之，是韓為秦、魏之門戸也，",
                    "zhushu": "喻两國由之。"
                },
                {
                    "paragraph": "是韓重而主尊矣。安成君東重於魏而西重於秦，操右契",
                    "zhushu": "左契待合而己，右契可以責取。"
                },
                {
                    "paragraph": "而為公責徳於秦魏之王，",
                    "zhushu": "公仲制和，為徳於秦，今責其報。"
                },
                {
                    "paragraph": "裂地而為諸侯，公之事也。",
                    "zhushu": "言當務比。"
                },
                {
                    "paragraph": "若夫安韓魏而終身相公之下服，",
                    "zhushu": "服猶事，以侯國為上，則相猶為下也。"
                },
                {
                    "paragraph": "此主尊而身安矣。秦魏不終相聴者也。",
                    "zhushu": "後必相違。"
                },
                {
                    "paragraph": "齊怒於不得魏，必欲善韓以塞魏，魏不聴秦，必務善韓以備秦。是公擇布而割也。",
                    "zhushu": "布喻齊魏，割喻制之。補曰：齊怒，詳文意，當作秦怒。○姚註：擇布錢作擇豨。"
                },
                {
                    "paragraph": "秦魏和則兩國徳公，不和則两國争事。公所謂成為福，不成亦為福者也。𩓑公之無疑也。",
                    "zhushu": "",
                    "type": 2
                },
                {
                    "paragraph": "或謂公仲曰：今有一舉而可以忠於主，便於國，利於身，𩓑公之行之也。今天下散而事秦，則韓最輕矣。今",
                    "zhushu": "補曰：姚本無今字。"
                },
                {
                    "paragraph": "天下合而離秦，則韓最弱矣。合離之相續，則韓最先危矣。此君國長民之大患也。今公以韓先合於秦，天下隨之，是韓以天下事秦，秦之德韓也厚矣。韓與天下朝秦，而獨厚取德焉，公行之計，",
                    "zhushu": "之，猶此。"
                },
                {
                    "paragraph": "是其於主也至忠矣。天下不合秦，秦令而不聽，秦必起兵以誅不服，秦乆與天下結怨，",
                    "zhushu": "御名："
                },
                {
                    "paragraph": "搆難而兵不决，韓息士民以待其舋，",
                    "zhushu": "舋，罅也。"
                },
                {
                    "paragraph": "公行之計，是其於國也大便也。昔者周佼以西周善於秦而封於梗陽，",
                    "zhushu": "太原榆次有梗陽郷。"
                },
                {
                    "paragraph": "周啓以東周善於秦而封於平原。今公以韓善秦，韓之重於兩周也無先計，而秦之争機也",
                    "zhushu": "在已之計，無先於此，在秦則爲争言。欲之急機，言不可失。"
                },
                {
                    "paragraph": "萬於周之時。今公以韓爲天下先合於秦，秦必以公爲諸侯，以明示天下。公行之計，是其於身大利也，願公之加務也。",
                    "zhushu": "",
                    "type": 2
                },
                {
                    "paragraph": "𨤲王",
                    "zhushu": "襄王子元年赧王二十年丙寅。",
                    "type": 2
                },
                {
                    "paragraph": "韓咎",
                    "zhushu": "太子咎，即釐王。"
                },
                {
                    "paragraph": "立爲君而未定也，",
                    "zhushu": "幾瑟、伯嬰難之。𥙷曰：韓襄王十二年，公子咎、公子幾瑟争立，楚圍雍氏。次年，魏襄王與齊閔王㑹於韓，立咎爲太子。此䇿必其争立之時，若既即位，則何未定之有？"
                },
                {
                    "paragraph": "其弟在周，周欲立，車百乗而送之，恐韓咎入韓之不立也。綦母恢曰：不如以百金從之。韓咎立，因以爲戒。",
                    "zhushu": "所謂兵。餽補曰：姚註云：劉改因作曰。"
                },
                {
                    "paragraph": "不立，則曰來効賊也。",
                    "zhushu": "得立者，以咎弟爲賊正，曰公叔。公仲之用事，仲先而叔後。韓咎旣立，則公仲之權寵衰矣。伯嬰、幾瑟、咎之爭立，伯嬰必先死鮑，序次錯亂，非是。",
                    "type": 2
                },
                {
                    "paragraph": "五國約而攻秦。",
                    "zhushu": "趙惠文十三年。此十年正曰說誤，見下。"
                },
                {
                    "paragraph": "楚王",
                    "zhushu": "頃㐮補曰：此懐王爲從長，合齊、趙、韓、魏、燕及匈奴伐秦時，事在懐王十一年，韓宣惠王十五年，說見趙䇿○此䇿文見孔叢子，以爲子順之言。其註謂魏公子無忌率五國兵敗䝉恬爲龙，誤。"
                },
                {
                    "paragraph": "爲從長，不能傷秦。兵罷而留於成臯。魏順謂沛",
                    "zhushu": "元作市，下同。"
                },
                {
                    "paragraph": "市",
                    "zhushu": "正曰：孔叢子作市，大事記作沛。"
                },
                {
                    "paragraph": "丘君",
                    "zhushu": "太公世家：君其長也。"
                },
                {
                    "paragraph": "曰：五國罷，必攻沛市丘",
                    "zhushu": "註沛丘爲貝，曰貝丘，属清河。正曰：成臯與清河絶，逺，恐非。"
                },
                {
                    "paragraph": "以償兵費。君",
                    "zhushu": "元作若。"
                },
                {
                    "paragraph": "若資臣，臣請爲君止天下之攻沛市丘。沛市丘君曰：善。因遣之。魏順南見楚王曰：王約五國而西伐秦，不能傷秦，天下且以是輕王而重秦，故王何不卜交乎？楚王曰：柰何？魏順曰：天下罷，必攻沛市丘以償兵費。王令之勿攻沛市丘。五國重，王",
                    "zhushu": "五當作四。正曰。是役本六。國言五國重王，則楚在外史、年表等書五國，故因此稱五國。此明是楚約從時事。大事記改五作四，遂以此策附註李兊約王國伐秦之年，亦誤。其曰：合五國之衆，一籌不畫，逡廵而𨚫，乃欲攻一小邑以償費，楚王爲從長，不知諸侯與巳之深淺，始欲卜交冝乎秦，以折箠笞之。此言移以論懐王，尤爲切中者也。"
                },
                {
                    "paragraph": "且聽王之言而不攻沛市丘；不重王，且反王之言而攻沛市丘。然則王之輕重必明矣。故楚王卜交而沛市丘存。",
                    "zhushu": "補曰：留成臯而將攻市丘，市丘必韓地。不然，則䇿當在楚，不在韓。",
                    "type": 2
                },
                {
                    "paragraph": "韓人攻宋，",
                    "zhushu": "齊記閔三十八年書韓爲齊㦯，今從史定爲此十年。"
                },
                {
                    "paragraph": "秦王",
                    "zhushu": "昭。"
                },
                {
                    "paragraph": "大怒，曰：吾愛宋，與新城、陽晉同也。",
                    "zhushu": "補曰：正義引括地志云：新城故城在宋州宋城縣界。陽晉故城在曹州乗氏縣西北。又見楚䇿。"
                },
                {
                    "paragraph": "韓珉與我交而攻我，所甚愛，何也？蘇代",
                    "zhushu": "元作秦，今從史"
                },
                {
                    "paragraph": "秦",
                    "zhushu": "補曰：當作代。"
                },
                {
                    "paragraph": "爲韓說秦王曰：韓珉之攻宋，所以爲王也。以韓之強，輔之以宋，楚、魏必恐，恐必西面事秦王，不折一兵，不殺一人，無事而割安邑，此韓珉之所以禱於秦也。",
                    "zhushu": "禱言以此求事秦。"
                },
                {
                    "paragraph": "秦王曰：吾固患韓之難知，一從一横，此其說何也？",
                    "zhushu": "韓難知而代說如此，何也？"
                },
                {
                    "paragraph": "對曰：天下固令韓可知矣，",
                    "zhushu": "言非獨代知之。"
                },
                {
                    "paragraph": "韓固巳攻宋矣，其西事秦，以萬乗自輔；",
                    "zhushu": "萬乗，秦也。"
                },
                {
                    "paragraph": "不西事秦，則宋地不安矣。",
                    "zhushu": "雖得宋地，不能自安。"
                },
                {
                    "paragraph": "中國白頭游敖之士，",
                    "zhushu": "敖，出游也。"
                },
                {
                    "paragraph": "皆積智欲離秦、韓之交，伏軾結靷",
                    "zhushu": "靷，駕牛具在胷者。"
                },
                {
                    "paragraph": "西馳者，未有一人言善韓者也；伏軾結靷東馳者，未有一人言善秦者也。皆不欲韓、秦之合者，何也？則晉、楚智而韓、秦愚也。晉、楚合，必伺韓、秦；",
                    "zhushu": "伺，亦圖也，小言之正。曰：伺窺也。"
                },
                {
                    "paragraph": "韓、秦合，必圗晉、楚，請以决事。秦王曰：善。",
                    "zhushu": "齊記有韓字，並作齊。補曰：趙䇿謂魏王曰：韓珉處於趙，去齊三千里。王以此疑齊：曰：有秦隂五囯，伐秦無功。蘇代謂齊王舉說奉陽君之辭曰：天下事秦，秦内韓珉於齊。又云：與韓氏大吏東勉齊王，必無召珉。而韓策云：韓珉相齊，盡韓珉為齊伐宋也。首句不云韓攻宋，而云韓人，疑人即珉之訛。蘇代為燕反間，勸齊伐宋，將以敝齊，而為燕恐秦之敗其事，故游說以止之爾。史記恐有所據，當考。",
                    "type": 2
                },
                {
                    "paragraph": "或謂韓王曰：秦王",
                    "zhushu": "昭。"
                },
                {
                    "paragraph": "欲出事於梁，而欲攻絳、安邑，韓計將安出矣？",
                    "zhushu": "謂有齒寒之憂。"
                },
                {
                    "paragraph": "秦之欲伐韓以東闚周室甚，唯寐忘之。今韓不察，因欲與秦，必爲山東大禍矣。秦之欲攻梁也，欲得梁以臨韓，恐梁之不聽也，故欲痛之以固交也。",
                    "zhushu": "攻之深，使之懲劄，不敢離秦。補曰：一本固欲病之，姚同，註云：錢、劉作痛。"
                },
                {
                    "paragraph": "王不察，因欲中立，",
                    "zhushu": "不助秦，亦不救魏。"
                },
                {
                    "paragraph": "梁必怒於韓之不與，巳必折爲秦用，韓必舉矣。願王熟慮之也。不如急發重使之趙、梁，約復爲兄弟，使山東皆以銳師戍韓、梁之西邊，非爲此也，山東無以救亡。此萬丗之計也。秦之欲并天下而王之也，不與古同。事之雖如子之事父，猶將亡之也；行雖如伯夷，猶將亡之也；行雖如桀、紂，猶將亡之也。",
                    "zhushu": "言志於亡之而已，無擇也。"
                },
                {
                    "paragraph": "雖善事之，無益也，不可以爲存，適足以自令亟亡也。然則山東非能從親合而相堅如一者，必皆亡矣。",
                    "zhushu": "彪謂秦之大情，此士陳之無餘藴矣，非蘇氏兄弟不能也。說之著明如此，而聽之者藐藐，豈天亡之邪？盖漢運將興，而秦爲之鸇獺也。𥙷曰：大事記引此策，自秦之止益也，謂論秦最得其情，附見于赧王二十九年魏獻安邑之後。愚以齊、趙、燕䇿考之，冝附赧王十六年，說見齊䇿秦伐魏，陳軫合三𣈆。而東一章：",
                    "type": 2
                },
                {
                    "paragraph": "謂鄭王曰：昭𨤲侯，一丗之明君也；申不害，一丗之賢士也。韓與魏，敵侔之國也。申不害與昭𨤲侯執圭而見梁君，非好卑而惡尊也，非慮過而議失也。申不害之計事曰：我執珪於魏，魏君必得志於韓，必外靡於天下矣。",
                    "zhushu": "靡蔑視之。正曰：靡，散也，忙皮反。𥙷曰：昭𨤲侯朝魏，見魏䇿。"
                },
                {
                    "paragraph": "是魏敝矣。諸侯惡魏，必事韓，是我俛",
                    "zhushu": "元作免。"
                },
                {
                    "paragraph": "免",
                    "zhushu": "補曰：此書免、俛通。"
                },
                {
                    "paragraph": "於一人之下，而信",
                    "zhushu": "平。"
                },
                {
                    "paragraph": "於萬人之上也。夫弱魏之兵而重韓之權，莫如朝魏。昭釐侯聽而行之，明君也；申不害慮事而言之，忠臣也。今之韓弱於始之韓，今之秦強於始之秦。",
                    "zhushu": "𥙷曰：孔叢子：韓與魏有隙，子順謂韓王曰：昭釐侯一世之。明君也。申不害一世之賢相也。韓與魏敵侔之國，而釐侯執珪見梁君者，非好卑而惡尊，慮過而計失也。與嚴敵為隣，而動有㓕亡之憂，獨動不能支二難，故降心以相從，屈己以求存也。申不害慮事而言，忠臣也；昭𨤲侯𦗟而行之，明君也。今韓弱於始之韓，魏均於始之魏，秦強於始之秦，而背先人之𥍊好，以區區之衆居二敵之間，非良䇿也。齊椘遠而難恃，秦、魏呼吸而至，舎近而求逺，是以虛名自累，而不免近敵之困者也。為王計者，莫如除小忿。全大好也。呉越之人同舟濟江，中流遇風波，其相救如左右手者，所患同也。今不䘏所同之患，是不如吴越之舟人也。韓王曰：善。按此文與䇿上文畧同，其下則異。子順之言，主除忿，全好䇿文主尊秦，非子順意也。今全錄以俟考者。"
                },
                {
                    "paragraph": "今秦有梁君之心矣，而王與諸臣不事，為尊秦",
                    "zhushu": "不以尊秦為事。"
                },
                {
                    "paragraph": "以定韓者，臣𥨸以為王之明為不如昭𨤲侯，而王之諸臣莫如申不害也。昔者秦",
                    "zhushu": "補："
                },
                {
                    "paragraph": "穆公一勝扵韓原",
                    "zhushu": "晋記：斃於原註：晉韓原。後志在馮翊夏陽。補曰：左氏僖十五年傳，在同州韓城。"
                },
                {
                    "paragraph": "而覇西州，",
                    "zhushu": "猶言西方。"
                },
                {
                    "paragraph": "晋文公一勝於城濮而定天子，",
                    "zhushu": "僖二十八年補曰：姚云曾改子作下。"
                },
                {
                    "paragraph": "此皆以一勝立尊",
                    "zhushu": "尊謂覇。"
                },
                {
                    "paragraph": "令，成功名於天下。",
                    "zhushu": "令謂使正，曰立尊令句。"
                },
                {
                    "paragraph": "今秦數丗強矣，大勝以十數，小勝以百數，大之不王，小之不覇，名尊無𠩄立，制令無𠩄行。",
                    "zhushu": "諸侯不從其令。"
                },
                {
                    "paragraph": "然而春秋用兵者，非以求主尊成王於天下也。",
                    "zhushu": "言志於尊王而已。"
                },
                {
                    "paragraph": "昔先王之攻，有為名者，有為實者。為名者攻其心，",
                    "zhushu": "使之心服而已。"
                },
                {
                    "paragraph": "為實者攻其形。",
                    "zhushu": "形在外者，謂地與民。"
                },
                {
                    "paragraph": "昔者吴與越戰，越人大敗，保於㑹稽之上。吴人入越而戸撫之。",
                    "zhushu": "徧至其家，撫安之。"
                },
                {
                    "paragraph": "越王使大夫種行成於吴，謂男為臣，女為妾，身執禽",
                    "zhushu": "禽鳥，小䞇也。正曰：執禽鳥服役。"
                },
                {
                    "paragraph": "而随諸御。",
                    "zhushu": "吴之執事者。"
                },
                {
                    "paragraph": "吴人果聴其辭，與成而不盟。此攻其心者也。其後越與呉戰，呉人大敗，亦謂男爲臣，女爲妾，反以越事呉之禮事越。越人不聽也，遂殘呉國而禽夫差。此攻其形者也。今將攻其心乎，宜使如呉；攻其形乎，宜使如越。夫攻形不如越，而攻心不如呉，而君臣上下、少長貴賤，畢呼霸王。臣𥨸以爲猶之井中而謂曰：我將爲爾求火也。東孟之㑹、",
                    "zhushu": "𥙷曰：姚及一本自爲一章，恐非。"
                },
                {
                    "paragraph": "聶政、陽堅",
                    "zhushu": "堅，政之副，猶秦武陽。正曰，說見前。"
                },
                {
                    "paragraph": "刺相兼君，許異",
                    "zhushu": "韓人。"
                },
                {
                    "paragraph": "蹙列",
                    "zhushu": "元作哀，下同。"
                },
                {
                    "paragraph": "哀侯而殪之，",
                    "zhushu": "蹙，猶留侯躡漢王足，盖使之佯死。補曰：蹙，一本作蹴，字通。說文：蹴，躡也。躡，蹈也。"
                },
                {
                    "paragraph": "立以爲鄭君。韓氏之衆無不聽令者，則許異爲之先也。是故列哀侯爲君，而許異終身相焉。而韓氏之尊許異也，猶其尊列哀侯也。",
                    "zhushu": "補曰：按哀侯旣弒，則無終身相之事。以爲列侯，則又非陽堅爲賊之事。哀、列二字誂舛不明，且從本文讀之而巳。"
                },
                {
                    "paragraph": "今曰",
                    "zhushu": "補曰：一本日作曰。"
                },
                {
                    "paragraph": "鄭君不可得而爲也，",
                    "zhushu": "爲，去音。謂。蹙之正曰：下文天子不可得而爲，與此同，則爲當如字。"
                },
                {
                    "paragraph": "雖終身相之焉，然而吾弗爲云者，豈不爲過謀哉？",
                    "zhushu": "言無前日之難而可以乆相，而曰不爲者，過也。"
                },
                {
                    "paragraph": "昔齊桓公九合諸侯，未甞不以周襄王之命，然則雖尊襄王，桓公亦定霸矣。九合諸侯之尊桓公也，",
                    "zhushu": "侯之與於合者。"
                },
                {
                    "paragraph": "猶其尊襄王也，今日天子不可得而爲也。雖爲桓公，然而",
                    "zhushu": "𥙷此兩事。"
                },
                {
                    "paragraph": "吾弗爲云者，豈不爲過謀而不知尊哉？",
                    "zhushu": "此欲其尊秦。"
                },
                {
                    "paragraph": "韓氏之士數十萬，皆戴列哀侯以爲君，而許異獨取相焉者，無他也。諸侯之君無不任事於周室也，而桓公獨取霸者，亦無他也。",
                    "zhushu": "知所尊而已。"
                },
                {
                    "paragraph": "今強國将有帝王之舋，",
                    "zhushu": "謂秦。"
                },
                {
                    "paragraph": "而以國先者，此桓公、許異之𩔖也，豈可不謂善謀㢤？夫先與強國之利，強國能王，則我必為之霸，强國不能王，則可以避其兵，使之無伐我。",
                    "zhushu": "補曰：一夲避作辟，當音闢。"
                },
                {
                    "paragraph": "然則強國事成，則我立帝而霸。",
                    "zhushu": "立言彼為帝，由我尊之。"
                },
                {
                    "paragraph": "強國之事不成，猶之厚徳我也。今與強國，",
                    "zhushu": "今韓。"
                },
                {
                    "paragraph": "謂強國之事成則有福，不成則無患。然則先與強國者，聖人之計也。",
                    "zhushu": "正曰：此策時不可考，其說雖多，務尊強國而已，非善謀也○為名為實，為尔，為之先，之為，去聲。",
                    "type": 2
                },
                {
                    "paragraph": "韓陽役於三川",
                    "zhushu": "征伐之役。"
                },
                {
                    "paragraph": "而欲歸，足強",
                    "zhushu": "韓人。"
                },
                {
                    "paragraph": "為之說韓王曰：三川服矣，王亦知之乎？役且共貴公子。",
                    "zhushu": "役，役人。公子。謂陽䓁。軰貴，言立之為君。"
                },
                {
                    "paragraph": "王於是召諸公子役扵三川者而歸之。",
                    "zhushu": "正曰：時不可考。",
                    "type": 2
                },
                {
                    "paragraph": "秦，大國也；韓，小國也。韓甚䟽秦而見親秦。",
                    "zhushu": "為秦所親。補曰：一本然而正曰然而。止以也句計之，恐當作之計，謂見親於秦之計。非金無以為親"
                },
                {
                    "paragraph": "韓",
                    "zhushu": "𥙷。"
                },
                {
                    "paragraph": "計之非金無以也，",
                    "zhushu": "金以事秦。"
                },
                {
                    "paragraph": "故賣羙人。羙人之賈貴，諸侯不能買，故秦買之三千金。韓因以其金事秦，秦反得其金與韓之羙人。韓之羙人因言於秦曰：韓甚䟽秦。",
                    "zhushu": "羙人怨韓，賣之又知韓之情。"
                },
                {
                    "paragraph": "從是觀之，韓之羙人與金，",
                    "zhushu": "此两者，"
                },
                {
                    "paragraph": "其䟽秦乃始",
                    "zhushu": "衍於補曰：一本字　無，姚同。"
                },
                {
                    "paragraph": "益明。故客有說韓者曰：不如止滛用，",
                    "zhushu": "滛，侈也。"
                },
                {
                    "paragraph": "以是為金而事秦，是金必行，而韓之䟽秦不明。羙人知内行者也，",
                    "zhushu": "謂國中𨼆事。"
                },
                {
                    "paragraph": "故善為計者不見内行。",
                    "zhushu": "見顯示之補曰見，賢遍反正曰時不可考。",
                    "type": 2
                },
                {
                    "paragraph": "張丑之合齊楚，講於魏也，謂韓公仲曰：今公疾攻魏之鄆",
                    "zhushu": "元作運，下同，後忘。琅邪東筦有鄆亭，正曰非魏地，運未詳。"
                },
                {
                    "paragraph": "運，魏急則必以地和於齊、楚，故公不如勿攻也。魏緩則必戰，",
                    "zhushu": "與齊、楚戰。"
                },
                {
                    "paragraph": "戰勝，攻鄆運而取之易矣。",
                    "zhushu": "勝則兵敝，又無齊、楚之助，韓可取運。"
                },
                {
                    "paragraph": "戰不勝，則魏且内之。",
                    "zhushu": "内運於韓。"
                },
                {
                    "paragraph": "公仲曰：諾。張丑因謂齊、楚曰：韓已與魏矣，",
                    "zhushu": "與之講，正曰：公仲事當附襄王時。"
                },
                {
                    "paragraph": "以爲不然，則盍觀公仲之攻也。公仲不攻，",
                    "zhushu": "從丑之言。"
                },
                {
                    "paragraph": "齊、楚恐，",
                    "zhushu": "恐韓魏合。"
                },
                {
                    "paragraph": "因講於魏而不告韓。",
                    "zhushu": "",
                    "type": 2
                },
                {
                    "paragraph": "謂韓相國",
                    "zhushu": "公仲曰正，曰無考，未必𨤲王時。"
                },
                {
                    "paragraph": "曰：人之所以善扁鵲者，爲有臃腫也。使善扁鵲而無臃腫也，則人莫之爲之也。",
                    "zhushu": "無為善之，"
                },
                {
                    "paragraph": "今君以所事",
                    "zhushu": "謂王。"
                },
                {
                    "paragraph": "善平原君者，爲惡於秦也；",
                    "zhushu": "以見悪於秦，故善之以支秦。"
                },
                {
                    "paragraph": "而善平原君，乃所以惡於秦也。",
                    "zhushu": "秦以平原難之故悪之，而韓與之善，故亦悪韓。"
                },
                {
                    "paragraph": "願公之熟計之也。",
                    "zhushu": "",
                    "type": 2
                },
                {
                    "paragraph": "韓相公仲",
                    "zhushu": "衍珉字，下同。"
                },
                {
                    "paragraph": "珉使韓侈之秦，請攻魏，秦王",
                    "zhushu": "昭。"
                },
                {
                    "paragraph": "說之。韓侈在唐。",
                    "zhushu": "晉陽註詩。唐囯正曰：唐未詳。"
                },
                {
                    "paragraph": "公仲死，韓侈謂秦王曰：魏之使者謂後相韓辰曰：公必爲魏罪韓侈。韓辰曰：不可。秦王仕之，又與約事。",
                    "zhushu": "言約攻魏。"
                },
                {
                    "paragraph": "使者曰：秦之仕韓侈也，以重公仲也。今公仲死，韓侈之秦，秦必弗入，",
                    "zhushu": "𥙷曰：一本復有入字，姚云：曽有。"
                },
                {
                    "paragraph": "又奚爲挾之以恨魏王",
                    "zhushu": "昭。"
                },
                {
                    "paragraph": "乎？韓辰患之，將聽之矣。今王不召韓侈，韓侈且伏於山中矣。",
                    "zhushu": "懼罪。"
                },
                {
                    "paragraph": "秦王曰：何意寡人如是之權也？",
                    "zhushu": "權，猶変也。始說侈而今不入，是變也。補曰：權未詳，字疑有誤。"
                },
                {
                    "paragraph": "令安伏。",
                    "zhushu": "秦人正曰：無考。"
                },
                {
                    "paragraph": "召韓侈而仕之。",
                    "zhushu": "補曰：公仲珉策屢各見。此兩言公仲珉。不可曉。公仲即公仲侈。此云公仲死後韓侈云云。則韓侈别是一人也。文亦多難通。冝缺。",
                    "type": 2
                },
                {
                    "paragraph": "韓珉相齊，令吏逐公疇竪，",
                    "zhushu": "齊人正曰：無考。"
                },
                {
                    "paragraph": "又",
                    "zhushu": "元作大。"
                },
                {
                    "paragraph": "大怒於周之留成陽君，",
                    "zhushu": "君本在齊，為秦善之，珉欲使之之秦，過周，周人留之，故怒。正曰成陽君，韓人鮑於魏，策已言之，今因此言韓珉相齊而怒之，故又云君本在齊，又因魏䇿成陽君，欲以韓、魏聽秦，故生此說，皆非。"
                },
                {
                    "paragraph": "謂韓珉曰：公以二人者爲賢人也，所入之國因用之乎？則不如其處小國",
                    "zhushu": "謂周。"
                },
                {
                    "paragraph": "何也？成陽君爲秦去韓公疇竪，楚王",
                    "zhushu": "頃，㐮正曰：無據。"
                },
                {
                    "paragraph": "善之。今公因逐之，二人者必入秦、楚，必爲公患，且明公之不善於天下。",
                    "zhushu": "明𩔰猶示二大囯，惡之，天下不能善也。"
                },
                {
                    "paragraph": "天下之不善公者，與欲有求於齊者，且收之以臨齊而市公。",
                    "zhushu": "",
                    "type": 2
                },
                {
                    "paragraph": "謂山陽君",
                    "zhushu": "韓人。"
                },
                {
                    "paragraph": "曰：秦封君以山陽，",
                    "zhushu": "兖州郡。"
                },
                {
                    "paragraph": "齊封君以莒齊。秦非重韓，則賢君之行也。今楚攻齊取莒，上不交齊，次弗納於君，",
                    "zhushu": "弗使入莒。"
                },
                {
                    "paragraph": "是𣗥齊、秦之威而輕韓也。",
                    "zhushu": "𣗥，猶難也。楚攻齊而以納秦之所封山陽，又韓人，故云正曰棘，義未詳。詩傳多訓急。楚攻以下，本文自明，其時不可考。"
                },
                {
                    "paragraph": "山陽君因使之楚、",
                    "zhushu": "",
                    "type": 2
                },
                {
                    "paragraph": "趙、魏攻華陽，韓謁急於秦，",
                    "zhushu": "以急告也。"
                },
                {
                    "paragraph": "冠盖相望，秦不救。",
                    "zhushu": "𥙷曰：攻華陽。事見魏䇿。"
                },
                {
                    "paragraph": "韓相國",
                    "zhushu": "辰也。正曰無考。"
                },
                {
                    "paragraph": "謂田苓曰：事急，願公雖疾，爲一　之行。田苓見穰侯，穰侯曰：韓急乎？何故使公來？田苓對曰：未急也。穰侯怒曰：是何以爲公之主使乎？",
                    "zhushu": "公猶國也。言其不任。"
                },
                {
                    "paragraph": "冠盖相望，告敝邑甚急，公言未急，何也？田苓曰：使韓急，則將變矣。穰侯曰：公無見王矣，臣請令發兵救韓。八日中，大敗趙、魏於華陽之下。",
                    "zhushu": "記二十三年有補曰：與前章張翠說同。",
                    "type": 2
                },
                {
                    "paragraph": "韓氏逐向晉於周，",
                    "zhushu": "晉周人使周逐之。正曰：無據。"
                },
                {
                    "paragraph": "周使成恢爲之謂魏王",
                    "zhushu": "安𨤲正曰：無據時不可考。"
                },
                {
                    "paragraph": "曰：周必寛而反之，",
                    "zhushu": "反，謂還。"
                },
                {
                    "paragraph": "王何不爲之先言？是王有向晉於周也。",
                    "zhushu": "有言得其用。"
                },
                {
                    "paragraph": "魏王曰：諾。成恢因爲謂韓王曰：逐向晉者韓也，而還之者魏也，豈如道韓反之哉？",
                    "zhushu": "道猶由。"
                },
                {
                    "paragraph": "是魏有向晉於周而韓王失之也。",
                    "zhushu": "不反之則然。"
                },
                {
                    "paragraph": "韓王曰：善。亦因請復之。",
                    "zhushu": "",
                    "type": 2
                },
                {
                    "paragraph": "張登",
                    "zhushu": "中山人，見其䇿。"
                },
                {
                    "paragraph": "謂費緤",
                    "zhushu": "韓人。"
                },
                {
                    "paragraph": "曰：請令公子牟",
                    "zhushu": "補曰：一本牟作年，姚同。"
                },
                {
                    "paragraph": "謂韓王曰：費緤，西周讎之，東周寳之，此其家萬金，王何不召之以爲三川之守？是緤以三川與西周戒也，",
                    "zhushu": "三川近西，西讐之故，緤有戒心。"
                },
                {
                    "paragraph": "必盡其家以事王。西周惡之，必効先王之器以止王，",
                    "zhushu": "止韓勿使為守。"
                },
                {
                    "paragraph": "韓王必爲之。",
                    "zhushu": "此下登言其効也。"
                },
                {
                    "paragraph": "西周聞之，必解子之罪。以止子之事。",
                    "zhushu": "守三川，非緤之欲，登云云，觧其罪耳。正曰：韓釐王元年，趙㓕中山大事記載韓、燕、中山稱王，在周𩔰王四十六年，當宣惠王十年。中山策有張登去，此時甚逺。然此策本不可定為何王之世，鮑強附之。",
                    "type": 2
                },
                {
                    "paragraph": "魏王",
                    "zhushu": "安釐。"
                },
                {
                    "paragraph": "爲九重之盟，",
                    "zhushu": "九重謂王城。欲城之，先盟其衆。正曰：一本九里，大事記引之，姚同，說見後。"
                },
                {
                    "paragraph": "且復天子。",
                    "zhushu": "赧四十二年，馬犯請梁城周，有復之之語，正此二十三年復，復其尊。正曰：按周紀復之之文，謂許梁以鼎亊。正義：復，一音扶又反，非謂復王。○大事記：按韓非子：魏惠公為臼里之盟，将復立天子，彭喜謂鄭君曰：君勿聽云云。戰國䇿所載与此同，但止言魏王而不言惠王，以臼里為九里，以彭喜為房喜，以鄭君為韓王，所謂将復立天子者。是時七囯既穪，王不以周為天子也。或者猶咎孟子勸諸侯行王道，何哉？盟下知何年附載於慎靚王三年魏惠王薨之前。按此。䇿當屬惠王。"
                },
                {
                    "paragraph": "房喜",
                    "zhushu": "韓人。"
                },
                {
                    "paragraph": "謂韓王曰：勿聽之也。大國惡有天子，而小國利之。王與大國弗聽，",
                    "zhushu": "此言韓亦大囯。"
                },
                {
                    "paragraph": "魏安能與小國立之？",
                    "zhushu": "",
                    "type": 2
                },
                {
                    "paragraph": "桓惠王、",
                    "zhushu": "𨤲王子元年赧王十三年己丑。",
                    "type": 2
                },
                {
                    "paragraph": "建信君",
                    "zhushu": "趙人。"
                },
                {
                    "paragraph": "輕韓熈趙敖為謂建信君",
                    "zhushu": "元作侯。"
                },
                {
                    "paragraph": "侯曰：國形有之而存，無之而亡者，魏也。",
                    "zhushu": "趙、魏為鄰，故其勢如此。"
                },
                {
                    "paragraph": "不可無而從者，韓也。",
                    "zhushu": "欲為從，必得韓。"
                },
                {
                    "paragraph": "今君之輕韓、熈者，交善椘魏也。",
                    "zhushu": "此為從者說也。從宜善韓，而善此二囯者，非也。正曰：𥘉無此意，但謂今君之䡖韓熈，因交善於椘魏故也。"
                },
                {
                    "paragraph": "秦見君之交反善於楚、魏也，其收韓必重矣。",
                    "zhushu": "秦之志常反諸囯補曰：一本之交之善。"
                },
                {
                    "paragraph": "從則韓輕，",
                    "zhushu": "從必得韓而反䡖者，囯小不得主從。"
                },
                {
                    "paragraph": "横則韓重，",
                    "zhushu": "最近秦故。"
                },
                {
                    "paragraph": "則無從輕矣。",
                    "zhushu": "韓以為輕。正曰：無從者，輕，指趙言也。"
                },
                {
                    "paragraph": "秦出兵於三川，則南圍鄢，蔡、邵之道不通矣。",
                    "zhushu": "謂頴川、鄢陵、汝南、二蔡、邵陵。"
                },
                {
                    "paragraph": "魏急，",
                    "zhushu": "上三邑皆近魏，正曰鄢、許，属魏者，䇿於魏，多言許、鄢陵。"
                },
                {
                    "paragraph": "其救趙必緩矣。秦舉兵破邯鄲，趙必亡矣。故君收韓可以無舋。",
                    "zhushu": "",
                    "type": 2
                },
                {
                    "paragraph": "凡六十章，",
                    "zhushu": "",
                    "type": 2
                },
                {
                    "paragraph": "平江路儒學正徐昭文校勘。",
                    "zhushu": ""
                }
            ]
        },
        {
            "name": "戰國䇿燕卷第九",
            "paragraphs": [
                {
                    "paragraph": "戰國䇿燕卷第九",
                    "zhushu": "",
                    "type": 1
                },
                {
                    "paragraph": "縉雲虎校註",
                    "zhushu": "",
                    "type": 2
                },
                {
                    "paragraph": "東陽呉師道重校",
                    "zhushu": "",
                    "type": 2
                },
                {
                    "paragraph": "燕",
                    "zhushu": "東有漁陽、右北平、遼西、遼東，西有上谷、代郡、鴈門，南有𣵠郡之易、容城、范陽，北有新城、故安、𣵠縣。良卿、新昌及勃海之安而，樂浪、玄菟亦屬焉。",
                    "type": 2
                },
                {
                    "paragraph": "文公：",
                    "zhushu": "桓公子元年顯王八年庚申。",
                    "type": 2
                },
                {
                    "paragraph": "奉陽君",
                    "zhushu": "衍李兊二字。"
                },
                {
                    "paragraph": "李兊甚不取於蘇秦。",
                    "zhushu": "傳亦云：正曰奉陽君李兊者，通封邑姓名言之也。蘇秦當作蘇代，因蘇秦稱奉陽君不說之語而訛也。此策有蘇代爲奉陽君說燕於趙以伐齊，奉陽君不聽，乃入齊，即奉陽君不取蘇秦之事也。李兊因爲蘇秦云云，此李兊二字誤羡也。大事記以此章備載於蘇秦說燕與趙合從之下。又㩀古史謂肅侯時，奉陽君公子成實未亡，削去捐舘之語。愚甞辨蘇秦所稱奉陽君必别爲一人，奉陽君實李兊，非公子成也。且此章知决爲。蘇代者，其言曰：燕弱囯也，東不如齊，西不如趙。又曰：燕亡囯之餘。此言正之。噲之役，昭王未破齊之時也。文公㩀全燕之盛，何得若此言哉？史遷謂世言蘇秦事多異，異時事有𩔖者皆附之秦，則此𩔖也。"
                },
                {
                    "paragraph": "蘇秦在燕，李兊因爲蘇秦謂奉陽君曰：齊、燕離則趙重，齊、燕合則趙輕。今君之齊，",
                    "zhushu": "謂以燕合齊。"
                },
                {
                    "paragraph": "非趙之利也，臣𥨸爲君不取也？奉陽君曰：何吾合燕於齊？",
                    "zhushu": "問。何以言然。"
                },
                {
                    "paragraph": "對曰：夫制於燕者，蘇子也。",
                    "zhushu": "言其制燕。"
                },
                {
                    "paragraph": "而燕，弱國也。東不如齊，西不如趙，豈能東無齊，西無趙哉？而君甚不善蘇秦。蘇秦能抱弱燕而孤於天下哉？是驅燕而使合於齊也。且燕，亡國之餘也，",
                    "zhushu": "惠公六年，大夫誅其姫，而惠公奔斉，斉𣈆入之，至而卒。正曰：史年表燕惠公欲殺公卿，立幸臣，公卿誅𦍒臣，公恐，出奔斉。此事在周景王六年，至燕文公二十八年。蘇秦說燕之嵗爲二百有五年，不應逺舉此事，此必斉破。燕昭王既立之時也。以此言知非蘇秦約從時亊。說亦見趙䇿。"
                },
                {
                    "paragraph": "其以權立，",
                    "zhushu": "權，謂外與貴也。"
                },
                {
                    "paragraph": "以重外，以事貴。",
                    "zhushu": "並謂斉。晉正曰：以權立者，謂燕破亡之餘，太子平以權冝立，其勢微弱，必重外，必亊貴。外與貴，謂他囯。斉，趙之屬也。"
                },
                {
                    "paragraph": "故爲君計，善蘇秦則取之，",
                    "zhushu": "取言與之交。"
                },
                {
                    "paragraph": "不善亦取之。以疑燕、齊。",
                    "zhushu": "斉不善蘇子，蘇子在燕而趙人取之，則斉疑燕，合趙而外已。齊疑燕，燕亦不能信斉矣。"
                },
                {
                    "paragraph": "燕、齊疑，則趙重矣。齊王",
                    "zhushu": "宣正曰湣。"
                },
                {
                    "paragraph": "疑蘇秦，則君多資。",
                    "zhushu": "疑其合燕於楚。"
                },
                {
                    "paragraph": "奉陽君曰：善。乃使使與蘇秦結交。",
                    "zhushu": "正曰：此䇿非文公時。",
                    "type": 2
                },
                {
                    "paragraph": "蘇秦将爲從，",
                    "zhushu": "此二十八年。"
                },
                {
                    "paragraph": "北說燕文侯曰：燕東有朝鮮、",
                    "zhushu": "屬樂浪𥙷曰朝鮮，箕子所封，今髙麗囯索𨼆云。音潮仙。"
                },
                {
                    "paragraph": "遼東，",
                    "zhushu": "并州郡。"
                },
                {
                    "paragraph": "北有林胡、樓煩，",
                    "zhushu": "𥙷曰：見趙策。"
                },
                {
                    "paragraph": "西有雲中、九原，",
                    "zhushu": "屬五原。𥙷曰：正義云：雲中郡城在林榆縣東北，九原郡城在林榆縣西界。二郡皆在勝州。"
                },
                {
                    "paragraph": "南有呼沲、易水，",
                    "zhushu": "出𣵠。故安補曰呼沲。見前。正義云：易水源出易縣西谷中之東，東南流與滹沱河合。水經易水出𣵠郡故安縣郷西山。大事記引比二條。"
                },
                {
                    "paragraph": "地方二千里，帯甲數十萬，車七百，乗騎六千匹，粟支二年。南有碣石、鴈門之饒，",
                    "zhushu": "并州郡𥙷曰：正義云：碣石山在平州，燕東南。鴈門山在代，燕西南。"
                },
                {
                    "paragraph": "北有棗栗之利。民雖不田作，棗栗之實足食扵民矣。此所謂天府也。夫安樂無事，不見覆軍殺将之憂，無過燕矣。夫王知其所以然乎？夫燕之所以不犯㓂被兵者，以趙之爲蔽於其南也。秦、趙五戰，",
                    "zhushu": "𥙷曰：設辭也。"
                },
                {
                    "paragraph": "秦再勝而趙三勝，秦趙相敝，而王以全燕制其後，此燕之所以不犯難也。且夫秦之攻燕也，踰雲中、九原，過代、上谷，彌地踵道",
                    "zhushu": "彌，猶亘，踵。猶繋。正曰：踵，足後也。徐曰：猶言繼踵也。"
                },
                {
                    "paragraph": "數千里，雖得燕城，秦計固不能守也。秦之不能害燕亦明矣。今趙之攻燕也，發號出令，不至十日，而數十萬之衆軍於東垣矣；",
                    "zhushu": "垣謂城正曰。正義云：東垣，趙之東邑，在恒州真定縣南故常山城。"
                },
                {
                    "paragraph": "度呼沲，渉易水，不至四五日而距國都矣。故曰秦之攻燕也，戰於千里之外；趙之攻燕也，戰於百里之内。夫不憂百里之患，而重千里之外，計無過於此者。是故願大王與趙從親，天下爲一，則國必無患矣。燕王曰：寡人國小，西迫強秦，促近齊、趙。",
                    "zhushu": "𥙷曰：一本南近齊、魏。"
                },
                {
                    "paragraph": "齊、趙強國，",
                    "zhushu": "𥙷曰，一本有也字。"
                },
                {
                    "paragraph": "今主君幸教詔之，合從以安燕，敬以國從。於是齎蘇秦車馬金帛，以至趙",
                    "zhushu": "傳在説諸國之𥘉。",
                    "type": 2
                },
                {
                    "paragraph": "權之難。",
                    "zhushu": "與齊戰也。"
                },
                {
                    "paragraph": "燕再戰不勝，趙弗救。噲子",
                    "zhushu": "文公孫子噲。"
                },
                {
                    "paragraph": "謂文公曰：不如以地請合於齊，趙必救我。若不吾救，不得不事。",
                    "zhushu": "燕、齊合則趙輕，雖不救我，後必事我。"
                },
                {
                    "paragraph": "文公曰：善。令郭任以地請講於齊。趙聞之，遂出兵救燕",
                    "zhushu": "齊䇿此役，言及魏冉，知爲文公末年。𥙷曰：大事記從鮑說。",
                    "type": 2
                },
                {
                    "paragraph": "易王。",
                    "zhushu": "文公子元年𩔰王三十七年己丑。",
                    "type": 2
                },
                {
                    "paragraph": "燕文公時，秦惠王以其女爲燕太子婦。",
                    "zhushu": "文二十年正曰：史二十八年。"
                },
                {
                    "paragraph": "文公卒，易王立。齊宣王因燕䘮攻之，取十城。武安君蘇秦爲燕說齊王，再拜而賀，因仰而弔。",
                    "zhushu": "𥙷曰：索隠曰：當時慶弔，應有其辭，史不錄耳。"
                },
                {
                    "paragraph": "齊王按戈而𨚫曰：",
                    "zhushu": "𨚫。秦使退。"
                },
                {
                    "paragraph": "此一何慶弔相隨之速也！對曰：人之飢所以不食烏喙者，",
                    "zhushu": "本草烏頭一名云。"
                },
                {
                    "paragraph": "以爲雖偷充腹而與死同患也。今燕雖弱小，強秦之少婿也。王利其十城而深與強秦爲仇。今使弱燕爲鴈行，而強秦制其後，以招天下之精兵，",
                    "zhushu": "此言秦兵爲天下精。"
                },
                {
                    "paragraph": "此食烏喙之𩔖也。齊王曰：然則柰何乎？對曰：聖人之制事也，轉禍而爲福，因敗而爲功。故桓公負婦人而名益尊，",
                    "zhushu": "齊桓公也，好内而霸。正曰：齊伐宋章。蘇代曰：智者之舉事也，轉禍而爲福，因敗而成功。齊人紫，敗素也，而賈十倍。正義引韓子云：齊桓公好服紫，一國盡服紫。當時十素不得一紫，取惡素帛染爲紫，其賈十倍。按：二章所稱，文意正同。盖紫者，婦人之服，紫敗素得厚利，所謂名益尊也。"
                },
                {
                    "paragraph": "韓獻開罪而交愈固。",
                    "zhushu": "宣十二年，楚伐鄭，許之平，𣈆救之。荀桓子欲還，彘子不可。韓獻子謂桓子：彘子以偏師，䧟子罪大矣，不如進也。戰于邲𣈆，敗績。成十三年，獻子將下軍，孟獻子曰：𣈆師乗和，必有大功。十六年，戰于鄢陵，楚敗績。"
                },
                {
                    "paragraph": "此皆轉禍而爲福，因敗而爲功者也。王能聽臣，莫如歸燕之十城。卑辭以謝秦。秦知王以已之故歸燕城也，秦必德王。燕無故而得十城，燕亦德王，是棄強仇而立厚交也。且夫燕、秦之俱事齊，則大王號令天下皆從，是王以虚辭附秦，而以十城取天下也，此霸王之業",
                    "zhushu": "衍矣字。"
                },
                {
                    "paragraph": "矣。所謂轉禍爲福，因敗成功者也。齊王大說，乃歸燕城，以金千斤謝其後，頓首塗中，",
                    "zhushu": "塗，泥也。自卑之甚。"
                },
                {
                    "paragraph": "願爲兄弟而請罪於秦。",
                    "zhushu": "傳有：",
                    "type": 2
                },
                {
                    "paragraph": "人有惡蘇秦於燕王者曰：武安君，天下不信人也，王以萬乗下之，尊之於廷，示天下與小人群也。武安君從齊來，而燕王不館也，謂燕王曰：臣，東周之鄙人也，見足下",
                    "zhushu": "𥘉。見時。"
                },
                {
                    "paragraph": "身無咫尺之功，而足下迎臣於郊，顯臣於廷。今臣爲足下使，利得十城，功存危燕，足下不聽臣者，人必有言臣不信，傷臣於王者。且臣之不信，是足下之福也。使臣信如尾生，廉如伯夷，孝如曽參，三者天下之髙行也，而以事足下，可乎？",
                    "zhushu": "𥙷曰：姚本作不可乎。"
                },
                {
                    "paragraph": "燕王曰：可。曰：有此，臣亦不事足下矣。",
                    "zhushu": "衍蘇秦曰三字。"
                },
                {
                    "paragraph": "蘇秦曰：且夫孝如曽參，義不離親，一夕於外，足下安得使之之齊？廉如伯夷？不取素飱，",
                    "zhushu": "詩註：素，空也。"
                },
                {
                    "paragraph": "汙武王之義而不臣，辭孤竹之君，",
                    "zhushu": "爾雅：孤竹四荒中北國，漢屬遼西令支。"
                },
                {
                    "paragraph": "餓而死於首陽之山。",
                    "zhushu": "伯夷傳註：在蒲坂華山之北，河曲之中。"
                },
                {
                    "paragraph": "廉如此者，何肯歩行數千里而事弱燕之危主乎？信如尾生，期而不来，",
                    "zhushu": "傳言與女子期。"
                },
                {
                    "paragraph": "抱梁柱而死。信至如此，何肯揚燕、秦之威於齊而取大功乎哉？",
                    "zhushu": "補曰：燕秦，秦字疑衍。"
                },
                {
                    "paragraph": "且夫信行者，所以自爲也，非所以爲人也，皆自覆之術，",
                    "zhushu": "覆，猶芘護也，自護其名。"
                },
                {
                    "paragraph": "非進取之道也。且夫三王代興，五霸迭盛，皆不自覆也。君以自覆爲可乎？則齊不益於營丘，",
                    "zhushu": "即北海營陵，太公所封。"
                },
                {
                    "paragraph": "足下不踰",
                    "zhushu": "衍，楚字。"
                },
                {
                    "paragraph": "楚",
                    "zhushu": "正曰：此正以燕楚相逹言之。"
                },
                {
                    "paragraph": "境，不窺於邊城之外。且臣有老母於周，離老母而事足下，去自覆之術而謀進取之道，臣之趣固不與足下合者，足下皆自覆之君也。僕者，進取之臣也。所謂以忠信得罪於君者也。燕王曰：夫忠信何得罪之有也。對曰：足下不知也。臣鄰家有逺爲吏者，其妻𥝠人，其夫且歸，其𥝠之者憂之。其妻曰：公勿憂也，吾巳爲藥酒以待之矣。後二日，夫至，妻使妾奉巵酒進之。妾知其爲藥酒也，進之則殺主父。言之則逐主母。乃陽僵棄酒。主父大怒而笞之。",
                    "zhushu": "笞，撃也。"
                },
                {
                    "paragraph": "妾之棄酒。上以活主父。下以存主毋也。",
                    "zhushu": "𥙷曰：陽僵覆酒事，亦見列女傳，云：周室大夫妻○一本故妾一僵而棄酒，上以云云。"
                },
                {
                    "paragraph": "忠至如此。然不免於笞。此以忠信得罪者也。臣之事適不幸而有𩔖妾之棄酒也。且臣之事足下。亢義益國。",
                    "zhushu": "亢、髙，極也。言髙其義。"
                },
                {
                    "paragraph": "今乃得罪。臣恐天下後事足下者莫敢自必也。且臣之說齊，曽不欺之也；使",
                    "zhushu": "衍之字。"
                },
                {
                    "paragraph": "之說齊者，莫如臣之言也。雖堯、舜之智，不敢取也。",
                    "zhushu": "言無成功者，雖聖智不足取也。按：秦傳有而畧𥙷曰，此與後章蘇代謂燕昭王章同，惟中一段彼言燕欲。伐齊事爲異，記者或有差互，不可考也。人言秦不信，故秦言己之不信，乃足下之福。如尾生亦無益，謂守行義不成功名者之不足貴也。又曰：僕所謂以忠信得罪，則又以信自待。公爲反覆以誑時君，而莫有詰之者也。",
                    "type": 2
                },
                {
                    "paragraph": "王噲、",
                    "zhushu": "易王子元年慎靚王元年辛丑。",
                    "type": 2
                },
                {
                    "paragraph": "蘇秦死，其弟蘇代欲繼之，乃北見燕王噲曰：臣，東周之鄙人也。𥨸聞王義，甚髙甚順。鄙人不敏，𥨸釋鋤耨而于大王。至於邯鄲，所聞於邯鄲者，又髙於所聞。東周臣𥨸負其志，乃至燕廷，觀王之群臣下吏。大王，天下之眀主也。",
                    "zhushu": "觀其臣，知其主，"
                },
                {
                    "paragraph": "王曰：子之所謂天下之眀主者，何如者也？對曰：臣聞之，眀主者務聞其過，不欲聞其善。臣請謁王之過。夫齊、趙者，王之仇讎也；楚、魏者，王之援國也。今王奉仇讎以伐援國，非所以利燕也。王自慮此則計過無以諌者，非忠臣也。王曰：寡人之於齊、趙也，非所敢欲伐也。",
                    "zhushu": "言雖知其讎，以其強，故奉之不敢伐。"
                },
                {
                    "paragraph": "曰：夫無謀人之心而令人疑之殆，有謀人之心而令人知之拙，謀未發而聞於外，則危。今臣聞王居處不安，食飲不甘，思齊報齊，",
                    "zhushu": "因䘮見伐之怨，正曰說誤，見後。"
                },
                {
                    "paragraph": "身自削甲札，",
                    "zhushu": "札，牒也。甲之革縁如之。正曰札，木簡牃之簿者，甲用革如之。左成十六年：養由基蹲甲而射之，徹七札焉。注：言能陥堅。札，側滑反。"
                },
                {
                    "paragraph": "妻自組甲絣，",
                    "zhushu": "絣，綿也。治之爲組以穿札。正曰：景帝詔纂組。註：組，今綬絲絛也。韻書：以繩直物曰絣。此謂編組穿甲之繩也。絣，悲萌反。鮑因荘子洴澼絖之文生義，不知彼字與此不同。"
                },
                {
                    "paragraph": "曰：有大數矣，",
                    "zhushu": "𥙷曰：一本身自削甲。札曰：有大數矣。與下文同。大事記引此，姚本同。"
                },
                {
                    "paragraph": "有之乎？王曰：子聞之，寡人不敢隠也。我有深怨積怒於齊，而欲報之二年矣。",
                    "zhushu": "自即位至是正曰二年，字必誤。"
                },
                {
                    "paragraph": "齊者，我讎國也，故寡人之所欲報也，直患國敝力不足矣。子能以燕報齊，寡人奉國而委之於子矣。對曰：凡天下之戰國七，而燕處弱焉。獨戰則不能，有所附則無不重。南附楚則楚重，西附秦則秦重，中附韓、魏則韓、魏重。且苟所附之國重，此必使王重矣。今夫齊王，",
                    "zhushu": "閔。"
                },
                {
                    "paragraph": "長主也，",
                    "zhushu": "𥙷曰：司馬貞云：年長也。或謂齊強，故稱長主。"
                },
                {
                    "paragraph": "而自用也。",
                    "zhushu": "不如燕之附人。正曰。自侍其強也。"
                },
                {
                    "paragraph": "南攻楚五年，稸積散；",
                    "zhushu": "稸字積。"
                },
                {
                    "paragraph": "西困秦三年，",
                    "zhushu": "爲秦所困。正曰：秦爲齊困。"
                },
                {
                    "paragraph": "民憔悴，士罷敝；",
                    "zhushu": "罷。音疲。"
                },
                {
                    "paragraph": "北與燕戰，覆三軍，獲二將，",
                    "zhushu": "史並不書。"
                },
                {
                    "paragraph": "而又以其餘兵南面西舉，",
                    "zhushu": "𥙷曰：姚本而舉。"
                },
                {
                    "paragraph": "五千乗之勁宋，",
                    "zhushu": "舉宋在齊閔二十八年、燕昭王二十六年，此時未舉也。而下十一章亦言齊以宋地封涇陽，盖宋策齊宣也。所拔五城，正曰此言舉五千乗之宋，非僅得其城邑而巳，盖在㓕宋之後明矣。下章包十二諸侯，即史所謂泗上諸侯，鄒、魯之君皆稱臣者。"
                },
                {
                    "paragraph": "而包十二諸侯，此其君之欲得也，",
                    "zhushu": "得其欲，"
                },
                {
                    "paragraph": "其民力竭也，安猶取哉？",
                    "zhushu": "言齊不可復攻取。"
                },
                {
                    "paragraph": "且臣聞之，數戰則民勞，乆師則兵敝。",
                    "zhushu": "師兼不戰言之。"
                },
                {
                    "paragraph": "王曰：吾聞齊有清濟、濁河可以爲固，有長城、鉅防足以爲塞，",
                    "zhushu": "補曰：清濟以下。說見秦策。"
                },
                {
                    "paragraph": "誠有之乎？對曰：天時不與，雖有清濟、濁河，何足以爲固？民力窮敝，雖有長城、鉅防，何足以爲塞？且異日也，濟西不役，",
                    "zhushu": "不役者，養兵以備敵。"
                },
                {
                    "paragraph": "所以備趙也；河北不師，所以備燕也。",
                    "zhushu": "補曰：濟西，齊州以西也。河北，謂滄、景等州，在漯河之北者。正義云："
                },
                {
                    "paragraph": "今濟西、河北盡以役矣，封内敝矣。夫驕主必不好計，而亡國之臣貪於財。王誠能母愛寵子母弟以爲質，寳珠玉帛以事其左右，彼且德燕而輕亡宋，",
                    "zhushu": "輕者易爲之，然則前言舉未亡也。"
                },
                {
                    "paragraph": "則齊可亡巳。王曰：吾終以子",
                    "zhushu": "補𥙷曰：一本有子字，姚同。"
                },
                {
                    "paragraph": "受命於天矣。曰：内㓂不與，",
                    "zhushu": "㓂，猶亂與猶和。"
                },
                {
                    "paragraph": "外敵不可拒。",
                    "zhushu": "言不能制内，則不可以拒外。"
                },
                {
                    "paragraph": "王自治其外，",
                    "zhushu": "謂謀敵齊。"
                },
                {
                    "paragraph": "臣自報其内，",
                    "zhushu": "謂亂於内。𥙷曰：爲燕間齊，敝其内也。"
                },
                {
                    "paragraph": "此乃亡之之勢也。",
                    "zhushu": "彪謂燕昭之舉，實自代發之。正曰：大事記云，戰囯䇿，載蘇代說燕之辭，誤以爲噲。使噲能有志如是，豈至覆國乎？論其世，考其事，皆說昭王之辭也。按史記誤同。",
                    "type": 2
                },
                {
                    "paragraph": "蘇代爲燕說齊，未見齊王，",
                    "zhushu": "閔。"
                },
                {
                    "paragraph": "先說淳于髠曰：人有賣駿馬者，比三旦",
                    "zhushu": "比，猶連。"
                },
                {
                    "paragraph": "立市，人莫之知。徃見伯樂曰：臣有駿馬，欲賣之，比三旦立於市，人莫與言。子還而視之，去而顧之，",
                    "zhushu": "顧反視補曰還。當音旋。義同。"
                },
                {
                    "paragraph": "臣請獻一朝之費",
                    "zhushu": "元作賈，"
                },
                {
                    "paragraph": "賈。",
                    "zhushu": "補曰：疑費字。"
                },
                {
                    "paragraph": "伯樂乃還而視之，去而顧之，一旦而馬價十倍。今臣",
                    "zhushu": "衍之字，補曰：一本無。姚同。"
                },
                {
                    "paragraph": "之欲以駿馬見於王，",
                    "zhushu": "馬自諭也。"
                },
                {
                    "paragraph": "莫爲臣先後者，",
                    "zhushu": "爲之助也。"
                },
                {
                    "paragraph": "足下有意爲臣伯樂乎？臣請獻白璧一雙，黄金千鎰，以爲馬食。",
                    "zhushu": "自喻爲馬，則此所獻馬之食也。正曰獻此以爲馬之食。"
                },
                {
                    "paragraph": "淳于髠曰：謹聞命矣。乃入言之王而見之，齊王大說。蘇子、",
                    "zhushu": "",
                    "type": 2
                },
                {
                    "paragraph": "陳翠合齊、燕，將令燕王之弟爲質於齊，",
                    "zhushu": "代傳說王噲已乃使一子質齊，正曰：鮑因此指爲王噲事。然史云一子質齊，而此云燕王之弟，則不合矣。其時未可定。"
                },
                {
                    "paragraph": "燕王許諾。太后聞之大怒曰：陳公不能爲人之國，則亦已矣，焉有離人子毋者？老婦欲得志焉。",
                    "zhushu": "以殺辱之爲快。"
                },
                {
                    "paragraph": "陳翠欲見太后，王曰：太后方怒子，子其待之。陳翠曰：無害也。遂入見太后曰：何臞也？",
                    "zhushu": "臞，少肉。"
                },
                {
                    "paragraph": "太后曰：頼得先王鴈䳱之餘食，不冝臞者，",
                    "zhushu": "𥙷曰：姚本無者字。"
                },
                {
                    "paragraph": "臞者憂公子之且爲質於齊也。陳翠曰：人主之愛子也，不如布衣之甚也。非徒不愛子也，又不愛丈夫子獨甚。太后曰：何也？對曰：太后嫁女諸侯，奉以千金，齎地百里，以爲人之終也。",
                    "zhushu": "嫁則女之事畢矣。封亦公子之終也。"
                },
                {
                    "paragraph": "今王願封公子，百官持職。",
                    "zhushu": "持，猶守也。封無功者，争之職也。"
                },
                {
                    "paragraph": "群臣効忠曰：公子無功不當封。今王之以公子爲質也，且以爲公子功也，",
                    "zhushu": "𥙷曰：一本且以爲公子功而封之也。姚同。"
                },
                {
                    "paragraph": "而太后弗聽，臣是以知人主之不愛丈夫子獨甚也。且太后與王幸而在，故公子貴。太后千秋之後，王棄國家而太子即位，公子賤於布衣。故非及太后與王封公子，則公子終身不封矣。太后曰：老婦不知長者之計。乃命公子乗車制衣爲行具。",
                    "zhushu": "𥙷曰：此與觸讋諌趙威后同。戰國所載事多如此，然觸讋言尤婉切，所以人多稱之。",
                    "type": 2
                },
                {
                    "paragraph": "或獻書燕王。燕",
                    "zhushu": "𥙷曰：一本無此燕字，姚同。"
                },
                {
                    "paragraph": "王而不能自恃，",
                    "zhushu": "弱國必得援。"
                },
                {
                    "paragraph": "不惡卑名以事強，事強可以令國安長，乆萬世之善計也。",
                    "zhushu": "𥙷。"
                },
                {
                    "paragraph": "以事強而不可以爲萬世，則不如合弱。將奈何？合弱而不能如一，",
                    "zhushu": "以不一爲無，如之何。"
                },
                {
                    "paragraph": "此臣之所以爲山東苦也。比目之魚，",
                    "zhushu": "爾雅：東方有比目魚，不比不行謂之鰈。"
                },
                {
                    "paragraph": "不相得則不能行，故古人稱之，以其合兩而如一也。今山東合弱而不能如一，是山東之智不如魚也。又譬如車士之引車也，三人不能行，索二人五人而車因行矣。今山東三國弱",
                    "zhushu": "蓋韓、魏、趙也。"
                },
                {
                    "paragraph": "而不能敵秦，索二國，因能勝秦矣。然而山東不知相索者，智故不如車士矣。胡與越人言語不相知，志意不相通，同舟而凌波，至其相救助如一也。今山東之相與也，如同舟而濟，秦之兵至，不能相救助如一，智又不如胡、越之人矣。三物者，",
                    "zhushu": "物猶事。"
                },
                {
                    "paragraph": "人之所能爲也。山東主",
                    "zhushu": "補曰。一本主上有之字。"
                },
                {
                    "paragraph": "遂不悟。此臣之所爲山東苦也，願大王之熟慮之也。山東相合之主者，不惡",
                    "zhushu": "補："
                },
                {
                    "paragraph": "卑名，之國者可長存，",
                    "zhushu": "言山東欲存，惟不羞自卑者可也。"
                },
                {
                    "paragraph": "之卒者",
                    "zhushu": "之，猶其也。卒，猝。同𥙷曰：疑當以三者字句，不然，卒者下有缺文。"
                },
                {
                    "paragraph": "出士以戍韓、梁之西邊，此燕之上計也。不急爲此，國必危矣。王必大憂。今韓梁趙三國巳合矣，秦見三𣈆之堅也，必南伐楚。趙見奏之伐楚也，必攻燕。",
                    "zhushu": "𥙷曰：一本必北攻姚同。"
                },
                {
                    "paragraph": "物固有勢異而患同者。秦之伐韓，故中山亡。",
                    "zhushu": "秦不暇救，故趙亡之。正曰：秦非助中山者，𥙷曰：一本之伐作乆伐，下句同。姚並同。○按：趙䇿、蘇厲曰：楚人乆伐而中山亡。魏䇿曰：中山恃齊、魏以輕趙，齊、魏伐楚而趙亡中山。大事記謂楚與魏連兵，中山失助而亡。史稱主父與齊、燕共㓕中山，則齊非中山與囯也。愚謂中山近魏，二囯相善，信矣。趙與齊、燕㓕，中山乃年表惠文四年所書，巳與世家差一年。且趙之有事中山乆矣。自武靈十九年胡服以來，攻城畧城，無歲無之，何至此而始、今齊、燕㓕之邪？而秦、韓、齊、魏伐楚，敗唐昧、重丘，當武𤫊二十五年。是年趙年表書攻中山，通鑑綱目書中山君奔齊，齊䇿稱中山君臣於齊。盖四國伐楚而趙不與，趙得以攻中山而亡之，其君遂出。奔也。史所載與䇿合者，莫明於此。中山君且奔齊，則與齊共滅之言未可㩀。秦、韓、齊、魏共伐楚，則所謂楚、魏連兵，非此年齊䇿？曰齊、燕戰而趙氏兼中山，則史記之言有誤，大事，記或未察也。今燕䇿又謂秦伐韓，故中山亡，則韓亦助中山者，是年秦伐韓取穰，豈其事歟？愚甞！因此䇿與齊䇿、陳軫合，三𣈆事同，而辨中山非至惠文三年始亡，特迁其王爾。以此數䇿觀之，尤信。"
                },
                {
                    "paragraph": "今秦之伐楚，燕必亡。",
                    "zhushu": "趙亡之。"
                },
                {
                    "paragraph": "臣𥨸爲王計。不如以兵南合三𣈆，約戍韓、梁之西邊。山東不能堅爲此，此必皆亡。燕果以兵南合三𣈆也，",
                    "zhushu": "此三年與楚三𣈆攻秦，彪謂此三物，喻從之精者也。故雖子噲庸主，亦能感動。惜乎言猶在耳，而諸侯之心巳變矣。此豈非天亡之哉！正曰：此章當是昭王時說見齊䇿秦伐魏章下。",
                    "type": 2
                },
                {
                    "paragraph": "燕王噲旣立，蘇秦死於齊。蘇秦之在燕也，與其相子之爲婚，而蘇代與子之交。及蘇秦死，而齊閔",
                    "zhushu": "元作宣。下。並同。"
                },
                {
                    "paragraph": "宣",
                    "zhushu": "正曰：通鑑大事記：赧王二年，齊湣王元年，齊伐燕，子之子噲死。在赧王元年，正宣王時事。䇿與孟子合，甚明辯。見秦䇿。"
                },
                {
                    "paragraph": "王復用蘇代。燕噲三年，與楚三𣈆攻秦，不勝而還。子之相燕，貴重，主斷。蘇代爲齊使於燕，燕王問之曰：齊",
                    "zhushu": "衍宣字。"
                },
                {
                    "paragraph": "宣王何如？對曰：必不霸。燕王曰：何也？對曰：不信其臣。蘇代欲以激燕王以厚任子之也。於是燕王大信子之。子之因遺蘇代百金，聽其所使。鹿毛壽",
                    "zhushu": "鹿盖鉅鹿夀之所居。補曰：徐廣云：一作暦毛。甘陵縣本名厝。索𨼆云：春秋後語亦作暦。韓子作潘壽。"
                },
                {
                    "paragraph": "謂燕王曰：不如以國讓子之。人謂堯賢者，以其讓天下於許由，由必不受，有讓天下之名，實不失天下。今王以國讓相子之，子之必不敢受，是王與堯同行也。燕王因舉國屬子之，",
                    "zhushu": "屬，猶付與。"
                },
                {
                    "paragraph": "子之大重。或曰：禹授益而以啓人爲吏，",
                    "zhushu": "以啓臣爲益吏。"
                },
                {
                    "paragraph": "及老，而以啓爲不足任天下，傳之益也。啓與友黨",
                    "zhushu": "𥙷曰：姚本支黨。"
                },
                {
                    "paragraph": "攻益而奪之天下，是禹名傳天下於益也，",
                    "zhushu": "𥙷曰：一本無也字。"
                },
                {
                    "paragraph": "其實令啓自取之。今王言屬國子之，而吏無非太子人者，是名屬子之，而太子用事。王因收印，自三百里石吏而効之子之。",
                    "zhushu": "補曰：大事記以石計禄，始見于此。"
                },
                {
                    "paragraph": "子之南面行王事，而噲老",
                    "zhushu": "以老自休。"
                },
                {
                    "paragraph": "不聽政，顧爲臣，國事皆决子之。子之三年，燕國大亂，百姓恫怨。將軍市被太子平謀，將攻子之。儲子",
                    "zhushu": "見離婁下，正曰：何以知即此人？"
                },
                {
                    "paragraph": "謂齊閔宣王：因而仆之，破燕必矣。王因令人謂太子平曰：寡人聞太子之義，將廢私而立公，飭君臣之義，",
                    "zhushu": "飭，戒也。猶正。"
                },
                {
                    "paragraph": "正父子之位。寡人之國小，不足先後。",
                    "zhushu": "𥙷曰：正義云：先、後並去聲。"
                },
                {
                    "paragraph": "雖然，則唯太子所以令之。太子因數黨聚衆，將軍市被圍公宫，攻子之，不克，将軍市被及百姓乃反攻太子平，将軍市被死以殉國。搆難數月，死者數萬衆。燕人恫怨，",
                    "zhushu": "元作"
                },
                {
                    "paragraph": "恐",
                    "zhushu": "𥙷，曰，姚作怨。"
                },
                {
                    "paragraph": "百姓離意。孟軻謂齊閔宣王曰：今伐燕，此文武之時，不可失也。",
                    "zhushu": "𥙷曰：此當時所謂孟子勸斉伐燕者也。使無孟子之書，則人将此言之信乎？要之，聖賢决無是事也。推此，則凡後世之誣罔聖賢而無徴者可知。"
                },
                {
                    "paragraph": "王因令章子将五都之兵，",
                    "zhushu": "都大邑𥙷曰：索隠云：五都即斉也。臨淄是五都之一。"
                },
                {
                    "paragraph": "以因北地之衆",
                    "zhushu": "斉之北，近燕。"
                },
                {
                    "paragraph": "以伐燕。士卒不戰，城門不閉，燕王噲死，齊大勝。燕子之亡二年，而燕人立太",
                    "zhushu": "元作公。"
                },
                {
                    "paragraph": "公",
                    "zhushu": "𥙷曰。當作太史有。"
                },
                {
                    "paragraph": "子平，是爲燕昭王",
                    "zhushu": "記三年有彪謂王噲，七囯之愚主也，惑蘇代之淺說，貪尭之名，惡禹之實，自令身死囯破，盖無足筭。齊閔所以請太子者，近於興㓕繼絶矣，而天下不以其言信其心。盖名實者，天下之公器也，豈可以虚稱矯舉而得哉？故齊閔之勝，適足以動天下之兵，而速臨淄之敗也。正曰：大事記云：之噲，安知所謂尭舜者㦲？彼子之之徒借是名以篡囯子噲特爲說客所愚耳。方子之未得囯也。則說以尭譲許由。由不受有譲天下之名。實不失天下。噲於是乎以燕讓。及子之既得囯也。則又說以禹不如尭薦益而以啓人爲吏。已而攻益，奪其囯噲，於是乎收三百石吏以上而効之，其愚至此，尚足論乎。後世因此，遂有不可慕虚名受實禍之論。是論肆行，則利禄之外無非虚名，妨吾利禄者無非實禍，人紀㓕矣。此君子之所懼也，欲不惑者，其唯知實理乎。",
                    "type": 2
                },
                {
                    "paragraph": "𥘉。蘇秦弟厲因燕質子而求見齊王。",
                    "zhushu": "閔。"
                },
                {
                    "paragraph": "齊王怨蘇秦，",
                    "zhushu": "秦爲燕謀齊故。"
                },
                {
                    "paragraph": "欲囚厲，燕質子爲謝，乃已，遂委質為臣。燕相子之與蘇代婚，而欲得燕權，乃使蘇代侍，",
                    "zhushu": "元作持。"
                },
                {
                    "paragraph": "持",
                    "zhushu": "補曰：史作侍。"
                },
                {
                    "paragraph": "質子於齊。齊使代報燕，燕王噲問曰：齊王其霸乎？曰：不能。曰：何也？曰：不信其臣。於是燕王專任子之巳而譲位，燕大亂。齊伐燕，殺王噲子之。燕立昭王，而蘇、代、厲遂不敢入燕，皆終歸齊，齊善待之。蘇代過魏，魏爲燕執代。齊使人謂魏王",
                    "zhushu": "哀正曰㐮。"
                },
                {
                    "paragraph": "曰：齊請以宋封涇陽君，秦不受。秦非不利有齊而得宋地也，不信齊王與蘇子也。今齊、魏不和如此其甚，則齊不欺秦，",
                    "zhushu": "秦所以不信齊，疑其合魏也。"
                },
                {
                    "paragraph": "秦信齊，齊秦合涇陽有宋地，非魏之利也。故王不如東蘇子，",
                    "zhushu": "使歸齊。"
                },
                {
                    "paragraph": "秦必疑而不信蘇子矣。",
                    "zhushu": "疑其合齊、魏。"
                },
                {
                    "paragraph": "齊秦不合，天下無變，",
                    "zhushu": "五、囯無秦之兵。"
                },
                {
                    "paragraph": "伐齊之形成矣。",
                    "zhushu": "時齊、魏相惡，故云。"
                },
                {
                    "paragraph": "於是出蘇代。代",
                    "zhushu": "𥙷𥙷曰：史復有代字。"
                },
                {
                    "paragraph": "之宋，宋善待之。",
                    "zhushu": "𥙷曰：此䇿自蘇代過魏以下，又見魏䇿，疑自爲一章而複出。姚本别提行。",
                    "type": 2
                },
                {
                    "paragraph": "昭王",
                    "zhushu": "噲子𥙷曰名平元年，赧王四年庚戍。",
                    "type": 2
                },
                {
                    "paragraph": "張儀爲秦破從連横謂燕王曰：",
                    "zhushu": "𥙷曰儀。說在昭元年。"
                },
                {
                    "paragraph": "大王之所親莫如趙。昔趙王",
                    "zhushu": "元作王，㐮子也。"
                },
                {
                    "paragraph": "王",
                    "zhushu": "正曰：魏䇿稱㐮子，謂㐮王。即此𩔖。"
                },
                {
                    "paragraph": "以其姊爲代王妻，欲并代，約與代王遇於勾注之塞。",
                    "zhushu": "𥙷曰：勾注見趙䇿。"
                },
                {
                    "paragraph": "乃令工人作爲金斗，長其尾，",
                    "zhushu": "𥙷曰：索隐云：凡方者為斗，若安長柄則名枓。尾即斗之柄，其形若刃者是也。按韻書斗、枓音同，索、𨼆皆云主。"
                },
                {
                    "paragraph": "令之可以擊人。與代王飲而隂，告厨人曰：即酒酣樂，進𤍠歠。",
                    "zhushu": "飲也。"
                },
                {
                    "paragraph": "即因反斗擊之。於是酒酣樂，進取𤍠歠，厨人進斟羮，",
                    "zhushu": "斟，注也。𥙷曰：即酒酣樂，請進𤍠歠句。於是酒酣樂，進取𤍠歠句。正曰索𨼆云𤍠而啜之，是羮也。斟謂羮汁，故名汁日斟。"
                },
                {
                    "paragraph": "因反斗而擊代王，殺之，王腦塗地。",
                    "zhushu": "塗猶汚𥙷曰：一本反斗而擊之，代王腦塗地。正義云：反斗，倒柄擊也。"
                },
                {
                    "paragraph": "其姊聞之，摩笄以自刺也，",
                    "zhushu": "笄，簮也。"
                },
                {
                    "paragraph": "故至今有摩笄之山，天下莫不聞。",
                    "zhushu": "𥙷曰：正義云：摩笄山在蔚州飛狐縣東北百五十里。○事亦見趙世家。大事記。元王元年，晉趙無恤滅代。解題：代，北狄之别也。其囯在今蔚州。史記誤以簡子卒在貞定王十一年，十二年㓕代。今從外紀。古文又云：㐮子夏屋之役，見史記。行如虎狼。盖生於兼并無親之囯，而承簡子貪暴之規，遂以爲臨大利，決大計，非用仁義之所也。"
                },
                {
                    "paragraph": "夫趙王",
                    "zhushu": "武靈。"
                },
                {
                    "paragraph": "之狼戾無親，",
                    "zhushu": "暴矣如狼。"
                },
                {
                    "paragraph": "大王之所明見知也。且以趙王爲可親邪？趙興兵而攻燕，再圍燕都而刼大王。",
                    "zhushu": "趙、燕記皆不書。"
                },
                {
                    "paragraph": "大王割十城乃𨚫以謝趙王，巳入朝黽池，",
                    "zhushu": "𥙷曰：一本今趙、王、姚同。"
                },
                {
                    "paragraph": "効河間以事秦。今大王不事秦，",
                    "zhushu": "𥙷曰：一本此句無今字，姚同。"
                },
                {
                    "paragraph": "秦下甲雲中、九原，驅趙而攻燕，則易水、長城非王之有也。",
                    "zhushu": "濟北。盧注云：東至海，盖亦距燕云。正曰易水，見前章。正義云：長城在易州界。"
                },
                {
                    "paragraph": "且今時趙之於秦，猶郡縣也，不敢妄興師以征伐。今大王事秦，秦王",
                    "zhushu": "昭。"
                },
                {
                    "paragraph": "必喜，而趙不敢妄動矣。是西有強秦之援，而南無齊、趙之患，是故願大王之熟計之也。燕王曰：寡人蠻夷僻處，雖大男子裁如嬰兒，",
                    "zhushu": "𥙷曰裁。史註：音在，僅也。"
                },
                {
                    "paragraph": "言不足以求正謀，不足以决事。今上客幸而教之，請奉社稷，西面而事秦，獻常山之尾",
                    "zhushu": "𥙷曰：尾猶末也。恒山之東。"
                },
                {
                    "paragraph": "五城",
                    "zhushu": "傳有在楚、韓、齊、趙後，彪謂燕昭賢智主也，非儀此說能震動。且人之性禀，有父子不相肖者，自襄至武、靈七八傳矣，而欲以其狼戾無親例之，人豈信之哉？然而燕昭之聽之也卑。甚。盖拊摩新附之民，勢未可以有事，又諸囯從之者衆，故為卑辭以紓其囯，是儀之横，有天幸也。加之數年收集繕治有其緒，則若云者，固昭王之所乗而棄者。史言蘇代復重燕，燕使約從如𥘉，此昭王之素所蓄積也。",
                    "type": 2
                },
                {
                    "paragraph": "宫他為燕使魏，魏不聽，留之數月。客謂魏王",
                    "zhushu": "哀正曰：無考。"
                },
                {
                    "paragraph": "曰：不聽燕使，何也？曰：以其亂也。對曰：湯之伐桀，欲其亂也。故大亂者可得其地，小亂者可得其寳。今燕客之言曰：",
                    "zhushu": "客即他。"
                },
                {
                    "paragraph": "事苟可聽，雖盡寳地，猶為之也。王何為不見？",
                    "zhushu": "𥙷曰：西周等䇿有宫，他未知即此人否○事苟可聽云云，語燕客之言，以利誘王，使見之也。"
                },
                {
                    "paragraph": "魏王說，因見燕客而遣之。",
                    "zhushu": "彪謂，是客也，以鄰囯為壑者也，彼惡知所謂天下為度者乎？",
                    "type": 2
                },
                {
                    "paragraph": "燕昭王收破燕，後即位，卑身厚幣以招賢者，欲将",
                    "zhushu": "𥙷曰：一本此有以字，姚同。"
                },
                {
                    "paragraph": "報讎，故徃見郭隗",
                    "zhushu": "𥙷曰：五罪友。"
                },
                {
                    "paragraph": "先生曰：齊因孤國之亂而襲破燕，孤極知燕小，力",
                    "zhushu": "補曰：一本此有少字，姚同。"
                },
                {
                    "paragraph": "不足以報，然得賢士與共國，以雪先王之耻，孤之𩓑也。",
                    "zhushu": "記有此文。"
                },
                {
                    "paragraph": "敢問以國報讎者奈何。郭隗先生對曰。帝者與師處。王者與友䖏。覇者與臣處，亡國與役處。",
                    "zhushu": "役，僕役。"
                },
                {
                    "paragraph": "詘指而事之，",
                    "zhushu": "屈，柱也。正曰屈也。猶言折節。"
                },
                {
                    "paragraph": "北面而受學，則百已者至。先趨而後息，",
                    "zhushu": "先彼而趨，後之而息。"
                },
                {
                    "paragraph": "先問而後嘿，則十巳者至。人趨則若巳者至。",
                    "zhushu": "補曰：一本人趍已趍，是，姚同。"
                },
                {
                    "paragraph": "馮几㩀杖，",
                    "zhushu": "馮，㩀也。"
                },
                {
                    "paragraph": "眄視指使，則厮",
                    "zhushu": "補曰：音斯。"
                },
                {
                    "paragraph": "役之人至。若恣睢𡚒擊，",
                    "zhushu": "睢仰目正曰恣。睢，暴戻也。後荀或傳註。暴怒貌。睢，香萃反。唐史音雖。"
                },
                {
                    "paragraph": "呴藉叱咄，",
                    "zhushu": "呴呵藉踐也。當從足。集韻：咄，呵也。正曰呴呼、俱呼，具二反。咄，都活反。下言叱咄上有呴字爲復。呴藉義亦不類，當是跔藉，見韓策，釋爲跳躍，此謂跳躍蹈藉也。"
                },
                {
                    "paragraph": "則徒𨽾之人至矣。此古服道致士之法也。",
                    "zhushu": "服，猶事事有道者。"
                },
                {
                    "paragraph": "王誠愽選國中之賢者而朝其門下，天下聞王朝其賢臣，天下之士必趨於燕矣。昭王曰：寡人將誰朝而可？郭隗先生曰：臣聞古之君人，有以千金求千里馬者，三年不能得。㳙人",
                    "zhushu": "謁者也。正曰：楚世家：㳙人見囯語。韋昭云：今之中㳙。漢書顔注：中㳙，官名，居中而㳙㓗也。如淳云：主通書謁出入命也。"
                },
                {
                    "paragraph": "言於君曰：請求之。君遣之，三月得千里馬，馬已死，買其首五百金，反以報君。君大怒曰：所求者生馬，安事死馬而捐五百金。㳙人對曰：死馬且買之五百金，况生馬乎？天下必以王爲能市馬，馬今至矣。於是不能期年，千里馬之至者三。",
                    "zhushu": "記無之。"
                },
                {
                    "paragraph": "今王誠欲致士，先從隗始，隗且見事，况賢於隗者乎？豈逺千里哉！於是昭王爲隗築宫而師之。樂毅自魏徃，鄒衍自齊徃，劇辛自趙徃，士爭湊燕。燕王弔死問生，與百姓同其甘苦。二十八年，國殷冨，士卒樂佚輕戰。於是遂以樂毅爲上將軍，與秦、楚、三晋合謀以伐齊。齊兵敗，閔王出走於外，燕兵獨追北，入至臨淄，盡取齊寳，燒其宫室宗廟。齊城之不下者，唯獨莒、即墨。",
                    "zhushu": "記同。彪謂燕昭、郭隗皆三代人也，欲爲囯雪耻，君臣問對無他言，專欲得賢士而事之，此無競惟人之𧨏也。欲無與，得乎哉？臣役之對，天下之格言；市馬之喻，萬世之美談，太史公獨何爲削之？亦異於孔氏删修之法矣。正曰：立囯用賢，固三代之道，未可即以爲三代之人。太史公固爲踈畧，然孔氏删修之法則不係此。𥙷曰：大事記觧題。引囯䇿說苑云云。今按：說苑文小異，鴞冠子愽選篇亦用隗言，此則栁宗元所謂僞書取以充入者也。"
                },
                {
                    "paragraph": "客謂燕王曰：齊南破楚，西屈秦，用韓、魏之兵，燕、趙之衆猶鞭筴也。",
                    "zhushu": "御諸囯如馬。"
                },
                {
                    "paragraph": "使齊北靣伐燕，即雖五燕弗能當。王何不隂出，使",
                    "zhushu": "密遣使者。"
                },
                {
                    "paragraph": "散游士，頓齊兵，",
                    "zhushu": "頓勞敝之也。"
                },
                {
                    "paragraph": "敝其衆，使世世無患。燕王曰：假寡人五年，寡人得其志矣。蘇子曰：請假王十年。燕王說，奉蘇子車十五乗，",
                    "zhushu": "𥙷曰：姚本五十乘，是。"
                },
                {
                    "paragraph": "南使於齊。謂齊王",
                    "zhushu": "閔。"
                },
                {
                    "paragraph": "曰：齊南破楚，西屈秦，用韓、魏之兵，燕、趙之衆，猶鞭筴也。臣聞當世之舉王，",
                    "zhushu": "與起之。王𥙷曰。舉字恐因下誤衍。"
                },
                {
                    "paragraph": "必誅暴正亂，舉無道，",
                    "zhushu": "五旬舉之之舉。"
                },
                {
                    "paragraph": "攻不義。今宋王",
                    "zhushu": "君偃。"
                },
                {
                    "paragraph": "射天笞地，鑄諸侯之𧰼，使侍屏匽，",
                    "zhushu": "屏厠也。當作并匽路厠。𥙷曰：周礼宮人爲井匽。注：井，漏井，所以受水。療。鄭司農云：匽，路厠也。鑄諸侯之𧰼，即後章秦王所謂宋王無道，爲木人以𧰼寡人，射其靣者。"
                },
                {
                    "paragraph": "展其臂，彈其鼻，此天下之無道不義，而王不伐，王名終不成。",
                    "zhushu": "𥙷曰：大事記云：齊之伐宋也，蘇代實啓之，引䇿曰今宋王無道云云。"
                },
                {
                    "paragraph": "且夫宋，中國膏腴之地，鄰民之所處也。",
                    "zhushu": "齊民鄰宋者處之。"
                },
                {
                    "paragraph": "與其得百里於燕，不如得十里於宋。伐之，名則義，實則利。王何爲弗爲？齊王曰：善。遂興兵伐宋，三覆宋，宋遂舉。燕王聞之，絶交於齊，率天下之兵以伐齊。大戰一，小戰再，頓齊國成其名。故曰：因其強而強之，乃可折也；因其廣而廣之，乃可缺也。",
                    "zhushu": "彪謂聽言亦難矣。蘇子所以告齊王，天下之正𧨏也，齊用之不旋踵，而招天下之兵。故有事於天下者，不可以人之言求，後已而已。已無罪而後可以誅人之罪，已無釁而後可以乗人之釁。正曰：宋固可伐矣。齊之伐宋，猶孟子所謂以燕伐燕。不行仁政，動天下之兵者也。蘇代曰：王不伐王，名終不成。伐之名則義，實則利，此豈天下之正誼哉？",
                    "type": 2
                },
                {
                    "paragraph": "齊伐宋，",
                    "zhushu": "此二十七年。"
                },
                {
                    "paragraph": "宋急，蘇代乃遺燕昭王書曰：夫列在萬乗而寄質於齊，",
                    "zhushu": "寄，猶委也。一說如質子寄寓。"
                },
                {
                    "paragraph": "名卑而權輕。奉",
                    "zhushu": "元作秦。"
                },
                {
                    "paragraph": "秦、",
                    "zhushu": "𥙷曰：史作奉萬乗助齊。"
                },
                {
                    "paragraph": "齊助之伐宋，民勞而實費。破宋，殘楚淮北，",
                    "zhushu": "楚之淮北，宋鄰也。宋破則此地殘，𥙷曰此已取淮，此明矣。下文又曰必反宋地，而歸楚之淮北。"
                },
                {
                    "paragraph": "肥大齊，",
                    "zhushu": "肥，亦大也。"
                },
                {
                    "paragraph": "讎強而國弱也。此三者，皆國之大敗也，而足下行之，將欲以除害取信於齊也。",
                    "zhushu": "宋者齊之害，"
                },
                {
                    "paragraph": "而齊未加信於足下，而忌燕也愈甚矣。然則足下之事齊也，失所爲矣。夫民勞而實費，又無尺寸之功，破宋肥讎，而世負其禍矣。",
                    "zhushu": "負，猶荷。"
                },
                {
                    "paragraph": "足下以宋加淮北，強萬乗之國也，",
                    "zhushu": "宋，五千乗國也，又加之淮北，則萬乗而強。"
                },
                {
                    "paragraph": "而齊并之，是益一齊也。北夷",
                    "zhushu": "齊之北國，正曰。索𨼆云：北夷，謂山北狄附齊者。正義云：齊桓公伐山戎。"
                },
                {
                    "paragraph": "方七百里，加之以魯、衛，",
                    "zhushu": "言齊因舉宋，且并此數國。"
                },
                {
                    "paragraph": "此所謂強萬乗之國也，而齊并之，是益二齊也。夫一齊之強，而燕猶不能支也，今乃以三齊臨燕，其禍必大矣。雖然，臣聞智者之舉事也，轉禍而爲福，因敗而成功者也。齊人紫敗素也，",
                    "zhushu": "敗，猶惡也。素，白繒染爲紫。"
                },
                {
                    "paragraph": "而賈十倍；越王勾踐棲於會稽，而後殘呉霸天下。此皆轉禍而爲福，因敗而爲功者也。今王若欲轉禍而爲福，因敗而爲功乎？則莫如遥霸齊而厚尊之，使之盟於周室，",
                    "zhushu": "背秦而受使齊主盟。補曰：一本使使盟於。"
                },
                {
                    "paragraph": "盡焚天下之秦符。約曰：夫上計破秦，其次長賔客秦。秦挾賔客以待破，",
                    "zhushu": "挾，如挾長之挾，秦挾賔客本欲并天下，而反見破，故必患。正曰：姚本長賔之秦，更長賔之秦挾賔以待破，史文爲是。按魏䇿有此文法，賔即擯，二客字因賔字誤衍。"
                },
                {
                    "paragraph": "秦王",
                    "zhushu": "昭。"
                },
                {
                    "paragraph": "必患之。秦五世以結諸侯，今爲齊下。秦王之志苟得窮齊，不憚以一國都爲功。",
                    "zhushu": "將割以賂與國。"
                },
                {
                    "paragraph": "然而王何不使布衣之人以窮齊之說說秦，謂秦王曰：燕、趙破宋，肥齊，尊齊而爲之下者，燕、趙非利之也，弗利而勢爲之者，何也？以不信秦王也。今王何不使可以信者接收燕、趙，令涇陽君、若髙陵君",
                    "zhushu": "二君，秦所重，天下信之。"
                },
                {
                    "paragraph": "先於燕、趙，秦有變，",
                    "zhushu": "謂背二國。"
                },
                {
                    "paragraph": "因以爲質，則燕、趙信秦矣。秦爲西帝，趙爲中帝，燕爲北帝，立爲三帝而令諸侯。韓、魏不聽則秦伐之，齊不聽則燕、趙伐之，天下孰敢不聽？天下服聽，因驅韓、魏以攻齊，曰：必反宋地而歸楚之淮北。夫反宋地而歸楚之淮北，燕、趙之所同利也；並立三帝，燕、趙之所同願也。夫實得所利，名得所願，則燕、趙之棄齊也，猶釋敝躧。",
                    "zhushu": "革履也。當作蹝。正曰躧。所綺反。說文。舞履也。徐云。謂足根不正。納履也。引漢志邯鄲女跕。躧字與蹝屣通。"
                },
                {
                    "paragraph": "今王之不收燕、趙，則齊霸必成矣。諸侯戴齊而王獨弗從也，是國伐也；",
                    "zhushu": "秦受齊伐。"
                },
                {
                    "paragraph": "諸侯戴齊而王從之，是名卑也。王不收燕、趙，名卑而國危；王收燕、趙，名尊而國寜。夫去尊寧而就卑危，智者不爲也。秦王聞若說也，必如刺心。",
                    "zhushu": "言其切巳正曰心痛如刺"
                },
                {
                    "paragraph": "然",
                    "zhushu": "𥙷曰然。字句可。"
                },
                {
                    "paragraph": "則王何不務使智士以若此言說秦，秦伐齊必矣。夫取秦，上交也；伐齊，正利也。尊上交，務正利，聖王之事也。燕昭王善其書，曰：先人嘗有德蘇氏，",
                    "zhushu": "資、秦合從。"
                },
                {
                    "paragraph": "子之之亂，而蘇氏去燕。燕欲報讎　於齊，非蘇氏莫可。乃召蘇氏，",
                    "zhushu": "王噲䇿言魏出之之宋，宋善待之，今在宋也。正曰：按此䇿文，盖齊巳㓕宋取楚淮北之後，勸之尊齊擯秦，而說秦以伐齊，非將伐宋時事也。䇿云：蘇代過魏，魏爲燕執之，齊使人說魏出代，代之宋，宋善待之。史遂以此策首語接其下。且史紀代事，前後固多誤，如舉五千乗云云，以爲說子噲之𩔖代爲燕間，齊歡之伐宋，見於策者可考矣。是宋未㓕時，代已至燕，豈至此時尚留宋而爲之說燕哉？此策不能無舛，而史尤失之也。"
                },
                {
                    "paragraph": "復善待之，與謀伐齊，竟破齊，閔王出走。",
                    "zhushu": "代傳有：",
                    "type": 2
                },
                {
                    "paragraph": "蘇代謂燕昭王曰：今有人於此，孝如曾參、孝已，信如尾生髙，廉如鮑焦、史鰌，",
                    "zhushu": "衛卿子魚。"
                },
                {
                    "paragraph": "兼此三行以事王，奚如？王曰：如是足矣。對曰：足下以爲足，則臣不事足下矣。臣且處無爲之事，歸耕乎周之上地，耕而食之，織而衣之。王曰：何故也？對曰：孝如曾參、孝已，則不過養其親耳；信如尾生髙，則不過不欺人耳；廉如鮑焦、史鰌，則不過不𥨸人之財耳。今臣爲進取者也，臣以爲廉不與身俱逹，",
                    "zhushu": "不苟取，故多窮。"
                },
                {
                    "paragraph": "義不與生俱立。仁義者，自完之道也，非進取之術也。王曰：自憂不足乎？",
                    "zhushu": "憂亦完也。不完則憂，故曰完，又曰憂。"
                },
                {
                    "paragraph": "對曰：以自憂爲足，則秦不出殽塞，齊不出營丘，楚不出䟽章，",
                    "zhushu": "地缺。"
                },
                {
                    "paragraph": "三王代位，五伯改政，皆以不自憂故也。若自憂而足，則臣亦周之負籠耳，",
                    "zhushu": "籠竹器。"
                },
                {
                    "paragraph": "何爲煩大王之廷邪？",
                    "zhushu": "煩。𡨚也。"
                },
                {
                    "paragraph": "昔者楚取章武，",
                    "zhushu": "屬渤海。"
                },
                {
                    "paragraph": "諸侯北面而朝；秦取西山，諸侯西面而朝。曩者使燕母去周室之上，",
                    "zhushu": "去，猶失也。上，上地。燕盖甞攻得而不取也。正曰：此句未詳，恐註非。"
                },
                {
                    "paragraph": "則諸侯不爲别駕而朝矣。",
                    "zhushu": "言同軌而朝燕，與朝秦楚同。"
                },
                {
                    "paragraph": "臣聞之，善爲事者，先量其國之大小，而揆其兵之強弱，",
                    "zhushu": "揆，度也。"
                },
                {
                    "paragraph": "故功可成而名可立也。不能爲事者，不先量其國之大小，不揆其兵之強弱，故功不可成而名不可立也。今主有東嚮伐齊之心，而愚臣知之。王曰：子何以知之？對曰：矜㦸砥劔",
                    "zhushu": "矜矛柄㦸，盖爲矜施戟。砥，柔石，所以礪也。"
                },
                {
                    "paragraph": "登丘，東嚮而歎，是以愚臣知之。今夫烏獲舉千鈞之重，行年八十而求扶持。故齊雖強國也，西勞於宋，南罷於楚，則齊軍可敗，而河間可取。燕王曰：善。吾請拜子爲上卿，奉子車百乗。子以此爲寡人東游於齊，",
                    "zhushu": "爲燕間齊。"
                },
                {
                    "paragraph": "何如？對曰：足下以愛之故與，",
                    "zhushu": "𥙷曰與，平聲。姚本下復有則字。"
                },
                {
                    "paragraph": "何不與愛？子與諸舅、叔父、負床之孫",
                    "zhushu": "負言背𠋣床立，未能行也。"
                },
                {
                    "paragraph": "不得，",
                    "zhushu": "此屬皆不得不處與車。"
                },
                {
                    "paragraph": "而乃以與無能之臣，何也？王之論臣何如人哉？今臣之所以事足下者，忠信也。恐以忠信之故，見罪於左右。王曰：安有爲人臣盡其力，竭其能而得罪者乎？對曰：臣請爲王，譬昔周之上地甞有之，其丈夫宦三年不歸，其妻愛人。其所愛者曰：子之丈夫來，則且奈何乎？其妻曰：勿憂也，吾巳爲藥酒而待其來矣。已而其丈夫果來，於是因令其妾酌藥酒而進之。其妾知之，半道而立，慮曰：吾以此飲吾主父，則殺吾主父；以此事告吾主父，則逐吾主母。與殺吾主",
                    "zhushu": "𥙷補曰：此冝有主字。"
                },
                {
                    "paragraph": "父，逐吾主母者，寜佯躓而覆之。",
                    "zhushu": "躓，跲也。"
                },
                {
                    "paragraph": "於是因佯僵而仆之。其妻曰：爲子之逺行來之故爲羙酒。今妾奉而仆之，其丈夫不知，縳其妾而笞之。故妾所以笞者，忠信也。今臣爲足下使於齊，恐忠信不諭於左右也。臣聞之曰：萬乗之主不制於人臣，十乗之家不制於衆人。匹夫徒歩之士不制於妻妾，而又况於當時之賢主乎？臣請行矣，願足下之無制於群臣也。",
                    "zhushu": "補曰：此策說見前蘇秦章。",
                    "type": 2
                },
                {
                    "paragraph": "燕王謂蘇代曰：寡人甚不喜訑者言也。",
                    "zhushu": "㳘州謂欺曰訑，補曰訑徒。案：反或作誕。"
                },
                {
                    "paragraph": "蘇代對曰：周地賤媒，爲其兩譽也。之男家曰女羙，之女家曰男羙。然而周之俗不自爲取妻。且夫處女無媒，老且不嫁，舎媒而自衒，敝而不售，",
                    "zhushu": "敝猶敗，無成事也。"
                },
                {
                    "paragraph": "順而無敗，售而不敝者，唯媒而巳矣。且事非權不立，非勢不成。夫使人坐受成事者，唯訑者耳。王曰：善矣。",
                    "zhushu": "彪謂訑亦君所惡，而實不可廢。古者使功、使過、使智、使愚，盖用人可也，處巳則否。正曰利誕謾之人以爲用，此不正之論也。使過之道，不𩔖使愚、使貪、使勇，亦謂御得其道耳，非此之謂也。",
                    "type": 2
                },
                {
                    "paragraph": "蘇代謂",
                    "zhushu": "元作爲。"
                },
                {
                    "paragraph": "爲奉陽君",
                    "zhushu": "此亦其後襲稱。正曰，說見趙䇿。"
                },
                {
                    "paragraph": "說燕於趙以伐齊，奉陽君不聽，乃入齊，",
                    "zhushu": "代入。"
                },
                {
                    "paragraph": "惡趙，令齊絶於趙。齊已絶於趙，因之燕，謂昭王曰：韓爲謂臣曰：人告奉陽君曰使齊不信趙者，蘇子也；令齊王",
                    "zhushu": "閔。"
                },
                {
                    "paragraph": "召蜀子",
                    "zhushu": "齊將正曰：無考。"
                },
                {
                    "paragraph": "使不伐宋者，",
                    "zhushu": "𥙷。"
                },
                {
                    "paragraph": "蘇子也；與齊王謀遁取秦以謀趙者，",
                    "zhushu": "遁，逃去也。言避秦兵。取，言與之合。正曰：即此䇿下文所云，臣以爲不若逃而去之，以韓、魏循自齊而爲之取秦，深結趙以勤之。"
                },
                {
                    "paragraph": "蘇子也；令齊守趙之質子以甲者，又蘇子也。請告子以請，齊",
                    "zhushu": "告子名不害，代請之，使爲巳請。齊正曰：無㩀妄引韓爲，謂代舉。或人告奉陽君之言。請者，或人之請爲趙言於齊也。"
                },
                {
                    "paragraph": "果以守趙之質子以甲，",
                    "zhushu": "果者必欲，告子如是。"
                },
                {
                    "paragraph": "吾必守子以甲，",
                    "zhushu": "言告子，不聽則然。正曰：謂告子，齊果守趙質子以甲，則吾將守子以甲。"
                },
                {
                    "paragraph": "其言惡矣。雖然，王勿患也。",
                    "zhushu": "人所告奉陽之言，於代爲惡，燕王善，代必患之。故代告王以無患，爲其亂齊、趙，所以利燕。"
                },
                {
                    "paragraph": "臣故知入齊之有趙累也。",
                    "zhushu": "言趙惡代。"
                },
                {
                    "paragraph": "出爲之以成所欲。",
                    "zhushu": "出者，𡚒不顧也。言知其有累而𡚒爲之，欲謂利燕。"
                },
                {
                    "paragraph": "臣死而齊大惡於趙。臣猶生也。今齊趙絶可大紛巳",
                    "zhushu": "紛，亂也。"
                },
                {
                    "paragraph": "持臣非張孟談也。",
                    "zhushu": "持，猶使𥙷曰持字疑特。"
                },
                {
                    "paragraph": "使臣也如張孟談也。齊趙必有爲智伯者矣。奉陽君告朱讙與趙足曰。",
                    "zhushu": "代稱奉陽之言，然二皆趙人。"
                },
                {
                    "paragraph": "齊王使公玉曰",
                    "zhushu": "齊人姓名正曰：一本公王。按字書三畫中近上者于方反，三畫匀者虞欲反，隷始如㸃，以别王字。新序有公玉丹、史公玉帶，則公玉姓也。此疑有缺誤。"
                },
                {
                    "paragraph": "命說",
                    "zhushu": "奉陽名𥙷曰：說即兊之訛。說見趙策。"
                },
                {
                    "paragraph": "曰必不反韓珉。今召之矣。",
                    "zhushu": "言故反前，下𩔖此。"
                },
                {
                    "paragraph": "必不任蘇子以事。今封而相之。必",
                    "zhushu": "元作令。"
                },
                {
                    "paragraph": "令不合燕，今以燕爲上交。吾所恃者順也，",
                    "zhushu": "公玉父名正曰。無考。鮑因下言有甚於其父，遂云爾。按趙策齊欲攻宋章以三𣈆刼秦，使順也甘之。恐即此人。"
                },
                {
                    "paragraph": "今其言變有甚於其父。順始與蘇子爲讎，見之如",
                    "zhushu": "元作知。"
                },
                {
                    "paragraph": "知無厲，",
                    "zhushu": "𥙷曰：無害也。"
                },
                {
                    "paragraph": "今賢之，兩之",
                    "zhushu": "兩謂封與相正曰賢之謂。以代爲賢，两之謂與。之並處。"
                },
                {
                    "paragraph": "已矣，吾無齊矣。",
                    "zhushu": "並述奉陽之言。"
                },
                {
                    "paragraph": "奉陽君之怒甚矣，",
                    "zhushu": "此代自言。"
                },
                {
                    "paragraph": "如齊王，",
                    "zhushu": "衍王字"
                },
                {
                    "paragraph": "王",
                    "zhushu": "𥙷曰：衍字。"
                },
                {
                    "paragraph": "之不信趙而小人奉陽君也，",
                    "zhushu": "待之爲小人。"
                },
                {
                    "paragraph": "因是而倍之。",
                    "zhushu": "音背，言燕宜然。正曰：言齊因是倍趙。"
                },
                {
                    "paragraph": "不以今時大紛之解而復合，則後不可奈何也。故齊趙之合，苟可循也，",
                    "zhushu": "循言順燕。"
                },
                {
                    "paragraph": "死不足以爲臣患，",
                    "zhushu": "代本以二國之合，必不順燕，今乃合而順之，故有死逃之罪。正曰：言二囯之合，必害於燕，苟順而無害，國之利也。故已之死逃榮辱皆不足論。"
                },
                {
                    "paragraph": "逃不足以爲耻，爲諸侯不足以爲臣榮，被髪自漆爲厲不足以爲臣辱。",
                    "zhushu": "𥙷曰：厲，史音頼。見秦䇿死，不足以爲臣，患及堯、舜之賢而死兩節。與秦策苑睢說同。"
                },
                {
                    "paragraph": "然而臣有患也。臣死而齊、趙不循，惡交分於臣也，",
                    "zhushu": "燕以二囯可因而代，不欲，則三囯皆惡代矣。然二囯卒不可因，則代之惡皆有所分交，猶皆。"
                },
                {
                    "paragraph": "而後相効，",
                    "zhushu": "交，後人見其不可，因而効巳。"
                },
                {
                    "paragraph": "是臣之患也。",
                    "zhushu": "患其後時。"
                },
                {
                    "paragraph": "若臣死而必相攻也，",
                    "zhushu": "齊、趙相攻。"
                },
                {
                    "paragraph": "臣必勉之而求死焉。堯舜之賢而死。禹湯之智而死，孟賁之勇而死，烏獲之力而死。生之物固有不死者乎？在必然之物",
                    "zhushu": "死者，人之必然。"
                },
                {
                    "paragraph": "以成所欲，王何疑焉？臣以",
                    "zhushu": "𥙷曰：一本此有爲字。"
                },
                {
                    "paragraph": "不若逃而去之。",
                    "zhushu": "詐以罪逃去。"
                },
                {
                    "paragraph": "臣以韓魏循自齊",
                    "zhushu": "言逃燕，則自韓、魏順行至齊。"
                },
                {
                    "paragraph": "而爲之取秦，",
                    "zhushu": "言勁齊以怒趙。"
                },
                {
                    "paragraph": "深結趙以勤之",
                    "zhushu": "此勁趙以怒齊也。結亦以韓、魏、趙自燕結之勤猶厚。"
                },
                {
                    "paragraph": "知，是則近於相攻也。臣雖爲之，不𥙷累。燕",
                    "zhushu": "正曰：臣雖爲之累燕，下文引奉陽君之言而釋之曰：臣雖爲之不累燕。"
                },
                {
                    "paragraph": "奉陽君告朱讙曰：",
                    "zhushu": "亦代稱之。"
                },
                {
                    "paragraph": "蘇子怒於燕王之不以吾故",
                    "zhushu": "以，用也。吾。指奉陽。"
                },
                {
                    "paragraph": "弗子相，",
                    "zhushu": "子謂讙。正曰：子謂代。"
                },
                {
                    "paragraph": "又不子卿也，",
                    "zhushu": "𥙷曰：一本不予相，又不予卿也。予亦爲蘇子自予也。"
                },
                {
                    "paragraph": "殆無燕矣。其疑至於此。",
                    "zhushu": "燕王善代，而奉陽謂其怒燕者，疑也。"
                },
                {
                    "paragraph": "故臣雖爲之不累燕，",
                    "zhushu": "疑代怒燕，故代雖爲燕紛二囯，二囯不怨燕也。"
                },
                {
                    "paragraph": "又不欲王。",
                    "zhushu": "欲，猶須也。言其自相攻，不須燕。"
                },
                {
                    "paragraph": "伊尹再逃桀而之湯，",
                    "zhushu": "𥙷曰：一本此句上有再逃湯而之桀六字，姚本同。"
                },
                {
                    "paragraph": "果與鳴條之戰而以湯爲天子。伍子胥逃楚而之呉，果與柏",
                    "zhushu": "元作伯。"
                },
                {
                    "paragraph": "伯",
                    "zhushu": "正曰：古字通。古今人表：栢虎栢益柏樂之𩔖。"
                },
                {
                    "paragraph": "舉之戰而報其父之讎。今臣逃而紛齊、趙，始可著於春秋。且舉大事，孰不逃？桓公之難，管仲逃於魯；陽虎之難，孔子逃於衛；",
                    "zhushu": "定八年，陽虎作難，十四年，孔子乃適衛，不如此所云。"
                },
                {
                    "paragraph": "張儀逃於楚，",
                    "zhushu": "傳不書，正曰即儀至楚之事。"
                },
                {
                    "paragraph": "白圭逃於秦。",
                    "zhushu": "未詳。"
                },
                {
                    "paragraph": "望諸相中山也",
                    "zhushu": "此與樂毅同號。"
                },
                {
                    "paragraph": "使趙，趙刼之求地，望諸攻關而出；外孫之難，",
                    "zhushu": "未詳。"
                },
                {
                    "paragraph": "薛公釋載，",
                    "zhushu": "不乗車也。"
                },
                {
                    "paragraph": "逃出於關，",
                    "zhushu": "齊湣二十五年，田文入秦，秦因欲殺之。因秦幸姫，得出馳。去，變姓名出關。"
                },
                {
                    "paragraph": "三晉稱以爲好",
                    "zhushu": "𥙷𥙷曰：士上恐有缺字。"
                },
                {
                    "paragraph": "士。",
                    "zhushu": "太史公曰：好客自喜。"
                },
                {
                    "paragraph": "故舉大事，逃不足以爲辱矣。卒絶齊於趙，趙合於燕以攻齊，敗之。",
                    "zhushu": "𥙷曰：此策文多未詳，註多未安。",
                    "type": 2
                },
                {
                    "paragraph": "燕昭王且與天下伐齊，而有齊人仕於燕者，昭王召而謂之曰：寡人且與天下伐齊，旦暮出令矣，子必争之。争之而不聽，子因去而之齊。寡人有時復合，",
                    "zhushu": "預言不勝，與齊合。𥙷曰：一本復合，和也。"
                },
                {
                    "paragraph": "且以因子而事齊。當此之時也，燕、齊不兩立，然而常獨欲有復收之之志若此也。",
                    "zhushu": "収猶合，不兩立則不可復合，而不能無合之之志。彪謂此少年狡獪之行，小人患失之𩔗，而燕聊爲之，此其所以不王也。補曰：當此以下，紀述者之辭。",
                    "type": 2
                },
                {
                    "paragraph": "齊、魏争燕，齊謂燕王曰：吾得趙矣。魏亦謂燕王曰：吾得趙矣。燕無以决之，而未有適",
                    "zhushu": "𥙷曰：音的。"
                },
                {
                    "paragraph": "予也。蘇代謂燕相曰：臣聞辭卑而幣重者，失天下者也；辭倨而幣薄者，得天下者也。今魏之辭倨而幣薄，燕因合於魏。魏",
                    "zhushu": "𥙷𥙷曰：姚本有此字。"
                },
                {
                    "paragraph": "得燕、",
                    "zhushu": "元作趙。"
                },
                {
                    "paragraph": "趙，",
                    "zhushu": "正曰：魏曰得趙，燕因合於魏而得趙也。"
                },
                {
                    "paragraph": "齊遂北矣。",
                    "zhushu": "魏昭十二年，與秦、趙、韓、燕伐齊，敗之。燕獨入臨淄。此二十八年。",
                    "type": 2
                },
                {
                    "paragraph": "蘇代自齊使人謂燕昭王曰：臣閒",
                    "zhushu": "元作聞。間，猶頃也。"
                },
                {
                    "paragraph": "聞",
                    "zhushu": "𥙷曰：當作間。正曰間，去声。致隙曰正，曰隔也。"
                },
                {
                    "paragraph": "離齊、趙、齊、趙巳孤矣。王何不出兵以攻齊？臣請爲王弱之。燕乃伐齊攻晉。",
                    "zhushu": "疑兵也。實合魏而陽攻以疑齊。正曰：晉，地名，下文云晉下可見。"
                },
                {
                    "paragraph": "令人",
                    "zhushu": "代令之。"
                },
                {
                    "paragraph": "謂閔王曰：燕之攻齊也，欲以復振故地也。",
                    "zhushu": "振，舉也。盖欲復王噲所失。"
                },
                {
                    "paragraph": "燕兵在晉而不進，則是兵弱而計疑也。王何不令蘇子將而應燕乎？夫以蘇子之賢將而應弱燕，燕破必矣。燕破則趙不敢不聽。是王破燕而服趙也。閔王曰：善。乃謂蘇子曰：燕兵在晉，今寡人發兵應之，願子爲寡人爲之將。對曰：臣之於兵，何足以當之？王其改舉。",
                    "zhushu": "别用他將。"
                },
                {
                    "paragraph": "王使臣也，是敗王之兵而以臣遺燕也。戰不勝，不可振也。",
                    "zhushu": "振，救也。"
                },
                {
                    "paragraph": "王曰：行，寡人知子矣。蘇子遂將而與燕人戰於晉下，",
                    "zhushu": "晉之下地。"
                },
                {
                    "paragraph": "齊軍敗，燕得甲首二萬人。蘇子以其餘兵以守陽城，而報於閔王曰：王過舉，令臣應燕。今軍敗，亡二萬人，臣有斧質之罪，請自歸於吏以戮。閔王曰：此寡人之過也，子無以爲罪。明曰，又使燕攻陽城。及狸。",
                    "zhushu": "燕地也。趙悼襄九年攻燕，取狸陽城。正曰：據此策，則燕取之於齊者也。大事記引正義云：燕無狸陽，疑字誤，當作漁陽。按此文兩云陽城及狸，則正義說亦未可據。"
                },
                {
                    "paragraph": "又使人謂閔王曰：日者齊不勝於晉下，此非兵之過，齊不幸而燕有天幸也。今燕又攻陽城及狸，是以天幸自爲功也。王復使蘇子應之。蘇子先敗王之兵，其後必務以勝報王矣。王曰：善。乃復使蘇子。蘇子固辭，王不聽，遂將與燕戰於陽城。燕人大勝，得首三萬。齊君臣不親，百姓離心，燕因使樂毅大起兵伐齊，破之。",
                    "zhushu": "彪謂蘇代之於燕、齊，皆甞隙而復善，其情禮均也，而獨爲燕圖齊之深，何哉？昭王賢也。雖然，糜爛人之民，人以行其說而奉其所賢，仁者不爲也。獨不念甞委質於齊乎？𥙷曰：蘇代傾詐不義，一至於此，其罪浮於張儀矣。",
                    "type": 2
                },
                {
                    "paragraph": "蘇代自齊獻書於燕王曰：臣之行也，固知將有口事，",
                    "zhushu": "言人譛之。"
                },
                {
                    "paragraph": "故獻御書而行。",
                    "zhushu": "獻侍御者以書。"
                },
                {
                    "paragraph": "曰：臣貴於齊，燕大夫將不信臣；臣賤，將輕臣；臣用，將多望於臣。",
                    "zhushu": "望，猶責。"
                },
                {
                    "paragraph": "齊有不善，",
                    "zhushu": "謂惡燕。"
                },
                {
                    "paragraph": "將歸罪於臣。天下不攻齊，將曰善爲齊謀。天下攻齊，將與齊兼。貿",
                    "zhushu": "元作鄮"
                },
                {
                    "paragraph": "貿",
                    "zhushu": "𥙷曰貿當作買，互易也。字増邑訛。"
                },
                {
                    "paragraph": "臣。",
                    "zhushu": "貿猶賣。"
                },
                {
                    "paragraph": "臣之所重，處，重留",
                    "zhushu": "元作卯。"
                },
                {
                    "paragraph": "卯",
                    "zhushu": "正曰：一本卯作卵，姚同。據此則重當平聲。重卵，猶言累卵，謂巳處危也。上文恐多重字，"
                },
                {
                    "paragraph": "也。",
                    "zhushu": "重猶難也。留謂處於齊爲難。"
                },
                {
                    "paragraph": "王謂臣曰：吾必不聽衆口與䜛言，吾信汝也。猶列眉也。",
                    "zhushu": "言無可疑。𥙷曰列眉。未詳。一本猶剗𠛄者也。姚同。龍龕手鑑。𠛄。古剗字。愚謂即刈字也。剗刈者。斬斷果决之意。"
                },
                {
                    "paragraph": "上可以得用於齊，次可以得信於下。苟無死，女無不爲也。以女自信可也。",
                    "zhushu": "以，猶由。"
                },
                {
                    "paragraph": "與之言曰：",
                    "zhushu": "王與之。"
                },
                {
                    "paragraph": "去燕之齊可也，期",
                    "zhushu": "元作其。"
                },
                {
                    "paragraph": "其",
                    "zhushu": "𥙷曰。當作期字通借。"
                },
                {
                    "paragraph": "於成事而已。臣受令以任齊，",
                    "zhushu": "得任於齊正，曰以斉為任。"
                },
                {
                    "paragraph": "及五年，斉數出兵，未甞謀燕。齊、趙之交，一合一離。燕",
                    "zhushu": "衍王字。"
                },
                {
                    "paragraph": "王",
                    "zhushu": "正曰：一本不與齊謀趙，則與趙謀齊，疑王即不字之訛。"
                },
                {
                    "paragraph": "與齊謀趙，則與趙謀齊。",
                    "zhushu": "燕與斉謀趙，實欲離齊於趙、代，因與趙謀斉，以成燕之謀。正曰：見上。"
                },
                {
                    "paragraph": "齊之信燕也，至於虚北地",
                    "zhushu": "虚言不設備。斉北近燕。"
                },
                {
                    "paragraph": "行其兵。",
                    "zhushu": "以北兵伐他囯。"
                },
                {
                    "paragraph": "今王信田伐與參去疾之言，",
                    "zhushu": "三人䜛代者。"
                },
                {
                    "paragraph": "且攻齊，使齊犬馬而不言燕。",
                    "zhushu": "且辭也。犬馬言已賤，斉如之？又不泄燕之謀。𥙷曰：一本犬馬駹，姚同，字書無　字，恐即賤。"
                },
                {
                    "paragraph": "今王又使慶",
                    "zhushu": "燕臣名。"
                },
                {
                    "paragraph": "令臣曰：吾欲用所善。王苟欲用所善，王欲用之，",
                    "zhushu": "𥙷曰：姚本王苟欲用之，無中間五字，文義為勝。"
                },
                {
                    "paragraph": "則臣請爲王事之。王欲醳臣",
                    "zhushu": "醳，釋同。見鄒忌說琴𥙷曰：魏世家如耳云：以秦醳衛。張儀傳醳之。索隠云：古釋字"
                },
                {
                    "paragraph": "專",
                    "zhushu": "元作剸，"
                },
                {
                    "paragraph": "剸",
                    "zhushu": "𥙷曰專字訛。"
                },
                {
                    "paragraph": "任所善，則臣請歸醳事。臣苟得見，則盈願。",
                    "zhushu": "彪謂：為人間者，均有此六患，非燕昭之明，代其危哉！功成矣，猶不能爲此尾，況他人乎？代之謀斉，亦異乎豫譲之於趙矣。彼哉彼哉！𥙷曰：此䇿盖代在斉，而或有疑之於王者，故代以書自白，文多未詳。燕昭即位，志復斉讎，非一日矣。楽毅以趙亂適衛，至燕在十七年之後，又十年始合五囯以破斉。方其患斉之強，志未逞也。蘇代之徒為之間齊，離趙之交，激秦之怒，勸之以伐宋，驕其兵而罷其師，齊卒以亡。代有力焉，而世不數，何也？盖毅之為燕，約結信義服人，卒用此以勝，何假乎代之為哉？代之傾詐反覆，效用於燕，亦昭王之賢明有以御之，非𠋣以成功也。",
                    "type": 2
                },
                {
                    "paragraph": "秦石燕王，燕王欲徃，蘇代約燕王",
                    "zhushu": "約，猶止。"
                },
                {
                    "paragraph": "曰：楚得枳",
                    "zhushu": "屬巴郡。"
                },
                {
                    "paragraph": "而囯亡，",
                    "zhushu": "皆謂失地。秦昭卄七八九年，連拔楚郡。"
                },
                {
                    "paragraph": "齊得宋而國亡。",
                    "zhushu": "即此。二十八年入臨淄。三十二年下七十城。"
                },
                {
                    "paragraph": "齊、楚不得以有枳、宋事秦者，何也？是則有功者，秦之深讎也。",
                    "zhushu": "言此以見克齊者，秦之所惡也。"
                },
                {
                    "paragraph": "秦取天下，非行義也，暴也。秦之行暴，正告天下。告楚曰：",
                    "zhushu": "𥙷曰：姚本秦之行暴於天下，正吿楚曰："
                },
                {
                    "paragraph": "蜀地之甲，輕舟浮於汶，",
                    "zhushu": "汶江水出岷山。𥙷曰：汶，眉貧反。即岷。"
                },
                {
                    "paragraph": "乗夏水",
                    "zhushu": "江夏註：沔水自江别至南郡華容為夏水。正曰：索𨼆云：夏音暇，謂夏潦之水盛漲時也。下文乗夏水兩出可見。"
                },
                {
                    "paragraph": "而下江，五日而至郢。漢中之甲，輕舟出於巴，乗夏水下漢，",
                    "zhushu": "𥙷曰：一本而下，姚同。"
                },
                {
                    "paragraph": "四日而至五渚。",
                    "zhushu": "史註在洞庭。正曰：今詳本文下漢而至五渚。則五渚乃漢水下流。洞庭在江之南，非其地也。"
                },
                {
                    "paragraph": "寡人積甲宛東下隨，",
                    "zhushu": "屬南陽。"
                },
                {
                    "paragraph": "智者不及謀，勇者不及怒，寡人如射隼矣。",
                    "zhushu": "隼祝鳩，喻易也。正曰射隼，見易解卦。正義云：隼，今之鶻也。"
                },
                {
                    "paragraph": "王乃待天下之攻函谷，不亦逺乎！楚王爲是之故，十七年事秦。秦正告韓曰：我起乎少曲，",
                    "zhushu": "韓地。范睢傳：伐韓少曲𥙷曰。本文少曲髙平。正義云：相近髙平，在懷州河陽縣西北。"
                },
                {
                    "paragraph": "一日而斷太行；",
                    "zhushu": "𥙷曰：正義云：太行山羊腸坂道，比過韓上黨也。"
                },
                {
                    "paragraph": "我起乎冝陽而觸平陽，",
                    "zhushu": "𥙷曰：冝陽見前。平陽，即近武遂，韓墳墓所在者。"
                },
                {
                    "paragraph": "二日而莫不盡繇。我",
                    "zhushu": "繇，由同。正曰：索𨼆云：繇音摇，摇，動也。我屬下句。"
                },
                {
                    "paragraph": "離兩周而觸鄭，五日而國舉。韓氏以爲然，故事秦。秦正告魏曰：我舉安邑，塞女㦸，韓氏太原卷",
                    "zhushu": "不通此四處，正曰安邑、女戟見前。太原在河東時屬趙，卷見魏䇿。正義云：卷猶㡭。絶，軌免反。太原當為太行。盖曰秦舉魏之安邑，塞魏之女戟，則韓氏太行斷絶也。按：趙䇿，秦舉安邑而塞女㦸，韓氏太原絶。正義以卷為絶，據此。"
                },
                {
                    "paragraph": "下軹",
                    "zhushu": "元作枳"
                },
                {
                    "paragraph": "枳",
                    "zhushu": "𥙷曰：姚本我下。按枳道即河内軹，軹。枳字通。"
                },
                {
                    "paragraph": "道，道南陽，封、冀，",
                    "zhushu": "道，道所由也。後志河東皮氏有兾亭。註引此𥙷曰：南陽即修武。封。封陵，杜預云：在蒲州。"
                },
                {
                    "paragraph": "兼包兩周，乗夏水，浮輕舟，強弩在前，銛㦸在後。决滎口，",
                    "zhushu": "滎澤之口。補曰：索𨼆曰：滎澤口與今汴河口通，其水深，可以灌大梁。公子無忌亦云然。大事記灌大梁之策，戰囯以來，人皆知之。秦卒用。此䇿。"
                },
                {
                    "paragraph": "魏無大梁；决白馬之口，魏無濟陽；决胥之口，",
                    "zhushu": "徐註紀年日：敖山塞集胥口。"
                },
                {
                    "paragraph": "魏無虚頓、丘。",
                    "zhushu": "𥙷曰：大事記云：水經註，河水舊在白馬縣南，泱通濟陽黄溝。白馬本衛之曹邑，今滑州縣。史作外黄濟陽，大事記作黄濟陽，說又見秦䇿。胥虚、頓丘，並見秦魏䇿。"
                },
                {
                    "paragraph": "陸攻則擊河内，水攻則滅大梁。魏以爲然，故事秦。秦欲攻安邑，恐齊據之，則以宋委於齊，曰：宋王無道，爲木人以象",
                    "zhushu": "𥙷曰：一本作寫，盖古象字，作爲訛也。"
                },
                {
                    "paragraph": "寡人，射其面，寡人地絶兵逺，不能攻也。王苟能破宋有之，寡人如自得之。巳得安邑，塞女㦸，因以破宋爲齊罪。秦欲攻韓，",
                    "zhushu": "元作齊。"
                },
                {
                    "paragraph": "齊恐天下救之，則以齊委於天下。曰：齊人",
                    "zhushu": "𥙷曰：一本人作王，姚同。"
                },
                {
                    "paragraph": "四與寡人約，四欺寡人，必率天下以攻寡人者三。",
                    "zhushu": "必言攻之决。"
                },
                {
                    "paragraph": "有齊無秦，無齊有秦，必伐之，必亡之。巳得冝陽、少曲，致藺、離",
                    "zhushu": "𥙷。"
                },
                {
                    "paragraph": "石，",
                    "zhushu": "𥙷曰：藺離石見前。據文恐有離字。姚註石字，三本同作君，詳此當缺。"
                },
                {
                    "paragraph": "因以破齊爲天下罪。秦欲攻魏重楚，",
                    "zhushu": "恐楚擊其後。"
                },
                {
                    "paragraph": "則以南陽委於楚。",
                    "zhushu": "𥙷曰：鄧之南陽。"
                },
                {
                    "paragraph": "曰：寡人固與韓且絶矣。殘均陵，",
                    "zhushu": "地缺正曰：正義云：均州故城在隨州西南，盖均陵也。"
                },
                {
                    "paragraph": "塞黽隘，",
                    "zhushu": "𥙷曰：見楚䇿。"
                },
                {
                    "paragraph": "苟利於楚，寡人如自有之。魏棄與國而合於秦，因以塞黽隘爲楚罪。兵困於林中，",
                    "zhushu": "𥙷曰：見魏䇿。"
                },
                {
                    "paragraph": "重燕、趙，以膠東委於燕，",
                    "zhushu": "膠東囯，故齊囯。項紀註。即墨也。"
                },
                {
                    "paragraph": "以濟西委於趙。巳得講於魏，質",
                    "zhushu": "元作至"
                },
                {
                    "paragraph": "至",
                    "zhushu": "𥙷曰索𨼆云：當作質。"
                },
                {
                    "paragraph": "公子延。",
                    "zhushu": "秦子正曰魏子。"
                },
                {
                    "paragraph": "因犀首攻趙，",
                    "zhushu": "𥙷曰：一本首下有屬行而三字，史、姚同。索𨼆曰：謂連兵相屬也。行，胡郎反。"
                },
                {
                    "paragraph": "兵傷於離石，遇敗於馬陵。而重魏，則以葉、蔡委於魏。",
                    "zhushu": "𥙷曰：馬陵、葉、蔡並見前史。離石作譙石，馬陵作。陽馬索𨼆云：並趙地名。"
                },
                {
                    "paragraph": "已得講於趙，則刼魏，魏不爲割，因則使太后、穰侯爲和，贏則兼欺舅與母。",
                    "zhushu": "贏謂勝。舅。謂穰侯。"
                },
                {
                    "paragraph": "適燕者曰以膠東，",
                    "zhushu": "適謫同𥙷曰適，即上所謂因以爲罪者。"
                },
                {
                    "paragraph": "適趙者曰以濟西，適魏者曰以葉、蔡，適楚者曰：以塞鄳、阨，適齊者曰：以宋。必令其言如循環，",
                    "zhushu": "𥙷曰：言其無窮，不可致詰也。"
                },
                {
                    "paragraph": "用兵如刺蜚，",
                    "zhushu": "集韻：蟲名，喻易也。補曰：蜚，匪㣲反。又上去二音。一本刺繡。姚註云：錢本添入蜚字。"
                },
                {
                    "paragraph": "母不能知，",
                    "zhushu": "補曰：一本知作制，姚同。"
                },
                {
                    "paragraph": "舅不能約。龍賈之戰，",
                    "zhushu": "魏襄五年，秦㧞我龍賈軍。𥙷曰：此據丗家年表，在二年。大事記從年表云。魏惠王後二年。"
                },
                {
                    "paragraph": "岸門之戰，封陵之戰，",
                    "zhushu": "魏哀十六年，秦敗我封陵。忠岸亭在頴。韓註記：岸門，封陵，亭名。然則封陵亦屬頴川。正曰：哀當作襄。封陵見封冀。註補曰：岸門之戰，赧王元年，當韓宣惠王十九年。"
                },
                {
                    "paragraph": "髙商之戰，",
                    "zhushu": "史不書。"
                },
                {
                    "paragraph": "趙莊之戰，",
                    "zhushu": "趙肅侯十三年趙莊與秦戰死河西。"
                },
                {
                    "paragraph": "秦之所殺三晉之民數百萬，今其生者皆死秦之孤也。",
                    "zhushu": "𥙷曰：死於秦者之孤。"
                },
                {
                    "paragraph": "西河之外，上雒之地，三川晉國之禍，三晉之半，",
                    "zhushu": "言上三地被禍，居晉囯之半。正曰：西河、上雒，魏地；三川，韓地。言秦巳得三晉之半也。"
                },
                {
                    "paragraph": "秦禍如此其大。而燕、趙之秦者，",
                    "zhushu": "𥙷曰之下，恐有缺字。"
                },
                {
                    "paragraph": "皆以爭事秦，說其主，此臣之所大患。燕昭王不行，蘇代復重於燕。燕反約從親如蘇秦時，或從或否，而天下由此宗蘇氏之從約。代、厲皆以壽死，名顯諸侯。",
                    "zhushu": "代傳有在伐齊事後，彪謂秦之所以正告諸侯，及其用詐，皆愚弄之也，而諸侯莫省，獨一燕昭知之，然亦不乆死矣。彪故曰：秦横之成，天幸也。𥙷曰：文甚明快。",
                    "type": 2
                },
                {
                    "paragraph": "燕饑，趙將伐之。楚使將軍之燕，過魏，見趙恢。趙恢曰：使除患無至，",
                    "zhushu": "除之使不至。"
                },
                {
                    "paragraph": "易於救患。伍子胥、宫之竒不用，",
                    "zhushu": "此除患者。"
                },
                {
                    "paragraph": "燭之武、",
                    "zhushu": "僖三十年，晉、秦圍鄭。佚之狐言於鄭伯曰：國危矣。若使燭之武見秦君，師必退之。武見秦伯曰：鄭知亡矣，而有益於君，敢以煩執事。越國以鄙逺，君知其難也，焉用亡鄭以倍鄰？鄰之厚，君之薄也。秦伯說，乃還。"
                },
                {
                    "paragraph": "張孟談",
                    "zhushu": "皆救患者。"
                },
                {
                    "paragraph": "受大賞。是故謀者皆從事於除患之遺者，",
                    "zhushu": "謂救患者。補曰。一本遺作道。下無者字。姚同。義是。"
                },
                {
                    "paragraph": "而無",
                    "zhushu": "元作先。"
                },
                {
                    "paragraph": "先",
                    "zhushu": "𥙷曰。上疑有缺文。"
                },
                {
                    "paragraph": "使除患無至者。今與",
                    "zhushu": "𥙷曰，一本作予，姚同。"
                },
                {
                    "paragraph": "以百金送公也，",
                    "zhushu": "公謂楚使。"
                },
                {
                    "paragraph": "不如以言。公聽吾言而說趙王",
                    "zhushu": "惠文。"
                },
                {
                    "paragraph": "曰。昔者呉伐齊爲其饑也。伐齊未必勝也。而弱越乗其敝以覇今王之伐燕也。亦爲其饑也伐之未必勝而強秦將以兵乗",
                    "zhushu": "元作承。"
                },
                {
                    "paragraph": "承",
                    "zhushu": "正曰。此書乗承通後昌國君章有。"
                },
                {
                    "paragraph": "王之西是使弱趙居強呉之處而使強秦處弱越之所以覇也願王之熟計之也。使者乃以說趙王，趙王大說，乃止。燕昭王聞之，乃封之以地，",
                    "zhushu": "封恢也。恢盖趙之仕魏而爲燕者，爲燕亦所以爲魏也。正曰：無據。",
                    "type": 2
                },
                {
                    "paragraph": "趙且伐燕。蘇代爲燕謂惠王",
                    "zhushu": "趙惠文。"
                },
                {
                    "paragraph": "曰：今者臣來過易水，蚌方出曝，",
                    "zhushu": "蚌蠯。"
                },
                {
                    "paragraph": "而鷸啄其肉，",
                    "zhushu": "鷸知天將雨鳥。"
                },
                {
                    "paragraph": "蚌合而箝其喙。",
                    "zhushu": "箝，籋也。"
                },
                {
                    "paragraph": "鷸曰：今日不雨，明日不雨，即有死蚌。蚌亦謂鷸曰：今日不出，明日不出，即有死鷸。兩者不肯相舍，漁者得而并擒之。",
                    "zhushu": "補曰：姚註謡語、諺語皆叶，後語，必見死蚌脯，即多一字。藝文類棗引云：蚌將爲脯，即見蚌脯。此則叶韻，然不聞蚌鷸得雨則解也。陸農師讀雨作兩，兩謂闢口，恐别有據。愚按韻補，蚌叶彼五反，鷸知將兩兩即解去尔。○一本箝作相，字通。鷸音聿，亦有術音。"
                },
                {
                    "paragraph": "今趙且伐燕，燕趙乆相攻以敝大衆，臣恐強秦之爲漁父也。願王熟計之也。惠王曰：善。乃止",
                    "zhushu": "正曰：燕惠、武成皆與趙惠王相，及此策時不可考。",
                    "type": 2
                },
                {
                    "paragraph": "惠王",
                    "zhushu": "昭王子元年赧王三十七年癸未。",
                    "type": 2
                },
                {
                    "paragraph": "昌國君樂毅爲燕昭王合五國之兵",
                    "zhushu": "傳云：并護趙、楚、韓、魏、燕之兵。𥙷曰：正義云：故昌城在淄州淄川縣東北。"
                },
                {
                    "paragraph": "而攻齊。下七十餘城盡郡縣之以屬燕王城未下",
                    "zhushu": "聊、莒、即墨。𥙷曰：毅傳：唯莒、即墨未下。燕世家云：耶、莒、即墨未下。盖因燕將守聊城不下之事而誤，說見齊策。"
                },
                {
                    "paragraph": "而燕昭王死。惠王即位，用齊人反間，疑樂毅，而使騎刼代之將。樂毅奔趙，趙封以爲望諸君。",
                    "zhushu": "補曰：史，趙封毅於觀津，号望諸君。索𨼆云：望諸，澤名，在齊，盖趙有之，故號焉。"
                },
                {
                    "paragraph": "齊曰單詐騎刼，卒敗燕軍，復收七十餘城以復齊。燕王悔，懼趙用樂毅，乗",
                    "zhushu": "元作承。"
                },
                {
                    "paragraph": "承",
                    "zhushu": "正曰：說見上。"
                },
                {
                    "paragraph": "燕之敝以伐燕。燕王乃使人讓樂毅，且謝之曰：先王舉國而委將軍，將軍爲燕破齊，報先王之讎，天下莫不振動。寡人豈敢一日而忘將軍之功哉！㑹先王棄群臣，寡人新即位，左右誤寡人，寡人之使騎刼代將軍，爲將軍乆暴露於外，",
                    "zhushu": "暴曝同。"
                },
                {
                    "paragraph": "故召將軍且休計事。將軍過聽，以與寡人有𨻶，",
                    "zhushu": "元作郄。𨻶，不合也。"
                },
                {
                    "paragraph": "郄遂捐燕而歸趙。將軍自爲計則可矣，而亦何以報先王之所以遇將軍之意乎？",
                    "zhushu": "補曰：自先王舉國止此一節，恐當在後章燕王書寡人不侫云云之上。餘說見彼章。"
                },
                {
                    "paragraph": "望諸君乃使人獻書報燕王曰：臣不佞，不能奉承先王之教，以順左右之心，恐抵斧質之罪，以傷先王之明，而又害於足下之義，",
                    "zhushu": "無罪而殺毅，非義也。"
                },
                {
                    "paragraph": "故遁逃奔趙，自負以不肖之罪，",
                    "zhushu": "負言荷罪在身。"
                },
                {
                    "paragraph": "故不敢爲辭說。今王使使者数之罪，臣恐侍御者之不察先王之所以畜幸臣之理，",
                    "zhushu": "畜，養也。幸親愛之。"
                },
                {
                    "paragraph": "而又不白於臣之所以事先王之心，",
                    "zhushu": "白猶明。"
                },
                {
                    "paragraph": "故敢以書對。臣聞賢聖之君，不以禄私其親，功多者授之；不以官隨其愛，能當者處之。故察能而授官者，成功之君也；論行而結交者，立名之士也。臣以所學者觀之，先王之舉錯，有髙丗之心，故假節於魏王，",
                    "zhushu": "時諸侯不通，出關則以節假之，故上言毅自魏徃見。王正曰：毅傳：毅爲魏昭王使燕，燕王以客禮待之，毅辭譲，遂委質爲臣。正義云：假魏節使燕。"
                },
                {
                    "paragraph": "而以身得察於燕。",
                    "zhushu": "𥙷曰：毅傳，趙人因少丘之亂適魏至燕，故大事記附見於燕昭王十七年。"
                },
                {
                    "paragraph": "先王過舉，擢之乎賔客之中，而立之乎群臣之上，不謀於父兄，而使臣爲亞卿。",
                    "zhushu": "亞，次也。"
                },
                {
                    "paragraph": "臣自以爲奉令承教，可以幸無罪矣，故受命而不辭。先王命之曰：我有積怨深怒於齊，不量輕弱，而欲以齊爲事。臣對曰：天齊覇國之餘教而驟勝之遺事也。閑於兵甲，習於戰攻，王若欲攻之，則必舉天下而圖之。舉天下而圖之，莫徑",
                    "zhushu": "元作勁。"
                },
                {
                    "paragraph": "勁",
                    "zhushu": "補曰：本作。"
                },
                {
                    "paragraph": "徑於結趙矣。且又淮北宋地，楚、魏之所同願也。",
                    "zhushu": "楚欲得淮北，魏欲得宋，時皆屬齊。"
                },
                {
                    "paragraph": "趙若許",
                    "zhushu": "許燕。"
                },
                {
                    "paragraph": "約，楚、趙、宋盡力，",
                    "zhushu": "宋雖已舉其遺，民怨之。補曰：一本約楚、魏、宋盡力，姚同。史云：趙若許而約四國攻之。其文爲明。"
                },
                {
                    "paragraph": "四國攻之，齊可大破也。先王曰：善。臣乃口受令，具符節，南使臣於趙。顧反命，",
                    "zhushu": "囬顧而反，言其速。"
                },
                {
                    "paragraph": "起兵隨而攻齊。以天之道，先王之靈，河北之地，隨先王舉而有之於濟上。濟上之軍奉令擊齊，大勝之。輕卒銳兵，長驅至國。齊王",
                    "zhushu": "閔。"
                },
                {
                    "paragraph": "逃遁走莒，僅㕥身免。珠玉財寳，車甲珍器，盡收入燕。",
                    "zhushu": "補曰：此數語。毅罪状也。"
                },
                {
                    "paragraph": "大吕陳於元英，",
                    "zhushu": "大吕律均元英燕樂名。正曰：索隠云：大吕，齊鍾名。元英，燕宫殿名。"
                },
                {
                    "paragraph": "故𪔂反乎暦室，",
                    "zhushu": "故鼎，齊所得燕𪔂。凡𪔂以占休咎，故歸之。律暦之室正曰暦。史作磨。周禮遂師抱磨音歴。又史表磨侯，漢表作暦，古字通用，說見秦䇿。正義引括地志云：元英、暦室，燕二宫名，在幽州薊縣西四里寕臺之下。髙誘云：燕噲亂，齊伐燕，殺噲，得𪔂，今反歸。古𪔂，今註本無。"
                },
                {
                    "paragraph": "齊器設於寕臺，",
                    "zhushu": "燕臺。"
                },
                {
                    "paragraph": "薊丘",
                    "zhushu": "之植竹田、薊、幽州國植旗職之屬。"
                },
                {
                    "paragraph": "植於汶篁。",
                    "zhushu": "汶水岀㤗山萊蕪原，日篁，言燕以齊為塞。正曰：索隠云：薊丘，燕所都。言燕薊丘之所植，植齊王汶上之竹。徐註謂燕之疆界移扵齊之汶水，非此之謂。此言燕薊丘之所植，移植扵汶上之竹田。索隱云亦然。樓助集古今文以毅書為首，有策問云：夷門之植，植為燕雲，盖用毅語也。愚謂左氏以太宫之椽歸為盧門之椽，句法正同。補曰：一本汶皇。"
                },
                {
                    "paragraph": "自五伯以来，功未有及先王者也。先王以為順于其志，",
                    "zhushu": "補曰：一本以為愜于志。"
                },
                {
                    "paragraph": "以臣為不頓命，",
                    "zhushu": "頓猶墜。"
                },
                {
                    "paragraph": "故裂地而封之，",
                    "zhushu": "補曰：謂封昌國君也。"
                },
                {
                    "paragraph": "使之得比乎小國諸侯。臣不佞，自以為奉令承教，可以幸無罪矣，故受命而弗辭。臣聞賢明之君，功立而不廢，故著於春秋；蚤知之士，",
                    "zhushu": "蚤知先見也。"
                },
                {
                    "paragraph": "名成而不毁，故稱於後丗。若先王之報怨雪耻，夷萬乗之强國，收八百𡻕之蓄積，",
                    "zhushu": "通，太公數之。"
                },
                {
                    "paragraph": "及至棄群臣之日，遺令詔後嗣之餘義，執政任事之臣，所以能循法令、順庶孽者，",
                    "zhushu": "新立之君皆患庶孽之亂，昭王然預順之。"
                },
                {
                    "paragraph": "施及萌𨽾，",
                    "zhushu": "萌、氓同。"
                },
                {
                    "paragraph": "皆可以教於後丗。臣聞善作者不必善成，善始者不必善終。昔者伍子胥說聽乎闔閭，故呉王逺迹至於郢。夫差弗是也，",
                    "zhushu": "石然子胥之說。"
                },
                {
                    "paragraph": "賜之鴟夷而浮之江，",
                    "zhushu": "鴟夷，榼名。馬革爲其形，以歛骸骨。正曰：史乃取子胥尸，盛以鴟夷革。應劭云：取馬革爲鴟夷榼形。"
                },
                {
                    "paragraph": "故呉王夫差不悮先論之可以立功，故沉子胥而弗悔。子胥不蚤見主之不同量，故入江而不改。",
                    "zhushu": "補曰。史不化。索隱云。言子胥怨恨。故雖投江而神不化。猶爲波濤之神也。"
                },
                {
                    "paragraph": "夫免身全功，以明先王之迹者，臣之上計也。離毁辱之非，",
                    "zhushu": "離，䴡也。猶遭。正曰離。罹，通遭也。"
                },
                {
                    "paragraph": "墮先王之名者，臣之所大恐也。臨不測之罪，以𦍒爲利者，義之所不敢出也。臣聞古之君子，交絶不出惡聲，",
                    "zhushu": "𥙷曰：正義曰：不說已長而談彼短。"
                },
                {
                    "paragraph": "忠臣之去也。不㓗其名",
                    "zhushu": "毁其君而自㓗。"
                },
                {
                    "paragraph": "臣雖不佞乎。",
                    "zhushu": "補曰。一本無乎字。盖衍。"
                },
                {
                    "paragraph": "數奉教於君子矣。恐侍御者之親左右之說而不察䟽逺之行也。故敢以書報惟君之留意焉",
                    "zhushu": "傳有補曰：大事記延平陳氏曰：楽毅之下斉也，止侵畧，寛賦歛，除暴令，脩𥍊政，求逸民，𩔰而禮之，祀桓公、管仲於郊，表賢者之閭，封王蠋之墓，凢可以恱其民者，無不爲之，此孟子所以教齊者。齊王不能用之於兼，而楽毅能用之於齊。○吕子讀書記曰：樂毅伐齊云云，曰：若不遂乗之，待彼悔前之非，改過恤下而撫其民，則難慮也。推此言，則丗之論毅者，豈其然乎？朱子曰：樂毅亦戰囯之士，何嘗是王者之師。又曰：毅𥘉合秦、魏之師，又因人怨湣王之暴，故一舉下齊七十餘城。湣王死，人心之怒巳觧，恐三國分功，故急遣之。以燕之力，亦止於此。况田單忠義，死節，堅守二城，自不可攻，非不𣣔取，盖力不能尔。毅在當時亦恣意虜掠，正孟子所謂毀其宗廟，遷其重噐者尔○愚謂楽毅之伐齊，取寳噐，燒宮室，見於田齊燕世家、毅傳，國䇿皆然，徵以毅之自言，盖不誣矣。陳氏首以止侵掠為美，似未察其實也。斉以燕伐燕，燕以斉伐斉，孟子所以教斉王者，毅實違之，是尚爲能用之乎？雖有寛賦、除暴、反政、禮賢数端，不足以揜其罪也。故愚著朱子說，併記吕子他日之論，以見其不滿於毅。如此而取陳氏者，特一時之見，未爲定論也。",
                    "type": 2
                },
                {
                    "paragraph": "張丑爲質於燕。",
                    "zhushu": "正曰：丑見齊、韓、魏、中山等䇿與楚威王、田嬰、公仲、張儀相渉，恐非惠王之世。"
                },
                {
                    "paragraph": "燕王𣣔殺之走且出境。境吏得丑。丑曰：燕王所爲將殺我者。人有言我有寳珠也。王𣣔得之。今我巳亡之矣，而燕王不我信。今子且𦤺我，我且言子之奪我珠而吞之，燕王必當殺子，刳子腹",
                    "zhushu": "刳，判也。"
                },
                {
                    "paragraph": "及",
                    "zhushu": "補曰：姚本作反。"
                },
                {
                    "paragraph": "子之膓矣。夫𣣔得之，君不可說以利。吾要且死，子膓亦且寸絶境。吏恐而赦之。",
                    "zhushu": "補曰：韓非子記子胥語。楚邊𠋫同此。",
                    "type": 2
                },
                {
                    "paragraph": "王喜。",
                    "zhushu": "惠王曽孫元年赧王五十三年丁未。",
                    "type": 2
                },
                {
                    "paragraph": "燕王喜，使栗腹以百金爲趙孝成王壽酒，三日，反報曰：趙民其壯者皆死於長平，其孤未壯，可伐也。王乃召昌國君樂間",
                    "zhushu": "毅子補曰：史毅奔趙，後燕王復以其子樂間爲昌國君。索隠云：間，纪閑反。"
                },
                {
                    "paragraph": "而問曰：何如？對曰：趙，四逹之國也，其民皆習於兵，不可與戰。王曰：吾以倍攻之，可乎？曰：不可。曰：以三？可乎？曰：不可。王大怒。左右皆以爲趙可伐，遽起六十萬以攻趙。令栗腹以四十萬攻鄗，使慶秦",
                    "zhushu": "補曰：史作卿秦。一本標後語作慶奉。"
                },
                {
                    "paragraph": "以二十萬攻代。趙使廉頗以八萬遇栗腹於鄗，使樂乗",
                    "zhushu": "毅之族。"
                },
                {
                    "paragraph": "以五萬遇慶秦於代。燕人大敗。樂間入趙，",
                    "zhushu": "燕記元年有正曰：史在王喜四年。餘說見下。"
                },
                {
                    "paragraph": "燕王以書且謝焉，曰：寡人不佞，不能奉順君意，故君捐國而去，則寡人之不肖明矣。敢端其願，",
                    "zhushu": "端，猶專也。願欲復用。之。"
                },
                {
                    "paragraph": "而君不肯聽，故使使者陳愚意。君試論之。語曰：仁不輕絶，智不輕怨。君之於先王也，丗之所明知也。寡人望有非，則君掩盖之，",
                    "zhushu": "有非而蔽覆之，王喜所望也。"
                },
                {
                    "paragraph": "不虞君之明罪之也；",
                    "zhushu": "虞猶圖。"
                },
                {
                    "paragraph": "望有過，則君教誨之，不虞君之明棄之也。且寡人之罪，國人莫不知，天下莫不聞。君微出明怨",
                    "zhushu": "言間雖無出之趙，以明有怨於我，人亦知之。"
                },
                {
                    "paragraph": "以棄寡人，寡人必有罪矣。雖然，恐君之未盡厚也。諺曰：厚者不毀人以自益也，仁者不危人以要名。",
                    "zhushu": "𥙷曰：此當有也字，姚本作以，訛。"
                },
                {
                    "paragraph": "故掩人之邪者，厚人之行也；救人之過者，仁者之道也。丗有掩寡人之邪，救寡人之過，非君孰",
                    "zhushu": "元作恐。"
                },
                {
                    "paragraph": "恐",
                    "zhushu": "𥙷曰字有誤。一本心所，姚同。"
                },
                {
                    "paragraph": "望之？今君厚受位於先王以成尊，輕棄寡人以快心，則掩邪救過難得於君矣。且世有薄而故厚施，",
                    "zhushu": "丗雖薄我，我反厚施之。"
                },
                {
                    "paragraph": "行有失而故惠用。",
                    "zhushu": "行與我不合，反惠愛任用之。正曰：有過失當弃，反順用之。"
                },
                {
                    "paragraph": "今使寡人任不肖之罪，",
                    "zhushu": "任猶負。"
                },
                {
                    "paragraph": "而君有失厚之累，於爲君擇之也，",
                    "zhushu": "擇其所處。"
                },
                {
                    "paragraph": "無所取之。國之有封疆，",
                    "zhushu": "補曰：一本此有猶字，姚同。"
                },
                {
                    "paragraph": "家之有垣墻，所以合好掩惡也。",
                    "zhushu": "補曰：惡，如字。"
                },
                {
                    "paragraph": "室不能相和，出語鄰家，未爲通計也；怨惡未見而明棄之，未爲盡厚也。寡人雖不肖乎，未如殷紂之亂也；君雖不得意乎，未如商容、箕子之累也。然則不内盖寡人",
                    "zhushu": "盖一作盡。"
                },
                {
                    "paragraph": "而明怨於外，恐其適足以傷於髙而薄於行也。非然也，苟可以明君之義，成君之髙，雖任惡名，",
                    "zhushu": "所謂任不肖之。罪。"
                },
                {
                    "paragraph": "不難受也。本欲以爲明寡人之薄，而君不得厚，揚寡人之辱，而君不得榮，此一舉而兩失也。義者不虧人以自益，况傷人以自損乎？君無以寡人不肖，累徃事之羙。昔者柳下惠吏於魯，三黜而不去。或謂之曰：可以去。柳下惠曰：苟與人之異惡，徃而不黜乎？猶且黜乎？寜於故國爾。",
                    "zhushu": "補曰：此論語所記便不及。"
                },
                {
                    "paragraph": "柳下惠不以三黜自累，故前業不忘；不以去爲心，故逺近無議。今寡人之罪，國人未知，而議寡人者徧？天下語曰：論不脩心，",
                    "zhushu": "凡有脩者，先必有失，而善論者不然。𥙷曰：修字必有誤。"
                },
                {
                    "paragraph": "議不累物。仁不輕絶，智不簡功。",
                    "zhushu": "簡，與附反，猶棄也。"
                },
                {
                    "paragraph": "簡棄大功者，輟也；",
                    "zhushu": "輟，止也。"
                },
                {
                    "paragraph": "輕絶厚利者，怨也。輟而棄之，怨而累之，宜在逺者，",
                    "zhushu": "踈逺之臣可尔。"
                },
                {
                    "paragraph": "不望之乎君也。今以寡人無罪，君豈怨之乎？願君捐怨，追惟先王，復以教寡人意。君曰：",
                    "zhushu": "意度其然。"
                },
                {
                    "paragraph": "余且慝心",
                    "zhushu": "待之以不善之心。"
                },
                {
                    "paragraph": "以成，而過，不顧先王以明而惡，使寡人進不得脩功，退不得改過，君之所揣也。",
                    "zhushu": "言間量我此。"
                },
                {
                    "paragraph": "唯君圖之。此寡人之愚意也。敬以書謁之。樂間乗怨，不用其計。二人卒留趙不報。",
                    "zhushu": "彪謂過而不改，然後爲過。燕王喜過，在於愎諫伐趙，其於間未見其有可絶之處，而能悔如此。禮不云乎：其嗟也可去，其謝也可食，何間絶之深也？抑其書辭條逹明麗婉乎，孰復天下之偉文也？正曰：責其出奔以明怨，薄巳而揚過悔文，懲創之意少，未見其果可以釋憾而反囯也。補曰：新序以此爲燕惠王遺樂毅書。考之毅荅惠王書云：今足下使人數之以罪。而史所載惠王讓毅無數罪之語，前章燕王使人讓毅，且謝之曰云云，當是此章之首，盖錯簡也。且策以此爲樂間荅書，而未云間。乗怨不用其計於乗何與？史趙世家孝成王十五年，廉頗破殺栗腹，虜卿秦楽間，則是間爲將而被虜。燕世家則云奔趙。又趙孝成王十六年，廉頗圍燕，以楽乗爲武襄君。二十一年，孝成王卒，廉頗將，攻繁陽，取之，使楽乗代之。頗攻乗，乗走。據䇿史所記多舛，故知此書非楽間事，而新序之說爲是云。",
                    "type": 2
                },
                {
                    "paragraph": "秦并趙北向迎燕。",
                    "zhushu": "并，合也。迎，以兵迎之。"
                },
                {
                    "paragraph": "燕王聞之，使人賀秦王。",
                    "zhushu": "始皇。"
                },
                {
                    "paragraph": "使者過趙，趙王",
                    "zhushu": "悼襄。"
                },
                {
                    "paragraph": "繋之。使者曰：秦趙爲一，而天下服矣。燕",
                    "zhushu": "元作兹。"
                },
                {
                    "paragraph": "兹",
                    "zhushu": "補曰。恐燕字訛。"
                },
                {
                    "paragraph": "之所以受命於趙者，爲秦也。",
                    "zhushu": "言燕先時服趙者，以秦與趙合。"
                },
                {
                    "paragraph": "今臣使秦而趙繫之，是秦、趙有隙。秦、趙有隙，",
                    "zhushu": "補曰：一本並作郄，姚同。"
                },
                {
                    "paragraph": "天下必不服，而燕不受命矣。且臣之使秦，無妨於趙之伐燕也。趙王以爲然而遣之。使者見秦王曰：燕王𥨸聞秦并趙，燕王使使者賀千金。秦王曰：夫燕無道，吾使趙有之，子何賀？使者曰：臣聞全趙之時，南隣爲秦，北下曲陽爲燕。",
                    "zhushu": "下曲陽属鉅鹿。"
                },
                {
                    "paragraph": "趙廣三百里，而與秦相距五十餘年矣，所以不能反勝秦者，",
                    "zhushu": "反，猶報也。言数為秦敗，不能報而勝之。"
                },
                {
                    "paragraph": "國小而地無所取。今王使趙北并燕，",
                    "zhushu": "此并謂兼有之。"
                },
                {
                    "paragraph": "燕、趙同力，必不復受命",
                    "zhushu": "補："
                },
                {
                    "paragraph": "於秦矣。臣𥨸爲王患之。秦王以爲然，起兵而救燕。",
                    "zhushu": "趙悼㐮九年，攻燕，取狸陽城。兵未罷，秦攻鄴，㧞之。此十九年。",
                    "type": 2
                },
                {
                    "paragraph": "燕太子丹質於秦，亡歸，見秦，且㓕六國兵已臨易水，恐其禍至。太子丹患之，謂其太傅鞠武曰：",
                    "zhushu": "𥙷曰：一本鞠作鞠，下同。索隱云：音麴，又如字。"
                },
                {
                    "paragraph": "燕、秦不兩立，願太傅幸而圖之。武對曰：秦地遍天下，威脅韓、魏、趙氏，則易水以北未有所定也。奈何以見陵之怨，",
                    "zhushu": "傳言丹質秦，秦遇之不善。"
                },
                {
                    "paragraph": "欲批其逆鱗哉！",
                    "zhushu": "批。白結切。撃也。說難。龍可擾而騎也。然喉下有逆鱗徑尺。人有嬰之。則必殺人。人王亦有補曰。一本批作非。姚云。曽錢作此字。"
                },
                {
                    "paragraph": "太子曰：然則何由？太傅曰：請入圖之。",
                    "zhushu": "請太子入息已乃圖之。"
                },
                {
                    "paragraph": "居之有間，樊將軍亡秦之燕，太子客之。",
                    "zhushu": "補曰：姚本容之。"
                },
                {
                    "paragraph": "太傅鞠武諌曰：不可。夫秦王",
                    "zhushu": "始皇。"
                },
                {
                    "paragraph": "之暴而積怨於燕，",
                    "zhushu": "怨其亡歸。"
                },
                {
                    "paragraph": "足爲寒心，",
                    "zhushu": "補曰：凡人寒甚則心戰，恐懼亦戰。"
                },
                {
                    "paragraph": "又况聞樊將軍之在乎？是謂",
                    "zhushu": "元作以。"
                },
                {
                    "paragraph": "以",
                    "zhushu": "補曰。史作謂。然以義亦通。"
                },
                {
                    "paragraph": "委肉當餓虎之蹊，",
                    "zhushu": "蹊，徑也。"
                },
                {
                    "paragraph": "禍必不振矣。",
                    "zhushu": "振，救也。"
                },
                {
                    "paragraph": "雖有管、晏，不能爲之謀也。願太子急遣樊將軍入匈奴，以㓕口請西約三晉，南連齊楚，北講於單于，然後乃可圖也。太子丹曰：太傅之計，曠日彌乆，心惽然恐不能須臾。",
                    "zhushu": "言巳憂思昏瞀，且死須臾不可侍。"
                },
                {
                    "paragraph": "且非獨於此也。夫樊將軍困窮於天下，歸身於丹，丹終不迫於強秦，而棄所哀憐之交，置之匈奴，是丹命固卒之時也。",
                    "zhushu": "知禍且至，而猶爲之自疑，命止於此。"
                },
                {
                    "paragraph": "願太傅更慮之。鞠武曰：燕有田光先生者，其智深而慮沉，",
                    "zhushu": "沉，猶深。補曰：一本其智深，其勇沉。史、姚同。"
                },
                {
                    "paragraph": "可與之謀也。太子曰：願因太傳交於田先生，可乎？鞠武曰：敬諾。出見田光道。太子",
                    "zhushu": "衍曰字。"
                },
                {
                    "paragraph": "曰：願圖國事於先生。田光曰：敬奉教。乃造焉。太子跪而逢迎，却行爲道，",
                    "zhushu": "不敢背之。"
                },
                {
                    "paragraph": "跪而拂席。田先生坐定，左右無人，太子避席而請曰：燕、秦不兩立，願先生留意也。田光曰：臣聞騏驥盛壯之時，一日而馳千里；至其衰也，駑馬先之。今太子聞光壮盛之時，不知吾精已消亡矣。雖然，光不敢以乏國事也。",
                    "zhushu": "不令太子所圖有闕。"
                },
                {
                    "paragraph": "所善荆軻可使也。太子曰：願因先生得",
                    "zhushu": "衍願字。"
                },
                {
                    "paragraph": "願交荆軻，可乎？田光曰：敬諾。則起趨出。",
                    "zhushu": "𥙷曰：一本即趨出，姚本即起。"
                },
                {
                    "paragraph": "太子送之至門，戒曰：丹所報先生所言者，國大事也。願先生勿泄也。田光俛而𥬇曰：諾",
                    "zhushu": "補曰：正義曰：俛音俯。按俛即俯字。漢書晁錯傳俛仰，韓信俛出，東方朔俛啄。顔註即俯。"
                },
                {
                    "paragraph": "僂行見荆軻",
                    "zhushu": "僂，致敬貌。礼：一命而僂。"
                },
                {
                    "paragraph": "曰：光與子相善。燕國莫不知今太子聞光壯盛之時。不知吾形巳不逮也。幸而教之曰。燕秦不兩立。願先生留意也。光𥨸不自外",
                    "zhushu": "言不自踈於軻。"
                },
                {
                    "paragraph": "言足下於太子。願足下過太子於宫。荆軻曰：謹奉教。田光曰：光聞長者爲行，",
                    "zhushu": "𥙷曰：一本長者之行。"
                },
                {
                    "paragraph": "不使人疑之。今太子約光曰：所言者，國大事也，願先生勿泄也。是太子疑光也。夫爲行而使人疑之，非節俠士也。",
                    "zhushu": "荀恱曰：立氣勢，作威福，結私交，以立强於世者，謂之俠。"
                },
                {
                    "paragraph": "欲自殺以激荆軻，",
                    "zhushu": "言其死非爲泄，欲厲勉軻使死之耳。"
                },
                {
                    "paragraph": "曰：願足下急過太子，言光巳死，明不言也。遂自剄而死。軻見太子，言田光已死，致光之言。",
                    "zhushu": "𥙷曰：一本此四字作明不言也，姚同，史同今本。"
                },
                {
                    "paragraph": "太子再拜而跪膝下，行",
                    "zhushu": "以膝行不立行，故言下。"
                },
                {
                    "paragraph": "流涕，有頃而後言曰：丹所請田先生不言者，欲以成大事之謀。今田先生以死，明不泄言，豈丹之心哉？荆軻坐定，太子避席頓首曰：田先生不知丹不肖，使得至前，願有所道，此天之所以哀燕而不棄其孤也。",
                    "zhushu": "𥙷曰：索𨼆云：無父曰孤。時燕王尚在，或記者失辭戓？諸侯嫡子，亦僣稱孤也。又劉向。曰：燕王真之太子。"
                },
                {
                    "paragraph": "今秦有貪利之心，而欲不可足也，非盡天下之地，臣海内之王者，",
                    "zhushu": "補曰：荀子註引策作牢天下之田。"
                },
                {
                    "paragraph": "其意不饜。今秦已虜韓王，",
                    "zhushu": "秦十七年，虜王安。"
                },
                {
                    "paragraph": "盡納其地，又舉兵南伐楚，北臨趙，王翦數十萬之衆距漳、鄴，而李信出太原、雲中。趙不",
                    "zhushu": "𥙷曰：一本此有能字。"
                },
                {
                    "paragraph": "支秦，必入臣，入臣則禍至燕。燕小弱，數困於兵。今計舉國不足以當秦。諸侯服秦，莫敢合從。丹之私計，愚以爲誠得天下之勇士使於秦，闚以重利，",
                    "zhushu": "闚言示之以利，使之見而欲也。"
                },
                {
                    "paragraph": "秦王貪其贄，必得所願矣。誠得刼秦王，使悉反諸侯之侵地，若曹沫之與齊桓公，則大善矣。則不可，因而刺殺之，彼大將擅兵於外，而内有大亂，則君臣相疑，以其間，諸侯得合從，其償",
                    "zhushu": "補曰：一本此有破字，姚同。"
                },
                {
                    "paragraph": "秦必矣。此丹之上願，不知所以委命，",
                    "zhushu": "委棄性命，猶言不知死所。"
                },
                {
                    "paragraph": "唯荆卿留意焉。乆之。荆軻曰：此國之大事也，臣駑下，恐不足任使。太子前頓首固請無讓，然後許諾。於是尊荆軻爲上卿，舎上舎。太子日造門下，供太牢，具異物，間進車騎羙女，恣荆軻所欲，以順適其意。乆之荆卿未有行意。秦將王翦破趙，虜趙王遷，",
                    "zhushu": "十九年。"
                },
                {
                    "paragraph": "盡收其地，進兵北略地，至燕南界。",
                    "zhushu": "略，經略之。"
                },
                {
                    "paragraph": "太子丹恐懼，乃請荆卿曰：秦兵旦暮渡易水，則雖欲長侍足下，豈可得哉？荆卿曰：微太子言，臣願得謁之。今行而無信，則秦未可親也。夫",
                    "zhushu": "衍今字。"
                },
                {
                    "paragraph": "今樊將軍，秦王購之金千斤，邑萬家。誠得樊將軍首與燕督亢之地圖",
                    "zhushu": "後志。𣵠郡方城縣有督亭。註引此𥙷曰：正義云：督亢坡在幽州范陽縣東南。今固安縣南有督亢陌，幽州南界。劉向别録云：督亢膏腴之地，盖欲獻之，故𦘕圗。"
                },
                {
                    "paragraph": "獻秦王，秦王必說見臣，臣乃得有以報太子。太子曰：樊將軍以窮困來歸丹，丹不忍以己之私而傷長者之意，願足下更慮之。荆軻知太子不忍，乃遂私見樊於期",
                    "zhushu": "將軍名。"
                },
                {
                    "paragraph": "曰：秦之遇將軍，可謂深矣，父母宗族皆爲戮没。今聞購將軍之首，金千斤，邑萬家，將奈何？樊將軍仰天太息流涕曰：吾毎念常痛於骨髓，顧計不知所出耳。軻曰：今有一言，可以解燕國之患，而報將軍之仇者，何如？樊於期乃前曰：奈何？",
                    "zhushu": "補曰：一本爲之奈何，姚同。"
                },
                {
                    "paragraph": "軻曰：願得將軍之首以獻秦王，秦王必喜而善見臣。臣左手把其袖，右手揕其𦚾，",
                    "zhushu": "揕，刺也。知鴆反。𥙷曰揕，一作抗，故他本連有二字，下文同。索隱云抗，拒也，義非。"
                },
                {
                    "paragraph": "然則將軍之仇報，而燕國見陵之耻除矣！將軍豈有意乎？樊於期偏袒扼腕而進曰：此臣之日夜切齒腐心，",
                    "zhushu": "腐者痛之極。𥙷曰：勇者奮厲，必以左手扼右腕也。切齒前見。一本拊心。"
                },
                {
                    "paragraph": "乃今得聞教。遂自刎。",
                    "zhushu": "刎，㫁也。"
                },
                {
                    "paragraph": "太子聞之，馳徃伏屍而哭，極哀旣已，無可奈何，乃遂盛樊於期之首，函封之。於是太子預求天下之利，匕首，得趙人徐夫人匕首，",
                    "zhushu": "𥙷曰：索𨼆云：徐姓，夫人名，男子也。"
                },
                {
                    "paragraph": "取之百金，使工以藥淬之，",
                    "zhushu": "淬當從火，堅刀刃也。若淬則㓕火器爾。正曰淬。焠通取内反。說文徐云：淬，劍燒而入水也。此謂以毒藥染鍔而淬之也。後語註云：以藥水鋻匕首為淬。鋻，古電反。"
                },
                {
                    "paragraph": "以試人，血濡縷，",
                    "zhushu": "沾濡衣之一縷。"
                },
                {
                    "paragraph": "人無不立死者。乃爲裝",
                    "zhushu": "衍，具也。"
                },
                {
                    "paragraph": "道荆軻。燕國有勇士秦武陽，年十三，殺人，人不敢牾",
                    "zhushu": "元作悟，"
                },
                {
                    "paragraph": "悟",
                    "zhushu": "正曰悟、忤通，姚作忤，說見魏策。"
                },
                {
                    "paragraph": "視，",
                    "zhushu": "牾，逆也。"
                },
                {
                    "paragraph": "乃令秦武陽爲副。荆軻有所待，欲與俱，其人居逺未來，而爲留待，頃之未發。太子遲之，疑其改悔，乃復請之曰：日已盡矣，荆卿豈無意哉？丹請先遣秦武陽。荆軻怒叱太子曰：今日徃而不反者，竪子也。今提一匕首入不測之強秦，僕所以留者，待吾客與俱。今太子遲之，請辭决矣。遂發太子賔。客知其事者，皆白衣冠以送之。至易水上，旣祖",
                    "zhushu": "祖行𥙊𥙷曰詩毛傳：祖而舎軷，飲酒於其側曰餞。䟽軷謂𥙊道路之神，封土爲山，象伏牲其上，旣𥙊處者餞之，飲畢，乗車轢之而去。"
                },
                {
                    "paragraph": "取道，髙漸離擊筑，荆軻和而歌，爲變徴之聲，",
                    "zhushu": "地形訓云：变徴爲商，盖悲音。𥙷曰：應劭云：筑似琴而大，頭安絃，以竹撃之，故名。按劉子云：荊軻如秦，宋意擊筑。文選：髙漸離擊筑，荆軻歌，宋如意和之。"
                },
                {
                    "paragraph": "士皆垂淚涕泣。又前而爲歌曰：風蕭蕭，𠔃易水寒，壯士一去，𠔃不復還！復爲羽聲",
                    "zhushu": "其音怒，"
                },
                {
                    "paragraph": "忼慷，",
                    "zhushu": "壯士不得志也。𥙷曰：一本慷慨羽聲，朱子楚辭後語作羽聲慷慨。"
                },
                {
                    "paragraph": "士皆瞋目，髪盡上衝冠。於是荆軻遂就車而去，終已不顧。旣至秦，持千金之資幣物，厚遺秦王寵臣中庻子䝉嘉。",
                    "zhushu": "𥙷曰：中庻子。說見前。新序鄒陽書作䝉恬，盖誤。後語䝉𩔖註云：䝉，恬弟也。"
                },
                {
                    "paragraph": "嘉爲先言於秦王曰：燕王誠振怖大王之威，",
                    "zhushu": "振。震同。下同。"
                },
                {
                    "paragraph": "不敢興兵以逆軍吏，",
                    "zhushu": "𥙷曰：一本以拒大王。"
                },
                {
                    "paragraph": "願舉國爲内臣，比諸侯之列，給貢職如郡縣，而得奉守先王之宗廟。恐懼不敢自陳，謹斬樊於期頭，及獻燕督亢之地。圗凾封燕王，拜送于庭，使使以聞大王，唯大王命之。秦王聞之大喜，乃朝服設九賔，",
                    "zhushu": "禮：大小行人以九儀掌賔客之禮。正曰：大事記：相女奉璧入秦，秦王斉五日後，乃設九賔禮於庭。註引正義韋昭云：九賔，則周禮九儀也。劉伯莊云：九賔者，周王之備禮，天子臨軒，九服同會。秦、趙安得九賔？但亦陳設車輅文物爾，不得以周禮九賔義爲釋。愚按：漢書大行設九賔，恐即秦儀也。"
                },
                {
                    "paragraph": "見燕使者咸陽宫。",
                    "zhushu": "𥙷曰：門中記云：孝公都咸陽，今渭城是。山南水北曰陽，其地在渭水之北，九嵕諸山　南，故曰咸陽。自始皇至胡亥皆都此。"
                },
                {
                    "paragraph": "荆軻奉樊於期之頭函，而秦武陽奉地圖匣，以次進至陛。",
                    "zhushu": "升高陛也。"
                },
                {
                    "paragraph": "秦武陽色變，振恐，群臣恠之。荆軻顧𥬇武陽",
                    "zhushu": "顧武陽而𥬇。"
                },
                {
                    "paragraph": "前爲謝曰：北蠻夷之鄙人，未甞見天子，故振慴。",
                    "zhushu": "慴，懼也。"
                },
                {
                    "paragraph": "願大王少假借之，使得畢使於前。秦王謂軻起，取武陽所持圖。軻旣取圖奉之。秦王發圖，圖窮而匕首見，因左手把秦王之䄂，而右手持匕首揕之。未至身，秦王驚，自引而起，䄂絶，拔劒劒長撡其室。",
                    "zhushu": "撡，把持也。與操同。晉人多然扣室剱鞘𥙷曰索𨼆云。古者帯劒上長，抜之不出室。欲王推之於背，令前短易拔。故云王負劒。"
                },
                {
                    "paragraph": "時惶急",
                    "zhushu": "惶，恐也。堅，在室牢也。"
                },
                {
                    "paragraph": "劒堅，故不可立抜。荆軻逐秦王，秦王環柱而走，群臣驚愕，",
                    "zhushu": "愕，相遇。驚也。"
                },
                {
                    "paragraph": "卒起不意，",
                    "zhushu": "卒，猝同，下同。"
                },
                {
                    "paragraph": "盡失其度。而秦法，群臣侍殿上者，不得持尺寸之兵。諸郎中執兵皆陳於殿下，非有詔不得上。方急時，不及召下兵。以故荆軻逐秦王，而卒惶急，無以擊軻，而乃以手共搏之。",
                    "zhushu": "搏，擊也。"
                },
                {
                    "paragraph": "是時，侍醫夏無且以其所奉藥囊提荆軻，",
                    "zhushu": "提趙也。𥙷曰：且即于反，提姪帝反，史提文帝，提吴太子，語同此。"
                },
                {
                    "paragraph": "秦王方環柱走，卒惶急不知所為，左右乃曰：王負劒，王負劒！遂㧞以擊荆軻，㫁其左股。荆軻廢，乃引其匕首以提",
                    "zhushu": "衍擿字，本註字也。"
                },
                {
                    "paragraph": "擿",
                    "zhushu": "𥙷曰：姚本無擿字，史無提字，二字，即上揕抗並存之類。索隱云：擿與擲古字同，持益反，亦提義。"
                },
                {
                    "paragraph": "秦王，不中，中柱。秦王復擊軻，軻被八創。軻自知事不就，𠋣柱而𥬇，箕踞以罵",
                    "zhushu": "踞坐，展两足如箕。𥙷曰：既㫁左股，何云展两足？"
                },
                {
                    "paragraph": "曰：事所以不成者，乃欲以生刼之，必得約契",
                    "zhushu": "復地之契。"
                },
                {
                    "paragraph": "以報太子也！左右既前斬荆軻，秦王目眩良乆。已而論功，賞群臣及當坐者",
                    "zhushu": "罪所當坐。"
                },
                {
                    "paragraph": "各有差，而賜夏無且黄金二百鎰，曰：無且愛我。乃以藥囊提荆軻也。於是秦大怒燕，益發兵詣趙，詔王翦軍以伐燕。十月而㧞燕蘇城。",
                    "zhushu": "並此二十九年。"
                },
                {
                    "paragraph": "燕王喜、太子丹等皆率其精兵東保於遼東。秦將李信追擊燕王，王急用代王嘉計，殺太子丹，欲獻之秦。秦復進兵攻之，五𡻕而卒㓕燕國",
                    "zhushu": "秦二十七年。此三十三年。"
                },
                {
                    "paragraph": "而虜燕王喜。秦兼天下，其後荆軻客髙漸離以擊筑見秦皇帝，而以筑擊秦皇帝，為燕報仇，不中而死。",
                    "zhushu": "刺客傳有彪謂太子丹不忍一朝之憤，輕亡其囯，其謀悖矣。夫以二夫行刼，刺於大囯，出於倉卒，不意或幸以中，而欲從容質責，使悉反侵地，取契以歸，此豈持匕首之所可持？鞠武𥘉謀似矣，太子不用，不能力争，妾婦之明也。數士之死，燕囯之亡，皆武實為之。荊軻之事，甚似曹劌，其所不可者，劌發憤於一朝，而軻畜謀於積嵗，且白衣祖送者係路，其不漏露而先敗，抑已幸矣。軻不足道也。厥後留侯亦䄂推𥨸發，此其人豈愚哉？盖積志仇𥘿，不知所不可，使其不逢漢帝，則亦死以為期，不能一日而忘秦也。豫子、高漸離、張留侯。三人者，皆孝子忠臣至一之行也，唯軻於此則無處焉。𥙷曰：胡氏謂秦皇狙詐之智，虎狼之威，千騎萬乗之衆，揮椎𡚒擊旣無覺者，大索天下又不能得，良非獨免，併免力士，其智畧之妙固巳視吕政如𦊨中兎，何敗獲之憂。鮑以三人並論，愚謂三人報仇之志則同，以智畧言之則異，胡說當矣。○朱子曰：軻匹夫之勇，其事無足言。然於此可以見秦政之無道，燕丹之淺謀，而天下之勢已至於此，雖聖賢復生，亦未知其何以安之也。",
                    "type": 2
                },
                {
                    "paragraph": "凡三十一章。",
                    "zhushu": ""
                }
            ]
        },
        {
            "name": "戰國策宋衛中山卷第十",
            "paragraphs": [
                {
                    "paragraph": "戰國策宋衛中山卷第十",
                    "zhushu": "",
                    "type": 1
                },
                {
                    "paragraph": "縉雲彪校註",
                    "zhushu": "",
                    "type": 2
                },
                {
                    "paragraph": "東陽呉師道重校",
                    "zhushu": "",
                    "type": 2
                },
                {
                    "paragraph": "宋",
                    "zhushu": "沛、梁、楚、山陽、濟、隂、東平及東郡之湏昌、壽張𥙷曰：漢志壽張下有今之睢陽四字。",
                    "type": 2
                },
                {
                    "paragraph": "景公、",
                    "zhushu": "嗣元公元年，恭王四年乙酉。𥙷曰：史年表景公名頭曼，漢書古今人表作兠欒，汲冡師春作䜌頭曼。兠、欒音讀固相混，若䜌，則豈先二名而後一之者邪？黄伯思考辨祕閣古噐，有宋公䜌餗鼎，與汲冡合，因知異書有不可廢者，謾記于此。",
                    "type": 2
                },
                {
                    "paragraph": "公輸般",
                    "zhushu": "魯之巧人𥙷曰髙。注：公輸般，魯班之號也。它書或作班，古字通。漢書。班師。"
                },
                {
                    "paragraph": "爲楚設機，",
                    "zhushu": "天地䟽，機関也，雲梯之属。𥙷曰髙。注云：機械，雲梯之属也。索隠云：械者，飛梯、撞車、飛石、車弩之具。"
                },
                {
                    "paragraph": "將以攻宋。墨子",
                    "zhushu": "宋人。名翟。"
                },
                {
                    "paragraph": "聞之，百舍重繭",
                    "zhushu": "百里一舍𥙷曰：此據髙注，下有重繭累胝也一句。又莊子百舍注：百日止　也。按繭即趼字，吉典反。増韻謂足胝起如繭。胝音支。"
                },
                {
                    "paragraph": "徃見公輸般，謂之曰：吾自宋聞子，",
                    "zhushu": "聞其善，"
                },
                {
                    "paragraph": "吾欲藉子殺王。",
                    "zhushu": "正曰：一本三殺，王並作殺，𤯔云人𤯔。並而鄰反。集韻云：唐武后字作𤯔，如臣字作𢘗，𤯔即人也。"
                },
                {
                    "paragraph": "公輸般曰：吾義固不殺王。墨子曰：聞公爲雲梯，",
                    "zhushu": "梯之髙，上如雲。"
                },
                {
                    "paragraph": "將以攻宋，宋何罪之有？義不殺王而攻國，是不殺少而殺衆，敢問攻宋何義也？公輸般服焉，請見之。王。",
                    "zhushu": "見翟於王。"
                },
                {
                    "paragraph": "黒子見楚王",
                    "zhushu": "非昭即恵，正曰當缺。"
                },
                {
                    "paragraph": "曰：今有人於此，舍其文軒，",
                    "zhushu": "車有雕飾者，正曰文錯之車。髙注。"
                },
                {
                    "paragraph": "鄰有敝輿而欲𥨸之；舍其錦繡，鄰有䄈褐",
                    "zhushu": "竪使之衣𥙷曰：一本短褐。姚本注：短，一作䄈。韓文考異云：䄈褐一作短。方云：貨殖傳用䄈字。董彦逺、洪慶善皆辨古無短褐字。按䄈褐字，賈誼貢禹貨殖傳、班彪、劉平、張衡傳凡六見。班彪論。漢書作䄈，文選則用丁管切。是唐儒兩用之。故少陵以長纓短褐爲對，而史記孟嘗傳、國䇿、墨子語，皆傳寫之訛。今按：國䇿短一作裋。史士不得短。少陵以長纓短褐爲對，而史記孟嘗傳、國策墨子語，皆傳寫之訛。今按國䇿短一作䄈。史安不得短褐？司馬貞亦音竪。班彪王命論短字，韋昭云：當作䄈𥜗也。又淮南子巫馬期絻衣短褐，而髙誘無說，未必皆傳寫之訛。柳子厚亦甞用之，安知韓公之必不然乎？兩存以俟知者。"
                },
                {
                    "paragraph": "而𣣔𥨸之；舎其梁肉，鄰有糟糠而𣣔𥨸之。此爲何若人也？王曰：必爲有𥨸疾矣。",
                    "zhushu": "疾猶癖。"
                },
                {
                    "paragraph": "黑子曰：荆之地方五千里，宋方五百里，此猶文軒之與敝輿也。荆有雲夢，犀兕麋鹿盈之，江漢魚鼈黿鼉爲天下饒，宋所謂無雉兎鮒魚者也，",
                    "zhushu": "鮒魚之小者。正曰：爾雅翼：鮒，鰿也。今作鯽。"
                },
                {
                    "paragraph": "此猶粱肉之與糟糠也。荆有長松、文　楩楠、豫章，",
                    "zhushu": "大小凢五正曰髙。注：皆大本也。𥙷曰楩楠。豫章書注：楩，梓。一本補作柟，章作樟，姚同。楠即柟。"
                },
                {
                    "paragraph": "宋無長木，此猶錦繡之與短楬也。臣",
                    "zhushu": "元作𢙣。"
                },
                {
                    "paragraph": "𢙣",
                    "zhushu": "𥙷曰。疑字誤。"
                },
                {
                    "paragraph": "以王吏之攻宋爲與此同𩔖也。王曰：善。㦲請無攻宋。",
                    "zhushu": "彪謂翟之說羙矣，然此時諸侯固有𥨸疾，強吞弱，大并小，直患其力不給尔，豈爲若說止攻哉？意者墨守之嚴，輸般服病焉。假此說以縮兵則有之，彼楚國非止足而無有𥨸疾者也𥙷？曰：墨子云：公輸般爲雲梯之械成，将以攻宋。墨子聞之，至于郢，見公輸般之攻械盡，墨子之守固有餘。般詘而言曰：吾知所以距子矣，吾不言。墨子亦曰：吾知子之所以距我者，吾不言。楚王問其故，墨子曰：公輸子之意，不過𣣔殺臣，殺臣，宋莫能守，雖然，臣之弟子禽滑𨤲等三百人，巳持臣守圍之器，在宋城上而待楚㓂矣，雖殺臣，不能絶也。楚王曰：善。㦲，吾請無攻宋城矣。○史云：墨翟，宋之大夫，或云並孔子時，或云在其後。索𨼆云：按别録。墨翟書有文子。文子，子夏弟子，問於墨子。如此則墨子作七十子後。愚按：孔子以敬王四十一年卒，景公以元王七年卒，相去十一年。檀弓。季康子母死，般請以機封。則般亦與孔子相及。大事記云：楊、墨之說肆行於天下，必在春秋後。盖異端之說，非王教盡廢，不能興也。",
                    "type": 2
                },
                {
                    "paragraph": "梁王",
                    "zhushu": "襄正曰惠。"
                },
                {
                    "paragraph": "伐邯鄲而徴師於宋，宋君使使者請於趙王",
                    "zhushu": "武靈正。曰成侯。"
                },
                {
                    "paragraph": "曰：夫梁兵勁而權重，今徴師於敝邑，敝邑不從，則恐危社稷。若扶梁伐趙",
                    "zhushu": "扶，謂助之。"
                },
                {
                    "paragraph": "以害趙國，則寡人不忍也。願王之有以命敝邑。趙王曰：然。夫宋之不如梁也，",
                    "zhushu": "𥙷曰：一本不足如梁髙。註：如，當也。"
                },
                {
                    "paragraph": "寡人知之矣。弱趙以強梁，宋必不利也。",
                    "zhushu": "𥙷曰：髙註梁必兼宋，故宋不利之矣。"
                },
                {
                    "paragraph": "則吾何以告子而可乎？",
                    "zhushu": "雖知宋不助梁，然無辭使宋不聽梁。"
                },
                {
                    "paragraph": "使者曰：臣請受邊城，",
                    "zhushu": "請得攻一城以應梁𥙷曰：姚本註臣字。曽本自此至卷尾皆作恵。"
                },
                {
                    "paragraph": "徐其攻而留其日，以待下吏之有城而已。",
                    "zhushu": "攻之不力，使趙無失城。"
                },
                {
                    "paragraph": "趙王曰：善。宋人因遂舉兵入趙境而圍一城焉。梁王甚說，曰：宋人助我攻矣。趙王亦曰：",
                    "zhushu": "𥙷曰：一本趙王亦說曰：姚同。"
                },
                {
                    "paragraph": "宋人止於此矣，故兵退難觧，徳施於梁而無怨於趙，故名有所加而實有所歸。",
                    "zhushu": "君偃宜無此善，以在犀首伐黄下，蘇秦論攻宋前，故次之。此正曰大事記周顯王十五年，梁惠十七年，宋公剔成十六年，宋伐趙，圍一城觧，題曰梁惠王伐邯鄲，引策云云。又按史丗家，景公六十四年卒，左傳景公在位四十八年卒。大事記定従左氏，景公卒當元王七年，鮑以此次之景公，繆甚。",
                    "type": 2
                },
                {
                    "paragraph": "謂大尹",
                    "zhushu": "宋卿正曰：左傳哀二十六年：宋景公無子，取得与啓，畜諸公宫，於是云云。六卿三族降聽政，因大尹以逹。杜註：近官有寵者。鮑因大尹字遂傳㑹為景公时，盖無稽之言也。"
                },
                {
                    "paragraph": "曰：君日長矣，",
                    "zhushu": "君，宋君。"
                },
                {
                    "paragraph": "自知政",
                    "zhushu": "言親囯事。"
                },
                {
                    "paragraph": "則公無事。公不如令楚賀君之孝，則君不奪太后之事矣，",
                    "zhushu": "后時与政。"
                },
                {
                    "paragraph": "則公常用宋矣。",
                    "zhushu": "見用於宋尹，盖太后之人。正曰：皆無考。",
                    "type": 2
                },
                {
                    "paragraph": "宋與楚為兄弟，齊攻宋，楚王",
                    "zhushu": "威。"
                },
                {
                    "paragraph": "言救宋，宋因賣椘重以求講於齊，",
                    "zhushu": "賣，謂衒鬻之。"
                },
                {
                    "paragraph": "齊不聽。蘇秦爲宋謂齊相曰：不如與之，",
                    "zhushu": "聽其講。"
                },
                {
                    "paragraph": "以明宋之賣",
                    "zhushu": "元作資。"
                },
                {
                    "paragraph": "資",
                    "zhushu": "𥙷曰：一本作賣，姚同。"
                },
                {
                    "paragraph": "楚重於齊也。楚怒，",
                    "zhushu": "怒其背巳而與齊講。"
                },
                {
                    "paragraph": "必絶於宋而事齊。齊楚合，則政宋易矣。",
                    "zhushu": "蘇秦與剔成、齊宣同時，知非閔時正，曰：此必非景公時。",
                    "type": 2
                },
                {
                    "paragraph": "剔成，",
                    "zhushu": "嗣辟公元年。烈王七年。壬子立，正曰桓公。大事記引蘇氏云：按索隱汲冢紀年作桓公辟兵。荘予曰，桓公出，前驅呼辟䝉，人以為狂。而史記作辟公辟兵，名辟，謚辟，事必不爾，史記盖誤。",
                    "type": 2
                },
                {
                    "paragraph": "齊攻宋，宋使臧子索救於荆。荆王",
                    "zhushu": "威。"
                },
                {
                    "paragraph": "大說，許救，甚勸。",
                    "zhushu": "正曰：勸力也。"
                },
                {
                    "paragraph": "臧子憂而反。其御曰：索救而得有憂色，何也？臧子曰：宋小而齊大。夫救於小宋而惡於大齊，此王之所憂也。而荆王說甚，必以堅我。我堅而齊敝，荆之利也。臧子乃歸。齊王",
                    "zhushu": "宣。"
                },
                {
                    "paragraph": "果㧞宋五城，而荆王不至。",
                    "zhushu": "此四章有蘇秦語，得為君偃，而君偃弑立，怒鄰冝不能曲折如此，故係之剔成。然則孟子所稱，審亦皆剔成也。正曰：此章時不可考，缺之可也。鮑妄為傳，㑹至謂孟子所稱皆剔成。孟子謂戴不勝子之王，薛居州居王所，王非偃而誰？",
                    "type": 2
                },
                {
                    "paragraph": "君偃，",
                    "zhushu": "辟公子剔成君弟弒立元年，顯王四十一年癸巳。正曰：按丗家，剔成，四十一年，弟偃攻襲剔成，剔成敗，奔齊，自立為宋君。故大亊記書宋公剔成為弟偃所攻，出奔齊，偃自立。",
                    "type": 2
                },
                {
                    "paragraph": "宋",
                    "zhushu": "衍康字，下同。"
                },
                {
                    "paragraph": "康王之時，",
                    "zhushu": "按：史君偃在年表，丗家傳並不書謚。正曰：索𨼆云：戰國䇿、吕氏春秋皆以偃謚康王。"
                },
                {
                    "paragraph": "有雀生𪇥",
                    "zhushu": "集韻音欺。今江東呼鷦鶹爲鵋䳢。正曰：此與爾稚鵅鵋䳢註同文。鵅音格，鵋音忌，䳢音欺。按史記：好射鶀鴈。鶀，小鴈也，音期。愚按䇿文云：小而生巨，以雀生鴈言可也。云見祥而不祥，鵂鶹非祥也。黄公紹韻：㑹、鶀、䳢並為一字，音期者非。新序作鷧，所載比策文為詳。今通鑑作𪇥。"
                },
                {
                    "paragraph": "於城之陬，",
                    "zhushu": "陬，隅也。"
                },
                {
                    "paragraph": "使吏占之，曰：小而生巨，必霸天下。",
                    "zhushu": "盖言遜也。𥙷曰髙。註：太史能辨吉㐫之妖祥。康王無道，不敢正對，故云危行言遜，太史有焉。"
                },
                {
                    "paragraph": "康王大喜，於是滅滕",
                    "zhushu": "𨼆七年註：在沛國公丘縣。𥙷曰：大事記云：杜氏丗族譜：滕爲齊㓕。觀孟子所載滕定公、文公，則杜說誤，䇿所記是也。"
                },
                {
                    "paragraph": "伐薛，取淮北之地。乃愈自信，欲霸之速成，故射天笞地，斬社稷而焚㓕之，曰：威服天下鬼神。罵國老諌臣",
                    "zhushu": "元作曰："
                },
                {
                    "paragraph": "曰：",
                    "zhushu": "𥙷曰：疑字誤。"
                },
                {
                    "paragraph": "爲無顔之冠",
                    "zhushu": "冠不覆額，𥙷曰：史王偃盛血以韋囊，縣而射之，命曰：射天，滛於酒，婦人羣臣諌者輙射之。諸侯皆曰桀宋。"
                },
                {
                    "paragraph": "以示勇。剖傴之背，鍥朝渉之脛，",
                    "zhushu": "鍥，刻脛胻也。"
                },
                {
                    "paragraph": "而國人大駭。齊聞而伐之，民散，城不守。王乃逃倪侯之館，",
                    "zhushu": "侯其臣也。正曰無稽。"
                },
                {
                    "paragraph": "遂得而死。",
                    "zhushu": "𥙷曰：丗家云：殺王偃。年表云：死於温。温，魏地。新序得下有病字。"
                },
                {
                    "paragraph": "見祥而不爲祥，反爲禍。",
                    "zhushu": "𥙷曰元髙。註云。禍謂齊湣王與楚魏共伐宋。殺康王。而㓕囯三分其地。○家語。昔者殷王帝辛之丗有雀。生大鳥於城隅，占之曰：凡以小生大，則囯家必正，而名益昌。於是帝辛介雀之徳，不修囯政，亢暴無極，朝臣莫救，外㓂乃至，殷囯以亡。又說苑孔子曰：昔者殷王帝辛云云一段亦同。愚按：宋，殷後也。疑即此一事，而記者不同。",
                    "type": 2
                },
                {
                    "paragraph": "凡六章",
                    "zhushu": "",
                    "type": 2
                },
                {
                    "paragraph": "衛",
                    "zhushu": "東郡及魏郡黎陽，河北之野王、朝歌，後文公徙楚丘、𥠖陽是也。",
                    "type": 2
                },
                {
                    "paragraph": "靈公",
                    "zhushu": "襄公子元年，景王三十年丁卯。正曰：說見趙策。",
                    "type": 2
                },
                {
                    "paragraph": "衛靈公近癰疽。",
                    "zhushu": "孟子：有其人，盖醫之幸者𥙷？曰：癰疽瘍醫。"
                },
                {
                    "paragraph": "彌子瑕。",
                    "zhushu": "𥙷曰：靈公幸臣。其妻與子路之妻兄弟。亦見孟子。"
                },
                {
                    "paragraph": "二人者，專君之勢以蔽左右。復塗偵",
                    "zhushu": "衛人𥙷曰：韓非子亦有此文，而稍異云：侏儒善假夢以見主道。恐此復塗偵字，或侏儒之訛。然彼以癰疽爲雍鉏，則誤也。"
                },
                {
                    "paragraph": "謂君曰：昔曰：臣夣見君。君曰：子何夣？曰：夣見竈君。君忿然作色曰：吾聞夣見人君者夣見日，今子曰：夣見竈君而言君也，有說則可，無說則死。對曰：日并燭天下者也，一物不能蔽也。若竈則不然，前之人煬，",
                    "zhushu": "煬炙燥也。𥙷曰：煬，餘亮反。莊子：煬者避竈。釋文：炊也。盖炊而向竈者。"
                },
                {
                    "paragraph": "則後之人無從見也。今臣疑人之有煬於君者也，是以夣見竈君。君曰：善。於是因廢癰疽、彌子瑕，而立司空㣘。",
                    "zhushu": "元在趙䇿。正曰：冝從舊說，見趙策。",
                    "type": 2
                },
                {
                    "paragraph": "悼公，",
                    "zhushu": "出公弟元年，定王十四年癸酉。正曰：杜註：悼公蒯，聵庻弟公子。黚，史作黔，二字並其淹反。大事記周貞定王元年，衛悼公元年。觧題引古史云：左傳出公復入八年，悼公立，事甚詳。史記出公復入二十一年卒。黚攻出公子自立，悼公五年卒。",
                    "type": 2
                },
                {
                    "paragraph": "犀首",
                    "zhushu": "魏官也，非公孫衍。正曰：據左傳，南文子相衛悼公，悼公與智伯並時，則犀首非公孫衍矣。司馬彪謂犀首爲魏官。以此策考之，悼公元年當貞定王元年，至威烈王二十三年，三晉始爲諸侯時。六。十餘年，是時已有犀首，非魏官矣。意甞其爲姓名或號，說見秦䇿。然則此犀首者，亦三晉之臣歟？"
                },
                {
                    "paragraph": "伐黄，",
                    "zhushu": "𥙷曰：舊註：黄，囯名。按䇿言黄不一處，此未詳。"
                },
                {
                    "paragraph": "過衛，使人謂衛君",
                    "zhushu": "此䇿以南文子與智伯同時，知爲悼公。𥙷曰：左傳，出公之入也，奪南氏邑。杜註：子南之子公孫彌牟，彌牟與禇師北等逐公越，臯如等將納公，文子致衆而問曰：彌牟亡有益云云，遂立悼公。南氏相之，事在哀公二十五年、二十六年。"
                },
                {
                    "paragraph": "曰：敝邑之師過大國之郊，曽無一介之使以存之乎？敢請其罪。今黄城將下矣，已將移兵造大國之城下。",
                    "zhushu": "已言已下黄。"
                },
                {
                    "paragraph": "衛君懼，束組三百緄，",
                    "zhushu": "組，斜文紛綬之屬。十首爲一。緄𥙷曰組。屢見前。緄，古本反，說文：帶也。詩組縢，傳：繩也。皆與此不恊。鮑因髙註。"
                },
                {
                    "paragraph": "黄金三百鎰，以隨使者。南文子",
                    "zhushu": "衛大夫。"
                },
                {
                    "paragraph": "止之，曰：是勝黄城，必不敢來；不勝，亦不敢來。是勝黄城，則功大名羙，内臨其倫。",
                    "zhushu": "臨言以功處其上，倫其軰類。"
                },
                {
                    "paragraph": "夫在中者，",
                    "zhushu": "囯中之臣。"
                },
                {
                    "paragraph": "惡臨議其事。",
                    "zhushu": "議謂譛短之。"
                },
                {
                    "paragraph": "䝉大名",
                    "zhushu": "家冐處之也。"
                },
                {
                    "paragraph": "挾成功，坐御以待中之議，",
                    "zhushu": "坐具御言不营為。"
                },
                {
                    "paragraph": "犀首雖愚，必不爲也。是不勝黄城，破心而走歸，",
                    "zhushu": "破心懼罪也。"
                },
                {
                    "paragraph": "恐不免於罪矣。彼安敢攻衛以重其不勝之罪哉？果勝黄城，帥師而歸，遂不敢過衛。",
                    "zhushu": "",
                    "type": 2
                },
                {
                    "paragraph": "智伯欲伐衛，遺衛君野馬",
                    "zhushu": "騊，駼也。"
                },
                {
                    "paragraph": "四百，璧一。",
                    "zhushu": "正曰：一本白壁，姚同。"
                },
                {
                    "paragraph": "衛君大說，群臣皆賀，南文子有憂色。衛君曰：大國大懽，而子有憂色何？文子曰：無功之賞，無力之禮，不可不察也。野馬四百、璧一，此小國之禮，",
                    "zhushu": "𥙷曰，一本有也字，姚同。"
                },
                {
                    "paragraph": "而大國致之，君其圖之！衛君以其言告邊境。智伯果起兵而襲衛，至境而反，曰：衛有賢人，先知吾謀也。",
                    "zhushu": "𥙷曰：說苑：吴赤市使智氏及趙簡子以乗璧遺衛事相𩔖。",
                    "type": 2
                },
                {
                    "paragraph": "智伯欲襲衛，乃佯亡其太子，使奔衛。南文子曰：太子顔爲君子也，",
                    "zhushu": "顔太子名君，謂智伯。"
                },
                {
                    "paragraph": "甚愛而有寵，非有大罪而亡，必有故。使人迎之於境，曰：車過五乗，慎勿納也。智伯聞之，乃止。",
                    "zhushu": "彪謂南文子，衛之賢智人也，慮無遺筭𥙷曰：大事記貞定王十二年，晉荀瑶襲衛觧，題曰失其年。囯語序藍臺之宴云還自衛，姑載于此，未必果此年也。戰囯䇿云云，並載此二年。",
                    "type": 2
                },
                {
                    "paragraph": "嗣君。",
                    "zhushu": "平侯子元年𩔰王四十五年丁酉。",
                    "type": 2
                },
                {
                    "paragraph": "秦攻衛之蒲，",
                    "zhushu": "秦昭四年，取蒲坂。此二十三年。正曰：年表丗家㧞魏蒲坂。蒲坂在河東，非衛地。丗家衛嗣召時，獨有濮陽。按史秦昭王元年，樗里子伐蒲。索𨼆云：樗里疾圍蒲，不克，而秦惠王薨。事与此合。正義云：蒲故城在滑州匡城縣。此即子路作宰地。"
                },
                {
                    "paragraph": "胡衍謂樗里疾曰：公之伐蒲，以爲秦乎？以爲魏乎？為魏則善，為秦則不頼矣。",
                    "zhushu": "頼，猶利。"
                },
                {
                    "paragraph": "衛所以爲衛者，以有蒲也。今蒲入於魏，",
                    "zhushu": "衛恐秦取蒲，必自入之魏。"
                },
                {
                    "paragraph": "衛必折於魏。",
                    "zhushu": "徃求援也。𥙷曰：一本蒲入於秦。司馬貞引䇿云：今蒲入於秦，衛必折而入於魏。樗里疾傳有亦作入於秦。"
                },
                {
                    "paragraph": "魏亡西河之外",
                    "zhushu": "秦惠六年，正曰秦惠。八年，魏納河西地。後二年，魏入上郡於秦，而河西濵、洛之地盡。"
                },
                {
                    "paragraph": "而弗能",
                    "zhushu": "𥙷曰：一本有復字，姚同。"
                },
                {
                    "paragraph": "取者，弱也。今并衛於魏，魏必強。魏強之日，西河之外必危。且秦王",
                    "zhushu": "昭。"
                },
                {
                    "paragraph": "亦將觀公之事。害秦以善",
                    "zhushu": "元作害。"
                },
                {
                    "paragraph": "害",
                    "zhushu": "𥙷曰：一本作善，姚同。"
                },
                {
                    "paragraph": "魏，秦王必怨公。樗里疾曰：柰何？胡衍曰：公釋蒲勿攻，臣請爲公入戒蒲守",
                    "zhushu": "戒告之以釋攻。"
                },
                {
                    "paragraph": "以德衛君。樗里疾曰：善。胡衍因入蒲，謂其守曰：樗里子知蒲之病也，其言曰：吾必取蒲，今臣能使釋蒲勿攻。蒲守再拜，因効金三百鎰",
                    "zhushu": "元並作溢。"
                },
                {
                    "paragraph": "溢",
                    "zhushu": "𥙷曰鎰通。"
                },
                {
                    "paragraph": "焉，曰：秦兵誠去，請厚子於衛君。胡衍取金於蒲，以自重於衛，樗里子亦得三百金而歸，又以德衛君也。",
                    "zhushu": "𥙷曰：史樗里子傳有。",
                    "type": 2
                },
                {
                    "paragraph": "衛使客事魏，三年不得見，衛客患之，乃見梧下先生，",
                    "zhushu": "盖以所居為号。𥙷曰髙。註：家有大梧樹，因以為号。若栁下惠𤑔文𩔖聚作梧丘。"
                },
                {
                    "paragraph": "許之以百金。梧下先生曰：諾。乃見魏王",
                    "zhushu": "哀正曰：無考。"
                },
                {
                    "paragraph": "曰：臣聞秦岀",
                    "zhushu": "元作入。"
                },
                {
                    "paragraph": "入",
                    "zhushu": "正曰：一本作人，兵下有出字。"
                },
                {
                    "paragraph": "兵，未知其所之。秦魏交而不脩之日乆矣。願王專",
                    "zhushu": "元作愽"
                },
                {
                    "paragraph": "愽",
                    "zhushu": "𥙷曰。字當作専。"
                },
                {
                    "paragraph": "事秦，無有他計。魏王曰：諾。客趨出，",
                    "zhushu": "客謂梧下。"
                },
                {
                    "paragraph": "至郎門而反",
                    "zhushu": "𥙷曰：姚註續作郭門。按韓非子：使郎中日聞道於郎門之内。愚恐郎即廊見秦策，"
                },
                {
                    "paragraph": "曰：",
                    "zhushu": "佯若不為衛客，偶思念得。之。"
                },
                {
                    "paragraph": "臣恐王事秦之晚。王曰：何也？先生曰：夫人於事巳者過急，",
                    "zhushu": "过猶多。"
                },
                {
                    "paragraph": "於事人者過緩。今王緩於事已者，安能急於事人？奚以知之？",
                    "zhushu": "王問。"
                },
                {
                    "paragraph": "衛客曰：",
                    "zhushu": "梧下稱之。"
                },
                {
                    "paragraph": "事王三年不得見臣，以是知王緩也。魏王趨見衛客。",
                    "zhushu": "彪謂：此一時氣俗，無不没於利者。以先生稱於丗，其人不薄矣。而以百金諾人，為之行狡獪之計，况小子乎？彼哉！彼哉！正曰：此䇿時不可考，何得附之嗣君？",
                    "type": 2
                },
                {
                    "paragraph": "衛嗣君時，胥靡",
                    "zhushu": "有罪人，盖賢者也。正曰：此本髙註。𥨸以為不然。有罪而逃，何以知其賢？此慕傅說之亊而誤說者也。衛君以金贖之者，耻其失政廃刑尔。觀其言可見。𥙷曰：靡，忙皮反。晉灼曰：胥，相也。靡，隨也。顔曰：連繫，相隨而服役之，猶今之囚徒。莊子註：以鐵鎖相連繫。"
                },
                {
                    "paragraph": "逃之魏，衛贖之百金，不與，乃請以左氏。",
                    "zhushu": "衛地缺，請亦贖也。"
                },
                {
                    "paragraph": "群臣諌曰：以百金之地贖一胥靡，無乃不可乎？君曰：治無小，亂無大，",
                    "zhushu": "大小謂囯。"
                },
                {
                    "paragraph": "教化喻於民，三百之城足以為治。",
                    "zhushu": "𥙷曰：三百，或言家。"
                },
                {
                    "paragraph": "民無廉耻，雖有十左氏，將何以用之？",
                    "zhushu": "彪謂衛君之言及此，足以興起而不得覇，豈輔之者無其人乎？以羣臣之所諫，知不及其君逺矣。然享囯四十餘年，不受外兵，則三百為治之言，允蹈之者欤？正曰：罪人而逃，可謂無政矣；割地以求胥靡，可謂無謀矣。其言雖善，亊則戾矣。𥙷曰：韓非子有畧同。",
                    "type": 2
                },
                {
                    "paragraph": "衛嗣君病，冨術謂殷順，且曰：",
                    "zhushu": "皆衛人。正曰：古人以且名者，皆子余反，如夏無且、唐且、龍且之𩔖是也。"
                },
                {
                    "paragraph": "子聽吾言也，以說君，勿益損也，",
                    "zhushu": "使之一如其教。"
                },
                {
                    "paragraph": "君必善子。人生之所行，與死之心異。始君之所行於丗者，食髙麗也，",
                    "zhushu": "凡有養於口體，皆得言食。𥙷曰食。髙麗疑人名。"
                },
                {
                    "paragraph": "所用者，緤錯挐薄也。",
                    "zhushu": "二臣名。"
                },
                {
                    "paragraph": "群臣盡以為君輕國而好髙麗，必無與君言國事者。子謂君：",
                    "zhushu": "𥙷曰：子謂君以不？今教之以說君也。上言死則心異，故言此可以動之。"
                },
                {
                    "paragraph": "君之所行天下者甚繆。緤錯主斷於國，而挐薄輔之。自今以徃者，公孫氏",
                    "zhushu": "衛，囯姓也。故商君，衛之庻孽公子也，姓公孫氏，正曰髙。註公孫氏，謂嗣君也。商君說見秦策。"
                },
                {
                    "paragraph": "不血食矣。君曰：善。與之相印，曰：我死，子制之。嗣君死，殷順。且以君令相公子",
                    "zhushu": "𥙷，"
                },
                {
                    "paragraph": "期。",
                    "zhushu": "嗣君子。"
                },
                {
                    "paragraph": "緤錯、挐薄之族皆逐之也。",
                    "zhushu": "彪謂嗣君，賢君也。冨術稱之，貶矣。盖諌者之言，多務為深切詭激之辭，使嗣君不賢，安能受其言而委之以二臣乎？正曰：鮑誤釋胥靡之事，遂以衛君為賢，其實非也。然能從順且之諌，使制二子，猶愈於迷復者也。𥙷曰：緤，先結反。挐，女居反。",
                    "type": 2
                },
                {
                    "paragraph": "衛人迎新婦。婦上車，問：驂馬誰馬也？御曰：借之。新婦謂僕曰：拊驂無笞服。",
                    "zhushu": "皆言爱也。拊尤爱之。正曰髙。註：拊，撃也。两傍曰骖，轅中曰服。擊其驂則两服，馬不劳笞也。鮑以為借馬，故曰爱之，非是。"
                },
                {
                    "paragraph": "車至門，扶",
                    "zhushu": "人扶婦下。"
                },
                {
                    "paragraph": "教送母，",
                    "zhushu": "母送婦者将还，故戒之。"
                },
                {
                    "paragraph": "曰：㓕竈将失火。入室見臼，曰：徙之牖下，妨徃來者。主人𥬇之。此三言者，皆至言也。然而不免爲笑者，蚤晚之時失也。",
                    "zhushu": "𥘉為婦而云然，失之蚤也。正曰：此策时不可考。𥙷曰：吕氏春秋，白圭新与惠子相見，惠子說之以疆。惠子出，白圭告人曰云云，与此相𩔖。",
                    "type": 2
                },
                {
                    "paragraph": "凡九章。",
                    "zhushu": "",
                    "type": 2
                },
                {
                    "paragraph": "中山",
                    "zhushu": "漢為囯，有盧奴、北平、北新城、唐深澤、若陘、安囯、曲逆、望都、新市。𥙷曰索𨼆云：中山，故鮮虞，囯，姬姓也。路史杜佑云：常山靈壽中山囯有故城，城中有山，故號中山。漢中山王靖始移居盧奴。大事記：威烈王十二年，中山武公𥘉立。又按左傳昭公十二年，晉荀呉假道於鮮虞、㓕、肥。是冬，晉復伐鮮虞。杜預云：鮮虞，白狄别種，在中山新市縣。中山名始見定公四年。晉合諸侯，召陵謀為蔡伐楚，荀寅曰：諸侯方貳，中山不服，無損於楚而失中山，不如辭蔡侯。則是時勢巳。漸強，能為𣈆之輕重矣。史趙丗家是年書中山武公𥘉立，意者其國益强，遂建國備諸侯之制，與中夏伉歟。",
                    "type": 2
                },
                {
                    "paragraph": "中山君",
                    "zhushu": "史不出不名，謚正曰中山武公，見丗家年表。此䇿則時不可考。"
                },
                {
                    "paragraph": "饗都士大夫，",
                    "zhushu": "霍光傳都士，注：都，試也。此言已試而饗之。正曰：按光傳都肄郎羽林，孟康云：都，試也。師古謂總閱試習此都邑之都，與彼義不𩔖。"
                },
                {
                    "paragraph": "司馬子期",
                    "zhushu": "中山人，後為楚昭卿正。曰：左氏㝎四年：昭王出走，子期似王。注：昭王兄公子結也。後為司馬，恵王時，白公殺之。說苑屢稱司馬子期。司馬，官名，此自一人，司馬則姓也。"
                },
                {
                    "paragraph": "在焉。羊𡙡不遍，司馬子期怒而走。扵楚，說楚王",
                    "zhushu": "昭正曰：妄引。"
                },
                {
                    "paragraph": "伐中山，中山君亡。",
                    "zhushu": "亡。去國也。"
                },
                {
                    "paragraph": "有二人挈戈而随其後者，中山君顧謂二人：子奚為者也？二人對曰：臣有父，嘗餓且死，君下壺飡臣父。",
                    "zhushu": "下以與之飡。小食𥙷曰：一本壺飡餌之，姚同，臣父字不重出。"
                },
                {
                    "paragraph": "臣父且死，曰：中山有事，",
                    "zhushu": "戎事。"
                },
                {
                    "paragraph": "汝必死之。故來死君也。",
                    "zhushu": "将為君死。"
                },
                {
                    "paragraph": "中山君喟然而仰嘆曰：與不期衆少，其扵當厄；",
                    "zhushu": "其指物辭，猶在也。言施與當在厄時。"
                },
                {
                    "paragraph": "怨不期深淺，其扵傷心。",
                    "zhushu": "傷人之心，雖淺怨也。"
                },
                {
                    "paragraph": "吾以一杯羊𡙡亡國，以一壺飡得士二人。",
                    "zhushu": "𥙷曰：此章與左傳蕐元饗士，趙宣子食翳桑餓人事，𩔖似合為一也。○集韻：飱亦作飡，蘇昆反，熟食曰飱。",
                    "type": 2
                },
                {
                    "paragraph": "魏文侯欲殘中山，",
                    "zhushu": "殘，謂滅也。"
                },
                {
                    "paragraph": "常荘談",
                    "zhushu": "趙人。"
                },
                {
                    "paragraph": "謂趙桓",
                    "zhushu": "元作襄。"
                },
                {
                    "paragraph": "襄",
                    "zhushu": "正曰：按大亊記，威烈王元年，趙襄子卒，以兄伯魯之孫獻子浣為後，襄子之弟桓子逐浣自立。二年，桓子卒，獻子復位。魏桓子卒，子斯立，亦在威烈王元年。十七年，獻子卒，子籍立。是年文侯使楽羊伐中山，克之。此策云文侯欲残中山，必在前，恐是獻子之時。桓子止下年，未可定為其時也。"
                },
                {
                    "paragraph": "子曰：魏并中山，必無趙矣。公何不請公子傾",
                    "zhushu": "魏君女。"
                },
                {
                    "paragraph": "以為正妻，因封之中山，是中山復立也。",
                    "zhushu": "魏必不殘其女之封。",
                    "type": 2
                },
                {
                    "paragraph": "樂羊爲魏將，攻中山，其子時在中山，中山君烹之，作羮，致於樂羊，樂食之。古今稱之曰：",
                    "zhushu": "𥙷。"
                },
                {
                    "paragraph": "樂羊食　子以自信，明害父以求法。",
                    "zhushu": "此害於父道，而羊為之求，為殉囯之法也。𥙷曰：說見趙策。",
                    "type": 2
                },
                {
                    "paragraph": "犀首立五王，",
                    "zhushu": "秦、韓、燕、宋、中山也。楚春秋時王斉宣，魏惠顯王三十五年王趙，武靈獨不王。其後秦惠十二年，韓宣惠，燕易王，王明年，秦惠始王。秦惠改元之七年，宋偃始王，故武靈八年書五囯相王，即秦七年也。正曰：大事記周顯王四十六年，韓、燕、中山皆稱王，趙獨稱君，其後亦稱王。解題：按戰囯䇿，犀首立五王，髙氏以為斉、趙、魏、燕、中山，鮑氏以為秦、韓、燕、宋、中山，二家之說皆非也。斉，魏王巳，乆，秦之王出於張儀，宋、中山俱小，囯使宋是時稱王，斉何為獨怒中山？况偃之稱王又在慎靚之三年乎？然則𡱝首所立五王，其可考者，韓、燕、趙、中山，其一則不可考也。趙武靈王𥘉稱君，丗家十一年書王召公子職於韓，則是時巳稱王矣。七囯惟楚僣王逺在春秋之丗，其餘六囯，魏最先，趙最後。○又顯王三十五年，齊宣王、魏惠王与諸侯㑹于徐州以相王。解題云：齊、魏之王，以囯䇿考之，盖在魏㧞邯鄲之𡻕顯王十六年，而秦紀今年又書斉魏為王，未知孰是。然䇿所載似得其实。盖魏以邯鄲之勝，齊以桂陵之勝，各僣稱王。若今𡻕魏方衰弱，齊亦未有大功，何為驟稱王乎？今年書相王者，齊、魏僣王已乆，至是共會諸侯，𣣔其皆王，以同已之僣也。秦紀所書，或者齊、魏前此稱王於其囯，至此名號始通於諸侯乎？又顯王四十四年，秦𥘉稱王，解題云：張儀之請也。秦紀書魏君稱王，衍一魏字。愚按：趙丗家，武𤫊王十年，五囯相王，趙獨否，曰：無其实，敢䖏其名乎！令囯人謂巳曰：君十一年始云王，召公子職也。然則云五囯相王者，謂五囯皆稱王，非謂在此年也。鮑誤。"
                },
                {
                    "paragraph": "而中山後持",
                    "zhushu": "持猶疑也。立之後而復疑。正曰髙。注：持中山小，故後立。"
                },
                {
                    "paragraph": "齊謂趙、魏曰：寡人羞與中山並爲王，願與大國伐之，以廢其王。中山聞之大恐，召張登而告之曰：寡人且王齊，謂趙、魏曰：羞與寡人並爲王，而𣣔伐寡人，恐亡其國。不在索王，",
                    "zhushu": "今所謀者救亡，尔不求為王。"
                },
                {
                    "paragraph": "非子莫能吾救。登對曰：君為臣多車重幣，臣請見田嬰。中山君遣之齊。見嬰子曰：臣聞君欲廢中山之王，將與趙、魏伐之，過矣。以中山之小而三國伐之，中山雖益廢王，",
                    "zhushu": "益，湭，甚也。言亊有甚於此者。"
                },
                {
                    "paragraph": "猶且聽也。且中山恐必爲趙、魏廢其王而務附焉。",
                    "zhushu": "附趙、魏也。主廢者齊，故不附之。"
                },
                {
                    "paragraph": "是君爲趙、魏驅羊也，",
                    "zhushu": "𥙷曰：髙註、是君為趙、魏驅羊而使得食之。"
                },
                {
                    "paragraph": "非齊之利也。豈若中山廢其王而事齊哉？田嬰曰：柰何？張登曰：今君召中山，與之遇而許之王，中山必喜而絶趙、魏。趙、魏怒而攻中山，中山急而為君難其王，",
                    "zhushu": "難則所謂羞与為王。"
                },
                {
                    "paragraph": "則中山必恐。為君廢王事齊，",
                    "zhushu": "不王中山，齊志也。今為廢之，所以亊齊。"
                },
                {
                    "paragraph": "彼患亡其國。是君廢其王而立其國，賢於爲趙、魏驅羊也。田嬰曰：諾。張丑曰：不可。臣聞之，同欲者相憎，同憂者相親。今五國相與王也，負海不與焉，",
                    "zhushu": "負海，齊也。先已王𥙷曰髙。註齊不欲与之同王，則与如字。"
                },
                {
                    "paragraph": "此是欲皆在爲王，而憂在負海。",
                    "zhushu": "憂齊廢之。"
                },
                {
                    "paragraph": "今召中山，與之遇而許之王，是奪四",
                    "zhushu": "元作五，下同。"
                },
                {
                    "paragraph": "五",
                    "zhushu": "正曰：一本下三處作四，姚同。疑此或有誤。"
                },
                {
                    "paragraph": "國而益負海也。",
                    "zhushu": "中山与四囯同欲，今與齊遇，是奪彼而益我也。"
                },
                {
                    "paragraph": "致中山而塞四五國，四五國寒心。必先與之王而故親之，是君臨中山而失四五國也。且張登之爲人也，善以微計薦中山之君，乆矣，",
                    "zhushu": "薦，進也。"
                },
                {
                    "paragraph": "難信以爲利。田嬰不聽，果召中山君而許之王。張登因謂趙、魏曰：齊欲伐河東。",
                    "zhushu": "河東，魏地。"
                },
                {
                    "paragraph": "何以知之？齊羞與中山並",
                    "zhushu": "元作之。"
                },
                {
                    "paragraph": "之，為王甚矣。今召中山，與之遇而許之王，是欲用其兵也。豈若令大國先與之王以止其遇哉？趙、魏許諾，果與中山王而親之。中山果絶齊而從趙。魏、",
                    "zhushu": "",
                    "type": 2
                },
                {
                    "paragraph": "中山與燕、趙為王，齊閉関不通中山之使。其言曰：我萬乗之國也，中山百",
                    "zhushu": "𥙷曰：一本作千，姚同。"
                },
                {
                    "paragraph": "乗之國也，何侔名於我？欲割平邑",
                    "zhushu": "属代郡。正曰：正義引括地志，平邑故城在魏州昌楽縣東北，見趙丗家。"
                },
                {
                    "paragraph": "以賂燕、趙，出兵以攻中山。藍諸君",
                    "zhushu": "中山相也。𥙷曰：索隠云：戰國策望諸作藍諸。愚按：燕䇿望諸相中山，恐即此人，与樂毅同號者。索𨼆指為毅，則誤矣。"
                },
                {
                    "paragraph": "患之。張登謂藍諸君曰：公何患於齊？藍諸君曰：齊強，萬乗之國，耻與中山侔名，不憚割地以賂燕、趙，出兵以攻中山。燕、趙好倍而貪地，",
                    "zhushu": "倍謂背約。𥙷曰：一本好位，姚同，註曽作倍。"
                },
                {
                    "paragraph": "吾恐其不吾㩀也。大者危國，次者廢王，柰何吾弗患也？張登曰：請令燕、趙固輔中山",
                    "zhushu": "固言輔之堅。"
                },
                {
                    "paragraph": "而成其王，事遂定。公欲之乎？藍諸君曰：此所欲也。曰：請以公為齊王，",
                    "zhushu": "閔。"
                },
                {
                    "paragraph": "而登試說公可。乃行之。藍諸君曰：願聞其說。登曰：王之所以不憚割地以賂燕、趙，出兵以攻中山者，其實欲廢中山之王也。王曰：然。然則王之為費且危。夫割地以賂燕、趙，是強敵也；出兵以攻中山，首難也。",
                    "zhushu": "首為攻伐之難。"
                },
                {
                    "paragraph": "王行二者，所求中山未必得。王如用臣之道，地不𧇊而兵不用，中山可廢也。王必曰：子之道柰何？藍諸君曰：然則子之道柰何？張登曰：王發重使，使告中山君曰：寡人所以閉關不通使者，爲中山之獨與燕、趙爲王，而寡人不與聞焉，",
                    "zhushu": "此王此君，皆中山正。曰王發重使之。王，指齊王。"
                },
                {
                    "paragraph": "是以隘之。",
                    "zhushu": "隘。亦不通也。𥙷曰隘，當讀作阨。"
                },
                {
                    "paragraph": "王苟舉玉",
                    "zhushu": "𥙷。"
                },
                {
                    "paragraph": "趾以見寡人，請亦佐君。中山恐燕、趙之不已據也。今齊之辭云：即佐王必遁燕、趙，與王相見。",
                    "zhushu": "此並齊王，正曰王苟舉趾与？即佐王之王，指中山。"
                },
                {
                    "paragraph": "燕、趙聞之，必怒，絶之，王亦絶之，是中山孤，孤何得無廢？以此說齊王，齊王聽乎？藍諸君曰：是則必聽矣。此所以廢之何在？其所以存之矣。張豋曰：此王所以存者也。",
                    "zhushu": "此王中山。"
                },
                {
                    "paragraph": "齊以是辭來，因言告燕、趙而無徃，",
                    "zhushu": "以齊王言告之，而不徃齊。"
                },
                {
                    "paragraph": "以積厚於燕、趙。燕、趙必曰：齊之欲割平邑以賂我者，非欲廢中山之王也，徒欲以離我於中山而已，親之也。雖百平邑，燕、趙必不受也。藍諸君曰：善。遣張登、徃果以是辭來，中山因告燕、趙而不徃。燕、趙果俱輔中山而使其王，事遂定。",
                    "zhushu": "彪謂張登臆則屡中，言之必可行者也。雖其用智有捭闔風氣，而文無害，亦狡獪可喜，非君子之所排也。正曰：捭闔狡獪，豈非君子之所排者？因其文之可喜，而謂其術之無害，悖矣。"
                },
                {
                    "paragraph": "司馬喜",
                    "zhushu": "中山臣𥙷曰：姚本喜作憙，後同。"
                },
                {
                    "paragraph": "使趙，爲己求相中山。公孫弘隂知之。中山君出，司馬喜御，公孫弘參乘。公孫弘曰：爲人臣招大國之威，以為己求相，於君何如？君曰：吾食其肉，不以分人。司馬喜頓首於軾曰：臣自知死至矣。君曰：何也？曰：",
                    "zhushu": "補𥙷曰恐缺曰字。"
                },
                {
                    "paragraph": "臣抵罪。君曰：行，吾知之矣。",
                    "zhushu": "行使之行車，二人雅不相善，弘無故云然，似欲中喜者，故知。"
                },
                {
                    "paragraph": "居頃之，趙使來爲司馬喜求相。中山君大疑公孫弘，公孫弘走出。",
                    "zhushu": "𥙷曰：太史公自序：司馬氏其在衛者相中山。徐廣云：名喜。鄒陽書：司馬喜臏於宋而相中山。按戰囯有两公孫弘，一在斉為孟甞君，見秦昭王；一即此人，与漢平津為三。韓子云：公孫弘斷髪而為越王騎，又一人也。",
                    "type": 2
                },
                {
                    "paragraph": "司馬喜三相中山，隂簡難之。",
                    "zhushu": "簡隂，姫名也。難，謂忌之。"
                },
                {
                    "paragraph": "田簡謂司馬喜曰：趙使者來屬耳，",
                    "zhushu": "霍光傳注：屬，近也。正曰：詩：耳属于垣。史記注：屬猶注也。言趙使属耳中山之事。"
                },
                {
                    "paragraph": "獨不可語隂簡之美乎？",
                    "zhushu": "趙使近至冝，有报可。因报使言之趙也。"
                },
                {
                    "paragraph": "趙必請之。君與之，即公無内難矣。君弗與，趙公因勸君立之以爲正妻。隂簡之德，公無所窮矣。果令趙請之，",
                    "zhushu": "補："
                },
                {
                    "paragraph": "君弗與。司馬喜曰：君弗與趙，趙王",
                    "zhushu": "武灵。"
                },
                {
                    "paragraph": "必大怒；大怒則君必危矣。然則立以爲妻，固無請人之妻不得而怨人者也。田簡自爲取使，",
                    "zhushu": "取，請為使也。正曰：自謂可以取趙使。此書取字如此者多為与之善而得其心之義。"
                },
                {
                    "paragraph": "可以爲司馬喜，可以爲隂簡，可以令趙勿請也。",
                    "zhushu": "簡請使耳，实喜自使。見下。正曰：此章以為語趙使，下章以為司馬喜使說趙王，此正記所傳之異。○兩可以為之為，去声。",
                    "type": 2
                },
                {
                    "paragraph": "隂姫與江姫爭爲后，司馬喜謂隂姫公",
                    "zhushu": "姫，父也。"
                },
                {
                    "paragraph": "曰：事成則有土得民，",
                    "zhushu": "言公得封，𥙷曰：一本子民，姚同。"
                },
                {
                    "paragraph": "不成則恐無身。欲成之，何不見臣乎？",
                    "zhushu": "怪其不來謀。"
                },
                {
                    "paragraph": "隂姫公稽首",
                    "zhushu": "首至地也。"
                },
                {
                    "paragraph": "曰：誠如君言，事何可豫道者？",
                    "zhushu": "言将厚报之，未可先言。"
                },
                {
                    "paragraph": "司馬喜即奏書中山王",
                    "zhushu": "𥙷。"
                },
                {
                    "paragraph": "曰：臣聞弱趙強中山。中山王說而見之，曰：願聞弱趙強中山之說。司馬喜曰：臣願之趙，觀其地形險阻，人民貧冨，君臣賢不肖，商敵爲資，",
                    "zhushu": "啇較。之。"
                },
                {
                    "paragraph": "未可豫陳也。中山王遣之見趙王",
                    "zhushu": "武靈。"
                },
                {
                    "paragraph": "曰：臣聞趙天下善爲音，佳麗人之所出也。今者臣來至境，入都邑，觀人民謡俗，",
                    "zhushu": "徒歌曰謡。"
                },
                {
                    "paragraph": "容貌顔色，殊無佳麗好羙者。以臣所行多矣，周流無所不至，未甞見人如中山隂姬者也。不知者特以爲神人，",
                    "zhushu": "元作力。"
                },
                {
                    "paragraph": "力",
                    "zhushu": "正曰：盡力言之。"
                },
                {
                    "paragraph": "言不能及也。其容貌顔色，固以過絶人矣。若其眉目准頞權衡，",
                    "zhushu": "淮鼻頞鼻莖權輔骨，當作顴衡眉上正曰淮鼻，頭頞額也。見孟子蹙額註。蔡澤傳蹙齃。索𨼆云：鼻蹙眉。"
                },
                {
                    "paragraph": "犀角偃月，",
                    "zhushu": "犀角首骨，偃月額骨。"
                },
                {
                    "paragraph": "彼乃帝王之后，非諸侯之姫也。趙王意移，大說曰：吾願請之，何如？司馬喜曰：臣𥨸見其佳麗，口不能無道爾。即欲請之，是非臣所敢議，願王無泄也。司馬喜辭去，歸報中山王曰：趙王非賢王也，不好道德而好聲色，不好仁義而好勇力。臣聞其乃欲請所謂隂姫者。中山王作色不說。司馬喜曰：趙，強國也，其請之必矣。王如不與，即社稷危矣。與之，即爲諸侯𥬇。中山王曰：爲將柰何？司馬喜曰：王立爲后，以絶趙王之意，丗無請后者，雖欲得請之，鄰國不與也。中山王遂立以爲后，趙王亦無請言也。",
                    "zhushu": "此兩章一事爾，而曲折小差，著書者自以所聞駮異也。然則此書之作，亦至慎矣𥙷？曰：司馬喜繩隂姫以語趙王，而脅君以行詐取寵，視張儀於鄭䄂，其惡尤甚。記者好夸，何慎之有。",
                    "type": 2
                },
                {
                    "paragraph": "主父欲伐中山，使李疵觀之。李疵曰：可伐也，君弗攻，恐後天下。主父曰：何以？對曰：中山之君所傾盖與車者，",
                    "zhushu": "傾者，却不御也。与之同車，皆所尊礼者。𥙷曰：一本車下無者字，姚同。"
                },
                {
                    "paragraph": "而朝窮閭隘巷之士者",
                    "zhushu": "君而朝士，亦尊礼也。"
                },
                {
                    "paragraph": "七十家。主父曰：是賢君也，安可伐？李疵曰：不然。舉士則民務名不存本；",
                    "zhushu": "本謂農業。"
                },
                {
                    "paragraph": "朝賢則耕者惰而戰士懦。",
                    "zhushu": "皆不强力也，以賢者不耕戰故。"
                },
                {
                    "paragraph": "若此不亡者，未之有也。",
                    "zhushu": "彪謂李疵小人也，乃欲使人君廢賢而置士。夫賢者在位，将使耕者愈力，戰士愈𡚒，而誰敢惰懦？且不賢而耕且戰，民之分也，何敢与賢者並？民惟不務各耳，豈有務名而不趨於善者乎？若疵者，小人之無忌憚者也。𥙷曰：韓非子有末云：舉兵而伐中山，遂㓕也○甞讀商君之言曰：囯之所以㒷者，農戰也。民求官爵，不以農戰，而巧言虗道者，其囯必削。詩書礼楽善修仁，㢘辨惠。囯有十者，上無使守戰，敵主必削，下民必貧。此商君所以遺礼義，上首功，而富囯強兵之術也。武靈胡服騎射，一反先王之教，其桀驁之志，使卒不死而獲逞，有以異於秦乎？李疵者，窺見其所大欲，故以舎士急耕戰之說導之。當时風声氣習，不約而合，其悖繆固不足辨也。抑其所稱中山。之事者，殆未必然。大事記據吕氏春秋，晉太史屠黍謂周威公曰：天生民而令有别，有别，人之義也，所以異於禽獸麋鹿也，君臣上下之所以立也。中山之俗，以晝為夜，以夜繼日，男女切𠋣，固無休息，其主弗之惡，此亡囯之風也。居二年，中山果亡，其亡之故可考矣。使賢俊盛多，尊礼無失，則當時風俗安得至此乎？",
                    "type": 2
                },
                {
                    "paragraph": "凡九章。",
                    "zhushu": "",
                    "type": 2
                },
                {
                    "paragraph": "平江路儒學正徐昭文校勘。",
                    "zhushu": ""
                }
            ]
        },
        {
            "name": "李文叔書戰國䇿後",
            "paragraphs": [
                {
                    "paragraph": "李文叔書戰國䇿後",
                    "zhushu": "",
                    "type": 1
                },
                {
                    "paragraph": "戰國策所載，大抵皆縱横捭闔、譎誑相輕。傾奪之說也。其事淺陋不足道，然而人讀之，則必向其說之工，而忘其事之陋者，文辭之勝，移之而已。且夀考安樂、富貴、尊榮、顯名、愛好、便利得意者，天下之所欲也，然激而射之，或將以致人之憂。死亡、憂患、貧賤、苦辱、棄損、亡利，失意者，天下之所惡也，然動而竭之，或將以導人之樂。至于以下求小，以髙求大，縱之以陽，閉之以隂，無非㣲妙難知之情，雖辨士抵掌而論之，猶恐不白。今寓之文字，不過一二言，語未必及，而意已隐然見乎其中矣。由是言之，則為是說者非難，而載是說為不易得也。嗚呼。使秦漢而後復有為是說者，必無能載之者矣。雖然，此豈獨人力哉。盖自夏商積制作以至于周，而文物大備。當其盛時，朝廷宗廟之上，蠻貃窮服之外，其禮樂制度，條施目設，而威儀文章可著之簡冊者至三千數，此聖人文章之實也。及周道衰，寖滛陵遲，幽、厲承之，于是大壊。然其文章所從來既逺，故根本雖伐，而氣𦦨未易遽熄也。于是浮而散之，鍾于談舌，而著於言語。此莊周、屈原、孫武、韓非、商鞅與夫儀、秦之徒，所以雖不深祖吾聖人之道，而所著書文辭，駸駸乎上薄六經，而下絶来丗者，豈數人之力也哉！今戰國策宜有善本傳於丗，而舛錯不可疾讀。意天下之于至寳，常不欲使人易得，故余不復竄定，而其完篇皆以丹圜其上云。",
                    "zhushu": "",
                    "type": 2
                },
                {
                    "paragraph": "王覺題戰國䇿",
                    "zhushu": "",
                    "type": 2
                },
                {
                    "paragraph": "戰國䇿三十三篇，劉向為之序，丗乆不傳。治平𥘉，始得錢唐顔氏印本讀之，愛其文辭之辯愽，而字句脫誤，尤失其真。丁未嵗，予在京師，因借館閣諸公家蔵數本參校之，盖十正其六七。凡諸本之不載者，雜見於史記他書，然不敢輙為改易，仍從其𥍊，盖慎之也。當戰國之時，強者務并吞，弱者患不能守，天下方爭於戰勝攻取，馳說之士，因得以其說取合時君，其要皆主於利言之，合從連衡，變詐百出。然自春秋之後，以迄于秦，二百餘年，興亡成敗之迹，粗見於是矣。雖非義理之所存，而辨麗横肆，亦文辭之最，學者所不宜廢也。㑹有求予本以開板者，因以授之，使廣其傳。庻㡬證前本之失云。清源王覺題",
                    "zhushu": "",
                    "type": 2
                },
                {
                    "paragraph": "孫元忠書閣本戰國策後：",
                    "zhushu": "",
                    "type": 2
                },
                {
                    "paragraph": "臣自元祐元年十二月入館，即取曽鞏三次所校定本及蘇頌、錢藻等不足本，又借劉敞手校書肆印賣本參攷，比鞏所校，𥙷去是正凡三百五十四字。八年，再用諸本及集賢院新本校，又得一百九十六字，共五百五十籖，遂為定本，可以修寫。黄本入秘閣，集賢本最脫漏，然亦間得一兩字。癸酉，嵗臣朴校定。",
                    "zhushu": "",
                    "type": 2
                },
                {
                    "paragraph": "右十一月十六日書閤本。後孫元忠。",
                    "zhushu": "",
                    "type": 2
                },
                {
                    "paragraph": "孫元忠記劉原父語。",
                    "zhushu": "",
                    "type": 2
                },
                {
                    "paragraph": "此書舛誤特多，率一歳再三讀，略以意屬之而已。比劉原父云，吾老，當得定本正之否耶？",
                    "zhushu": "以上皆依姚本。"
                },
                {
                    "paragraph": "右戰國䇿隋經籍志三十四卷，劉向録。髙誘註止二十一卷。漢京兆君延篤論一卷。唐藝文志劉向所録已闕二卷，髙誘註乃増十一卷。延叔堅之論尚存。今丗所傳三十三卷。崇文緫目：髙誘註八篇，今十篇，第一、第五闕前八卷，後三十二、三十三通有十篇。武安君事在中山卷末，不知所謂叔堅之論。今他書時見一二𥍊本，有未經曽南豐校定者，舛誤尤不可讀。南豐所校，乃今所行都下建陽刾本，皆祖南豐，互有失得。余頃於㑹稽得孫元忠所校於其族子慤，殊爲踈略。後再扣之，復出一本，有元忠䟦，并標出錢、劉諸公手校字，比前本雖加詳，然不能無疑焉。如用埊、𢘗字，皆武后字，恐唐人傳寫相承如此。諸公校書改用此字，殊所不解。竇苹作唐史釋音，釋武后字内埊字云：古字見戰國䇿。不知何所據云然。然坔乃古地字，又埊字見亢倉子、鶡冠子，或有自來。至於𢘗字，亦豈出於古歟？幽州僧行均韻訓詁，以此二字皆古文，豈别有所見耶？孫𥍊云：五百五十籖數字雖過之，然間有謬誤，似非元書也。括蒼所刋因𥍊無甚増損，余萃諸本校定離次之緫四百八十餘條，太史公所採九十餘條，其事異者止五六條。太史公用字，毎篇間有異者，或見於他書，可以是正，悉註於旁。辨灓水之為漬水，案字之為語助，與夫不題校人，并題續註者，皆余所益也。正文遺逸，如司馬貞引馬犯謂周君，徐廣引韓兵入西周，李善引吕不　言周三十七王，歐陽詢引蘇秦謂元戎以鐵為矢，史記正義碣石九門，本有宫室以居，春秋後語武靈王游大陵，夢處女鼓瑟之𩔖畧。可見者如此，今本所無也。至如張儀說惠王，乃韓非𥘉見秦厲憐王引詩，乃韓嬰外傳，後人不可得而質矣。秦古書見於丗者無㡬，而予居窮郷，無書可檢閱，訪春秋後語，數年方得之。然不為無𥙷，尚覬愽採老得定本，無劉公之遺恨。紹興丙寅中秋，剡川姚宏伯聲父題。",
                    "zhushu": "",
                    "type": 2
                },
                {
                    "paragraph": "頃嵗予辨正鮑彪戰國䇿註，讀吕子大事記引剡川姚宏，知其亦註是書。考近時諸家書錄皆不載，則丗罕有蓄者。後得於一𥍊士人家，卷末載李文叔、王覺、孫朴、劉敞語。其自序云：甞得本於孫朴之子慤。朴，元祐𥘉在館中，取南豐曾鞏本，參以蘇頌、錢藻、劉敞所傳，併集賢院新本，上標錢、劉校字，而姚又會稡諸本定之，每篇有異及他書可正者，悉註于下。因髙誘註間有増續，簡質謹重，深得古人論撰之意，大與鮑氏率意竄改者不同。又云，訪得春秋後語，不為無𥙷，盖𣈆孔衍所著者，今尤不可得，尚頼此而見其一二，詎可廢邪。攷其書成當紹興丙寅，而鮑註出丁卯，實同時。鮑能分次章條，詳述註說，讀者眩於浮文，徃徃喜稱道之，而姚氏殆絶，無足怪也。宏字令聲，今題伯聲甫待制舜眀廷輝之子，為删定官，忤秦檜，死大理獄。弟寛令威、憲令則皆顯于時，其人尤當傳也。余所得本，背𥿄有寳慶字，已百餘年物時有碎爛處，既㩀以校鮑誤，因序其說于此。異時當廣傳寫，使學者猶及見前軰典，則，可仰可慕云。至順四年癸酉七月，呉師道識。",
                    "zhushu": "",
                    "type": 2
                },
                {
                    "paragraph": "右戰國策、隋經籍志三十四卷，劉向録。髙誘註止二十卷。漢亰兆尹延篤論一卷，唐蓺文志。劉向録，已闕二卷，髙誘註乃增十一卷。延篤論時尚存，今所傳三十三卷。崇文緫目，髙誘註八篇，印本存者有十篇。武安君事在中山卷末，不詳所謂。延篤論今亡矣。其未曾經曾南豐校定者，舛誤尤不可讀。其浙建原小本刋行者，皆南豐所校本也。括蒼耿氏所刋，鹵莾尤甚。宣和間，得館中孫固、孫覺、錢藻、曽鞏、劉敞、蘇頌集賢院，共七本。晚得　以道本並校之，所得十二焉。如用埊𢘗字，皆武后字，恐唐人相承如此。諸公校書改用此字，殊不可觧。竇苹作唐書，釋武后用埊字，云：古字字見戰國䇿。不知何所㩀而云然。坔乃古地字。又埊字見亢倉子、鶡冠子，或有自來至於𢘗字。幽州僧行均作切韻訓詁，以此二字云古文，豈别有所見邪？太史公所採九十三事，内不同者五：韓非子十五事，說苑六事，新序九事，呂氏春秋一事，韓詩外傳一事。皇甫謐髙士傳三事、越絶書記李園一事，甚異。如正文遺逸引戰國䇿者，司馬貞索𨼆五事、",
                    "zhushu": "豫讓擊㐮子之衣，衣盡血。吕不言。周凡三十七王。白圭為中山将，亡六城，還㧞中山。馬犯謂周君，馬犯謂梁王，云王病愈，作癒字。"
                },
                {
                    "paragraph": "廣韻七事、",
                    "zhushu": "晋有大夫芬質音撫文切。羊千者，著書𩔰名。安陵尹雍門，周中大夫藍諸，晋有亥唐，趙有大夫㡽賈音肇，訓門也。斉。威王時有左執法公旗蕃。"
                },
                {
                    "paragraph": "玉篇一事、",
                    "zhushu": "𩦸俛而噴，鼓鼻也。"
                },
                {
                    "paragraph": "太平御覧二事、",
                    "zhushu": "涸若耶以取銅。破𢘗山而出錫。廊廟之椽。非一木之枝。先王之法。非一士之智。"
                },
                {
                    "paragraph": "元和姓纂一事、",
                    "zhushu": "引風俗通云：晋大夫芸賢。"
                },
                {
                    "paragraph": "春秋後語二事、",
                    "zhushu": "趙武靈王遊大陵，夢處女鼓瑟，平原君躄者。注云：躄，挛跛之名。"
                },
                {
                    "paragraph": "後漢地理志一事、",
                    "zhushu": "東城九門注云：碣石山在縣界。"
                },
                {
                    "paragraph": "後漢苐八賛一事、",
                    "zhushu": "廉頗為人勇鷙而好士。"
                },
                {
                    "paragraph": "藝文𩔖聚一事、",
                    "zhushu": "蘇秦為楚合從元戎，以鉄為矢，長八寸，一弩十矢俱發。"
                },
                {
                    "paragraph": "北堂書鈔一事、",
                    "zhushu": "楚人以弱弓徵繳，加歸鴈之上者。"
                },
                {
                    "paragraph": "徐廣注史記一事，",
                    "zhushu": "韓兵入西周，令成君辨說秦求救。"
                },
                {
                    "paragraph": "張守莭正義一事，",
                    "zhushu": "碣石九門，本有宫室以居。"
                },
                {
                    "paragraph": "𥍊戰國策一事，",
                    "zhushu": "羅尚見秦王曰：秦四塞之險，利於守，不利於戰。"
                },
                {
                    "paragraph": "李善注文選一事，",
                    "zhushu": "蘇秦說孟甞君曰。秦四塞之囯。髙誘注云。四靣有山関之固。故曰四塞之囯也。"
                },
                {
                    "paragraph": "皆今本所無也。至如張儀說惠王，乃韓非子，𥘉見秦書，厲憐王引詩，乃韓詩外傳，既無古書可以考證，苐嘆息而已。某以所聞見，以為集注，𥙷。",
                    "zhushu": "",
                    "type": 2
                },
                {
                    "paragraph": "髙誘之，亡云。上章執徐仲冬朔日，㑹稽姚寛書。",
                    "zhushu": "",
                    "type": 2
                },
                {
                    "paragraph": "右此序題姚寛撰，有手寫附于姚註本者，文皆與宏序同，特䟽列逸文加詳，考其嵗月則在後，乃知姚氏兄弟皆甞用意。此書寛所註者，今未之見，不知視宏又何如也。因全錄著之左方，以俟愽考者。呉師道識。",
                    "zhushu": "",
                    "type": 2
                },
                {
                    "paragraph": "劉勰文心雕龍云：從横之世，史職猶存。秦并七王，而戰國有䇿。盖錄而不叙，故即簡為名也。",
                    "zhushu": "",
                    "type": 2
                },
                {
                    "paragraph": "劉知㡬史通云：從横互𧺫，力戰爭雄，秦兼天下，而著戰國䇿。其篇有東西二周、秦、楚、燕、齊、三𣈆、宋、衛、中山，合十二國，分為三十三卷。夫謂之䇿者，盖錄而不序，故即簡以為名。或云漢代劉向以戰國游士為之策謀，因謂之戰國策。至孔衍，又以䇿所書未為盡善，乃引太史公所記，參其要，删彼二家，聚為一錄，號春秋後語。除二周及宋、衛、中山，其所留者七國而已。始自秦孝公，終於楚、漢之際，比於春秋，亦盡二百餘年。始衍撰春秋時國語，復撰春秋後語，勒成二書，各為十卷，今行于丗，惟後語存焉。又云：左傳後經傳不作，于是文籍唯有戰國策及太史公書而已。至晉著作郎魯國樂資，乃追述二史，撰為春秋後傳。其書始以周貞王續前傳，魯哀公後至王赧入秦，文王之繼周，終至二丗之㓕，合成三十卷。",
                    "zhushu": "",
                    "type": 2
                },
                {
                    "paragraph": "括蒼刋本序：",
                    "zhushu": "",
                    "type": 2
                },
                {
                    "paragraph": "余至括蒼之明年，嵗豐訟簡，頗有文字之暇，於是用諸郡例，鏤書以恵學者。念戰國䇿未有板本，乃取家𥍊所蔵刋焉。是書訛舛為多，自曽南豐已云疑其不可考者。今㩀所藏，且用先軰數家本參定，以俟後之君子而已。昔𡊮恱之還都，止齎戰國，䇿曰：天下要惟此書。而李權從秦宓借戰國䇿，宓曰：戰國從横，用之何為？盖學者好惡之不侔如此。夫是非取舎，要當考合乎聖人之道以自擇。要之，此先秦古書，其叙事之備，太史公取以著史記，而文辭髙古，子長實取法焉。學者下可不家有而日誦之，故余刋書以是為首云。紹興四年十月，魯人耿延禧百順書。",
                    "zhushu": "",
                    "type": 2
                },
                {
                    "paragraph": "右修職郎司理參軍馬陞校勘，",
                    "zhushu": "",
                    "type": 2
                },
                {
                    "paragraph": "右迪功郎兖州學教授趙渙校勘，",
                    "zhushu": "",
                    "type": 2
                },
                {
                    "paragraph": "左朝散郎通判軍州事崔耀卿，",
                    "zhushu": "",
                    "type": 2
                },
                {
                    "paragraph": "龍圖閣直學士左朝奉大夫知軍州事耿延禧。",
                    "zhushu": ""
                }
            ]
        }
    ]
}