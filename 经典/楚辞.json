{
  "name": "楚辞",
  "author": "战国・屈原等",
  "chapters": [
    {
      "name": "离骚",
      "twoChapters": [
        {
          "name": "离骚",
          "paragraphs": [
            {
              "paragraph": "帝高阳之苗裔兮，朕皇考曰伯庸。"
            },
            {
              "paragraph": "摄提贞于孟陬兮，惟庚寅吾以降。"
            },
            {
              "paragraph": "皇览揆余初度兮，肇锡余以嘉名。"
            },
            {
              "paragraph": "名余曰正则兮，字余曰灵均。"
            },
            {
              "paragraph": "纷吾既有此内美兮，又重之以修能。"
            },
            {
              "paragraph": "扈江离与辟芷兮，纫秋兰以为佩。"
            },
            {
              "paragraph": "汩余若将不及兮，恐年岁之不吾与。"
            },
            {
              "paragraph": "朝搴阰之木兰兮，夕揽洲之宿莽。"
            },
            {
              "paragraph": "日月忽其不淹兮，春与秋其代序。"
            },
            {
              "paragraph": "惟草木之零落兮，恐美人之迟暮。"
            },
            {
              "paragraph": "不抚壮而弃秽兮，何不改此度？"
            },
            {
              "paragraph": "乘骐骥以驰骋兮，来吾道夫先路。"
            },
            {
              "paragraph": "昔三后之纯粹兮，固衆芳之所在。"
            },
            {
              "paragraph": "杂申椒与菌桂兮，岂维纫夫蕙茝？"
            },
            {
              "paragraph": "彼尧舜之耿介兮，既遵道而得路。"
            },
            {
              "paragraph": "何桀纣之猖披兮，夫唯捷径以窘步。"
            },
            {
              "paragraph": "惟夫党人之偷乐兮，路幽昧以险隘。"
            },
            {
              "paragraph": "岂余身之惮殃兮，恐皇舆之败绩。"
            },
            {
              "paragraph": "忽奔走以先后兮，及前王之踵武。"
            },
            {
              "paragraph": "荃不察余之中情兮，反信谗而齌怒。"
            },
            {
              "paragraph": "余固知謇謇之为患兮，忍而不能舍也。"
            },
            {
              "paragraph": "指九天以为正兮，夫唯灵修之故也。"
            },
            {
              "paragraph": "曰黄昏以为期兮，羌中道而改路。"
            },
            {
              "paragraph": "初既与余成言兮，后悔遁而有他。"
            },
            {
              "paragraph": "余既不难夫离别兮，伤灵修之数化。"
            },
            {
              "paragraph": "余既滋兰之九畹兮，又树蕙之百亩。"
            },
            {
              "paragraph": "畦留夷与揭车兮，杂杜衡与芳芷。"
            },
            {
              "paragraph": "冀枝叶之峻茂兮，愿竢时乎吾将刈。"
            },
            {
              "paragraph": "虽萎绝其亦何伤兮，哀衆芳之芜秽。"
            },
            {
              "paragraph": "衆皆竞进以贪婪兮，凭不猒乎求索。"
            },
            {
              "paragraph": "羌内恕己以量人兮，各兴心而嫉妒。"
            },
            {
              "paragraph": "忽驰骛以追逐兮，非余心之所急。"
            },
            {
              "paragraph": "老冉冉其将至兮，恐修名之不立。"
            },
            {
              "paragraph": "朝饮木兰之坠露兮，夕餐秋菊之落英。"
            },
            {
              "paragraph": "苟余情其信姱以练要兮，长顑颔亦何伤？"
            },
            {
              "paragraph": "擥木根以结茝兮，贯薜荔之落蕊。"
            },
            {
              "paragraph": "矫菌桂以纫蕙兮，索胡绳之纚纚。"
            },
            {
              "paragraph": "謇吾法夫前修兮，非世俗之所服。"
            },
            {
              "paragraph": "虽不周于今之人兮，愿依彭咸之遗则。"
            },
            {
              "paragraph": "长太息以掩涕兮，哀民生之多艰。"
            },
            {
              "paragraph": "余虽好修姱以鞿羁兮，謇朝谇而夕替。"
            },
            {
              "paragraph": "既替余以蕙纕兮，又申之㠯揽茝。"
            },
            {
              "paragraph": "亦余心之所善兮，虽九死其犹未悔。"
            },
            {
              "paragraph": "怨灵修之浩荡兮，终不察夫民心。"
            },
            {
              "paragraph": "衆女嫉余之蛾眉兮，谣诼谓余以善淫。"
            },
            {
              "paragraph": "固时俗之工巧兮，偭规矩而改错。"
            },
            {
              "paragraph": "背绳墨以追曲兮，竞周容以为度。"
            },
            {
              "paragraph": "忳郁邑余侘傺兮，吾独穷困乎此时也。"
            },
            {
              "paragraph": "宁溘死以流亡兮，余不忍为此态也。"
            },
            {
              "paragraph": "鸷鸟之不羣兮，自前世而固然。"
            },
            {
              "paragraph": "何方圜之能周兮，夫孰异道而相安。"
            },
            {
              "paragraph": "屈心而抑志兮，忍尤而攘诟。"
            },
            {
              "paragraph": "伏清白以死直兮，固前圣之所厚。"
            },
            {
              "paragraph": "悔相道之不察兮，延伫乎吾将反。"
            },
            {
              "paragraph": "回朕车以复路兮，及行迷之未远。"
            },
            {
              "paragraph": "步余马于兰臯兮，驰椒丘且焉止息。"
            },
            {
              "paragraph": "进不入以离尤兮，退将复修吾初服。"
            },
            {
              "paragraph": "制芰荷以为衣兮，集芙蓉以为裳。"
            },
            {
              "paragraph": "不吾知其亦已兮，苟余情其信芳。"
            },
            {
              "paragraph": "高余冠之岌岌兮，长余佩之陆离。"
            },
            {
              "paragraph": "芳与泽其杂糅兮，唯昭质其犹未亏。"
            },
            {
              "paragraph": "忽反顾以游目兮，将往观乎四荒。"
            },
            {
              "paragraph": "佩缤纷其繁饰兮，芳菲菲其弥章。"
            },
            {
              "paragraph": "民生各有所乐兮，余独好修以为常。"
            },
            {
              "paragraph": "虽体解吾犹未变兮，岂余心之可惩。"
            },
            {
              "paragraph": "女嬃之婵媛兮，申申其詈予。"
            },
            {
              "paragraph": "曰鲧婞直以亡身兮，终然夭乎羽之野。"
            },
            {
              "paragraph": "汝何博謇而好修兮，纷独有此姱节。"
            },
            {
              "paragraph": "薋菉葹以盈室兮，判独离而不服。"
            },
            {
              "paragraph": "衆不可户说兮，孰云察余之中情。"
            },
            {
              "paragraph": "世并举而好朋兮，夫何茕独而不予听。"
            },
            {
              "paragraph": "依前圣以节中兮，喟凭心而历兹。"
            },
            {
              "paragraph": "济沅湘以南征兮，就重华而敶词："
            },
            {
              "paragraph": "启《九辩》与《九歌》兮，夏康娱以自纵。"
            },
            {
              "paragraph": "不顾难以图后兮，五子用失乎家巷。"
            },
            {
              "paragraph": "羿淫游以佚畋兮，又好射夫封狐。"
            },
            {
              "paragraph": "固乱流其鲜终兮，浞又贪夫厥家。"
            },
            {
              "paragraph": "浇身被服强圉兮，纵欲而不忍。"
            },
            {
              "paragraph": "日康娱而自忘兮，厥首用夫颠陨。"
            },
            {
              "paragraph": "夏桀之常违兮，乃遂焉而逢殃。"
            },
            {
              "paragraph": "后辛之菹醢兮，殷宗用而不长。"
            },
            {
              "paragraph": "汤禹俨而祗敬兮，周论道而莫差。"
            },
            {
              "paragraph": "举贤而授能兮，循绳墨而不颇。"
            },
            {
              "paragraph": "皇天无私阿兮，览民德焉错辅。"
            },
            {
              "paragraph": "夫维圣哲以茂行兮，苟得用此下土。"
            },
            {
              "paragraph": "瞻前而顾后兮，相观民之计极。"
            },
            {
              "paragraph": "夫孰非义而可用兮，孰非善而可服。"
            },
            {
              "paragraph": "阽余身而危死兮，览余初其犹未悔。"
            },
            {
              "paragraph": "不量凿而正枘兮，固前修以菹醢。"
            },
            {
              "paragraph": "曾歔欷余郁邑兮，哀朕时之不当。"
            },
            {
              "paragraph": "揽茹蕙以掩涕兮，沾余襟之浪浪。"
            },
            {
              "paragraph": "跪敷衽以陈辞兮，耿吾既得此中正；"
            },
            {
              "paragraph": "驷玉虬以乘鷖兮，溘埃风余上徵。"
            },
            {
              "paragraph": "朝发轫于苍梧兮，夕余至乎县圃；"
            },
            {
              "paragraph": "欲少留此灵琐兮，日忽忽其将暮。"
            },
            {
              "paragraph": "吾令羲和弭节兮，望崦嵫而勿迫。"
            },
            {
              "paragraph": "路曼曼其修远兮，吾将上下而求索。"
            },
            {
              "paragraph": "饮余马于咸池兮，总余辔乎扶桑。"
            },
            {
              "paragraph": "折若木以拂日兮，聊逍遥以相羊。"
            },
            {
              "paragraph": "前望舒使先驱兮，后飞廉使奔属。"
            },
            {
              "paragraph": "鸾皇为余先戒兮，雷师告余以未具。"
            },
            {
              "paragraph": "吾令凤鸟飞腾兮，继之以日夜。"
            },
            {
              "paragraph": "飘风屯其相离兮，帅云霓而来御。"
            },
            {
              "paragraph": "纷緫緫其离合兮，斑陆离其上下。"
            },
            {
              "paragraph": "吾令帝阍开关兮，倚阊阖而望予。"
            },
            {
              "paragraph": "时暧暧其将罢兮，结幽兰而延伫。"
            },
            {
              "paragraph": "世溷浊而不分兮，好蔽美而嫉妒。"
            },
            {
              "paragraph": "朝吾将济于白水兮，登阆风而緤马。"
            },
            {
              "paragraph": "忽反顾以流涕兮，哀高丘之无女。"
            },
            {
              "paragraph": "溘吾游此春宫兮，折琼枝以继佩。"
            },
            {
              "paragraph": "及荣华之未落兮，相下女之可诒。"
            },
            {
              "paragraph": "吾令丰隆椉云兮，求宓妃之所在。"
            },
            {
              "paragraph": "解佩纕以结言兮，吾令蹇修以为理。"
            },
            {
              "paragraph": "纷緫緫其离合兮，忽纬繣其难迁。"
            },
            {
              "paragraph": "夕归次于穷石兮，朝濯发乎洧盘。"
            },
            {
              "paragraph": "保厥美以骄傲兮，日康娱以淫游。"
            },
            {
              "paragraph": "虽信美而无礼兮，来违弃而改求。"
            },
            {
              "paragraph": "览相观于四极兮，周流乎天余乃下。"
            },
            {
              "paragraph": "望瑶台之偃蹇兮，见有娀之佚女。"
            },
            {
              "paragraph": "吾令鸩为媒兮，鸩告余以不好。"
            },
            {
              "paragraph": "雄鸠之鸣逝兮，余犹恶其佻巧。"
            },
            {
              "paragraph": "心犹豫而狐疑兮，欲自适而不可。"
            },
            {
              "paragraph": "凤皇既受诒兮，恐高辛之先我。"
            },
            {
              "paragraph": "欲远集而无所止兮，聊浮游以逍遥。"
            },
            {
              "paragraph": "及少康之未家兮，留有虞之二姚。"
            },
            {
              "paragraph": "理弱而媒拙兮，恐导言之不固。"
            },
            {
              "paragraph": "世溷浊而嫉贤兮，好蔽美而称恶。"
            },
            {
              "paragraph": "闺中既以邃远兮，哲王又不寤。"
            },
            {
              "paragraph": "怀朕情而不发兮，余焉能忍与此终古。"
            },
            {
              "paragraph": "索藑茅以筳篿兮，命灵氛为余占之。"
            },
            {
              "paragraph": "曰两美其必合兮，孰信修而慕之？"
            },
            {
              "paragraph": "思九州之博大兮，岂唯是其有女？"
            },
            {
              "paragraph": "曰勉远逝而无狐疑兮，孰求美而释女？"
            },
            {
              "paragraph": "何所独无芳草兮，尔何怀乎故宇？"
            },
            {
              "paragraph": "世幽昧以昡曜兮，孰云察余之善恶。"
            },
            {
              "paragraph": "民好恶其不同兮，惟此党人其独异。"
            },
            {
              "paragraph": "户服艾以盈要兮，谓幽兰其不可佩。"
            },
            {
              "paragraph": "览察草木其犹未得兮，岂珵美之能当？"
            },
            {
              "paragraph": "苏粪壤㠯充帏兮，谓申椒其不芳。"
            },
            {
              "paragraph": "欲从灵氛之吉占兮，心犹豫而狐疑。"
            },
            {
              "paragraph": "巫咸将夕降兮，怀椒糈而要之。"
            },
            {
              "paragraph": "百神翳其备降兮，九疑缤其并迎。"
            },
            {
              "paragraph": "皇剡剡其扬灵兮，告余以吉故。"
            },
            {
              "paragraph": "日勉升降以上下兮，求榘矱之所同。"
            },
            {
              "paragraph": "汤禹严而求合兮，挚咎繇而能调。"
            },
            {
              "paragraph": "苟中情其好修兮，又何必用夫行媒。"
            },
            {
              "paragraph": "说操筑于传岩兮，武丁用而不疑。"
            },
            {
              "paragraph": "吕望之鼓刀兮，遭周文而得举。"
            },
            {
              "paragraph": "甯戚之讴歌兮，齐桓闻以该辅。"
            },
            {
              "paragraph": "及年岁之未宴兮，时亦犹其未央。"
            },
            {
              "paragraph": "恐鹈觖之先鸣兮，使夫百草为之不芳。"
            },
            {
              "paragraph": "何琼佩之偃蹇兮，衆薆然而蔽之。"
            },
            {
              "paragraph": "惟此党人之不谅兮，恐嫉妒而折之。"
            },
            {
              "paragraph": "时缤纷其变易兮，又何可以淹留。"
            },
            {
              "paragraph": "兰芷变而不芳兮，荃蕙化而为茅。"
            },
            {
              "paragraph": "何昔日之芳草兮，今直为此萧艾也。"
            },
            {
              "paragraph": "岂其有他故兮，莫好修之害也。"
            },
            {
              "paragraph": "余以兰为何恃兮，羌无实而容长。"
            },
            {
              "paragraph": "委厥美以从俗兮，苟得列乎衆芳。"
            },
            {
              "paragraph": "椒专佞以慢慆兮，樧又欲充夫佩帏。"
            },
            {
              "paragraph": "既乾进而务入兮，又何芳之能祗。"
            },
            {
              "paragraph": "固时俗之流从兮，又孰能无变化。"
            },
            {
              "paragraph": "览椒兰其若兹兮，又况揭车与江离。"
            },
            {
              "paragraph": "惟兹佩之可贵兮，委厥美而历兹。"
            },
            {
              "paragraph": "芳菲菲而难亏兮，芬至今犹未沫。"
            },
            {
              "paragraph": "和调度以自娱兮，聊浮游而求女。"
            },
            {
              "paragraph": "及余饰之方壮兮，周流观乎上下。"
            },
            {
              "paragraph": "灵氛既告余以吉占兮，历吉日乎吾将行。"
            },
            {
              "paragraph": "折琼枝以为羞兮，精琼爢以为粻。"
            },
            {
              "paragraph": "为余驾飞龙兮，杂瑶象以为车。"
            },
            {
              "paragraph": "何离心之可同兮，吾将远逝以自疏。"
            },
            {
              "paragraph": "邅吾道夫昆仑兮，路修远以周流。"
            },
            {
              "paragraph": "扬云霓之晻蔼兮，鸣玉鸾之啾啾。"
            },
            {
              "paragraph": "朝发轫于天津兮，夕余至乎西极。"
            },
            {
              "paragraph": "凤皇翼其承旗兮，高翱翔之翼翼。"
            },
            {
              "paragraph": "忽吾行此流沙兮，遵赤水而容与。"
            },
            {
              "paragraph": "麾蛟龙使梁津兮，诏西皇使涉予。"
            },
            {
              "paragraph": "路修远以多艰兮，腾衆车使径待。"
            },
            {
              "paragraph": "路不周以左转兮，指西海以为期。"
            },
            {
              "paragraph": "屯余车其千乘兮，齐玉軑而并驰。"
            },
            {
              "paragraph": "驾八龙之婉婉兮，载云旗之委蛇。"
            },
            {
              "paragraph": "抑志而弭节兮，神高驰之邈邈。"
            },
            {
              "paragraph": "奏《九歌》而舞《韶》兮，聊假日以媮乐。"
            },
            {
              "paragraph": "陟升皇之赫戏兮，忽临睨夫旧乡。"
            },
            {
              "paragraph": "仆夫悲余马怀兮，蜷局顾而不行。"
            },
            {
              "paragraph": "乱曰：已矣哉，"
            },
            {
              "paragraph": "国无人莫我知兮，又何怀乎故都？"
            },
            {
              "paragraph": "既莫足与为美政兮，吾将从彭咸之所居。"
            }
          ]
        }
      ]
    },
    {
      "name": "九歌",
      "twoChapters": [
        {
          "name": "东皇太一",
          "paragraphs": [
            {
              "paragraph": "吉日兮辰良，穆将愉兮上皇。"
            },
            {
              "paragraph": "抚长剑兮玉珥，璆锵鸣兮琳琅。"
            },
            {
              "paragraph": "瑶席兮玉瑱，盍将把兮琼芳。"
            },
            {
              "paragraph": "蕙肴蒸兮兰藉，奠桂酒兮椒浆。"
            },
            {
              "paragraph": "扬枹兮拊鼓，疏缓节兮安歌，陈竽瑟兮浩倡。"
            },
            {
              "paragraph": "灵偃蹇兮姣服，芳菲菲兮满堂。"
            },
            {
              "paragraph": "五音纷兮繁会，君欣欣兮乐康。"
            }
          ]
        },
        {
          "name": "云中君",
          "paragraphs": [
            {
              "paragraph": "浴兰汤兮沐芳，华采衣兮若英。"
            },
            {
              "paragraph": "灵连蜷兮既留，烂昭昭兮未央。"
            },
            {
              "paragraph": "蹇将憺兮寿宫，与日月兮齐光。"
            },
            {
              "paragraph": "龙驾兮帝服，聊翱游兮周章。"
            },
            {
              "paragraph": "灵皇皇兮既降，猋远举兮云中。"
            },
            {
              "paragraph": "览冀州兮有馀，横四海兮焉穷。"
            },
            {
              "paragraph": "思夫君兮太息，极劳心兮忡忡。"
            }
          ]
        },
        {
          "name": "湘君",
          "paragraphs": [
            {
              "paragraph": "君不行兮夷犹，蹇谁留兮中洲？"
            },
            {
              "paragraph": "美要眇兮宜修，沛吾乘兮桂舟。"
            },
            {
              "paragraph": "令沅湘兮无波，使江水兮安流！"
            },
            {
              "paragraph": "望夫君兮未来，吹参差兮谁思！"
            },
            {
              "paragraph": "驾飞龙兮北徵，邅吾道兮洞庭。"
            },
            {
              "paragraph": "薜荔柏兮蕙绸，荪桡兮兰旌。"
            },
            {
              "paragraph": "望涔阳兮极浦，横大江兮扬灵。"
            },
            {
              "paragraph": "扬灵兮未极，女婵媛兮为余太息。"
            },
            {
              "paragraph": "横流涕兮潺湲，隐思君兮陫侧。"
            },
            {
              "paragraph": "桂棹兮兰枻，斫冰兮积雪。"
            },
            {
              "paragraph": "采薜荔兮水中，搴芙蓉兮木末。"
            },
            {
              "paragraph": "心不同兮媒劳，恩不甚兮轻绝。"
            },
            {
              "paragraph": "石濑兮浅浅，飞龙兮翩翩。"
            },
            {
              "paragraph": "交不忠兮怨长，期不信兮告余以不闲。"
            },
            {
              "paragraph": "鼂骋骛兮江臯，夕弭节兮北渚。"
            },
            {
              "paragraph": "鸟次兮屋上，水周兮堂下。"
            },
            {
              "paragraph": "捐余玦兮江中，遗余佩兮醴浦。"
            },
            {
              "paragraph": "采芳洲兮杜若，将以遗兮下女。"
            },
            {
              "paragraph": "旹不可兮再得，聊逍遥兮容与。"
            }
          ]
        },
        {
          "name": "湘夫人",
          "paragraphs": [
            {
              "paragraph": "帝子降兮北渚，目眇眇兮愁予。"
            },
            {
              "paragraph": "袅袅兮秋风，洞庭波兮木叶下。"
            },
            {
              "paragraph": "白薠兮骋望，与佳期兮夕张。"
            },
            {
              "paragraph": "鸟萃兮苹中，罾何为兮木上。"
            },
            {
              "paragraph": "沅有茝兮醴有兰，思公子兮未敢言。"
            },
            {
              "paragraph": "荒忽兮远望，观流水兮潺湲。"
            },
            {
              "paragraph": "麋何食兮庭中？蛟何为兮水裔？"
            },
            {
              "paragraph": "朝驰余马兮江臯，夕济兮西澨。"
            },
            {
              "paragraph": "闻佳人兮召予，将腾驾兮偕逝。"
            },
            {
              "paragraph": "筑室兮水中，葺之兮荷盖。"
            },
            {
              "paragraph": "荪壁兮紫坛，播芳椒兮成堂。"
            },
            {
              "paragraph": "桂栋兮兰橑，辛夷楣兮药房。"
            },
            {
              "paragraph": "罔薜荔兮为帷，擗蕙櫋兮既张。"
            },
            {
              "paragraph": "白玉兮为镇，疏石兰兮为芳。"
            },
            {
              "paragraph": "芷葺兮荷屋，缭之兮杜衡。"
            },
            {
              "paragraph": "合百草兮实庭，建芳馨兮庑门。"
            },
            {
              "paragraph": "九嶷缤兮并迎，灵之来兮如云。"
            },
            {
              "paragraph": "捐余袂兮江中，遗余褋兮醴浦。"
            },
            {
              "paragraph": "搴汀洲兮杜若，将㠯遗兮远者。"
            },
            {
              "paragraph": "时不可兮骤得，聊逍遥兮容与。"
            }
          ]
        },
        {
          "name": "大司命",
          "paragraphs": [
            {
              "paragraph": "广开兮天门，纷吾乘兮玄云。"
            },
            {
              "paragraph": "令飘风兮先驱，使涷雨兮洒尘。"
            },
            {
              "paragraph": "君回翔兮以下，逾空桑兮从女。"
            },
            {
              "paragraph": "纷总总兮九州，何寿夭兮在予！"
            },
            {
              "paragraph": "高飞兮安翔，乘清气兮御阴阳。"
            },
            {
              "paragraph": "吾与君兮斋速，导帝之兮九坑。"
            },
            {
              "paragraph": "灵衣兮被被，玉佩兮陆离。"
            },
            {
              "paragraph": "壹阴兮壹阳，衆莫知兮余所为。"
            },
            {
              "paragraph": "折疏麻兮瑶华，将以遗兮离居。"
            },
            {
              "paragraph": "老冉冉兮既极，不寖近兮愈疏。"
            },
            {
              "paragraph": "乘龙兮辚辚，高驼兮冲天。"
            },
            {
              "paragraph": "结桂枝兮延竚，羌愈思兮愁人。"
            },
            {
              "paragraph": "愁人兮柰何，愿若今兮无亏。"
            },
            {
              "paragraph": "固人命兮有当，孰离合兮可为？"
            }
          ]
        },
        {
          "name": "少司命",
          "paragraphs": [
            {
              "paragraph": "秋兰兮麋芜，罗生兮堂下。"
            },
            {
              "paragraph": "绿叶兮素华，芳菲菲兮袭予。"
            },
            {
              "paragraph": "夫人自有兮美子，荪何以兮愁苦！"
            },
            {
              "paragraph": "秋兰兮青青，绿叶兮紫茎。"
            },
            {
              "paragraph": "满堂兮美人，忽独与余兮目成。"
            },
            {
              "paragraph": "入不言兮出不辞，乘回风兮载云旗。"
            },
            {
              "paragraph": "悲莫悲兮生别离，乐莫乐兮新相知。"
            },
            {
              "paragraph": "荷衣兮蕙带，儵而来兮忽而逝。"
            },
            {
              "paragraph": "夕宿兮帝郊，君谁须兮云之际？"
            },
            {
              "paragraph": "与女游兮九河，冲风至兮水扬波。"
            },
            {
              "paragraph": "与女沐兮咸池，晞女发兮阳之阿。"
            },
            {
              "paragraph": "望美人兮未来，临风恍兮浩歌。"
            },
            {
              "paragraph": "孔盖兮翠旍，登九天兮抚彗星。"
            },
            {
              "paragraph": "竦长剑兮拥幼艾，荪独宜兮为民正。"
            }
          ]
        },
        {
          "name": "东君",
          "paragraphs": [
            {
              "paragraph": "暾将出兮东方，照吾槛兮扶桑。"
            },
            {
              "paragraph": "抚余马兮安驱，夜晈晈兮既明。"
            },
            {
              "paragraph": "驾龙輈兮乘雷，载云旗兮委蛇。"
            },
            {
              "paragraph": "长太息兮将上，心低徊兮顾怀。"
            },
            {
              "paragraph": "羌声色兮娱人，观者憺兮忘归。"
            },
            {
              "paragraph": "緪瑟兮交鼓，箫锺兮瑶簴，"
            },
            {
              "paragraph": "鸣篪兮吹竽，思灵保兮贤姱。"
            },
            {
              "paragraph": "翾飞兮翠曾，展诗兮会舞。"
            },
            {
              "paragraph": "应律兮合节，灵之来兮蔽日。"
            },
            {
              "paragraph": "青云衣兮白霓裳，举长矢兮射天狼。"
            },
            {
              "paragraph": "操余弧兮反沦降，援北斗兮酌桂浆。"
            },
            {
              "paragraph": "撰余辔兮高驼翔，杳冥冥兮以东行。"
            }
          ]
        },
        {
          "name": "河伯",
          "paragraphs": [
            {
              "paragraph": "与女游兮九河，冲风起兮横波。"
            },
            {
              "paragraph": "乘水车兮荷盖，驾两龙兮骖螭。"
            },
            {
              "paragraph": "登昆仑兮四望，心飞扬兮浩荡。"
            },
            {
              "paragraph": "日将暮兮怅忘归，惟极浦兮寤怀。"
            },
            {
              "paragraph": "鱼鳞屋兮龙堂，紫贝阙兮朱宫。"
            },
            {
              "paragraph": "灵何为兮水中，乘白鼋兮逐文鱼。"
            },
            {
              "paragraph": "与女游兮河之渚，流澌纷兮将来下。"
            },
            {
              "paragraph": "子交手兮东行，送美人兮南浦。"
            },
            {
              "paragraph": "波滔滔兮来迎，鱼鳞鳞兮媵予。"
            }
          ]
        },
        {
          "name": "山鬼",
          "paragraphs": [
            {
              "paragraph": "若有人兮山之阿，被薜荔兮带女罗。"
            },
            {
              "paragraph": "既含睇兮又宜笑，子慕予兮善窈窕。"
            },
            {
              "paragraph": "乘赤豹兮从文狸，辛夷车兮结桂旗。"
            },
            {
              "paragraph": "被石兰兮带杜衡，折芳馨兮遗所思。"
            },
            {
              "paragraph": "余处幽篁兮终不见天，路险难兮独后来。"
            },
            {
              "paragraph": "表独立兮山之上，云容容兮而在下。"
            },
            {
              "paragraph": "杳冥冥兮羌昼晦，东风飘兮神灵雨。"
            },
            {
              "paragraph": "留灵修兮憺忘归，岁既晏兮孰华予。"
            },
            {
              "paragraph": "采三秀兮于山间，石磊磊兮葛蔓蔓。"
            },
            {
              "paragraph": "怨公子兮怅忘归，君思我兮不得闲。"
            },
            {
              "paragraph": "山中人兮芳杜若，饮石泉兮荫松柏。"
            },
            {
              "paragraph": "君思我兮然疑作。"
            },
            {
              "paragraph": "靁填填兮雨冥冥，猿啾啾兮又夜鸣。"
            },
            {
              "paragraph": "风飒飒兮木萧萧，思公子兮徒离忧。"
            }
          ]
        },
        {
          "name": "国殇",
          "paragraphs": [
            {
              "paragraph": "操吴戈兮被犀甲，车错毂兮短兵接。"
            },
            {
              "paragraph": "旌蔽日兮敌若云，矢交坠兮士争先。"
            },
            {
              "paragraph": "凌余阵兮躐余行，左骖殪兮右刃伤。"
            },
            {
              "paragraph": "霾两轮兮絷四马，援玉枹兮击鸣鼓。"
            },
            {
              "paragraph": "天时坠兮威灵怒，严杀尽兮弃原壄。"
            },
            {
              "paragraph": "出不入兮往不反，平原忽兮路超远。"
            },
            {
              "paragraph": "带长剑兮挟秦弓，首身离兮心不惩。"
            },
            {
              "paragraph": "诚既勇兮又以武，终刚强兮不可凌。"
            },
            {
              "paragraph": "身既死兮神以灵，子魂魄兮为鬼雄。"
            }
          ]
        },
        {
          "name": "礼魂",
          "paragraphs": [
            {
              "paragraph": "成礼兮会皷，传芭兮代舞，姱女倡兮容与。"
            },
            {
              "paragraph": "春兰兮秋菊，长无绝兮终古。"
            }
          ]
        }
      ]
    },
    {
      "name": "天问",
      "twoChapters": [
        {
          "name": "天问",
          "paragraphs": [
            {
              "paragraph": "曰：遂古之初，谁传道之？"
            },
            {
              "paragraph": "上下未形，何由考之？"
            },
            {
              "paragraph": "冥昭瞢暗，谁能极之？"
            },
            {
              "paragraph": "冯翼惟象，何以识之？"
            },
            {
              "paragraph": "明明暗暗，惟时何为？"
            },
            {
              "paragraph": "阴阳三合，何本何化？"
            },
            {
              "paragraph": "圜则九重，孰营度之？"
            },
            {
              "paragraph": "惟兹何功，孰初作之？"
            },
            {
              "paragraph": "斡维焉系，天极焉加？"
            },
            {
              "paragraph": "八柱何当，东南何亏？"
            },
            {
              "paragraph": "九天之际，安放安属？"
            },
            {
              "paragraph": "隅隈多有，谁知其数？"
            },
            {
              "paragraph": "天何所沓，十二焉分？"
            },
            {
              "paragraph": "日月安属，列星安陈？"
            },
            {
              "paragraph": "出于汤谷，次于蒙汜？"
            },
            {
              "paragraph": "自明及晦，所行几里？"
            },
            {
              "paragraph": "夜光所德，死则又育？"
            },
            {
              "paragraph": "厥利维何，而顾菟在腹？"
            },
            {
              "paragraph": "女岐无合，夫焉取九子？"
            },
            {
              "paragraph": "伯强何处，惠气安在？"
            },
            {
              "paragraph": "何阖而晦，何开而明？"
            },
            {
              "paragraph": "角宿未旦，曜灵安藏？"
            },
            {
              "paragraph": "不任汩鸿师何以尚之"
            },
            {
              "paragraph": "佥曰何忧何不课而行之"
            },
            {
              "paragraph": "鸱龟曳衔鲧何听焉"
            },
            {
              "paragraph": "顺欲成功帝何刑焉"
            },
            {
              "paragraph": "永遏在羽山夫何三年不施"
            },
            {
              "paragraph": "伯禹愎鲧夫何以变化"
            },
            {
              "paragraph": "纂就前绪遂成考功"
            },
            {
              "paragraph": "何续初继业而厥谋不同"
            },
            {
              "paragraph": "洪泉极深何以填之"
            },
            {
              "paragraph": "地方九则何以坟之"
            },
            {
              "paragraph": "河海应龙何画何历"
            },
            {
              "paragraph": "鲧何所营禹何所成"
            },
            {
              "paragraph": "康回冯怒墬何故以东南倾"
            },
            {
              "paragraph": "九州安错川谷何洿"
            },
            {
              "paragraph": "东流不溢孰知其故"
            },
            {
              "paragraph": "东西南北其修孰多"
            },
            {
              "paragraph": "南北顺椭其衍几何"
            },
            {
              "paragraph": "昆仑县圃其尻安在"
            },
            {
              "paragraph": "增城九重其高几里"
            },
            {
              "paragraph": "四方之门其谁从焉"
            },
            {
              "paragraph": "西北辟启何气通焉"
            },
            {
              "paragraph": "日安不到烛龙何照"
            },
            {
              "paragraph": "羲和之未扬若华何光"
            },
            {
              "paragraph": "何所冬暖何所夏寒"
            },
            {
              "paragraph": "焉有石林何兽能言"
            },
            {
              "paragraph": "焉有虬龙负熊以游"
            },
            {
              "paragraph": "雄虺九首倏忽焉在"
            },
            {
              "paragraph": "何所不死长人何守"
            },
            {
              "paragraph": "靡蓱九衢枲华安居"
            },
            {
              "paragraph": "一蛇吞象厥大何如"
            },
            {
              "paragraph": "黑水玄趾三危安在"
            },
            {
              "paragraph": "延年不死寿何所止"
            },
            {
              "paragraph": "鲮鱼何所鬿堆焉处"
            },
            {
              "paragraph": "羿焉彃日乌焉解羽"
            },
            {
              "paragraph": "之力献功降省下土四方"
            },
            {
              "paragraph": "焉得彼涂山女而通之于台桑"
            },
            {
              "paragraph": "闵妃匹合厥身是继"
            },
            {
              "paragraph": "胡维嗜不同味而快鼌饱"
            },
            {
              "paragraph": "代益作后卒然离蠥"
            },
            {
              "paragraph": "何启惟忧而能拘是达"
            },
            {
              "paragraph": "皆归䠶鞠而无害厥躬"
            },
            {
              "paragraph": "何后益作革而禹播降"
            },
            {
              "paragraph": "启棘宾商九辨九歌"
            },
            {
              "paragraph": "何勤子屠母而死分竟地"
            },
            {
              "paragraph": "降夷羿革孽夏民"
            },
            {
              "paragraph": "胡射夫河伯而妻彼雒嫔"
            },
            {
              "paragraph": "冯珧利决封豨是射"
            },
            {
              "paragraph": "何献蒸肉之膏而后帝不若"
            },
            {
              "paragraph": "浞娶纯狐眩妻爰谋"
            },
            {
              "paragraph": "何羿之射革而交吞揆之"
            },
            {
              "paragraph": "阻穷西征岩何越焉"
            },
            {
              "paragraph": "化为黄熊巫何活焉"
            },
            {
              "paragraph": "咸播秬黍莆雚是营"
            },
            {
              "paragraph": "何由并投而鲧疾修盈"
            },
            {
              "paragraph": "白霓婴茀胡为此堂"
            },
            {
              "paragraph": "安得夫良药不能固藏"
            },
            {
              "paragraph": "天式从横阳离爰死"
            },
            {
              "paragraph": "大鸟何鸣夫焉丧厥体"
            },
            {
              "paragraph": "蓱号起雨何以兴之"
            },
            {
              "paragraph": "撰体协肋鹿何膺之"
            },
            {
              "paragraph": "鳌戴山拚何以安之"
            },
            {
              "paragraph": "释舟陵行何以迁之"
            },
            {
              "paragraph": "惟浇在户何求于嫂"
            },
            {
              "paragraph": "何少康逐犬而颠陨厥首"
            },
            {
              "paragraph": "女歧缝裳而馆同爰止"
            },
            {
              "paragraph": "何殿易厥首而亲以逢殆"
            },
            {
              "paragraph": "汤谋易旋何以厚之"
            },
            {
              "paragraph": "覆舟斟寻何道取之"
            },
            {
              "paragraph": "伐蒙山何所得焉"
            },
            {
              "paragraph": "妺嬉何肆汤何殛焉"
            },
            {
              "paragraph": "舜闵在家父何以鱞"
            },
            {
              "paragraph": "尧不姚告二女何亲"
            },
            {
              "paragraph": "厥萌在初何所忆焉"
            },
            {
              "paragraph": "璜台十成谁所极焉"
            },
            {
              "paragraph": "登立为帝孰道尚之"
            },
            {
              "paragraph": "女娲有体孰制匠之"
            },
            {
              "paragraph": "舜服厥弟终然为害"
            },
            {
              "paragraph": "何肆犬体而厥身不危败"
            },
            {
              "paragraph": "吴获迄古南岳是止"
            },
            {
              "paragraph": "孰期去斯得两男子"
            },
            {
              "paragraph": "缘鹄饰玉后帝是飨"
            },
            {
              "paragraph": "何乘谋夏桀终以灭丧"
            },
            {
              "paragraph": "帝乃降观下逢伊挚"
            },
            {
              "paragraph": "何条方致罚而黎服大说"
            },
            {
              "paragraph": "狄在台喾何宜"
            },
            {
              "paragraph": "玄鸟致贻女何喜"
            },
            {
              "paragraph": "秉季德厥父是臧"
            },
            {
              "paragraph": "胡终弊于有扈牧夫牛羊"
            },
            {
              "paragraph": "乾协时舞何以怀之"
            },
            {
              "paragraph": "平肋曼肤何以肥之"
            },
            {
              "paragraph": "有扈牧竖云何而逢"
            },
            {
              "paragraph": "击床先出其命何从"
            },
            {
              "paragraph": "秉季德焉得夫朴牛"
            },
            {
              "paragraph": "何往营班禄不但还来"
            },
            {
              "paragraph": "微遵迹有狄不宁"
            },
            {
              "paragraph": "何繁鸟萃棘负子肆情"
            },
            {
              "paragraph": "眩弟并淫危害厥兄"
            },
            {
              "paragraph": "何变化以作诈后嗣而逢长"
            },
            {
              "paragraph": "汤东巡有莘爰极"
            },
            {
              "paragraph": "何乞彼小臣而吉妃是得"
            },
            {
              "paragraph": "水滨之木得彼小子"
            },
            {
              "paragraph": "夫何恶之媵有莘之妇"
            },
            {
              "paragraph": "汤出重泉夫何辠尤"
            },
            {
              "paragraph": "不胜心伐帝夫谁使挑之"
            },
            {
              "paragraph": "会朝争盟何践吾期"
            },
            {
              "paragraph": "苍鸟群飞孰使萃之"
            },
            {
              "paragraph": "列击纣躬叔旦不嘉"
            },
            {
              "paragraph": "何亲揆发定周之命以咨嗟"
            },
            {
              "paragraph": "授殷天下其位安施"
            },
            {
              "paragraph": "反成乃亡其罪伊何"
            },
            {
              "paragraph": "争遣伐器何以行之"
            },
            {
              "paragraph": "并驱击翼何以将之"
            },
            {
              "paragraph": "昭后成游南土爰底"
            },
            {
              "paragraph": "厥利惟何逢彼白雉"
            },
            {
              "paragraph": "王巧梅夫何为周流"
            },
            {
              "paragraph": "环理天下夫何索求"
            },
            {
              "paragraph": "夫曳衒何号于市"
            },
            {
              "paragraph": "周幽谁诛焉得夫褒姒"
            },
            {
              "paragraph": "命反侧何罚何佑"
            },
            {
              "paragraph": "齐桓九会卒然身杀"
            },
            {
              "paragraph": "王纣之躬孰使乱惑"
            },
            {
              "paragraph": "何恶辅弼谗谄是服"
            },
            {
              "paragraph": "比干何逆而抑沈之"
            },
            {
              "paragraph": "雷开何顺而赐封之"
            },
            {
              "paragraph": "何圣人之一德卒其异方"
            },
            {
              "paragraph": "梅伯受醢箕子佯狂"
            },
            {
              "paragraph": "稷维元子帝何竺之"
            },
            {
              "paragraph": "投之于冰上鸟何燠之"
            },
            {
              "paragraph": "何冯弓挟矢殊能将之"
            },
            {
              "paragraph": "既惊帝切激何逢长之"
            },
            {
              "paragraph": "伯昌好衰秉鞭作牧"
            },
            {
              "paragraph": "何令彻彼岐社命有殷国"
            },
            {
              "paragraph": "迁藏就岐何能依"
            },
            {
              "paragraph": "殷有惑妇何所讥"
            },
            {
              "paragraph": "受赐兹醢西伯上告"
            },
            {
              "paragraph": "何亲就上帝罚殷之命以不救"
            },
            {
              "paragraph": "师望在肆昌何识"
            },
            {
              "paragraph": "鼓刀扬声后何喜"
            },
            {
              "paragraph": "武发杀殷何所悒"
            },
            {
              "paragraph": "载尸集成何所急"
            },
            {
              "paragraph": "伯林雉经惟其何故"
            },
            {
              "paragraph": "何感天抑地夫谁畏惧"
            },
            {
              "paragraph": "皇天集命惟何戒之"
            },
            {
              "paragraph": "受礼天下又使至代之"
            },
            {
              "paragraph": "汤臣挚后兹承辅"
            },
            {
              "paragraph": "何卒官汤尊食宗绪"
            },
            {
              "paragraph": "阖梦生少离散亡"
            },
            {
              "paragraph": "何壮武厉能流厥严"
            },
            {
              "paragraph": "彭铿斟雉帝何飨"
            },
            {
              "paragraph": "受寿永多夫何长"
            },
            {
              "paragraph": "中央共牧后何怒"
            },
            {
              "paragraph": "蜂蛾微命力何固"
            },
            {
              "paragraph": "惊女采薇鹿何佑"
            },
            {
              "paragraph": "北至四水萃何喜"
            },
            {
              "paragraph": "兄有噬犬弟何欲"
            },
            {
              "paragraph": "易之以百两卒无禄"
            },
            {
              "paragraph": "暮雷电归何忧"
            },
            {
              "paragraph": "厥严不奉帝何求"
            },
            {
              "paragraph": "伏匿穴处爰何云"
            },
            {
              "paragraph": "荆勋作师夫何长"
            },
            {
              "paragraph": "悟过改更我又何言"
            },
            {
              "paragraph": "吴光争国久余是胜"
            },
            {
              "paragraph": "何环穿自闾社丘陵爰出子文"
            },
            {
              "paragraph": "吾告堵敖以不长"
            },
            {
              "paragraph": "何试上自予忠名弥彰"
            }
          ]
        }
      ]
    },
    {
      "name": "九章",
      "twoChapters": [
        {
          "name": "惜诵",
          "paragraphs": [
            {
              "paragraph": "惜诵以致愍兮，发愤以抒情。"
            },
            {
              "paragraph": "所作忠而言之兮，指苍天以为正。"
            },
            {
              "paragraph": "令五帝以㭊中兮，戒六神与向服。"
            },
            {
              "paragraph": "俾山川以备御兮，命咎繇使听直。"
            },
            {
              "paragraph": "竭忠诚以事君兮，反离群而赘肬。"
            },
            {
              "paragraph": "忘儇媚以背众兮，待明君其知之。"
            },
            {
              "paragraph": "言与行其可迹兮，情与貌其不变。"
            },
            {
              "paragraph": "故相臣莫若君兮，所以证之不远。"
            },
            {
              "paragraph": "吾谊先君而后身兮，羌众人之所仇。"
            },
            {
              "paragraph": "专惟君而无他兮，又众兆之所雠。"
            },
            {
              "paragraph": "壹心而不豫兮，羌不可保也。"
            },
            {
              "paragraph": "疾亲君而无他兮，有招祸之道也。"
            },
            {
              "paragraph": "思君其莫我忠兮，忽忘身之贱贫。"
            },
            {
              "paragraph": "事君而不贰兮，迷不知宠之门。"
            },
            {
              "paragraph": "忠何罪以遇罚兮，亦非余心之所志。"
            },
            {
              "paragraph": "行不群以巅越兮，又众兆之所咍。"
            },
            {
              "paragraph": "纷逢尤以离谤兮，謇不可释。"
            },
            {
              "paragraph": "情沈抑而不达兮，又蔽而莫之白。"
            },
            {
              "paragraph": "心郁邑余侘傺兮，又莫察余之中情。"
            },
            {
              "paragraph": "固烦言不可结诒兮，愿陈志而无路。"
            },
            {
              "paragraph": "退静默而莫余知兮，进号呼又莫吾闻。"
            },
            {
              "paragraph": "申侘傺之烦惑兮，中闷瞀之忳忳。"
            },
            {
              "paragraph": "昔余梦登天兮，魂中道而无杭。"
            },
            {
              "paragraph": "吾使厉神占之兮，曰：“有志极而无旁。”"
            },
            {
              "paragraph": "“终危独以离异兮，曰：“君可思而不可恃。"
            },
            {
              "paragraph": "故众口其铄金兮，初若是而逢殆。"
            },
            {
              "paragraph": "惩于羹者而吹虀兮，何不变此志也？"
            },
            {
              "paragraph": "欲释阶而登天兮，犹有曩之态也。"
            },
            {
              "paragraph": "众骇遽以离心兮，又何以为此伴也？"
            },
            {
              "paragraph": "同极而异路兮，又何以为此援也？"
            },
            {
              "paragraph": "晋申生之孝子兮，父信谗而不好。"
            },
            {
              "paragraph": "行婞直而不豫兮，鲧功用而不就。”"
            },
            {
              "paragraph": "吾闻作忠以造怨兮，忽谓之过言。"
            },
            {
              "paragraph": "九折臂而成医兮，吾至今而知其信然。"
            },
            {
              "paragraph": "矰弋机而在上兮，罻罗张而在下。"
            },
            {
              "paragraph": "设张辟以娱君兮，愿侧身而无所。"
            },
            {
              "paragraph": "欲儃徊以乾傺兮，恐重患而离尤。"
            },
            {
              "paragraph": "欲高飞而远集兮，君罔谓汝何之？"
            },
            {
              "paragraph": "欲横奔而失路兮，坚志而不忍。"
            },
            {
              "paragraph": "背膺牉以交痛兮，心郁结而纡轸。"
            },
            {
              "paragraph": "梼木兰以矫蕙兮，凿申椒以为粮。"
            },
            {
              "paragraph": "播江离与滋菊兮，愿春日以为糗芳。"
            },
            {
              "paragraph": "恐情质之不信兮，故重著以自明。"
            },
            {
              "paragraph": "矫兹媚以私处兮，愿曾思而远身。"
            }
          ]
        },
        {
          "name": "涉江",
          "paragraphs": [
            {
              "paragraph": "余幼好此奇服兮，年既老而不衰。"
            },
            {
              "paragraph": "带长铗之陆离兮，冠切云之崔嵬。"
            },
            {
              "paragraph": "被明月兮佩宝璐。"
            },
            {
              "paragraph": "世溷浊而莫余知兮，吾方高驰而不顾。"
            },
            {
              "paragraph": "驾青虬兮骖白螭，吾与重华游兮瑶之圃。"
            },
            {
              "paragraph": "登昆仑兮食玉英，与天地兮同寿，与日月兮同光。"
            },
            {
              "paragraph": "哀南夷之莫吾知兮，旦余济乎江湘。"
            },
            {
              "paragraph": "乘鄂渚而反顾兮，欸秋冬之绪风。"
            },
            {
              "paragraph": "步余马兮山皋，邸余车兮方林。"
            },
            {
              "paragraph": "乘舲船余上沅兮，齐吴榜以击汰。"
            },
            {
              "paragraph": "船容与而不进兮，淹回水而疑滞。"
            },
            {
              "paragraph": "朝发枉陼兮，夕宿辰阳。"
            },
            {
              "paragraph": "苟余心其端直兮，虽僻远之何伤。"
            },
            {
              "paragraph": "入溆浦余儃徊兮，迷不知吾所如。"
            },
            {
              "paragraph": "深林杳以冥冥兮，猿狖之所居。"
            },
            {
              "paragraph": "山峻高以蔽日兮，下幽晦以多雨。"
            },
            {
              "paragraph": "霰雪纷其无垠兮，云霏霏而承宇。"
            },
            {
              "paragraph": "哀吾生之无乐兮，幽独处乎山中。"
            },
            {
              "paragraph": "吾不能变心而从俗兮，固将愁苦而终穷。"
            },
            {
              "paragraph": "接舆髡首兮，桑扈裸行。"
            },
            {
              "paragraph": "忠不必用兮，贤不必以。"
            },
            {
              "paragraph": "伍子逢殃兮，比干菹醢。"
            },
            {
              "paragraph": "与前世而皆然兮，吾又何怨乎今之人！"
            },
            {
              "paragraph": "余将董道而不豫兮，固将重昏而终身！"
            },
            {
              "paragraph": "乱曰："
            },
            {
              "paragraph": "鸾鸟凤皇，日以远兮。"
            },
            {
              "paragraph": "燕雀乌鹊，巢堂坛兮。"
            },
            {
              "paragraph": "露申辛夷，死林薄兮。"
            },
            {
              "paragraph": "腥臊并御，芳不得薄兮。"
            },
            {
              "paragraph": "阴阳易位，时不当兮。"
            },
            {
              "paragraph": "怀信侘傺，忽乎吾将行兮！"
            }
          ]
        },
        {
          "name": "哀郢",
          "paragraphs": [
            {
              "paragraph": "皇天之不纯命兮，何百姓之震愆？"
            },
            {
              "paragraph": "民离散而相失兮，方仲春而东迁。"
            },
            {
              "paragraph": "去故乡而就远兮，遵江夏以流亡。"
            },
            {
              "paragraph": "出国门而轸怀兮，甲之朝吾以行。"
            },
            {
              "paragraph": "发郢都而去闾兮，荒忽其焉极？"
            },
            {
              "paragraph": "楫齐扬以容与兮，哀见君而不再得。"
            },
            {
              "paragraph": "望长楸而太息兮，涕淫淫其若霰。"
            },
            {
              "paragraph": "过夏首而西浮兮，顾龙门而不见。"
            },
            {
              "paragraph": "心婵媛而伤怀兮，眇不知其所跖。"
            },
            {
              "paragraph": "顺风波以从流兮，焉洋洋而为客。"
            },
            {
              "paragraph": "淩阳侯之泛滥兮，忽翱翔之焉薄。"
            },
            {
              "paragraph": "心絓结而不解兮，思蹇产而不释。"
            },
            {
              "paragraph": "将运舟而下浮兮，上洞庭而下江。"
            },
            {
              "paragraph": "去终古之所居兮，今逍遥而来东。"
            },
            {
              "paragraph": "羌灵魂之欲归兮，何须臾而忘反。"
            },
            {
              "paragraph": "背夏浦而西思兮，哀故都之日远。"
            },
            {
              "paragraph": "登大坟以远望兮，聊以舒吾忧心。"
            },
            {
              "paragraph": "哀州土之平乐兮，悲江介之遗风。"
            },
            {
              "paragraph": "当陵阳之焉至兮，淼南渡之焉如？"
            },
            {
              "paragraph": "曾不知夏之为丘兮，孰两东门之可芜？"
            },
            {
              "paragraph": "心不怡之长久兮，忧与愁其相接。"
            },
            {
              "paragraph": "惟郢路之辽远兮，江与夏之不可涉。"
            },
            {
              "paragraph": "忽若去不信兮，至今九年而不复。"
            },
            {
              "paragraph": "惨郁郁而不通兮，蹇侘傺而含戚。"
            },
            {
              "paragraph": "外承欢之汋约兮，谌荏弱而难持。"
            },
            {
              "paragraph": "忠湛湛而愿进兮，妒被离而鄣之。"
            },
            {
              "paragraph": "尧舜之抗行兮，了杳杳而薄天。"
            },
            {
              "paragraph": "众谗人之嫉妒兮，被以不慈之伪名。"
            },
            {
              "paragraph": "憎愠惀之修美兮，好夫人之康慨。"
            },
            {
              "paragraph": "众踥蹀而日进兮，美超远而逾迈。"
            },
            {
              "paragraph": "乱曰："
            },
            {
              "paragraph": "曼余目以流观兮，冀壹反之何时。"
            },
            {
              "paragraph": "鸟飞反故乡兮，狐死必首丘。"
            },
            {
              "paragraph": "信非吾罪而弃逐兮，何日夜而忘之！"
            }
          ]
        },
        {
          "name": "抽思",
          "paragraphs": [
            {
              "paragraph": "心郁郁之忧思兮，独永叹乎增伤。"
            },
            {
              "paragraph": "思蹇产之不释兮，曼遭夜之方长。"
            },
            {
              "paragraph": "悲秋风之动容兮，何回极之浮浮。"
            },
            {
              "paragraph": "数惟荪之多怒兮，伤余心之懮懮。"
            },
            {
              "paragraph": "愿摇起而横奔兮，览民尤以自镇。"
            },
            {
              "paragraph": "结微情以陈词兮，矫以遗夫美人。"
            },
            {
              "paragraph": "昔君与我诚言兮，曰黄昏以为期。"
            },
            {
              "paragraph": "羌中道而回畔兮，反既有此他志。"
            },
            {
              "paragraph": "憍吾以其美好兮，览余以其修姱。"
            },
            {
              "paragraph": "与余言而不信兮，盖为余而造怒。"
            },
            {
              "paragraph": "愿承闲而自察兮，心震悼而不敢；"
            },
            {
              "paragraph": "悲夷犹而冀进兮，心怛伤之憺憺。"
            },
            {
              "paragraph": "兹历情以陈辞兮，荪详聋而不闻。"
            },
            {
              "paragraph": "固切人之不媚兮，众果以我为患。"
            },
            {
              "paragraph": "初吾所陈之耿著兮，岂至今其庸亡？"
            },
            {
              "paragraph": "何毒药之謇謇兮？愿荪美之可完。"
            },
            {
              "paragraph": "望三五以为像兮，指彭咸以为仪。"
            },
            {
              "paragraph": "夫何极而不至兮，故远闻而难亏。"
            },
            {
              "paragraph": "善不由外来兮，名不可以虚作。"
            },
            {
              "paragraph": "孰无施而有报兮，孰不实而有获？"
            },
            {
              "paragraph": "少歌曰："
            },
            {
              "paragraph": "与美人抽怨兮，并日夜而无正。"
            },
            {
              "paragraph": "憍吾以其美好兮，敖朕辞而不听。"
            },
            {
              "paragraph": "倡曰："
            },
            {
              "paragraph": "有鸟自南兮，来集汉北。"
            },
            {
              "paragraph": "好姱佳丽兮，牉独处此异域。"
            },
            {
              "paragraph": "既惸独而不群兮，又无良媒在其侧。"
            },
            {
              "paragraph": "道卓远而日忘兮，愿自申而不得。"
            },
            {
              "paragraph": "望北山而流涕兮，临流水而太息。"
            },
            {
              "paragraph": "望孟夏之短夜兮，何晦明之若岁！"
            },
            {
              "paragraph": "惟郢路之辽远兮，魂一夕而九逝。"
            },
            {
              "paragraph": "曾不知路之曲直兮，南指月与列星。"
            },
            {
              "paragraph": "愿径逝而未得兮，魂识路之营营。"
            },
            {
              "paragraph": "何灵魂之信直兮，人之心不与吾心同！"
            },
            {
              "paragraph": "理弱而媒不通兮，尚不知余之从容。"
            },
            {
              "paragraph": "乱曰："
            },
            {
              "paragraph": "长濑湍流，泝江潭兮。"
            },
            {
              "paragraph": "狂顾南行，聊以娱心兮。"
            },
            {
              "paragraph": "轸石崴嵬，蹇吾愿兮。"
            },
            {
              "paragraph": "超回志度，行隐进兮。"
            },
            {
              "paragraph": "低徊夷犹，宿北姑兮。"
            },
            {
              "paragraph": "烦冤瞀容，实沛徂兮。"
            },
            {
              "paragraph": "愁叹苦神，灵遥思兮。"
            },
            {
              "paragraph": "路远处幽，又无行媒兮。"
            },
            {
              "paragraph": "道思作颂，聊以自救兮。"
            },
            {
              "paragraph": "忧心不遂，斯言谁告兮。"
            }
          ]
        },
        {
          "name": "怀沙",
          "paragraphs": [
            {
              "paragraph": "滔滔孟夏兮，草木莽莽。"
            },
            {
              "paragraph": "伤怀永哀兮，汨徂南土。"
            },
            {
              "paragraph": "眴兮杳杳，孔静幽默。"
            },
            {
              "paragraph": "郁结纡轸兮，离愍而长鞠。"
            },
            {
              "paragraph": "抚情效志兮，冤屈而自抑。"
            },
            {
              "paragraph": "刓方以为圜兮，常度未替。"
            },
            {
              "paragraph": "易初本迪兮，君子所鄙。"
            },
            {
              "paragraph": "章画志墨兮，前图未改。"
            },
            {
              "paragraph": "内厚质正兮，大人所盛。"
            },
            {
              "paragraph": "巧倕不斫兮，孰察其拨正。"
            },
            {
              "paragraph": "玄文处幽兮，蒙瞍谓之不章；"
            },
            {
              "paragraph": "离娄微睇兮，瞽以为无明。"
            },
            {
              "paragraph": "变白以为黑兮，倒上以为下。"
            },
            {
              "paragraph": "凤皇在笯兮，鸡鹜翔舞。"
            },
            {
              "paragraph": "同糅玉石兮，一概而相量。"
            },
            {
              "paragraph": "夫惟党人鄙固兮，羌不知余之所臧。"
            },
            {
              "paragraph": "任重载盛兮，陷滞而不济。"
            },
            {
              "paragraph": "怀瑾握瑜兮，穷不知所示。"
            },
            {
              "paragraph": "邑犬之群吠兮，吠所怪也。"
            },
            {
              "paragraph": "非俊疑杰兮，固庸态也。"
            },
            {
              "paragraph": "文质疏内兮，众不知余之异采。"
            },
            {
              "paragraph": "材朴委积兮，莫知余之所有。"
            },
            {
              "paragraph": "重仁袭义兮，谨厚以为丰。"
            },
            {
              "paragraph": "重华不可牾兮，孰知余之从容！"
            },
            {
              "paragraph": "古固有不并兮，岂知其何故？"
            },
            {
              "paragraph": "汤禹久远兮，邈而不可慕。"
            },
            {
              "paragraph": "惩违改忿兮，抑心而自强。"
            },
            {
              "paragraph": "离泯而不迁兮，愿志之有像。"
            },
            {
              "paragraph": "进路北次兮，日昧昧其将暮。"
            },
            {
              "paragraph": "舒忧娱哀兮，限之以大故。"
            },
            {
              "paragraph": "乱曰："
            },
            {
              "paragraph": "浩浩沅﹑湘，分流汨兮。"
            },
            {
              "paragraph": "修路幽蔽，道远忽兮。"
            },
            {
              "paragraph": "曾吟恒悲，永叹慨兮。"
            },
            {
              "paragraph": "世既莫吾知，人心不可谓兮。"
            },
            {
              "paragraph": "怀质抱情，独无正兮。"
            },
            {
              "paragraph": "伯乐既没，骥焉程兮？"
            },
            {
              "paragraph": "万民之生，各有所错兮。"
            },
            {
              "paragraph": "定心广志，余何畏惧兮？"
            },
            {
              "paragraph": "曾伤爰哀，永叹喟兮。"
            },
            {
              "paragraph": "世溷浊莫吾知，人心不可谓兮。"
            },
            {
              "paragraph": "知死不可让，愿勿爱兮。"
            },
            {
              "paragraph": "明告君子，吾将以为类兮。"
            }
          ]
        },
        {
          "name": "思美人",
          "paragraphs": [
            {
              "paragraph": "思美人兮，揽涕而伫眙。"
            },
            {
              "paragraph": "媒绝路阻兮，言不可结而诒。"
            },
            {
              "paragraph": "蹇蹇之烦冤兮，陷滞而不发。"
            },
            {
              "paragraph": "申旦以舒中情兮，志沈菀而莫达。"
            },
            {
              "paragraph": "愿寄言于浮云兮，遇丰隆而不将。"
            },
            {
              "paragraph": "因归鸟而致辞兮，羌迅高而难当。"
            },
            {
              "paragraph": "高辛之灵盛兮，遭玄鸟而致诒。"
            },
            {
              "paragraph": "欲变节以从俗兮，愧易初而屈志。"
            },
            {
              "paragraph": "独历年而离愍兮，羌冯心犹未化。"
            },
            {
              "paragraph": "宁隐闵而寿考兮，何变易之可为！"
            },
            {
              "paragraph": "知前辙之不遂兮，未改此度。"
            },
            {
              "paragraph": "车既覆而马颠兮，蹇独怀此异路。"
            },
            {
              "paragraph": "勒骐骥而更驾兮，造父为我操之。"
            },
            {
              "paragraph": "迁逡次而勿驱兮，聊假日以须时。"
            },
            {
              "paragraph": "指嶓冢之西隈兮，与纁黄以为期。"
            },
            {
              "paragraph": "开春发岁兮，白日出之悠悠。"
            },
            {
              "paragraph": "吾将荡志而愉乐兮，遵江夏以娱忧。"
            },
            {
              "paragraph": "揽大薄之芳茞兮，搴长洲之宿莽。"
            },
            {
              "paragraph": "惜吾不及古人兮，吾谁与玩此芳草？"
            },
            {
              "paragraph": "解萹薄与杂菜兮，备以为交佩。"
            },
            {
              "paragraph": "佩缤纷以缭转兮，遂萎绝而离异。"
            },
            {
              "paragraph": "吾且儃徊以娱忧兮，观南人之变态。"
            },
            {
              "paragraph": "窃快在中心兮，扬厥凭而不俟。"
            },
            {
              "paragraph": "芳与泽其杂糅兮，羌芳华自中出。"
            },
            {
              "paragraph": "纷郁郁其远承兮，满内而外扬。"
            },
            {
              "paragraph": "情与质信可保兮，羌居蔽而闻章。"
            },
            {
              "paragraph": "令薜荔以为理兮，惮举趾而缘木。"
            },
            {
              "paragraph": "因芙蓉而为媒兮，惮蹇裳而濡足。"
            },
            {
              "paragraph": "登高吾不说兮，入下吾不能。"
            },
            {
              "paragraph": "固朕形之不服兮，然容与而狐疑。"
            },
            {
              "paragraph": "广遂前画兮，未改此度也。"
            },
            {
              "paragraph": "命则处幽，吾将罢兮，愿及白日之未暮。"
            },
            {
              "paragraph": "独茕茕而南行兮，思彭咸之故也。"
            }
          ]
        },
        {
          "name": "昔往日",
          "paragraphs": [
            {
              "paragraph": "惜往日之曾信兮，受命诏以昭诗。"
            },
            {
              "paragraph": "奉先功以照下兮，明法度之嫌疑。"
            },
            {
              "paragraph": "国富强而法立兮，属贞臣而日娭。"
            },
            {
              "paragraph": "秘密事之载心兮，虽过失犹弗治。"
            },
            {
              "paragraph": "心纯庬而不泄兮，遭谗人而嫉之。"
            },
            {
              "paragraph": "君含怒而待臣兮，不清澈其然否。"
            },
            {
              "paragraph": "蔽晦君之聪明兮，虚惑误又以欺。"
            },
            {
              "paragraph": "弗参验以考实兮，远迁臣而弗思。"
            },
            {
              "paragraph": "信谗谀之溷浊兮，盛气志而过之。"
            },
            {
              "paragraph": "何贞臣之无罪兮，被离谤而见尤。"
            },
            {
              "paragraph": "惭光景之诚信兮，身幽隐而备之。"
            },
            {
              "paragraph": "临沅湘之玄渊兮，遂自忍而沈流。"
            },
            {
              "paragraph": "卒没身而绝名兮，惜壅君之不昭。"
            },
            {
              "paragraph": "君无度而弗察兮，使芳草为薮幽。"
            },
            {
              "paragraph": "焉舒情而抽信兮，恬死亡而不聊。"
            },
            {
              "paragraph": "独鄣壅而蔽隐兮，使贞臣为无由。"
            },
            {
              "paragraph": "闻百里之为虏兮，伊尹烹于庖厨。"
            },
            {
              "paragraph": "吕望屠于朝歌兮，甯戚歌而饭牛。"
            },
            {
              "paragraph": "不逢汤武与桓缪兮，世孰云而知之。"
            },
            {
              "paragraph": "吴信谗而弗味兮，子胥死而后忧。"
            },
            {
              "paragraph": "介子忠而立枯兮，文君寤而追求。"
            },
            {
              "paragraph": "封介山而为之禁兮，报大德之优游。"
            },
            {
              "paragraph": "思久故之亲身兮，因缟素而哭之。"
            },
            {
              "paragraph": "或忠信而死节兮，或訑谩而不疑。"
            },
            {
              "paragraph": "弗省察而按实兮，听谗人之虚辞。"
            },
            {
              "paragraph": "芳与泽其杂糅兮，孰申旦而别之？"
            },
            {
              "paragraph": "何芳草之早夭兮，微霜降而下戒。"
            },
            {
              "paragraph": "谅聪不明而蔽壅兮，使谗谀而日得。"
            },
            {
              "paragraph": "自前世之嫉贤兮，谓蕙若其不可佩。"
            },
            {
              "paragraph": "妒佳冶之芬芳兮，嫫母姣而自好。"
            },
            {
              "paragraph": "虽有西施之美容兮，谗妒入以自代。"
            },
            {
              "paragraph": "愿陈情以白行兮，得罪过之不意。"
            },
            {
              "paragraph": "情冤见之日明兮，如列宿之错置。"
            },
            {
              "paragraph": "乘骐骥而驰骋兮，无辔衔而自载；"
            },
            {
              "paragraph": "乘泛泭以下流兮，无舟楫而自备。"
            },
            {
              "paragraph": "背法度而心治兮，辟与此其无异。"
            },
            {
              "paragraph": "宁溘死而流亡兮，恐祸殃之有再。"
            },
            {
              "paragraph": "不毕辞而赴渊兮，惜壅君之不识。"
            }
          ]
        },
        {
          "name": "橘颂",
          "paragraphs": [
            {
              "paragraph": "后皇嘉树，橘徕服兮。"
            },
            {
              "paragraph": "受命不迁，生南国兮。"
            },
            {
              "paragraph": "深固难徙，更壹志兮。"
            },
            {
              "paragraph": "绿叶素荣，纷其可喜兮。"
            },
            {
              "paragraph": "曾枝剡棘，圆果抟兮。"
            },
            {
              "paragraph": "青黄杂糅，文章烂兮。"
            },
            {
              "paragraph": "精色内白，类可任兮。"
            },
            {
              "paragraph": "纷縕宜修，姱而不丑兮。"
            },
            {
              "paragraph": "嗟尔幼志，有以异兮。"
            },
            {
              "paragraph": "独立不迁，岂不可喜兮？"
            },
            {
              "paragraph": "深固难徙，廓其无求兮。"
            },
            {
              "paragraph": "苏世独立，横而不流兮。"
            },
            {
              "paragraph": "闭心自慎，不终失过兮。"
            },
            {
              "paragraph": "秉德无私，参天地兮。"
            },
            {
              "paragraph": "愿岁并谢，与长友兮。"
            },
            {
              "paragraph": "淑离不淫，梗其有理兮。"
            },
            {
              "paragraph": "年岁虽少，可师长兮。"
            },
            {
              "paragraph": "行比伯夷，置以为像兮。"
            }
          ]
        },
        {
          "name": "悲回风",
          "paragraphs": [
            {
              "paragraph": "悲回风之摇蕙兮，心冤结而内伤。"
            },
            {
              "paragraph": "物有微而陨性兮，声有隐而先倡。"
            },
            {
              "paragraph": "夫何彭咸之造思兮，暨志介而不忘！"
            },
            {
              "paragraph": "万变其情岂可盖兮，孰虚伪之可长！"
            },
            {
              "paragraph": "鸟兽鸣以号群兮，草苴比而不芳。"
            },
            {
              "paragraph": "鱼葺鳞以自别兮，蛟龙隐其文章。"
            },
            {
              "paragraph": "故荼荠不同亩兮，兰茞幽而独芳。"
            },
            {
              "paragraph": "惟佳人之永都兮，更统世而自贶。"
            },
            {
              "paragraph": "眇远志之所及兮，怜浮云之相羊。"
            },
            {
              "paragraph": "介眇志之所惑兮，窃赋诗之所明。"
            },
            {
              "paragraph": "惟佳人之独怀兮，折若椒以自处。"
            },
            {
              "paragraph": "曾歔欷之嗟嗟兮，独隐伏而思虑。"
            },
            {
              "paragraph": "涕泣交而凄凄兮，思不眠以至曙。"
            },
            {
              "paragraph": "终长夜之曼曼兮，掩此哀而不去。"
            },
            {
              "paragraph": "寤从容以周流兮，聊逍遥以自恃。"
            },
            {
              "paragraph": "伤太息之愍怜兮，气于邑而不可止。"
            },
            {
              "paragraph": "纠思心以为纕兮，编愁苦以为膺。"
            },
            {
              "paragraph": "折若木以蔽光兮，随飘风之所仍。"
            },
            {
              "paragraph": "存仿佛而不见兮，心踊跃其若汤。"
            },
            {
              "paragraph": "抚佩衽以案志兮，超惘惘而遂行。"
            },
            {
              "paragraph": "岁曶曶其若颓兮，时亦冉冉而将至。"
            },
            {
              "paragraph": "薠蘅槁而节离兮，芳以歇而不比。"
            },
            {
              "paragraph": "怜思心之不可惩兮，证此言之不可聊。"
            },
            {
              "paragraph": "宁溘死而流亡兮，不忍为此之常愁。"
            },
            {
              "paragraph": "孤子吟而抆泪兮，放子出而不还。"
            },
            {
              "paragraph": "孰能思而不隐兮，照彭咸之所闻。"
            },
            {
              "paragraph": "登石峦以远望兮，路眇眇之默默。"
            },
            {
              "paragraph": "入景响之无应兮，闻省想而不可得。"
            },
            {
              "paragraph": "愁郁郁之无快兮，居戚戚而不可解。"
            },
            {
              "paragraph": "心鞿羁而不形兮，气缭转而自缔。"
            },
            {
              "paragraph": "穆眇眇之无垠兮，莽芒芒之无仪。"
            },
            {
              "paragraph": "声有隐而相感兮，物有纯而不可为。"
            },
            {
              "paragraph": "藐蔓蔓之不可量兮，缥绵绵之不可纡。"
            },
            {
              "paragraph": "愁悄悄之常悲兮，翩冥冥之不可娱。"
            },
            {
              "paragraph": "淩大波而流风兮，托彭咸之所居。"
            },
            {
              "paragraph": "上高岩之峭岸兮，处雌霓之标颠。"
            },
            {
              "paragraph": "据青冥而摅虹兮，遂儵忽而扪天。"
            },
            {
              "paragraph": "吸湛露之浮源兮，漱凝霜之氛氛。"
            },
            {
              "paragraph": "依风穴以自息兮，忽倾寤以婵媛。"
            },
            {
              "paragraph": "冯昆仑以瞰雾兮，隐岷山以清江。"
            },
            {
              "paragraph": "惮涌湍之磕磕兮，听波声之汹汹。"
            },
            {
              "paragraph": "纷容容之无经兮，罔芒芒之无纪。"
            },
            {
              "paragraph": "轧洋洋之无从兮，驰委移之焉止。"
            },
            {
              "paragraph": "漂翻翻其上下兮，翼遥遥其左右。"
            },
            {
              "paragraph": "泛潏潏其前后兮，伴张弛之信期。"
            },
            {
              "paragraph": "观炎气之相仍兮，窥烟液之所积。"
            },
            {
              "paragraph": "悲霜雪之俱下兮，听潮水之相击。"
            },
            {
              "paragraph": "借光景以往来兮，施黄棘之枉策。"
            },
            {
              "paragraph": "求介子之所存兮，见伯夷之放迹。"
            },
            {
              "paragraph": "心调度而弗去兮，刻著志之无适。"
            },
            {
              "paragraph": "曰：吾怨往昔之所冀兮，悼来者之悐悐。"
            },
            {
              "paragraph": "浮江淮而入海兮，从子胥而自适。"
            },
            {
              "paragraph": "望大河之洲渚兮，悲申徒之抗迹。"
            },
            {
              "paragraph": "骤谏君而不听兮，重任石之何益。"
            },
            {
              "paragraph": "心絓结而不解兮，思蹇产而不释。"
            }
          ]
        }
      ]
    },
    {
      "name": "远游",
      "twoChapters": [
        {
          "name": "远游",
          "paragraphs": [
            {
              "paragraph": "悲时俗之近厄兮，愿轻举而远游。"
            },
            {
              "paragraph": "质菲薄而无因兮，焉托乘而上浮？"
            },
            {
              "paragraph": "遭沈浊而污秽兮，独郁结其谁语！"
            },
            {
              "paragraph": "夜耿耿而不寐兮，魂营营而至曙。"
            },
            {
              "paragraph": "惟天地之无穷兮，哀人生之长勤，"
            },
            {
              "paragraph": "往者余弗及兮，来者吾不闻，"
            },
            {
              "paragraph": "步徙倚而遥思兮，怊惝恍而乖怀。"
            },
            {
              "paragraph": "意荒忽而流荡兮，心愁凄而增悲。"
            },
            {
              "paragraph": "神倏忽而不反兮，形枯槁而独留。"
            },
            {
              "paragraph": "内惟省以端操兮，还应正气之所由。"
            },
            {
              "paragraph": "漠虚静以恬愉兮，澹无为而自得。"
            },
            {
              "paragraph": "闻赤松之清尘兮，愿承风乎遗则。"
            },
            {
              "paragraph": "贵真人之休德兮，美往世之登仙，"
            },
            {
              "paragraph": "与化去而不风兮，名声著而日延。"
            },
            {
              "paragraph": "奇傅说之托辰星兮，羡韩众之得一。"
            },
            {
              "paragraph": "形穆穆以浸远兮，离人群而遁逸。"
            },
            {
              "paragraph": "因气变而遂曾举兮，忽神奔而鬼怪。"
            },
            {
              "paragraph": "时彷佛以遥见兮，精皎皎以往来。"
            },
            {
              "paragraph": "超氛埃而淑邮兮，终不反其故都。"
            },
            {
              "paragraph": "免众患而不惧兮，世莫知其所如。"
            },
            {
              "paragraph": "恐天时之代序兮，耀灵晔而西征。"
            },
            {
              "paragraph": "微霜降而下沦兮，悼芳草之先零。"
            },
            {
              "paragraph": "聊仿佯而逍遥兮，永历年而无成。"
            },
            {
              "paragraph": "谁可与玩斯遗芳兮？长向风而舒情。"
            },
            {
              "paragraph": "高阳邈以远兮，余将焉所程？"
            },
            {
              "paragraph": "春秋忽其不淹兮，奚久留此故居。"
            },
            {
              "paragraph": "轩辕不可攀援兮，吾将从王乔而娱戏。"
            },
            {
              "paragraph": "餐六气而饮沆瀣兮，漱正阳而含朝霞。"
            },
            {
              "paragraph": "保神明之清澄兮，精气入而粗秽除。"
            },
            {
              "paragraph": "顺凯风以从游兮，至南巢而一息。"
            },
            {
              "paragraph": "见王子而宿之兮，审一气之和德。"
            },
            {
              "paragraph": "曰：“道可受兮，不可传；"
            },
            {
              "paragraph": "其小无内兮，其大夫垠；"
            },
            {
              "paragraph": "毋滑而魂兮，彼将自然；"
            },
            {
              "paragraph": "一气孔神兮，于中夜存；"
            },
            {
              "paragraph": "虚以待之存，无以为先；"
            },
            {
              "paragraph": "庶类以成兮，此德之门。”"
            },
            {
              "paragraph": "闻至贵而遂徂兮，忽乎吾将行。"
            },
            {
              "paragraph": "仍羽人于丹丘，留不死之旧乡。"
            },
            {
              "paragraph": "朝濯发于汤谷兮，夕晞余身兮九阳。"
            },
            {
              "paragraph": "吸飞泉之微液兮，怀琬琰之华英。"
            },
            {
              "paragraph": "玉色頩以脕颜兮，精醇粹而始壮。"
            },
            {
              "paragraph": "质销铄以汋约兮，神要眇以淫放。"
            },
            {
              "paragraph": "嘉南州之炎德兮，丽桂树之冬荣；"
            },
            {
              "paragraph": "山萧条而无兽兮，野寂漠其无人。"
            },
            {
              "paragraph": "载营魄而登霞兮，掩浮云而上徵。"
            },
            {
              "paragraph": "命天阍其开关兮，排阊阖而望予。"
            },
            {
              "paragraph": "如丰隆使先导兮，问太微之所居。"
            },
            {
              "paragraph": "集重阳入帝宫兮，造旬始而观清都。"
            },
            {
              "paragraph": "朝发轫于太仪兮，夕始临乎于微闾。"
            },
            {
              "paragraph": "屯余车之万乘兮，纷容与而并驰。"
            },
            {
              "paragraph": "驾八龙之婉婉兮，载云旗之逶蛇。"
            },
            {
              "paragraph": "建雄虹之采旄兮，五色杂而炫耀。"
            },
            {
              "paragraph": "服偃蹇以低昂兮，骖连蜷以骄骜。"
            },
            {
              "paragraph": "骑胶葛以杂乱兮，斑漫衍而方行。"
            },
            {
              "paragraph": "撰余辔而正策兮，吾将过乎句芒。"
            },
            {
              "paragraph": "历太皓以右转兮，前飞廉以启路。"
            },
            {
              "paragraph": "阳杲杲其未光兮，凌天地以径度。"
            },
            {
              "paragraph": "风伯为作先驱兮，氛埃辟而清凉。"
            },
            {
              "paragraph": "凤凰翼其承旗兮，遇蓐收乎西皇。"
            },
            {
              "paragraph": "揽慧星以为旍兮，举斗柄以为麾。"
            },
            {
              "paragraph": "叛陆离其上下兮，游惊雾之流波。"
            },
            {
              "paragraph": "时暖曃其曭莽兮，召玄武而奔属。"
            },
            {
              "paragraph": "后文昌使掌行兮，选署众神以并毂。"
            },
            {
              "paragraph": "路漫漫其修远兮，徐弭节而高厉。"
            },
            {
              "paragraph": "左雨师使径侍兮，右雷公以为卫。"
            },
            {
              "paragraph": "欲度世以忘归兮，意姿睢以担挢。"
            },
            {
              "paragraph": "内欣欣而自美兮，聊愉娱以淫乐。"
            },
            {
              "paragraph": "涉青云以泛滥游兮，忽临睨夫旧乡。"
            },
            {
              "paragraph": "仆夫怀余心悲兮，边马顾而不行。"
            },
            {
              "paragraph": "思旧故以想像兮，长太息而掩涕。"
            },
            {
              "paragraph": "泛容与而遐举兮，聊抑志而自弭。"
            },
            {
              "paragraph": "指炎神而直驰兮，吾将往乎南疑。"
            },
            {
              "paragraph": "览方外之荒忽兮，沛𣶈瀁而自浮。"
            },
            {
              "paragraph": "祝融戒而跸御兮，腾告鸾鸟迎宓妃。"
            },
            {
              "paragraph": "张《咸池》奏《承云》兮，二女御《九韶》歌。"
            },
            {
              "paragraph": "使湘灵鼓瑟兮，令海若舞冯夷。"
            },
            {
              "paragraph": "玄螭虫象并出进兮，形蟉虬而逶蛇。"
            },
            {
              "paragraph": "雌霓便娟以增挠兮，鸾鸟轩翥而翔飞。"
            },
            {
              "paragraph": "音乐博衍无终极兮，焉及逝以徘徊。"
            },
            {
              "paragraph": "舒并节以驰骛兮，逴绝垠乎寒门。"
            },
            {
              "paragraph": "轶迅风天清源兮，从颛琐乎增冰。"
            },
            {
              "paragraph": "历玄冥以邪径兮，乘间维以反顾。"
            },
            {
              "paragraph": "召黔赢而见之兮，为余先乎平路。"
            },
            {
              "paragraph": "经营四方兮，周流六漠。"
            },
            {
              "paragraph": "上至列缺兮，降望大壑。"
            },
            {
              "paragraph": "下峥嵘而无地兮，上寥廓而无天。"
            },
            {
              "paragraph": "视倏忽而无见兮，听惝恍而无闻。"
            },
            {
              "paragraph": "超无为以至清兮，与泰初而为邻。"
            }
          ]
        }
      ]
    },
    {
      "name": "卜居",
      "twoChapters": [
        {
          "name": "卜居",
          "paragraphs": [
            {
              "paragraph": "屈原既放，三年不得复见。竭知尽忠，而蔽鄣于谗。心烦虑乱，不知所从。往见太卜郑詹尹，曰：“余有所疑，愿因先生决之。”詹尹乃端策拂龟，曰：“君将何以教之？”"
            },
            {
              "paragraph": "屈原曰：“吾宁悃悃款款，朴以忠乎？"
            },
            {
              "paragraph": "将送往劳来，斯无穷乎？"
            },
            {
              "paragraph": "宁诛锄草茅，以力耕乎？"
            },
            {
              "paragraph": "将游大人，以成名乎？"
            },
            {
              "paragraph": "宁正言不讳，以危身乎？"
            },
            {
              "paragraph": "将从俗富贵，以媮生乎？"
            },
            {
              "paragraph": "宁超然高举，以保真乎？"
            },
            {
              "paragraph": "将哫訾栗斯，喔咿儒儿，以事妇人乎？"
            },
            {
              "paragraph": "宁廉洁正直，以自清乎？"
            },
            {
              "paragraph": "将突梯滑稽，如脂如韦，以洁楹乎？"
            },
            {
              "paragraph": "宁昂昂若千里之驹乎？"
            },
            {
              "paragraph": "将泛泛若水中之凫乎，与波上下，偷以全吾躯乎？"
            },
            {
              "paragraph": "宁与骐骥亢轭乎？"
            },
            {
              "paragraph": "将随驽马之迹乎？"
            },
            {
              "paragraph": "宁与黄鹄比翼乎？"
            },
            {
              "paragraph": "将与鸡鹜争食乎？"
            },
            {
              "paragraph": "此孰吉孰凶？何去何从？"
            },
            {
              "paragraph": "世溷浊而不清，蝉翼为重，千钧为轻；黄钟毁弃，瓦釜雷鸣；谗人高张，贤士无名。吁嗟默默兮，谁知吾之廉贞！”"
            },
            {
              "paragraph": "詹尹乃释策而谢，曰：“夫尺有所短，寸有所长，物有所不足，智有所不明，数有所不逮，神有所不通。用君之心，行君之意，龟策诚不能知事。”"
            }
          ]
        }
      ]
    },
    {
      "name": "渔父",
      "twoChapters": [
        {
          "name": "渔父",
          "paragraphs": [
            {
              "paragraph": "屈原既放，游于江潭，行吟泽畔，颜色憔悴，形容枯槁。渔父见而问之曰："
            },
            {
              "paragraph": "“子非三闾大夫与？何故至于斯！”"
            },
            {
              "paragraph": "屈原曰：“举世皆浊我独清，众人皆醉我独醒，是以见放！”"
            },
            {
              "paragraph": "渔父曰：“圣人不凝滞于物，而能与世推移。"
            },
            {
              "paragraph": "世人皆浊，何不淈其泥而扬其波？"
            },
            {
              "paragraph": "众人皆醉，何不餔其糟而歠其酾？"
            },
            {
              "paragraph": "何故深思高举，自令放为？”"
            },
            {
              "paragraph": "屈原曰：“吾闻之，新沐者必弹冠，新浴者必振衣；"
            },
            {
              "paragraph": "安能以身之察察，受物之汶汶者乎！"
            },
            {
              "paragraph": "宁赴湘流，葬于江鱼之腹中。"
            },
            {
              "paragraph": "安能以皓皓之白，而蒙世俗之尘埃乎！”"
            },
            {
              "paragraph": "渔父莞尔而笑，鼓枻而去，乃歌曰："
            },
            {
              "paragraph": "“沧浪之水清兮，可以濯吾缨。"
            },
            {
              "paragraph": "沧浪之水浊兮，可以濯吾足。”"
            },
            {
              "paragraph": "遂去不复与言。"
            }
          ]
        }
      ]
    },
    {
      "name": "九辩",
      "twoChapters": [
        {
          "name": "九辩",
          "paragraphs": [
            {
              "paragraph": "悲哉！秋之为气也。"
            },
            {
              "paragraph": "萧瑟兮，草木摇落而变衰。"
            },
            {
              "paragraph": "憭栗兮，若在远行。"
            },
            {
              "paragraph": "登山临水兮，送将归。"
            },
            {
              "paragraph": "泬寥兮，天高而气清；"
            },
            {
              "paragraph": "寂寥兮，收潦而水清。"
            },
            {
              "paragraph": "憯凄增欷兮，薄寒之中人；"
            },
            {
              "paragraph": "怆恍懭悢兮，去故而就新；"
            },
            {
              "paragraph": "坎廪兮，贫士失职而志不平；"
            },
            {
              "paragraph": "廓落兮，羁旅而无友生；"
            },
            {
              "paragraph": "惆怅兮，而私自怜。"
            },
            {
              "paragraph": "燕翩翩其辞归兮，蝉寂漠而无声。"
            },
            {
              "paragraph": "雁廱廱而南游兮，鶤鸡啁哳而悲鸣。"
            },
            {
              "paragraph": "独申旦而不寐兮，哀蟋蟀之宵徵。"
            },
            {
              "paragraph": "时亹亹而过中兮，蹇淹留而无成。"
            },
            {
              "paragraph": "悲忧穷戚兮独处廓，有美一人兮心不绎；"
            },
            {
              "paragraph": "去乡离家兮徕远客，超逍遥兮今焉薄！"
            },
            {
              "paragraph": "专思君兮不可化，君不知兮可柰何！"
            },
            {
              "paragraph": "蓄怨兮积思，心烦憺兮忘食事。"
            },
            {
              "paragraph": "愿一见兮道余意，君之心兮与余异。"
            },
            {
              "paragraph": "车既驾兮朅而归，不得见兮心伤悲。"
            },
            {
              "paragraph": "倚结軨兮长太息，涕潺湲兮下沾轼。"
            },
            {
              "paragraph": "慷慨绝兮不得，中瞀乱兮迷惑。"
            },
            {
              "paragraph": "私自怜兮何极？心怦怦兮谅直。"
            },
            {
              "paragraph": "皇天平分四时兮，窃独悲此廪秋。"
            },
            {
              "paragraph": "白露既下百草兮，奄离披此梧楸。"
            },
            {
              "paragraph": "去白日之昭昭兮，袭长夜之悠悠。"
            },
            {
              "paragraph": "离芳蔼之方壮兮，余萎约而悲愁。"
            },
            {
              "paragraph": "秋既先戒以白露兮，冬又申之以严霜。"
            },
            {
              "paragraph": "收恢台之孟夏兮，然欿傺而沈藏。"
            },
            {
              "paragraph": "叶菸邑而无色兮，枝烦挐而交横。"
            },
            {
              "paragraph": "颜淫溢而将罢兮，柯彷佛而萎黄。"
            },
            {
              "paragraph": "萷櫹槮之可哀兮，形销铄而瘀伤。"
            },
            {
              "paragraph": "惟其纷糅而将落兮，恨其失时而无当。"
            },
            {
              "paragraph": "揽騑辔而下节兮，聊逍遥以相佯。"
            },
            {
              "paragraph": "岁忽忽而遒尽兮，恐余寿之弗将。"
            },
            {
              "paragraph": "悼余生之不时兮，逢此世之俇攘。"
            },
            {
              "paragraph": "澹容与而独倚兮，蟋蟀鸣此西堂。"
            },
            {
              "paragraph": "心怵惕而震荡兮，何所忧之多方。"
            },
            {
              "paragraph": "卬明月而太息兮，步列星而极明。"
            },
            {
              "paragraph": "窃悲夫蕙华之曾敷兮，纷旖旎乎都房。"
            },
            {
              "paragraph": "何曾华之无实兮，从风雨而飞扬！"
            },
            {
              "paragraph": "以为君独服此蕙兮，羌无以异于众芳。"
            },
            {
              "paragraph": "闵奇思之不通兮，将去君而高翔。"
            },
            {
              "paragraph": "心闵怜之惨凄兮，愿一见而有明。"
            },
            {
              "paragraph": "重无怨而生离兮，中结轸而增伤。"
            },
            {
              "paragraph": "岂不郁陶而思君兮？君之门以九重！"
            },
            {
              "paragraph": "猛犬狺狺而迎吠兮，关梁闭而不通。"
            },
            {
              "paragraph": "皇天淫溢而秋霖兮，后土何时而得漧？"
            },
            {
              "paragraph": "块独守此无泽兮，仰浮云而永叹！"
            },
            {
              "paragraph": "何时俗之工巧兮？背绳墨而改错！"
            },
            {
              "paragraph": "却骐骥而不乘兮，策驽骀而取路。"
            },
            {
              "paragraph": "当世岂无骐骥兮，诚莫之能善御。"
            },
            {
              "paragraph": "见执辔者非其人兮，故驹跳而远去。"
            },
            {
              "paragraph": "凫雁皆唼夫梁藻兮，凤愈飘翔而高举。"
            },
            {
              "paragraph": "圜凿而方枘兮，吾固知其锄鋙而难入。"
            },
            {
              "paragraph": "众鸟皆有所登栖兮，凤独遑遑而无所集。"
            },
            {
              "paragraph": "愿衔枚而无言兮，尝被君之渥洽。"
            },
            {
              "paragraph": "太公九十乃显荣兮，诚未遇其匹合。"
            },
            {
              "paragraph": "谓骐骥兮安归？谓凤皇兮安栖？"
            },
            {
              "paragraph": "变古易俗兮世衰，今之相者兮举肥。"
            },
            {
              "paragraph": "骐骥伏匿而不见兮，凤皇高飞而不下。"
            },
            {
              "paragraph": "鸟兽犹知褱德兮，何云贤士之不处？"
            },
            {
              "paragraph": "骥不骤进而求服兮，凤亦不贪喂而妄食。"
            },
            {
              "paragraph": "君弃远而不察兮，虽愿忠其焉得？"
            },
            {
              "paragraph": "欲寂漠而绝端兮，窃不敢忘初之厚德。"
            },
            {
              "paragraph": "独悲愁其伤人兮，冯郁郁其何极？"
            },
            {
              "paragraph": "霜露惨凄而交下兮，心尚幸其弗济。"
            },
            {
              "paragraph": "霰雪氛糅其增加兮，乃知遭命之将至。"
            },
            {
              "paragraph": "愿徼幸而有待兮，泊莽莽与野草同死。"
            },
            {
              "paragraph": "愿自往而径游兮，路壅绝而不通。"
            },
            {
              "paragraph": "欲循道而平驱兮，又未知其所从。"
            },
            {
              "paragraph": "然中路而迷惑兮，自厌按而学诵。"
            },
            {
              "paragraph": "性愚陋以褊浅兮，信未达乎从容。"
            },
            {
              "paragraph": "窃美申包胥之气晟兮，恐时世之不固。"
            },
            {
              "paragraph": "何时俗之工巧兮？灭规矩而改凿！"
            },
            {
              "paragraph": "独耿介而不随兮，愿慕先圣之遗教。"
            },
            {
              "paragraph": "处浊世而显荣兮，非余心之所乐。"
            },
            {
              "paragraph": "与其无义而有名兮，宁穷处而守高。"
            },
            {
              "paragraph": "食不媮而为饱兮，衣不苟而为温。"
            },
            {
              "paragraph": "窃慕诗人之遗风兮，愿托志乎素餐。"
            },
            {
              "paragraph": "蹇充倔而无端兮，泊莽莽而无垠。"
            },
            {
              "paragraph": "无衣裘以御冬兮，恐溘死不得见乎阳春。"
            },
            {
              "paragraph": "靓杪秋之遥夜兮，心缭悷而有哀。"
            },
            {
              "paragraph": "春秋逴逴而日高兮，然惆怅而自悲。"
            },
            {
              "paragraph": "四时递来而卒岁兮，阴阳不可与俪偕。"
            },
            {
              "paragraph": "白日晼晚其将入兮，明月销铄而减毁。"
            },
            {
              "paragraph": "岁忽忽而遒尽兮，老冉冉而愈弛。"
            },
            {
              "paragraph": "心摇悦而日幸兮，然怊怅而无冀。"
            },
            {
              "paragraph": "中憯恻之凄怆兮，长太息而增欷。"
            },
            {
              "paragraph": "年洋洋以日往兮，老嵺廓而无处。"
            },
            {
              "paragraph": "事亹亹而觊进兮，蹇淹留而踌躇。"
            },
            {
              "paragraph": "何泛滥之浮云兮？猋廱蔽此明月。"
            },
            {
              "paragraph": "忠昭昭而愿见兮，然霠曀而莫达。"
            },
            {
              "paragraph": "愿皓日之显行兮，云蒙蒙而蔽之。"
            },
            {
              "paragraph": "窃不自料而愿忠兮，或黕点而污之。"
            },
            {
              "paragraph": "尧舜之抗行兮，了冥冥而薄天。"
            },
            {
              "paragraph": "何险巇之嫉妒兮？被以不慈之伪名。"
            },
            {
              "paragraph": "彼日月之照明兮，尚黯黮而有瑕。"
            },
            {
              "paragraph": "何况一国之事兮，亦多端而胶加。"
            },
            {
              "paragraph": "被荷裯之晏晏兮，然潢洋而不可带。"
            },
            {
              "paragraph": "既骄美而伐武兮，负左右之耿介。"
            },
            {
              "paragraph": "憎愠惀之修美兮，好夫人之慷慨。"
            },
            {
              "paragraph": "众踥蹀而日进兮，美超远而逾迈。"
            },
            {
              "paragraph": "农夫辍耕而容与兮，恐田野之芜秽。"
            },
            {
              "paragraph": "事绵绵而多私兮，窃悼后之危败。"
            },
            {
              "paragraph": "世雷同而炫曜兮，何毁誉之昧昧！"
            },
            {
              "paragraph": "今修饰而窥镜兮，后尚可以窜藏。"
            },
            {
              "paragraph": "愿寄言夫流星兮，羌儵忽而难当。"
            },
            {
              "paragraph": "卒廱蔽此浮云，下暗漠而无光。"
            },
            {
              "paragraph": "尧舜皆有所举任兮，故高枕而自适。"
            },
            {
              "paragraph": "谅无怨于天下兮，心焉取此怵惕？"
            },
            {
              "paragraph": "乘骐骥之浏浏兮，驭安用夫强策？"
            },
            {
              "paragraph": "谅城郭之不足恃兮，虽重介之何益？"
            },
            {
              "paragraph": "邅翼翼而无终兮，忳惛惛而愁约。"
            },
            {
              "paragraph": "生天地之若过兮，功不成而无嶜。"
            },
            {
              "paragraph": "愿沈滞而不见兮，尚欲布名乎天下。"
            },
            {
              "paragraph": "然潢洋而不遇兮，直怐愚而自苦。"
            },
            {
              "paragraph": "莽洋洋而无极兮，忽翱翔之焉薄？"
            },
            {
              "paragraph": "国有骥而不知乘兮，焉皇皇而更索？"
            },
            {
              "paragraph": "甯戚讴于车下兮，桓公闻而知之。"
            },
            {
              "paragraph": "无伯乐之相善兮，今谁使乎誉之？"
            },
            {
              "paragraph": "罔流涕以聊虑兮，惟著意而得之。"
            },
            {
              "paragraph": "纷纯纯之愿忠兮，妒被离而鄣之。"
            },
            {
              "paragraph": "乱曰："
            },
            {
              "paragraph": "愿赐不肖之躯而别离兮，放游志乎云中。"
            },
            {
              "paragraph": "乘精气之抟抟兮，骛诸神之湛湛。"
            },
            {
              "paragraph": "骖白霓之习习兮，历群灵之丰丰。"
            },
            {
              "paragraph": "左朱雀之苃苃兮，右苍龙之躣躣。"
            },
            {
              "paragraph": "属雷师之阗阗兮，通飞廉之衙衙。"
            },
            {
              "paragraph": "前轻輬之锵锵兮，后辎乘之从从。"
            },
            {
              "paragraph": "载云旗之委蛇兮，扈屯骑之容容。"
            },
            {
              "paragraph": "计专专之不可化兮，愿遂推而为臧。"
            },
            {
              "paragraph": "赖皇天之厚德兮，还及君之无恙。"
            }
          ]
        }
      ]
    },
    {
      "name": "招䰟",
      "twoChapters": [
        {
          "name": "招䰟",
          "paragraphs": [
            {
              "paragraph": "朕幼清以廉洁兮，身服义而未沫。"
            },
            {
              "paragraph": "主此盛德兮，牵于俗而芜秽。"
            },
            {
              "paragraph": "上无所考此盛德兮，长离殃而愁苦。"
            },
            {
              "paragraph": "帝告巫阳曰：“有人在下，我欲辅之。"
            },
            {
              "paragraph": "魂魄离散，汝筮予之。”"
            },
            {
              "paragraph": "巫阳对曰：“掌梦！上帝："
            },
            {
              "paragraph": "其难从；若必筮予之，"
            },
            {
              "paragraph": "恐后之谢，不能复用。”"
            },
            {
              "paragraph": "巫阳焉乃下招曰："
            },
            {
              "paragraph": "“魂兮归来！去君之恒乾，"
            },
            {
              "paragraph": "何为四方些？舍君之乐处，"
            },
            {
              "paragraph": "而离彼不祥些。"
            },
            {
              "paragraph": "魂兮归来！东方不可以托些。"
            },
            {
              "paragraph": "长人千仞，惟魂是索些。"
            },
            {
              "paragraph": "十日代出，流金铄石些。"
            },
            {
              "paragraph": "彼皆习之，魂往必释些。"
            },
            {
              "paragraph": "归来兮！不可以托些。"
            },
            {
              "paragraph": "魂兮归来！南方不可以止些。"
            },
            {
              "paragraph": "雕题黑齿，得人肉以祀，以其骨为醢些。"
            },
            {
              "paragraph": "蝮蛇蓁蓁，封狐千里些。"
            },
            {
              "paragraph": "雄虺九首，往来倏忽，吞人以益其心些。"
            },
            {
              "paragraph": "归来兮！不可久淫些。"
            },
            {
              "paragraph": "魂兮归来！西方之害，流沙千里些。"
            },
            {
              "paragraph": "旋入雷渊，爢散而不可止些。"
            },
            {
              "paragraph": "幸而得脱，其外旷宇些。"
            },
            {
              "paragraph": "赤蚁若象，玄蜂若壶些。"
            },
            {
              "paragraph": "五谷不生，丛菅是食些。"
            },
            {
              "paragraph": "其土烂人，求水无所得些。"
            },
            {
              "paragraph": "彷徉无所倚，广大无所极些。"
            },
            {
              "paragraph": "归来兮！恐自遗贼些。"
            },
            {
              "paragraph": "魂兮归来！北方不可以止些。"
            },
            {
              "paragraph": "增冰峨峨，飞雪千里些。"
            },
            {
              "paragraph": "归来兮！不可以久些。"
            },
            {
              "paragraph": "魂兮归来！君无上天些。"
            },
            {
              "paragraph": "虎豹九关，啄害下人些。"
            },
            {
              "paragraph": "一夫九首，拔木九千些。"
            },
            {
              "paragraph": "豺狼从目，往来侁侁些。"
            },
            {
              "paragraph": "悬人以嬉，投之深渊些。"
            },
            {
              "paragraph": "致命于帝，然后得瞑些。"
            },
            {
              "paragraph": "归来！往恐危身些。"
            },
            {
              "paragraph": "魂兮归来！君无下此幽都些。"
            },
            {
              "paragraph": "土伯九约，其角觺觺些。"
            },
            {
              "paragraph": "敦脢血拇，逐人伂駓駓些。"
            },
            {
              "paragraph": "参目虎首，其身若牛些。"
            },
            {
              "paragraph": "此皆甘人。"
            },
            {
              "paragraph": "归来！恐自遗灾些。"
            },
            {
              "paragraph": "魂兮归来！入修门些。"
            },
            {
              "paragraph": "工祝招君，背行先些。"
            },
            {
              "paragraph": "秦篝齐缕，郑绵络些。"
            },
            {
              "paragraph": "招具该备，永啸呼些。"
            },
            {
              "paragraph": "魂兮归来！反故居些。"
            },
            {
              "paragraph": "天地四方，多贼奸些。"
            },
            {
              "paragraph": "像设君室，静闲安些。"
            },
            {
              "paragraph": "高堂邃宇，槛层轩些。"
            },
            {
              "paragraph": "层台累榭，临高山些。"
            },
            {
              "paragraph": "网户朱缀，刻方连些。"
            },
            {
              "paragraph": "冬有宎厦，夏室寒些。"
            },
            {
              "paragraph": "川谷径复，流潺湲些。"
            },
            {
              "paragraph": "光风转蕙，汜崇兰些。"
            },
            {
              "paragraph": "经堂入奥，朱尘筵些。"
            },
            {
              "paragraph": "砥室翠翘，挂曲琼些。"
            },
            {
              "paragraph": "翡翠珠被，烂齐光些。"
            },
            {
              "paragraph": "蒻阿拂壁，罗帱张些。"
            },
            {
              "paragraph": "纂组绮缟，结琦璜些。"
            },
            {
              "paragraph": "室中之观，多珍怪些。"
            },
            {
              "paragraph": "兰膏明烛，华容备些。"
            },
            {
              "paragraph": "二八侍宿，射递代些。"
            },
            {
              "paragraph": "九侯淑女，多迅众些。"
            },
            {
              "paragraph": "盛鬋不同制，实满宫些。"
            },
            {
              "paragraph": "容态好比，顺弥代些。"
            },
            {
              "paragraph": "弱颜固植，謇其有意些。"
            },
            {
              "paragraph": "姱容修态，緪洞房些。"
            },
            {
              "paragraph": "蛾眉曼睩，目腾光些。"
            },
            {
              "paragraph": "靡颜腻理，遗视矊些。"
            },
            {
              "paragraph": "离榭修幕，侍君之闲些。"
            },
            {
              "paragraph": "悲帷翠帐，饰高堂些。"
            },
            {
              "paragraph": "红壁沙版，玄玉梁些。"
            },
            {
              "paragraph": "仰观刻桷，画龙蛇些。"
            },
            {
              "paragraph": "坐堂伏槛，临曲池些。"
            },
            {
              "paragraph": "芙蓉始发，杂芰荷些。"
            },
            {
              "paragraph": "紫茎屏风，文缘波些。"
            },
            {
              "paragraph": "文异豹饰，侍陂阤些。"
            },
            {
              "paragraph": "轩輬既低，步骑罗些。"
            },
            {
              "paragraph": "兰薄户树，琼木篱些。"
            },
            {
              "paragraph": "魂兮归来！何远为些。"
            },
            {
              "paragraph": "室家遂宋，食多方些。"
            },
            {
              "paragraph": "稻粢穱麦，挐黄梁些。"
            },
            {
              "paragraph": "大苦咸酸，辛甘行些。"
            },
            {
              "paragraph": "肥牛之腱，臑若芳些。"
            },
            {
              "paragraph": "和酸若苦，陈吴羹些。"
            },
            {
              "paragraph": "靦鳖炮羔，有柘浆些。"
            },
            {
              "paragraph": "鹄酸臇凫，煎鸿鶬些。"
            },
            {
              "paragraph": "露鸡臛蠵，厉而不爽些。"
            },
            {
              "paragraph": "粔籹蜜饵，有粻餭些。"
            },
            {
              "paragraph": "瑶浆蜜勺，实羽觞些。"
            },
            {
              "paragraph": "挫糟冻饮，酎清凉些。"
            },
            {
              "paragraph": "华酌既陈，有琼浆些。"
            },
            {
              "paragraph": "归来反故室，敬而无防些。"
            },
            {
              "paragraph": "肴羞未通，女乐罗些。"
            },
            {
              "paragraph": "陈锺按鼓，造新歌些。"
            },
            {
              "paragraph": "涉江采菱，发扬荷些。"
            },
            {
              "paragraph": "美人既醉，朱颜酡些。"
            },
            {
              "paragraph": "嬉光眇视，目曾波些。"
            },
            {
              "paragraph": "被文服纤，丽而不奇些。"
            },
            {
              "paragraph": "长发曼鬋，艳陆离些。"
            },
            {
              "paragraph": "二八齐容，起郑舞些。"
            },
            {
              "paragraph": "衽若交竿，抚案下些。"
            },
            {
              "paragraph": "竽瑟狂会，搷鸣鼓些。"
            },
            {
              "paragraph": "宫庭震惊，发激楚些。"
            },
            {
              "paragraph": "吴歈蔡讴，奏大吕些。"
            },
            {
              "paragraph": "士女杂坐，乱而不分些。"
            },
            {
              "paragraph": "放陈组缨，班其相纷些。"
            },
            {
              "paragraph": "郑卫妖玩，来杂陈些。"
            },
            {
              "paragraph": "激楚之结，独秀先些。"
            },
            {
              "paragraph": "菎蔽象棋，有六簙些。"
            },
            {
              "paragraph": "分曹并进，遒相迫些。"
            },
            {
              "paragraph": "成枭而牟，呼五白些。"
            },
            {
              "paragraph": "晋制犀比，费白日些。"
            },
            {
              "paragraph": "铿锺摇虡，揳梓瑟些。"
            },
            {
              "paragraph": "娱酒不废，沈日夜些。"
            },
            {
              "paragraph": "兰膏明烛，华灯错些。"
            },
            {
              "paragraph": "结撰至思，兰芳假些。"
            },
            {
              "paragraph": "人有所极，同心赋些。"
            },
            {
              "paragraph": "酎饮尽欢，乐先故些。"
            },
            {
              "paragraph": "魂兮归来！反故居些。"
            },
            {
              "paragraph": "乱曰："
            },
            {
              "paragraph": "献岁发春兮，汩吾南征。"
            },
            {
              "paragraph": "菉苹齐叶兮，白芷生。"
            },
            {
              "paragraph": "路贯庐江兮，左长薄。"
            },
            {
              "paragraph": "倚沼畦瀛兮，遥望博。"
            },
            {
              "paragraph": "青骊结驷兮，齐千乘。"
            },
            {
              "paragraph": "悬火延起兮，玄颜烝。"
            },
            {
              "paragraph": "步及骤处兮，诱骋先。"
            },
            {
              "paragraph": "抑骛若通兮，引车右还。"
            },
            {
              "paragraph": "与王趋梦兮，课后先。"
            },
            {
              "paragraph": "君王亲发兮，惮青兕。"
            },
            {
              "paragraph": "朱明承夜兮，时不可以淹。"
            },
            {
              "paragraph": "皋兰被径兮，斯路渐。"
            },
            {
              "paragraph": "湛湛江水兮，上有枫。"
            },
            {
              "paragraph": "目极千里兮，伤春心。"
            },
            {
              "paragraph": "魂兮归来！哀江南！"
            }
          ]
        }
      ]
    },
    {
      "name": "大招",
      "twoChapters": [
        {
          "name": "大招",
          "paragraphs": [
            {
              "paragraph": "青春受谢，白日昭只。"
            },
            {
              "paragraph": "春气奋发，万物遽只。"
            },
            {
              "paragraph": "冥凌浃行，魂无逃只。"
            },
            {
              "paragraph": "魂魄归来！无远遥只。"
            },
            {
              "paragraph": "魂乎归来！无东无西，无南无北只。"
            },
            {
              "paragraph": "东有大海，溺水浟浟只。"
            },
            {
              "paragraph": "螭龙并流，上下悠悠只。"
            },
            {
              "paragraph": "雾雨淫淫，白皓胶只。"
            },
            {
              "paragraph": "魂乎无东！汤谷寂寥只。"
            },
            {
              "paragraph": "魂乎无南！南有炎火千里，蝮蛇蜒只。"
            },
            {
              "paragraph": "山林险隘，虎豹蜿只。"
            },
            {
              "paragraph": "鰅鱅短狐，王虺骞只。"
            },
            {
              "paragraph": "魂乎无南！蜮伤躬只。"
            },
            {
              "paragraph": "魂乎无西！西方流沙，漭洋洋只。"
            },
            {
              "paragraph": "豕首纵目，被发鬤只。"
            },
            {
              "paragraph": "长爪踞牙，诶笑狂只。"
            },
            {
              "paragraph": "魂乎无西！多害伤只。"
            },
            {
              "paragraph": "魂乎无北！北有寒山，趠龙赩只。"
            },
            {
              "paragraph": "代水不可涉，深不可测只。"
            },
            {
              "paragraph": "天白颢颢，寒凝凝只。"
            },
            {
              "paragraph": "魂乎无往！盈北极只。"
            },
            {
              "paragraph": "魂魄归来！闲以静只。"
            },
            {
              "paragraph": "自恣荆楚，安以定只。"
            },
            {
              "paragraph": "逞志究欲，心意安只。"
            },
            {
              "paragraph": "穷身永乐，年寿延只。"
            },
            {
              "paragraph": "魂乎归来！乐不可言只。"
            },
            {
              "paragraph": "五谷六仞，设菰梁只。"
            },
            {
              "paragraph": "鼎臑盈望，和致芳只。"
            },
            {
              "paragraph": "内鶬鸽鹄，味豺羹只。"
            },
            {
              "paragraph": "魂乎归来！恣所尝只。"
            },
            {
              "paragraph": "鲜蠵甘鸡，和楚酷只。"
            },
            {
              "paragraph": "醢豚苦狗，脍苴蒪只。"
            },
            {
              "paragraph": "吴酸蒿蒌，不沾薄只。"
            },
            {
              "paragraph": "魂兮归来！恣所择只。"
            },
            {
              "paragraph": "炙鸹烝凫，煔鹑陈只。"
            },
            {
              "paragraph": "煎鰿臛雀，遽爽存只。"
            },
            {
              "paragraph": "魂乎归来！丽以先只。"
            },
            {
              "paragraph": "四酎并孰，不涩嗌只。"
            },
            {
              "paragraph": "清馨冻饮，不歠役只。"
            },
            {
              "paragraph": "吴醴白櫱，和楚沥只。"
            },
            {
              "paragraph": "魂乎归来！不遽惕只。"
            },
            {
              "paragraph": "代秦郑卫，鸣竽张只。"
            },
            {
              "paragraph": "伏戏驾辩，楚劳商只。"
            },
            {
              "paragraph": "讴和扬阿，赵萧倡只。"
            },
            {
              "paragraph": "魂乎归来！定空桑只。"
            },
            {
              "paragraph": "二八接舞，投诗赋只。"
            },
            {
              "paragraph": "叩锺调磬，娱人乱只。"
            },
            {
              "paragraph": "四上竞气，极声变只。"
            },
            {
              "paragraph": "魂乎归来！听歌撰只。"
            },
            {
              "paragraph": "朱唇皓齿，嫭以姱只。"
            },
            {
              "paragraph": "比德好闲，习以都只。"
            },
            {
              "paragraph": "丰肉微骨，调以娱只。"
            },
            {
              "paragraph": "魂乎归来！安以舒只。"
            },
            {
              "paragraph": "嫮目宜笑，娥眉曼只。"
            },
            {
              "paragraph": "容则秀雅，稚朱颜只。"
            },
            {
              "paragraph": "魂乎归来！静以安只。"
            },
            {
              "paragraph": "姱修滂浩，丽以佳只。"
            },
            {
              "paragraph": "曾颊倚耳，曲眉规只。"
            },
            {
              "paragraph": "滂心绰态，姣丽施只。"
            },
            {
              "paragraph": "小腰秀颈，若鲜卑只。"
            },
            {
              "paragraph": "魂乎归来！思怨移只。"
            },
            {
              "paragraph": "易中利心，以动作只。"
            },
            {
              "paragraph": "粉白黛黑，施芳泽只。"
            },
            {
              "paragraph": "长袂拂面，善留客只。"
            },
            {
              "paragraph": "魂乎归来！以娱昔只。"
            },
            {
              "paragraph": "青色直眉，美目媔只。"
            },
            {
              "paragraph": "靥辅奇牙，宜笑嘕只。"
            },
            {
              "paragraph": "丰肉微骨，体便娟只。"
            },
            {
              "paragraph": "魂乎归来！恣所便只。"
            },
            {
              "paragraph": "夏屋广大，沙堂秀只。"
            },
            {
              "paragraph": "南房小坛，观绝溜只。"
            },
            {
              "paragraph": "曲屋步壛，宜扰畜只。"
            },
            {
              "paragraph": "腾驾步游，猎春囿只。"
            },
            {
              "paragraph": "琼毂错衡，英华假只。"
            },
            {
              "paragraph": "茞兰桂树，郁弥路只。"
            },
            {
              "paragraph": "魂乎归来！恣志虑只。"
            },
            {
              "paragraph": "孔雀盈园，畜鸾皇只！"
            },
            {
              "paragraph": "鵾鸿群晨，杂鶖鶬只。"
            },
            {
              "paragraph": "鸿鹄代游，曼鷫鸘只。"
            },
            {
              "paragraph": "魂乎归来！凤凰翔只。"
            },
            {
              "paragraph": "曼泽怡面，血气盛只。"
            },
            {
              "paragraph": "永宜厥身，保寿命只。"
            },
            {
              "paragraph": "室家盈廷，爵禄盛只。"
            },
            {
              "paragraph": "魂乎归来！居室定只。"
            },
            {
              "paragraph": "接径千里，出若云只。"
            },
            {
              "paragraph": "三圭重侯，听类神祇。"
            },
            {
              "paragraph": "察笃夭隐，孤寡存只。"
            },
            {
              "paragraph": "魂兮归来！正始昆只。"
            },
            {
              "paragraph": "田邑千畛，人阜昌只。"
            },
            {
              "paragraph": "美冒众流，德泽章只。"
            },
            {
              "paragraph": "先威后文，善美明只。"
            },
            {
              "paragraph": "魂乎归来！赏罚当只。"
            },
            {
              "paragraph": "名声若日，照四海只。"
            },
            {
              "paragraph": "德誉配天，万民理只。"
            },
            {
              "paragraph": "北至幽陵，南交址只。"
            },
            {
              "paragraph": "西薄羊肠，东穷海只。"
            },
            {
              "paragraph": "魂乎归来！尚贤士只。"
            },
            {
              "paragraph": "发政献行，禁苛暴只。"
            },
            {
              "paragraph": "举杰压陛，诛讥罢只。"
            },
            {
              "paragraph": "直赢在位，近禹麾只。"
            },
            {
              "paragraph": "豪杰执政，流泽施只。"
            },
            {
              "paragraph": "魂乎归来！国家为只。"
            },
            {
              "paragraph": "雄雄赫赫，天德明只。"
            },
            {
              "paragraph": "三公穆穆，登降堂只。"
            },
            {
              "paragraph": "诸侯毕极，立九卿只。"
            },
            {
              "paragraph": "昭质既设，大侯张只。"
            },
            {
              "paragraph": "执弓挟矢，揖辞让只。"
            },
            {
              "paragraph": "魂乎来归。"
            }
          ]
        }
      ]
    },
    {
      "name": "惜誓",
      "twoChapters": [
        {
          "name": "惜誓",
          "paragraphs": [
            {
              "paragraph": "惜余年老而日衰兮，岁忽忽而不反。"
            },
            {
              "paragraph": "登苍天而高举兮，历众山而日远。"
            },
            {
              "paragraph": "观江河之纡曲兮，离四海之沾濡。"
            },
            {
              "paragraph": "攀北极而一息兮，吸沆瀣以充虚。"
            },
            {
              "paragraph": "飞朱鸟使先驱兮，驾太一之象舆。"
            },
            {
              "paragraph": "苍龙蚴虬于左骖兮，白虎骋而为右騑。"
            },
            {
              "paragraph": "建日月以为盖兮，载玉女于后车。"
            },
            {
              "paragraph": "驰骛于杳冥之中兮，休息宓昆仑之墟。"
            },
            {
              "paragraph": "乐穷极而不厌兮，愿从容宓神明。"
            },
            {
              "paragraph": "涉丹水而驼骋兮，右大夏之遗风。"
            },
            {
              "paragraph": "黄鹄之一举兮，知山川之纡曲。"
            },
            {
              "paragraph": "再举兮，睹天地之圜方。"
            },
            {
              "paragraph": "临中国之众人兮，托回飙乎尚羊。"
            },
            {
              "paragraph": "乃至少原之野兮，赤松、王乔皆在旁。"
            },
            {
              "paragraph": "二子拥瑟而调均兮，余因称乎清商。"
            },
            {
              "paragraph": "澹然而自乐兮，吸众气而翱翔。"
            },
            {
              "paragraph": "念我长生而久仙兮，不如反余之故乡。"
            },
            {
              "paragraph": "黄鹄后时而寄处兮，鸱枭群而制之。"
            },
            {
              "paragraph": "神龙失水而陆居兮，为蝼蚁之所裁。"
            },
            {
              "paragraph": "夫黄鹄神龙犹如此兮，况贤者之逢乱世哉。"
            },
            {
              "paragraph": "寿冉冉而日衰兮，固儃回而不息。"
            },
            {
              "paragraph": "俗流从而不止兮，众枉聚而矫直。"
            },
            {
              "paragraph": "或偷合而苟进兮，或隐居而深藏。"
            },
            {
              "paragraph": "苦称量之不审兮，同权概而就衡。"
            },
            {
              "paragraph": "或推迻而苟容兮，或直言之谔谔。"
            },
            {
              "paragraph": "伤诚是之不察兮，并纫茅丝以为索。"
            },
            {
              "paragraph": "方世俗之幽昏兮，眩白黑之美恶。"
            },
            {
              "paragraph": "放山渊之龟玉兮，相与贵夫砾石。"
            },
            {
              "paragraph": "梅伯数谏而至醢兮，来革顺志而用国。"
            },
            {
              "paragraph": "悲仁人之尽节兮，反为小人之所贼。"
            },
            {
              "paragraph": "比干忠谏而剖心兮，箕子被发而佯狂。"
            },
            {
              "paragraph": "水背流而源竭兮，木去根而不长。"
            },
            {
              "paragraph": "非重躯以虑难兮，惜伤身之无功。"
            },
            {
              "paragraph": "已矣哉！"
            },
            {
              "paragraph": "独不见夫鸾凤之高翔兮，乃集大皇之野。"
            },
            {
              "paragraph": "循四极而回周兮，见盛德而后下。"
            },
            {
              "paragraph": "彼圣人之神德兮，远浊世而自藏。"
            },
            {
              "paragraph": "使麒麟可得羁而系兮，又何以异宓犬羊？"
            }
          ]
        }
      ]
    },
    {
      "name": "招隐士",
      "twoChapters": [
        {
          "name": "招隐士",
          "paragraphs": [
            {
              "paragraph": "桂树丛生兮山之幽，偃蹇连蜷兮枝相缭。"
            },
            {
              "paragraph": "山气巃嵷兮石嵯峨，溪谷崭岩兮水曾波。"
            },
            {
              "paragraph": "猿狖群啸兮虎豹原，攀援桂枝兮聊淹留。"
            },
            {
              "paragraph": "王孙游兮不归，春草生兮萋萋。"
            },
            {
              "paragraph": "岁暮兮不自聊，蟪蛄鸣兮啾啾。"
            },
            {
              "paragraph": "坱兮轧，山曲岪，心淹留兮恫慌忽。"
            },
            {
              "paragraph": "罔兮沕，憭兮栗，虎豹穴。"
            },
            {
              "paragraph": "丛薄深林兮，人上栗。"
            },
            {
              "paragraph": "嵚岑碕礒兮碅磳磈硊，树轮相纠兮林木茷骫。"
            },
            {
              "paragraph": "青莎杂树兮薠草靃靡，白鹿麔麚兮或腾或倚。"
            },
            {
              "paragraph": "状儿崟崟兮峨峨，凄凄兮漇漇。"
            },
            {
              "paragraph": "猕猴兮熊罴，慕类兮以悲。"
            },
            {
              "paragraph": "攀援桂枝兮聊淹留。"
            },
            {
              "paragraph": "虎豹斗兮熊罴咆，禽兽骇兮亡其曹。"
            },
            {
              "paragraph": "王孙兮归来，山中兮不可以久留。"
            }
          ]
        }
      ]
    },
    {
      "name": "七谏",
      "twoChapters": [
        {
          "name": "初放",
          "paragraphs": [
            {
              "paragraph": "平生于国兮，长于原野。"
            },
            {
              "paragraph": "言语讷譅兮，又无强辅。"
            },
            {
              "paragraph": "浅智褊能兮，闻见又寡。"
            },
            {
              "paragraph": "数言便事兮，见怨门下。"
            },
            {
              "paragraph": "王不察其长利兮，卒见弃乎原野。"
            },
            {
              "paragraph": "伏念思过兮，无可改者。"
            },
            {
              "paragraph": "群众成朋兮，上浸以惑。"
            },
            {
              "paragraph": "巧佞在前兮，贤者灭息。"
            },
            {
              "paragraph": "尧、舜圣已没兮，孰为忠直？"
            },
            {
              "paragraph": "高山崔巍兮，水流汤汤。"
            },
            {
              "paragraph": "死日将至兮，与麋鹿如坑。"
            },
            {
              "paragraph": "块兮鞠，当道宿，举世皆然兮，余将谁告？"
            },
            {
              "paragraph": "斥逐鸿鹄兮，近习鸱枭，斩伐橘柚兮，列树苦桃。"
            },
            {
              "paragraph": "便娟之修竹兮，寄生乎江潭。"
            },
            {
              "paragraph": "上葳蕤而防露兮，下泠泠而来风。"
            },
            {
              "paragraph": "孰知其不合兮？"
            },
            {
              "paragraph": "若竹柏之异心。"
            },
            {
              "paragraph": "往者不可及兮，来者不可待。"
            },
            {
              "paragraph": "悠悠苍天兮，莫我振理。"
            },
            {
              "paragraph": "窃怨君之不寤兮，吾独死而后已。"
            }
          ]
        },
        {
          "name": "沈江",
          "paragraphs": [
            {
              "paragraph": "惟往古之得失兮，览私微之所伤。"
            },
            {
              "paragraph": "尧、舜圣而慈仁兮，后世称而弗忘。"
            },
            {
              "paragraph": "齐桓失于专任兮，夷吾忠而名彰。"
            },
            {
              "paragraph": "晋献惑于孋姬兮，申生孝而被殃。"
            },
            {
              "paragraph": "偃王行其仁义兮，荆文寤而徐亡。"
            },
            {
              "paragraph": "纣暴虐以失位兮，周得佐乎吕望。"
            },
            {
              "paragraph": "修往古以行恩兮，封比干之丘垄。"
            },
            {
              "paragraph": "贤俊慕而自附兮，日浸淫而合同。"
            },
            {
              "paragraph": "明法令而修理兮，兰芷幽而有芳。"
            },
            {
              "paragraph": "苦众人之妒予兮，箕子寤而佯狂。"
            },
            {
              "paragraph": "不顾地以贪名兮，心怫郁而内伤。"
            },
            {
              "paragraph": "联蕙芷以为佩兮，过鲍肆而失香。"
            },
            {
              "paragraph": "正臣端其操行兮，反离谤而见攘。"
            },
            {
              "paragraph": "世俗更而变化兮，伯夷饿于首阳。"
            },
            {
              "paragraph": "独廉洁而不容兮，叔齐久而逾明。"
            },
            {
              "paragraph": "浮云陈而蔽晦兮，使日月乎无光。"
            },
            {
              "paragraph": "忠臣贞而欲谏兮，谗谀毁而在旁。"
            },
            {
              "paragraph": "秋草荣其将实兮，微霜下而夜降。"
            },
            {
              "paragraph": "商风肃而害生兮，百草育而不长。"
            },
            {
              "paragraph": "众并谐以妒贤兮，孤圣特而易伤。"
            },
            {
              "paragraph": "怀计谋而不见用兮，岩穴处而隐藏。"
            },
            {
              "paragraph": "成功隳而不卒兮，子胥死而不葬。"
            },
            {
              "paragraph": "世从俗而变化兮，随风靡而成行。"
            },
            {
              "paragraph": "信直退而毁败兮，虚伪进而得当。"
            },
            {
              "paragraph": "追悔过之无及兮，岂尽忠而有功。"
            },
            {
              "paragraph": "废制度而不用兮，务行私而去公。"
            },
            {
              "paragraph": "终不变而死节兮，惜年齿之未央。"
            },
            {
              "paragraph": "将方舟而下流兮，冀幸君之发蒙。"
            },
            {
              "paragraph": "痛忠言之逆耳兮，恨申子之沈江。"
            },
            {
              "paragraph": "愿悉心之所闻兮，遭值君之不聪。"
            },
            {
              "paragraph": "不开寤而难道兮，不别横之与纵。"
            },
            {
              "paragraph": "听奸臣之浮说兮，绝国家之久长。"
            },
            {
              "paragraph": "灭规矩而不用兮，背绳墨之正方。"
            },
            {
              "paragraph": "离忧患而乃寤兮，若纵火于秋蓬。"
            },
            {
              "paragraph": "业失之而不救兮，尚何论乎祸凶。"
            },
            {
              "paragraph": "彼离畔而朋党兮，独行之士其何望？"
            },
            {
              "paragraph": "日渐染而不自知兮，秋毫微哉而变容。"
            },
            {
              "paragraph": "众轻积而折轴兮，原咎杂而累重。"
            },
            {
              "paragraph": "赴湘、沅之流澌兮，恐逐波而复东。"
            },
            {
              "paragraph": "怀沙砾而自沈兮，不忍见君之蔽壅。"
            }
          ]
        },
        {
          "name": "怨世",
          "paragraphs": [
            {
              "paragraph": "世沈淖而难论兮，俗岒峨而嵾嵯。"
            },
            {
              "paragraph": "清泠泠而歼灭兮，溷湛湛而日多。"
            },
            {
              "paragraph": "枭鴞既以成群兮，玄鹤弭翼而屏移。"
            },
            {
              "paragraph": "蓬艾亲入御于床笫兮，马兰踸踔而日加。"
            },
            {
              "paragraph": "弃捐药芷与杜衡兮，余柰世之不知芳何？"
            },
            {
              "paragraph": "何周道之平易兮，然芜秽而险戏。"
            },
            {
              "paragraph": "高阳无故而委尘兮，唐虞点灼而毁议。"
            },
            {
              "paragraph": "谁使正其真是兮，虽有八师而不可为。"
            },
            {
              "paragraph": "皇天保其高兮，后土持其久。"
            },
            {
              "paragraph": "服清白以逍遥兮，偏与乎玄英异色。"
            },
            {
              "paragraph": "西施媞媞而不得见兮，嫫母勃屑而日侍。"
            },
            {
              "paragraph": "桂蠹不知所淹留兮，蓼虫不知徙乎葵菜。"
            },
            {
              "paragraph": "处泯泯之浊世兮，今安所达乎吾志。"
            },
            {
              "paragraph": "意有所载而远逝兮，固非众人之所识。"
            },
            {
              "paragraph": "骥踌躇于弊輂兮，遇孙阳而得代。"
            },
            {
              "paragraph": "吕望穷困而不聊生兮，遭周文而舒志。"
            },
            {
              "paragraph": "甯戚饭牛而商歌兮，桓公闻而弗置。"
            },
            {
              "paragraph": "路室女之方桑兮，孔子过之以自侍。"
            },
            {
              "paragraph": "吾独乖剌而无当兮，心悼怵而耄思。"
            },
            {
              "paragraph": "思比干之恲恲兮，哀子胥之慎事。"
            },
            {
              "paragraph": "悲楚人之和氏兮，献宝玉以为石。"
            },
            {
              "paragraph": "遇厉武之不察兮，羌两足以毕斮。"
            },
            {
              "paragraph": "小人之居势兮，视忠正之何若？"
            },
            {
              "paragraph": "改前圣之法度兮，喜嗫嚅而妄作。"
            },
            {
              "paragraph": "亲谗谀而疏贤圣兮，讼谓闾娵为丑恶。"
            },
            {
              "paragraph": "愉近习而蔽远兮，孰知察其黑白？"
            },
            {
              "paragraph": "卒不得效其心容兮，安眇眇而无所归薄。"
            },
            {
              "paragraph": "专精爽以自明兮，晦冥冥而壅蔽。"
            },
            {
              "paragraph": "年既已过太半兮，然堋轲而留滞。"
            },
            {
              "paragraph": "欲高飞而远集兮，恐离罔而灭败。"
            },
            {
              "paragraph": "独冤抑而无极兮，伤精神而寿夭。"
            },
            {
              "paragraph": "皇天既不纯命兮，余生终无所依。"
            },
            {
              "paragraph": "愿自沈于江流兮，绝横流而径逝。"
            },
            {
              "paragraph": "宁为江海之泥涂兮，安能久见此浊世？"
            }
          ]
        },
        {
          "name": "怨思",
          "paragraphs": [
            {
              "paragraph": "士穷而隐处兮，廉方正而不容。"
            },
            {
              "paragraph": "子胥谏而靡躯兮，比干忠而剖心。"
            },
            {
              "paragraph": "子推自割而飤君兮，德日忘而怨深。"
            },
            {
              "paragraph": "行明白而曰黑兮，荆棘聚而成林。"
            },
            {
              "paragraph": "江离弃于穷巷兮，蒺藜蔓乎东厢。"
            },
            {
              "paragraph": "贤者蔽而不见兮，谗谀进而相朋。"
            },
            {
              "paragraph": "枭鴞并进而俱鸣兮，凤皇飞而高翔。"
            },
            {
              "paragraph": "愿壹往而径逝兮，道壅绝而不通。"
            }
          ]
        },
        {
          "name": "自悲",
          "paragraphs": [
            {
              "paragraph": "居愁勤其谁告兮，独永思而忧悲。"
            },
            {
              "paragraph": "内自省而不俟兮，操愈坚而不衰。"
            },
            {
              "paragraph": "隐三年而无决兮，岁忽忽其若颓。"
            },
            {
              "paragraph": "怜余身不足以卒意兮，冀一见而复归。"
            },
            {
              "paragraph": "哀人事之不幸兮，属天命而委之咸池。"
            },
            {
              "paragraph": "身被疾而不闲兮，心沸热其若汤。"
            },
            {
              "paragraph": "冰炭不可以相并兮，吾固知乎命之不长。"
            },
            {
              "paragraph": "哀独苦死之无乐兮，惜余年之未央。"
            },
            {
              "paragraph": "悲不反余之所居兮，恨离予之故乡。"
            },
            {
              "paragraph": "鸟兽惊而失群兮，犹高飞而哀鸣。"
            },
            {
              "paragraph": "狐死必首丘兮，夫人孰能不反其真情？"
            },
            {
              "paragraph": "故人疏而日忘兮，新人近而俞好。"
            },
            {
              "paragraph": "莫能行于杳冥兮，孰能施于无报？"
            },
            {
              "paragraph": "苦众人之皆然兮，乘回风而远游。"
            },
            {
              "paragraph": "淩恒山其若陋兮，聊愉娱以忘忧。"
            },
            {
              "paragraph": "悲虚言之无实兮，苦众口之铄金。"
            },
            {
              "paragraph": "遇故乡而一顾兮，泣歔欷而沾衿。"
            },
            {
              "paragraph": "厌白玉以为面兮，怀琬琰以为心。"
            },
            {
              "paragraph": "邪气入而感内兮，施玉色而外淫。"
            },
            {
              "paragraph": "何青云之流澜兮，微霜降之蒙蒙。"
            },
            {
              "paragraph": "徐风至而徘徊兮，疾风过之汤汤。"
            },
            {
              "paragraph": "闻南藩乐而欲往兮，至会稽而且止。"
            },
            {
              "paragraph": "见韩众而宿之兮，问天道之所在？"
            },
            {
              "paragraph": "借浮云以送予兮，载雌霓而为旌。"
            },
            {
              "paragraph": "驾青龙以驰骛兮，班衍衍之冥冥。"
            },
            {
              "paragraph": "忽容容其安之兮，超慌忽其焉如？"
            },
            {
              "paragraph": "苦众人之难信兮，愿离群而远举。"
            },
            {
              "paragraph": "登峦山而远望兮，好桂树之冬荣。"
            },
            {
              "paragraph": "观天火之炎炀兮，听大壑之波声。"
            },
            {
              "paragraph": "引八维以自道兮，含沆瀣以长生。"
            },
            {
              "paragraph": "居不乐以时思兮，食草木之秋实。"
            },
            {
              "paragraph": "饮菌若之朝露兮，构桂木而为室。"
            },
            {
              "paragraph": "杂橘柚以为囿兮，列新夷与椒桢。"
            },
            {
              "paragraph": "鵾鹤孤而夜号兮，哀居者之诚贞。"
            }
          ]
        },
        {
          "name": "哀命",
          "paragraphs": [
            {
              "paragraph": "哀时命之不合兮，伤楚国之多忧。"
            },
            {
              "paragraph": "内怀情之洁白兮，遭乱世而离尤。"
            },
            {
              "paragraph": "恶耿介之直行兮，世溷浊而不知。"
            },
            {
              "paragraph": "何君臣之相失兮，上沅湘而分离。"
            },
            {
              "paragraph": "测汨罗之湘水兮，知时固而不反。"
            },
            {
              "paragraph": "伤离散之交乱兮，遂侧身而既远。"
            },
            {
              "paragraph": "处玄舍之幽门兮，穴岩石而窟伏。"
            },
            {
              "paragraph": "从水蛟而为徙兮，与神龙乎休息。"
            },
            {
              "paragraph": "何山石之崭岩兮，灵魂屈而偃蹇。"
            },
            {
              "paragraph": "含素水而蒙深兮，日眇眇而既远。"
            },
            {
              "paragraph": "哀形体之离解兮，神罔两而无舍。"
            },
            {
              "paragraph": "惟椒兰之不反兮，魂迷惑而不知路。"
            },
            {
              "paragraph": "愿无过之设行兮，虽灭没之自乐。"
            },
            {
              "paragraph": "痛楚国之流亡兮，哀灵修之过到。"
            },
            {
              "paragraph": "固时俗之溷浊兮，志瞀迷而不知路。"
            },
            {
              "paragraph": "念私门之正匠兮，遥涉江而远去。"
            },
            {
              "paragraph": "念女嬃之婵媛兮，涕泣流乎于悒。"
            },
            {
              "paragraph": "我决死而不生兮，虽重追吾何及。"
            },
            {
              "paragraph": "戏疾濑之素水兮，望高山之蹇产。"
            },
            {
              "paragraph": "哀高丘之赤岸兮，遂没身而不反。"
            }
          ]
        },
        {
          "name": "谬谏",
          "paragraphs": [
            {
              "paragraph": "怨灵修之浩荡兮，夫何执操之不固？"
            },
            {
              "paragraph": "悲太山之为隍兮，孰江河之可涸？"
            },
            {
              "paragraph": "愿承闲而效志兮，恐犯忌而乾讳。"
            },
            {
              "paragraph": "卒抚情以寂寞兮，然怊怅而自悲。"
            },
            {
              "paragraph": "玉与石其同匮兮，贯鱼眼与珠玑。"
            },
            {
              "paragraph": "驽骏杂而不分兮，服罢牛而骖骥。"
            },
            {
              "paragraph": "年滔滔而自远兮，寿冉冉而愈衰。"
            },
            {
              "paragraph": "心悇憛而烦冤兮，蹇超摇而无冀。"
            },
            {
              "paragraph": "固时俗之工巧兮，灭规矩而改错。"
            },
            {
              "paragraph": "却骐骥而不乘兮，策驽骀而取路。"
            },
            {
              "paragraph": "当世岂无骐骥兮，诚无王良之善驭。"
            },
            {
              "paragraph": "见执辔者非其人兮，故驹跳而远去。"
            },
            {
              "paragraph": "不量凿而正枘兮，恐矩矱之不同。"
            },
            {
              "paragraph": "不论世而高举兮，恐操行之不调。"
            },
            {
              "paragraph": "弧弓弛而不张兮，孰云知其所至？"
            },
            {
              "paragraph": "无倾危之患难兮，焉知贤士之所死？"
            },
            {
              "paragraph": "俗推佞而进富兮，节行张而不著。"
            },
            {
              "paragraph": "贤良蔽而不群兮，朋曹比而党誉。"
            },
            {
              "paragraph": "邪说饰而多曲兮，正法弧而不公。"
            },
            {
              "paragraph": "直士隐而避匿兮，谗谀登乎明堂。"
            },
            {
              "paragraph": "弃彭咸之娱乐兮，灭巧倕之绳墨。"
            },
            {
              "paragraph": "菎蕗杂于黀蒸兮，机蓬矢以射革。"
            },
            {
              "paragraph": "驾蹇驴而无策兮，又何路之能极？"
            },
            {
              "paragraph": "以直针而为钓兮，又何鱼之能得？"
            },
            {
              "paragraph": "伯牙之绝弦兮，无锺子期而听之。"
            },
            {
              "paragraph": "和抱璞而泣血兮，安得良工而剖之？"
            },
            {
              "paragraph": "同音者相和兮，同类者相似。"
            },
            {
              "paragraph": "飞鸟号其群兮，鹿鸣求其友。"
            },
            {
              "paragraph": "故叩宫而宫应兮，弹角而角动。"
            },
            {
              "paragraph": "虎啸而谷风至兮，龙举而景云往。"
            },
            {
              "paragraph": "音声之相和兮，言物类之相感也。"
            },
            {
              "paragraph": "夫方圜之异形兮，势不可以相错。"
            },
            {
              "paragraph": "列子隐身而穷处兮，世莫可以寄托。"
            },
            {
              "paragraph": "众鸟皆有行列兮，凤独翔翔而无所薄。"
            },
            {
              "paragraph": "经浊世而不得志兮，愿侧身岩穴而自托。"
            },
            {
              "paragraph": "欲阖口而无言兮，尝被君之厚德。"
            },
            {
              "paragraph": "独便悁而怀毒兮，愁郁郁之焉极？"
            },
            {
              "paragraph": "念三年之积思兮，愿壹见而陈辞。"
            },
            {
              "paragraph": "不及君而骋说兮，世孰可为明之？"
            },
            {
              "paragraph": "身寝疾而日愁兮，情沈抑而不扬。"
            },
            {
              "paragraph": "众人莫可与论道兮，悲精神之不通。"
            },
            {
              "paragraph": "乱曰："
            },
            {
              "paragraph": "鸾皇孔凤日以远兮，畜凫驾鹅。"
            },
            {
              "paragraph": "鸡鹜满堂坛兮，鼁黾游乎华池。"
            },
            {
              "paragraph": "要褭奔亡兮，腾驾橐驼。"
            },
            {
              "paragraph": "铅刀进御兮，遥弃太阿。"
            },
            {
              "paragraph": "拔搴玄芝兮，列树芋荷。"
            },
            {
              "paragraph": "橘柚萎枯兮，苦李旖旎。"
            },
            {
              "paragraph": "甂瓯登于明堂兮，周鼎潜乎深渊。"
            },
            {
              "paragraph": "自古而固然兮，吾又何怨乎今之人。"
            }
          ]
        }
      ]
    },
    {
      "name": "哀时命",
      "twoChapters": [
        {
          "name": "哀时命",
          "paragraphs": [
            {
              "paragraph": "哀时命之不及古人兮，夫何予生之不遘时！"
            },
            {
              "paragraph": "往者不可扳援兮，徕者不可与期。"
            },
            {
              "paragraph": "志憾恨而不逞兮，杼中情而属诗。"
            },
            {
              "paragraph": "夜炯炯而不寐兮，怀隐忧而历兹。"
            },
            {
              "paragraph": "心郁郁而无告兮，众孰可与深谋！"
            },
            {
              "paragraph": "欿愁悴而委惰兮，老冉冉而逮之。"
            },
            {
              "paragraph": "居处愁以隐约兮，志沈抑而不扬。"
            },
            {
              "paragraph": "道壅塞而不通兮，江河广而无梁。"
            },
            {
              "paragraph": "愿至昆仑之悬圃兮，采锺山之玉英。"
            },
            {
              "paragraph": "揽瑶木之橝枝兮，望阆风之板桐。"
            },
            {
              "paragraph": "弱水汨其为难兮，路中断而不通。"
            },
            {
              "paragraph": "势不能凌波以径度兮，又无羽翼而高翔。"
            },
            {
              "paragraph": "然隐悯而不达兮，独徙倚而彷徉。"
            },
            {
              "paragraph": "怅惝罔以永思兮，心纡轸宗而增伤。"
            },
            {
              "paragraph": "倚踌躇以淹留兮，日饥馑而绝粮。"
            },
            {
              "paragraph": "廓抱景而独倚兮，超永思乎故乡。"
            },
            {
              "paragraph": "廓落寂而无友兮，谁可与玩此遗芳？"
            },
            {
              "paragraph": "白日晼晼其将入兮，哀余寿之弗将。"
            },
            {
              "paragraph": "车既弊而马罢兮，蹇邅徊而不能行。"
            },
            {
              "paragraph": "身既不容于浊世兮，不知进退之宜当。"
            },
            {
              "paragraph": "冠崔嵬而切云兮，剑淋离而从横。"
            },
            {
              "paragraph": "衣摄叶以储与兮，左袪挂于榑桑；"
            },
            {
              "paragraph": "右衽拂于不周兮，六合不足以肆行。"
            },
            {
              "paragraph": "上同凿枘于伏戏兮，下合矩矱于虞唐。"
            },
            {
              "paragraph": "愿尊节而式高兮，志犹卑夫禹、汤。"
            },
            {
              "paragraph": "虽知困其不改操兮，终不以邪枉害方。"
            },
            {
              "paragraph": "世并举而好朋兮，壹斗斛而相量。"
            },
            {
              "paragraph": "众比周以肩迫兮，贤者远而隐藏。"
            },
            {
              "paragraph": "为凤皇作鹑笼兮，虽翕翅其不容。"
            },
            {
              "paragraph": "灵皇其不寤知兮，焉陈词而效忠。"
            },
            {
              "paragraph": "俗嫉妒而蔽贤兮，孰知余之从容？"
            },
            {
              "paragraph": "愿舒志而抽冯兮，庸讵知其吉凶？"
            },
            {
              "paragraph": "璋圭杂于甑窐兮，陇廉与孟娵同宫。"
            },
            {
              "paragraph": "举世以为恒俗兮，固将愁苦而终穷。"
            },
            {
              "paragraph": "幽独转而不寐兮，惟烦懑而盈匈。"
            },
            {
              "paragraph": "魂眇眇而驰骋兮，心烦冤之忡忡。"
            },
            {
              "paragraph": "志欿憾而不憺兮，路幽昧而甚难。"
            },
            {
              "paragraph": "块独守此曲隅兮，然欿切而永叹。"
            },
            {
              "paragraph": "愁修夜而宛转兮，气涫沸沛其若波。"
            },
            {
              "paragraph": "握剞劂而不用兮，操规矩而无所施。"
            },
            {
              "paragraph": "骋骐骥于中庭兮，焉能极夫远道？"
            },
            {
              "paragraph": "置猿狖于棂槛兮，夫何以责其捷巧？"
            },
            {
              "paragraph": "驷跛虌而上山兮，吾固知其不能升。"
            },
            {
              "paragraph": "释管晏而任臧获兮，何权衡之能称？"
            },
            {
              "paragraph": "菎簬杂于黀蒸兮，机蓬矢以射革。"
            },
            {
              "paragraph": "负檐荷以丈尺兮，欲伸要而不可得。"
            },
            {
              "paragraph": "外迫胁于机臂兮，上牵联于矰隿。"
            },
            {
              "paragraph": "肩倾侧而不容兮，固惬腹而不得息。"
            },
            {
              "paragraph": "务光自投于深渊兮，不获世之尘垢。"
            },
            {
              "paragraph": "孰魁摧之可久兮，愿退身而穷处。"
            },
            {
              "paragraph": "凿山楹而为室兮，下被衣于水渚。"
            },
            {
              "paragraph": "雾露蒙蒙其晨降兮，云依斐而承宇。"
            },
            {
              "paragraph": "虹霓纷其朝霞兮，夕淫淫而淋雨。"
            },
            {
              "paragraph": "怊茫茫而无归兮，怅远望此旷野。"
            },
            {
              "paragraph": "下垂钓于溪谷兮，上要求于仙者。"
            },
            {
              "paragraph": "与赤松而结友兮，比王侨而为耦。"
            },
            {
              "paragraph": "使枭杨先导兮，白虎为之前后。"
            },
            {
              "paragraph": "浮云雾而入冥兮，骑白鹿而容与。"
            },
            {
              "paragraph": "魂聇聇以寄独兮，汨徂往而不归。"
            },
            {
              "paragraph": "处卓卓而日远兮，志浩荡而伤怀。"
            },
            {
              "paragraph": "鸾凤翔于苍云兮，故矰缴而不能加。"
            },
            {
              "paragraph": "蛟龙潜于旋渊兮，身不挂于罔罗。"
            },
            {
              "paragraph": "知贪饵而近死兮，不如下游乎清波。"
            },
            {
              "paragraph": "宁幽隐以远祸兮，孰侵辱之可为。"
            },
            {
              "paragraph": "子胥死而成义兮，屈原沈于汨罗。"
            },
            {
              "paragraph": "虽体解其不变兮，岂忠信之可化。"
            },
            {
              "paragraph": "志怦怦而内直兮，履绳墨而不颇。"
            },
            {
              "paragraph": "执权衡而无私兮，称轻重而不差。"
            },
            {
              "paragraph": "摡尘垢之枉攘兮，除秽累而反真。"
            },
            {
              "paragraph": "形体白而质素兮，中皎洁而淑清。"
            },
            {
              "paragraph": "时厌饫而不用兮，且隐伏而远身。"
            },
            {
              "paragraph": "聊窜端而匿迹兮，嗼寂默而无声。"
            },
            {
              "paragraph": "独便悁而烦毒兮，焉发愤而筊抒。"
            },
            {
              "paragraph": "时暧暧其将罢兮，遂闷叹而无名。"
            },
            {
              "paragraph": "伯夷死于首阳兮，卒夭隐而不荣。"
            },
            {
              "paragraph": "太公不遇文王兮，身至死而不得逞。"
            },
            {
              "paragraph": "怀瑶象而佩琼兮，愿陈列而无正。"
            },
            {
              "paragraph": "生天坠之若过兮，忽烂漫而无成。"
            },
            {
              "paragraph": "邪气袭余之形体兮，疾憯怛而萌生。"
            },
            {
              "paragraph": "愿壹见阳春之白日兮，恐不终乎永年。"
            }
          ]
        }
      ]
    },
    {
      "name": "九怀",
      "twoChapters": [
        {
          "name": "匡机",
          "paragraphs": [
            {
              "paragraph": "极运兮不中，来将屈兮困穷？"
            },
            {
              "paragraph": "余深愍兮惨怛，愿一列兮无从。"
            },
            {
              "paragraph": "乘日月兮上徵，顾游心兮鄗酆。"
            },
            {
              "paragraph": "弥览兮九隅，彷徨兮兰宫。"
            },
            {
              "paragraph": "芷闾兮药房，奋摇兮众芳。"
            },
            {
              "paragraph": "菌阁兮蕙楼，观道兮从横。"
            },
            {
              "paragraph": "宝金兮委积，美玉兮盈堂。"
            },
            {
              "paragraph": "桂水兮潺湲，扬流兮洋洋。"
            },
            {
              "paragraph": "蓍蔡兮踊跃，孔鹤兮回翔。"
            },
            {
              "paragraph": "抚槛兮远望，念君兮不忘。"
            },
            {
              "paragraph": "怫郁兮莫陈，永怀兮内伤。"
            }
          ]
        },
        {
          "name": "通路",
          "paragraphs": [
            {
              "paragraph": "天门兮坠户，孰由兮贤者？"
            },
            {
              "paragraph": "无正兮溷厕，怀德兮何睹？"
            },
            {
              "paragraph": "假寐兮愍斯，谁可与兮寤语？"
            },
            {
              "paragraph": "痛凤兮远逝，畜鴳兮近处。"
            },
            {
              "paragraph": "鲸鲟兮幽潜，从虾兮游陼。"
            },
            {
              "paragraph": "乘虬兮登阳，载象兮上行。"
            },
            {
              "paragraph": "朝发兮葱岭，夕至兮明光。"
            },
            {
              "paragraph": "北饮兮飞泉，南采兮芝英。"
            },
            {
              "paragraph": "宣游兮列宿，顺极兮彷徉。"
            },
            {
              "paragraph": "红采兮騂衣，翠缥兮为裳。"
            },
            {
              "paragraph": "舒佩兮綝纚，竦余剑兮乾将。"
            },
            {
              "paragraph": "腾蛇兮后从，飞駏兮步旁。"
            },
            {
              "paragraph": "微观兮玄圃，览察兮瑶光。"
            },
            {
              "paragraph": "启匮兮探厕，悲命兮相当。"
            },
            {
              "paragraph": "纫蕙兮永辞，将离兮所思。"
            },
            {
              "paragraph": "浮云兮容与，道余兮何之？"
            },
            {
              "paragraph": "远望兮仟眠，闻雷兮阗阗。"
            },
            {
              "paragraph": "阴忧兮感余，惆怅兮自怜。"
            }
          ]
        },
        {
          "name": "危俊",
          "paragraphs": [
            {
              "paragraph": "林不容兮鸣蜩，余何留兮中州？"
            },
            {
              "paragraph": "陶嘉月兮总驾，搴玉英兮自修。"
            },
            {
              "paragraph": "结荣茞兮逶逝，将去烝兮远游。"
            },
            {
              "paragraph": "径岱土兮魏阙，历九曲兮牵牛。"
            },
            {
              "paragraph": "聊假日兮相佯，遗光耀兮周流。"
            },
            {
              "paragraph": "望太一兮淹息，纡余辔兮自休。"
            },
            {
              "paragraph": "晞白日兮皎皎，弥远路兮悠悠。"
            },
            {
              "paragraph": "顾列孛兮缥缥，观幽云兮陈浮。"
            },
            {
              "paragraph": "钜宝迁兮砏礉，雉咸雊兮相求。"
            },
            {
              "paragraph": "泱莽莽兮究志，惧吾心兮懤懤。"
            },
            {
              "paragraph": "步余马兮飞柱，览可与兮匹俦。"
            },
            {
              "paragraph": "卒莫有兮纤介，永余思兮怞怞。"
            }
          ]
        },
        {
          "name": "昭世",
          "paragraphs": [
            {
              "paragraph": "世溷兮冥昏，违君兮归真。"
            },
            {
              "paragraph": "乘龙兮偃蹇，高回翔兮上臻。"
            },
            {
              "paragraph": "袭英衣兮缇䌌，披华裳兮芳芬。"
            },
            {
              "paragraph": "登羊角兮扶舆，浮云漠兮自娱。"
            },
            {
              "paragraph": "握神精兮雍容，与神人兮相胥。"
            },
            {
              "paragraph": "流星坠兮成雨，进瞵盼兮上丘墟。"
            },
            {
              "paragraph": "览旧邦兮滃郁，余安能兮久居。"
            },
            {
              "paragraph": "志怀逝兮心懰栗，纡余辔兮踌躇。"
            },
            {
              "paragraph": "闻素女兮微歌，听王后兮吹竽。"
            },
            {
              "paragraph": "魂凄怆兮感哀，肠回回兮盘纡。"
            },
            {
              "paragraph": "抚余佩兮缤纷，高太息兮自怜。"
            },
            {
              "paragraph": "使祝融兮先行，令昭明兮开门。"
            },
            {
              "paragraph": "驰六蛟兮上徵，竦余驾兮入冥。"
            },
            {
              "paragraph": "历九州兮索合，谁可与兮终生。"
            },
            {
              "paragraph": "忽反顾兮西囿，睹轸丘兮崎倾。"
            },
            {
              "paragraph": "横垂涕兮泫流，悲余后兮失灵。"
            }
          ]
        },
        {
          "name": "尊嘉",
          "paragraphs": [
            {
              "paragraph": "季春兮阳阳，列草兮成行。"
            },
            {
              "paragraph": "余悲兮兰生，委积兮从横。"
            },
            {
              "paragraph": "江离兮遗捐，辛夷兮挤臧。"
            },
            {
              "paragraph": "伊思兮往古，亦多兮遭殃。"
            },
            {
              "paragraph": "伍胥兮浮江，屈子兮沈湘。"
            },
            {
              "paragraph": "运余兮念兹，心内兮怀伤。"
            },
            {
              "paragraph": "望淮兮沛沛，滨流兮则逝。"
            },
            {
              "paragraph": "榜舫兮下流，东注兮磕磕。"
            },
            {
              "paragraph": "蛟龙兮导引，文鱼兮上濑。"
            },
            {
              "paragraph": "抽蒲兮陈坐，援芙蕖兮为盖。"
            },
            {
              "paragraph": "水跃兮余旌，继以兮微蔡。"
            },
            {
              "paragraph": "云旗兮电骛，鯈忽兮容裔。"
            },
            {
              "paragraph": "河伯兮开门，迎余兮欢欣。"
            },
            {
              "paragraph": "顾念兮旧都，怀恨兮艰难。"
            },
            {
              "paragraph": "窃哀兮浮萍，泛淫兮无根。"
            }
          ]
        },
        {
          "name": "蓄英",
          "paragraphs": [
            {
              "paragraph": "秋风兮萧萧，舒芳兮振条。"
            },
            {
              "paragraph": "微霜兮眇眇，病夭兮鸣蜩。"
            },
            {
              "paragraph": "玄鸟兮辞归，飞翔兮灵丘。"
            },
            {
              "paragraph": "望溪谷兮滃郁，熊罴兮呴嗥。"
            },
            {
              "paragraph": "唐虞兮不存，何故兮久留？"
            },
            {
              "paragraph": "临渊兮汪洋，顾林兮忽荒。"
            },
            {
              "paragraph": "修余兮袿衣，骑霓兮南上。"
            },
            {
              "paragraph": "乘云兮回回，亹亹兮自强。"
            },
            {
              "paragraph": "将息兮兰皋，失志兮悠悠。"
            },
            {
              "paragraph": "蒶蕴兮霉鯬，思君兮无聊。"
            },
            {
              "paragraph": "身去兮意存，怆恨兮怀愁。"
            }
          ]
        },
        {
          "name": "思忠",
          "paragraphs": [
            {
              "paragraph": "登九灵兮游神，静女歌兮微晨。"
            },
            {
              "paragraph": "悲皇丘兮积葛，众体错兮交纷。"
            },
            {
              "paragraph": "贞枝抑兮枯槁，枉车登兮庆云。"
            },
            {
              "paragraph": "感余志兮惨栗，心怆怆兮自怜。"
            },
            {
              "paragraph": "驾玄螭兮北徵，向吾路兮葱岭。"
            },
            {
              "paragraph": "连五宿兮建旄，扬氛气兮为旌。"
            },
            {
              "paragraph": "历广漠兮驰骛，览中国兮冥冥。"
            },
            {
              "paragraph": "玄武步兮水母，与吾期兮南荣。"
            },
            {
              "paragraph": "登华盖兮乘阳，聊逍遥兮播光。"
            },
            {
              "paragraph": "抽库娄兮酌醴，援瓟瓜兮接粮。"
            },
            {
              "paragraph": "毕休息兮远逝，发玉轫兮西行。"
            },
            {
              "paragraph": "惟时俗兮疾正，弗可久兮此方。"
            },
            {
              "paragraph": "寤辟摽兮永思，心怫郁兮内伤。"
            }
          ]
        },
        {
          "name": "陶壅",
          "paragraphs": [
            {
              "paragraph": "览杳杳兮世惟，余惆怅兮何归。"
            },
            {
              "paragraph": "伤时俗兮溷乱，将奋翼兮高飞。"
            },
            {
              "paragraph": "驾八龙兮连蜷，建虹旌兮威夷。"
            },
            {
              "paragraph": "观中宇兮浩浩，纷翼翼兮上跻。"
            },
            {
              "paragraph": "浮溺水兮舒光，淹低徊兮京沶。"
            },
            {
              "paragraph": "屯余车兮索友，睹皇公兮问师。"
            },
            {
              "paragraph": "道莫贵兮归真，羡余术兮可夷。"
            },
            {
              "paragraph": "吾乃逝兮南娭，道幽路兮九疑。"
            },
            {
              "paragraph": "越炎火兮万里，过万首兮嶷嶷。"
            },
            {
              "paragraph": "济江海兮蝉蜕，绝北梁兮永辞。"
            },
            {
              "paragraph": "浮云郁兮昼昏，霾土忽兮塺塺。"
            },
            {
              "paragraph": "息阳城兮广夏，衰色罔兮中怠。"
            },
            {
              "paragraph": "意晓阳兮燎寤，乃自轸兮在兹。"
            },
            {
              "paragraph": "思尧、舜兮袭兴，幸咎繇兮获谋。"
            },
            {
              "paragraph": "悲九州兮靡君，抚轼叹兮作诗。"
            }
          ]
        },
        {
          "name": "株昭",
          "paragraphs": [
            {
              "paragraph": "悲哉于嗟兮，心内切磋。"
            },
            {
              "paragraph": "款冬而生兮，凋彼叶柯。"
            },
            {
              "paragraph": "瓦砾进宝兮，捐弃随和。"
            },
            {
              "paragraph": "铅刀厉御兮，顿弃太阿。"
            },
            {
              "paragraph": "骥垂两耳兮，中阪蹉跎。"
            },
            {
              "paragraph": "蹇驴服驾兮，无用日多。"
            },
            {
              "paragraph": "修洁处幽兮，贵宠沙劘。"
            },
            {
              "paragraph": "凤皇不翔兮，鹑鴳飞扬。"
            },
            {
              "paragraph": "乘虹骖霓兮，载云变化。"
            },
            {
              "paragraph": "鹪䳟景开路兮，后属青蛇。"
            },
            {
              "paragraph": "步骤桂林兮，超骧卷阿。"
            },
            {
              "paragraph": "丘陵翔舞兮，溪谷悲歌。"
            },
            {
              "paragraph": "神章灵篇兮，赴曲相和。"
            },
            {
              "paragraph": "余私娱兹兮，孰哉复加加。"
            },
            {
              "paragraph": "还顾世俗兮，坏败罔罗。"
            },
            {
              "paragraph": "卷佩将逝兮，涕流滂沱。"
            },
            {
              "paragraph": "乱曰："
            },
            {
              "paragraph": "皇门开兮照下土，"
            },
            {
              "paragraph": "株秽除兮兰芷睹。"
            },
            {
              "paragraph": "四佞放兮后得禹，"
            },
            {
              "paragraph": "圣舜摄兮昭尧绪，"
            },
            {
              "paragraph": "孰能若兮愿为辅？"
            }
          ]
        }
      ]
    },
    {
      "name": "逢纷",
      "twoChapters": [
        {
          "name": "逢纷",
          "paragraphs": [
            {
              "paragraph": "伊伯庸之末胄兮，谅皇直之屈原。"
            },
            {
              "paragraph": "云余肇祖于高阳兮，惟楚怀之婵连。"
            },
            {
              "paragraph": "原生受命于贞节兮，鸿永路有嘉名。"
            },
            {
              "paragraph": "齐名字于天地兮，并光明于列星。"
            },
            {
              "paragraph": "吸精粹而吐氛浊兮，横邪世而不取容。"
            },
            {
              "paragraph": "行叩诚而不阿兮，遂见排而逢谗。"
            },
            {
              "paragraph": "后听虚而黜实兮，不吾理而顺情。"
            },
            {
              "paragraph": "肠愤悁而含怒兮，志迁蹇而左倾。"
            },
            {
              "paragraph": "心戃慌其不我与兮，躬速速其不吾亲。"
            },
            {
              "paragraph": "辞灵修而陨志兮，吟泽畔之江滨。"
            },
            {
              "paragraph": "椒桂罗以颠覆兮，有竭信而归诚。"
            },
            {
              "paragraph": "谗夫蔼蔼而漫著兮，曷其不舒予情？"
            },
            {
              "paragraph": "始结言于庙堂兮，信中涂而叛之。"
            },
            {
              "paragraph": "怀兰蕙与衡芷兮，行中野而散之。"
            },
            {
              "paragraph": "声哀哀而怀高丘兮，心愁愁而思旧邦。"
            },
            {
              "paragraph": "愿承闲而自恃兮，径淫曀而道壅。"
            },
            {
              "paragraph": "颜霉黧以沮败兮，精越裂而衰耄。"
            },
            {
              "paragraph": "裳襜襜而含风兮，衣纳纳而掩露。"
            },
            {
              "paragraph": "赴江湘之湍流兮，顺波凑而下降。"
            },
            {
              "paragraph": "徐徘徊于山阿兮，飘风来之汹汹。"
            },
            {
              "paragraph": "驰余车兮玄石，步余马兮洞庭。"
            },
            {
              "paragraph": "平明发兮苍梧，夕投宿兮石城。"
            },
            {
              "paragraph": "芙蓉盖而菱华车兮，紫贝阙而玉堂。"
            },
            {
              "paragraph": "薜荔饰而陆离荐兮，鱼鳞衣而白佣霓。"
            },
            {
              "paragraph": "登逢龙而下陨兮，违故乡之漫漫。"
            },
            {
              "paragraph": "思南郢之旧俗兮，肠一夕而九运。"
            },
            {
              "paragraph": "扬流波之潢潢兮，体溶溶而东回。"
            },
            {
              "paragraph": "心怊怅以永思兮，意晻晻而日颓。"
            },
            {
              "paragraph": "白露纷以涂涂兮，秋风浏以萧萧。"
            },
            {
              "paragraph": "身永流而不还兮，魂长逝而常愁。"
            },
            {
              "paragraph": "叹曰：譬彼流水纷扬磕兮，"
            },
            {
              "paragraph": "波逢汹涌濆壅滂兮。"
            },
            {
              "paragraph": "揄扬涤荡飘流陨往触崟石兮，"
            },
            {
              "paragraph": "龙卬脟圈缭戾宛转阻相薄兮，"
            },
            {
              "paragraph": "遭纷逢凶蹇离尤兮，"
            },
            {
              "paragraph": "垂文扬采遗将来兮。"
            }
          ]
        },
        {
          "name": "离世",
          "paragraphs": [
            {
              "paragraph": "灵怀其不吾知兮，灵怀其不吾闻。"
            },
            {
              "paragraph": "就灵怀之皇祖兮，诉灵怀之鬼神。"
            },
            {
              "paragraph": "灵怀曾不吾与兮，即听夫人之谀辞。"
            },
            {
              "paragraph": "余辞上参于天坠兮，旁引之于四时。"
            },
            {
              "paragraph": "指日月使延照兮，抚招摇以质正。"
            },
            {
              "paragraph": "立师旷俾端辞兮，命咎繇使并听。"
            },
            {
              "paragraph": "兆出名曰正则兮，卦发字曰灵均。"
            },
            {
              "paragraph": "余幼既有此鸿节兮，长愈固而弥纯。"
            },
            {
              "paragraph": "不从俗而诐行兮，直躬指而信志。"
            },
            {
              "paragraph": "不枉绳以追曲兮，屈情素以从事。"
            },
            {
              "paragraph": "端余行其如玉兮，述皇舆之踵迹。"
            },
            {
              "paragraph": "群阿容以晦光兮，皇舆覆以幽辟。"
            },
            {
              "paragraph": "舆中涂以回畔兮，驷马惊而横奔。"
            },
            {
              "paragraph": "执组者不能制兮，必折轭而摧辕。"
            },
            {
              "paragraph": "断镳衔以驰骛兮，暮去次而敢止。"
            },
            {
              "paragraph": "路荡荡其无人兮，遂不御乎千里。"
            },
            {
              "paragraph": "身衡陷而下沈兮，不可获而复登。"
            },
            {
              "paragraph": "不顾身之卑贱兮，惜皇舆之不兴。"
            },
            {
              "paragraph": "出国门而端指兮，冀壹寤而锡还。"
            },
            {
              "paragraph": "哀仆夫之坎毒兮，屡离忧而逢患。"
            },
            {
              "paragraph": "九年之中不吾反兮，思彭咸之水游。"
            },
            {
              "paragraph": "惜师延之浮渚兮，赴汨罗之长流。"
            },
            {
              "paragraph": "遵江曲之逶移兮，触石碕而衡游。"
            },
            {
              "paragraph": "波澧澧而扬浇兮，顺长濑之浊流。"
            },
            {
              "paragraph": "淩黄沱而下低兮，思还流而复反。"
            },
            {
              "paragraph": "玄舆驰而并集兮，身容与而日远。"
            },
            {
              "paragraph": "棹舟杭以横濿兮，济湘流而南极。"
            },
            {
              "paragraph": "立江界而长吟兮，愁哀哀而累息。"
            },
            {
              "paragraph": "情慌忽以忘归兮，神浮游以高厉。"
            },
            {
              "paragraph": "心蛩蛩而怀顾兮，魂眷眷而独逝。"
            },
            {
              "paragraph": "叹曰：余思旧邦心依违兮，"
            },
            {
              "paragraph": "日暮黄昏羌幽悲兮，"
            },
            {
              "paragraph": "去郢东迁余谁慕兮，"
            },
            {
              "paragraph": "谗夫党旅其以兹故兮，"
            },
            {
              "paragraph": "河水淫淫情所愿兮，"
            },
            {
              "paragraph": "顾瞻郢路终不返兮。"
            }
          ]
        },
        {
          "name": "怨思",
          "paragraphs": [
            {
              "paragraph": "惟郁郁之忧毒兮，志坎壈而不违。"
            },
            {
              "paragraph": "身憔悴而考旦兮，日黄昏而长悲。"
            },
            {
              "paragraph": "闵空宇之孤子兮，哀枯杨之冤鶵。"
            },
            {
              "paragraph": "孤雌吟于高墉兮，鸣鸠栖于桑榆。"
            },
            {
              "paragraph": "玄猿失于潜林兮，独偏弃而远放。"
            },
            {
              "paragraph": "征夫劳于周行兮，处妇愤而长望。"
            },
            {
              "paragraph": "申诚信而罔违兮，情素洁于纽帛。"
            },
            {
              "paragraph": "光明齐于日月兮，文采耀于玉石。"
            },
            {
              "paragraph": "伤压次而不发兮，思沈抑而不扬。"
            },
            {
              "paragraph": "芳懿懿而终败兮，名靡散而不彰。"
            },
            {
              "paragraph": "背玉门以奔骛兮，蹇离尤而乾诟。"
            },
            {
              "paragraph": "若龙逢之沈首兮，王子比干之逢醢。"
            },
            {
              "paragraph": "念社稷之几危兮，反为雠而见怨。"
            },
            {
              "paragraph": "思国家之离沮兮，躬获愆而结难。"
            },
            {
              "paragraph": "若青蝇之伪质兮，晋骊姬之反情。"
            },
            {
              "paragraph": "恐登阶之逢殆兮，故退伏于末庭。"
            },
            {
              "paragraph": "孽臣之号啕兮，本朝芜而不治。"
            },
            {
              "paragraph": "犯颜色而触谏兮，反蒙辜而被疑。"
            },
            {
              "paragraph": "菀蘼芜与菌若兮，渐槁芋本于洿渎。"
            },
            {
              "paragraph": "淹芳芷于腐井兮，弃鸡骇于筐簏。"
            },
            {
              "paragraph": "执棠溪以刜蓬兮，秉乾将以割肉。"
            },
            {
              "paragraph": "筐泽泻以豹鞹兮，破荆和以继筑。"
            },
            {
              "paragraph": "时溷浊犹未清兮，世淆乱犹未察。"
            },
            {
              "paragraph": "欲容与以俟时兮，惧年岁之既晏。"
            },
            {
              "paragraph": "顾屈节以从流兮，心巩巩而不夷。"
            },
            {
              "paragraph": "宁浮沅而驰骋兮，下江湘以邅回。"
            },
            {
              "paragraph": "叹曰："
            },
            {
              "paragraph": "山中槛槛余伤怀兮，"
            },
            {
              "paragraph": "征夫皇皇其孰依兮，"
            },
            {
              "paragraph": "经营原野杳冥冥兮，"
            },
            {
              "paragraph": "乘骐骋骥舒吾情兮，"
            },
            {
              "paragraph": "归骸旧邦莫谁语兮，"
            },
            {
              "paragraph": "长辞远逝乘湘去兮。"
            }
          ]
        },
        {
          "name": "远逝",
          "paragraphs": [
            {
              "paragraph": "志隐隐而郁怫兮，愁独哀而冤结。"
            },
            {
              "paragraph": "肠纷纭以缭转兮，涕渐渐其若屑。"
            },
            {
              "paragraph": "情慨慨而长怀兮，信上皇而质正。"
            },
            {
              "paragraph": "合五岳与八灵兮，讯九鬿与六神。"
            },
            {
              "paragraph": "指列宿以白情兮，诉五帝以置辞。"
            },
            {
              "paragraph": "北斗为我折中兮，太一为余听之。"
            },
            {
              "paragraph": "云服阴阳之正道兮，御后土之中和。"
            },
            {
              "paragraph": "佩苍龙之蚴虬兮，带隐虹之逶蛇。"
            },
            {
              "paragraph": "曳彗星之皓旰兮，抚朱爵与鵔鸃。"
            },
            {
              "paragraph": "游清灵之飒戾兮，服云衣之披披。"
            },
            {
              "paragraph": "杖玉策与朱旗兮，垂明月之玄珠。"
            },
            {
              "paragraph": "举霓旌之墆翳兮，建黄纁之总旄。"
            },
            {
              "paragraph": "躬纯粹而罔愆兮，承皇考之妙仪。"
            },
            {
              "paragraph": ""
            },
            {
              "paragraph": "惜往事之不合兮，横汨罗而下厉。"
            },
            {
              "paragraph": "乘隆波而南渡兮，逐江湘之顺流。"
            },
            {
              "paragraph": "赴阳侯之潢洋兮，下石濑而登洲。"
            },
            {
              "paragraph": "陆魁堆以蔽视兮，云冥冥而暗前。"
            },
            {
              "paragraph": "山峻高以无垠兮，遂曾闳而迫身。"
            },
            {
              "paragraph": "雪氛氛而薄木兮，云霏霏而陨集。"
            },
            {
              "paragraph": "阜隘狭而幽险兮，石嵾嵯以翳日。"
            },
            {
              "paragraph": "悲故乡而发忿兮，去余邦之弥久。"
            },
            {
              "paragraph": "背龙门而入河兮，登大坟而望夏首。"
            },
            {
              "paragraph": "横舟航而济湘兮，耳聊啾而戃慌。"
            },
            {
              "paragraph": "波淫淫而周流兮，鸿溶溢而滔荡。"
            },
            {
              "paragraph": "路曼曼其无端兮，周容容而无识。"
            },
            {
              "paragraph": "引日月以指极兮，少须臾而释思。"
            },
            {
              "paragraph": "水波远以冥冥兮，眇不睹其东西。"
            },
            {
              "paragraph": "顺风波以南北兮，雾宵晦以纷纷。"
            },
            {
              "paragraph": "日杳杳以西颓兮，路长远而窘迫。"
            },
            {
              "paragraph": "欲酌醴以娱忧兮，蹇骚骚而不释。"
            },
            {
              "paragraph": "叹曰："
            },
            {
              "paragraph": "飘风蓬龙埃坲坲兮，"
            },
            {
              "paragraph": "屮木摇落时槁悴兮，"
            },
            {
              "paragraph": "遭倾遇祸不可救兮，"
            },
            {
              "paragraph": "长吟永欷涕究究兮，"
            },
            {
              "paragraph": "舒情敶诗冀以自免兮，"
            },
            {
              "paragraph": "颓流下陨身日远兮。"
            }
          ]
        },
        {
          "name": "惜贤",
          "paragraphs": [
            {
              "paragraph": "览屈氏之离骚兮，心哀哀而怫郁。"
            },
            {
              "paragraph": "声嗷嗷以寂寥兮，顾仆夫之憔悴。"
            },
            {
              "paragraph": "拨谄谀而匡邪兮，切淟涊之流俗。"
            },
            {
              "paragraph": "荡渨涹之奸咎兮，夷蠢蠢之溷浊。"
            },
            {
              "paragraph": "怀芬香而挟蕙兮，佩江蓠之菲菲。"
            },
            {
              "paragraph": "握申椒与杜若兮，冠浮云之峨峨。"
            },
            {
              "paragraph": "登长陵而四望兮，览芷圃之蠡蠡。"
            },
            {
              "paragraph": "游兰皋与蕙林兮，睨玉石之嵾嵯。"
            },
            {
              "paragraph": "扬精华以眩耀兮，芳郁渥而纯美。"
            },
            {
              "paragraph": "结桂树之旖旎兮，纫荃蕙与辛夷。"
            },
            {
              "paragraph": "芳若兹而不御兮，捐林薄而菀死。"
            }
          ]
        },
        {
          "name": "惜贤",
          "paragraphs": [
            {
              "paragraph": "驱子侨之奔走兮，申徒狄之赴渊。"
            },
            {
              "paragraph": "若由夷之纯美兮，介子推之隐山。"
            },
            {
              "paragraph": "晋申生之离殃兮，荆和氏之泣血。"
            },
            {
              "paragraph": "吴申胥之抉眼兮，王子比干之横废。"
            },
            {
              "paragraph": "欲卑身而下体兮，心隐恻而不置。"
            },
            {
              "paragraph": "方圜殊而不合兮，钩绳用而异态。"
            },
            {
              "paragraph": "欲俟时于须臾兮，日阴曀其将暮。"
            },
            {
              "paragraph": "时迟迟其日进兮，年忽忽而日度。"
            },
            {
              "paragraph": "妄周容而入世兮，内距闭而不开。"
            },
            {
              "paragraph": "俟时风之清激兮，愈氛雾其如塺。"
            },
            {
              "paragraph": "进雄鸠之耿耿兮，谗介介而蔽之。"
            },
            {
              "paragraph": "默顺风以偃仰兮，尚由由而进之。"
            },
            {
              "paragraph": "心懭悢以冤结兮，情舛错以曼忧。"
            },
            {
              "paragraph": "搴薜荔于山野兮，采捻支于中洲。"
            },
            {
              "paragraph": "望高丘而叹涕兮，悲吸吸而长怀。"
            },
            {
              "paragraph": "孰契契而委栋兮，日晻晻而下颓。"
            },
            {
              "paragraph": "叹曰："
            },
            {
              "paragraph": "江湘油油长流汩兮，"
            },
            {
              "paragraph": "挑揄扬汰荡迅疾兮，"
            },
            {
              "paragraph": "忧心展转愁怫郁兮，"
            },
            {
              "paragraph": "冤结未舒长隐忿兮，"
            },
            {
              "paragraph": "丁时逢殃可奈何兮，"
            },
            {
              "paragraph": "劳心悁悁涕滂沱兮。"
            }
          ]
        },
        {
          "name": "忧苦",
          "paragraphs": [
            {
              "paragraph": "悲余心之悁悁兮，哀故邦之逢殃。"
            },
            {
              "paragraph": "辞九年而不复兮，独茕茕而南行。"
            },
            {
              "paragraph": "思余俗之流风兮，心纷错而不受。"
            },
            {
              "paragraph": "遵野莽以呼风兮，步从容于山廋。"
            },
            {
              "paragraph": "巡陆夷之曲衍兮，幽空虚以寂寞。"
            },
            {
              "paragraph": "倚石岩以流涕兮，忧憔悴而无乐。"
            },
            {
              "paragraph": "登巑岏以长企兮，望南郢而闚之。"
            },
            {
              "paragraph": "山修远其辽辽兮，涂漫漫其无时。"
            },
            {
              "paragraph": "听玄鹤之晨鸣兮，于高冈之峨峨。"
            },
            {
              "paragraph": "独愤积而哀娱兮，翔江洲而安歌。"
            },
            {
              "paragraph": "三鸟飞以自南兮，览其志而欲北。"
            },
            {
              "paragraph": "愿寄言于三鸟兮，去飘疾而不可得。"
            },
            {
              "paragraph": "欲迁志而改操兮，心纷结其未离。"
            },
            {
              "paragraph": "外彷徨而游览兮，内恻隐而含哀。"
            },
            {
              "paragraph": "聊须臾以时忘兮，心渐渐其烦错。"
            },
            {
              "paragraph": "愿假簧以舒忧兮，志纡郁其难释。"
            },
            {
              "paragraph": "叹《离骚》以扬意兮，犹未殚于《九章》。"
            },
            {
              "paragraph": "长嘘吸以于悒兮，涕横集而成行。"
            },
            {
              "paragraph": "伤明珠之赴泥兮，鱼眼玑之坚藏。"
            },
            {
              "paragraph": "同驽鸁与乘驵兮，杂斑驳与闒茸。"
            },
            {
              "paragraph": "葛藟虆于桂树兮，鸱鴞集于木兰。"
            },
            {
              "paragraph": "偓促谈于廊庙兮，律魁放乎山间。"
            },
            {
              "paragraph": "恶虞氏之箫韶兮，好遗风之激楚。"
            },
            {
              "paragraph": "潜周鼎于江淮兮，爨土鬵于中宇。"
            },
            {
              "paragraph": "且人心之持旧兮，而不可保长。"
            },
            {
              "paragraph": "邅彼南道兮，征夫宵行。"
            },
            {
              "paragraph": "思念郢路兮，还顾睠睠。"
            },
            {
              "paragraph": "涕流交集兮，泣下涟涟。"
            },
            {
              "paragraph": "登山长望中心悲兮，"
            },
            {
              "paragraph": "菀彼青青泣如颓兮，"
            },
            {
              "paragraph": "留思北顾涕渐渐兮，"
            },
            {
              "paragraph": "折锐摧矜凝泛滥兮，"
            },
            {
              "paragraph": "念我茕茕魂谁求兮，"
            },
            {
              "paragraph": "仆夫慌悴散若流兮。"
            }
          ]
        },
        {
          "name": "愍命",
          "paragraphs": [
            {
              "paragraph": "昔皇考之嘉志兮，喜登能而亮贤。"
            },
            {
              "paragraph": "情纯洁而罔薉兮，姿盛质而无愆。"
            },
            {
              "paragraph": "放佞人与谄谀兮，斥谗夫与便嬖。"
            },
            {
              "paragraph": "亲忠正之悃诚兮，招贞良与明智。"
            },
            {
              "paragraph": "心溶溶其不可量兮，情澹澹其若渊。"
            },
            {
              "paragraph": "回邪辟而不能入兮，诚愿藏而不可迁。"
            },
            {
              "paragraph": "逐下粗于后堂兮，迎虙妃于伊雒。"
            },
            {
              "paragraph": "刜谗贼于中廇兮，选吕管于榛薄。"
            },
            {
              "paragraph": "丛林之下无怨士兮，江河之畔无隐夫。"
            },
            {
              "paragraph": "三苗之徒以放逐兮，伊皋之伦以充庐。"
            },
            {
              "paragraph": "今反表以为里兮，颠裳以为衣。"
            },
            {
              "paragraph": "戚宋万于两楹兮，废周邵于遐夷。"
            },
            {
              "paragraph": "却骐骥以转运兮，腾驴鸁以驰逐。"
            },
            {
              "paragraph": "蔡女黜而出帷兮，戎妇入而彩绣服。"
            },
            {
              "paragraph": "庆忌囚于阱室兮，陈不占战而赴围。"
            },
            {
              "paragraph": "破伯牙之号锺兮，挟人筝而弹纬。"
            },
            {
              "paragraph": "藏瑉石于金匮兮，捐赤瑾于中庭。"
            },
            {
              "paragraph": "韩信蒙于介胄兮，行夫将而攻城。"
            },
            {
              "paragraph": "莞芎弃于泽洲兮，瓟瓥蠹于筐簏。"
            },
            {
              "paragraph": "麒麟奔于九皋兮，熊罴群而逸囿。"
            },
            {
              "paragraph": "折芳枝与琼华兮，树枳棘与薪柴。"
            },
            {
              "paragraph": "掘荃蕙与射干兮，耘藜藿与蘘荷。"
            },
            {
              "paragraph": "惜今世其何殊兮，远近思而不同。"
            },
            {
              "paragraph": "或沈沦其无所达兮，或清激其无所通。"
            },
            {
              "paragraph": "哀余生之不当兮，独蒙毒而逢尤。"
            },
            {
              "paragraph": "虽謇謇以申志兮，君乖差而屏之。"
            },
            {
              "paragraph": "诚惜芳之菲菲兮，反以兹为腐也。"
            },
            {
              "paragraph": "怀椒聊之蔎蔎兮，乃逢纷以罹诟也。"
            },
            {
              "paragraph": "叹曰："
            },
            {
              "paragraph": "嘉皇既殁终不返兮，"
            },
            {
              "paragraph": "山中幽险郢路远兮，"
            },
            {
              "paragraph": "谗人諓諓孰可诉兮，"
            },
            {
              "paragraph": "征夫罔极谁可语兮？"
            },
            {
              "paragraph": "行吟累欷声喟喟兮，"
            },
            {
              "paragraph": "怀忧含戚何侘傺兮。"
            }
          ]
        },
        {
          "name": "思古",
          "paragraphs": [
            {
              "paragraph": "冥冥深林兮，树木郁郁。"
            },
            {
              "paragraph": "山参差以崭岩兮，阜杳杳以蔽日。"
            },
            {
              "paragraph": "悲余心之悁悁兮，目眇眇而遗泣。"
            },
            {
              "paragraph": "风骚屑以摇木兮，云吸吸以湫戾。"
            },
            {
              "paragraph": "悲余生之无欢兮，愁倥偬于山陆。"
            },
            {
              "paragraph": "旦徘徊于长阪兮，夕仿偟而独宿。"
            },
            {
              "paragraph": "发披披以鬤鬤兮，躬劬劳而瘏悴。"
            },
            {
              "paragraph": "魂俇俇而南行兮，泣沾襟而濡袂。"
            },
            {
              "paragraph": "心婵媛而无告兮，口噤闭而不言。"
            },
            {
              "paragraph": "违郢都之旧闾兮，回湘、沅而远迁。"
            },
            {
              "paragraph": "念余邦之横陷兮，宗鬼神之无次。"
            },
            {
              "paragraph": "闵先嗣之中绝兮，心惶惑而自悲。"
            },
            {
              "paragraph": "聊浮游于山峡兮，步周流于江畔。"
            },
            {
              "paragraph": "临深水而长啸兮，且倘佯而泛观。"
            },
            {
              "paragraph": "兴《离骚》之微文兮，冀灵修之壹悟。"
            },
            {
              "paragraph": "还余车于南郢兮，复往轨于初古。"
            },
            {
              "paragraph": "道修远其难迁兮，伤余心之不能已。"
            },
            {
              "paragraph": "背三五之典刑兮，绝洪范之辟纪。"
            },
            {
              "paragraph": "播规矩以背度兮，错权衡而任意。"
            },
            {
              "paragraph": "操绳墨而放弃兮，倾容幸而侍侧。"
            },
            {
              "paragraph": "甘棠枯于丰草兮，藜棘树于中庭。"
            },
            {
              "paragraph": "西施斥于北宫兮，仳倠倚于弥楹。"
            },
            {
              "paragraph": "乌获戚而骖乘兮，燕公操于马圉。"
            },
            {
              "paragraph": "蒯聩登于清府兮，咎繇弃而在野外。"
            },
            {
              "paragraph": "盖见兹以永叹兮，欲登阶而狐疑。"
            },
            {
              "paragraph": "乘白水而高骛兮，因徙弛而长辞。"
            },
            {
              "paragraph": "叹曰："
            },
            {
              "paragraph": "倘佯垆阪沼水深兮，"
            },
            {
              "paragraph": "容与汉渚涕淫淫兮，"
            },
            {
              "paragraph": "锺牙已死谁为声兮？"
            },
            {
              "paragraph": "纤阿不御焉舒情兮，"
            },
            {
              "paragraph": "曾哀凄欷心离离兮，"
            },
            {
              "paragraph": "还顾高丘泣如洒兮。"
            }
          ]
        },
        {
          "name": "远游",
          "paragraphs": [
            {
              "paragraph": "悲余性之不可改兮，屡惩艾而不迻。"
            },
            {
              "paragraph": "服觉皓以殊俗兮，貌揭揭以巍巍。"
            },
            {
              "paragraph": "譬若王侨之乘云兮，载赤霄而淩太清。"
            },
            {
              "paragraph": "欲与天地参寿兮，与日月而比荣。"
            },
            {
              "paragraph": "登昆仑而北首兮，悉灵圉而来谒。"
            },
            {
              "paragraph": "选鬼神于太阴兮，登阊阖于玄阙。"
            },
            {
              "paragraph": "回朕车俾西引兮，褰虹旗于玉门。"
            },
            {
              "paragraph": "驰六龙于三危兮，朝西灵于九滨。"
            },
            {
              "paragraph": "结余轸于西山兮，横飞谷以南征。"
            },
            {
              "paragraph": "绝都广以直指兮，历祝融于朱冥。"
            },
            {
              "paragraph": "枉玉衡于炎火兮，委两馆于咸唐。"
            },
            {
              "paragraph": "贯澒蒙以东朅兮，维六龙于扶桑。"
            },
            {
              "paragraph": "周流览于四海兮，志升降以高驰。"
            },
            {
              "paragraph": "徵九神于回极兮，建虹采以招指。"
            },
            {
              "paragraph": "驾鸾凤以上游兮，从玄鹤与鹪明。"
            },
            {
              "paragraph": "孔鸟飞而送迎兮，腾群鹤于瑶光。"
            },
            {
              "paragraph": "排帝宫与罗囿兮，升县圃以眩灭。"
            },
            {
              "paragraph": "结琼枝以杂佩兮，立长庚以继日。"
            },
            {
              "paragraph": "淩惊雷以轶骇电兮，缀鬼谷于北辰。"
            },
            {
              "paragraph": "鞭风伯使先驱兮，囚灵玄于虞渊。"
            },
            {
              "paragraph": "泝高风以低徊兮，览周流于朔方。"
            },
            {
              "paragraph": "就颛顼而敶辞兮，考玄冥于空桑。"
            },
            {
              "paragraph": "旋车逝于崇山兮，奏虞舜于苍梧。"
            },
            {
              "paragraph": "济杨舟于会稽兮，就申胥于五湖。"
            },
            {
              "paragraph": "见南郢之流风兮，殒余躬于沅湘。"
            },
            {
              "paragraph": "望旧邦之黯黮兮，时溷浊其犹未央。"
            },
            {
              "paragraph": "怀兰茞之芬芳兮，妒被离而折之。"
            },
            {
              "paragraph": "张绛帷以襜襜兮，风邑邑而蔽之。"
            },
            {
              "paragraph": "日暾暾其西舍兮，阳焱焱而复顾。"
            },
            {
              "paragraph": "聊假日以须臾兮，何骚骚而自故。"
            },
            {
              "paragraph": "叹曰："
            },
            {
              "paragraph": "譬彼蛟龙乘云浮兮，"
            },
            {
              "paragraph": "泛淫澒溶纷若雾兮，"
            },
            {
              "paragraph": "潺湲轇轕雷动电发馺高举兮，"
            },
            {
              "paragraph": "升虚淩冥沛浊浮清入帝宫兮，"
            },
            {
              "paragraph": "摇翘奋羽驰风骋雨游无穷兮。"
            }
          ]
        }
      ]
    },
    {
      "name": "九思",
      "twoChapters": [
        {
          "name": "逢尤",
          "paragraphs": [
            {
              "paragraph": "悲兮愁，哀兮忧，"
            },
            {
              "paragraph": "天生我兮当暗时，被诼谮兮虚获尤。"
            },
            {
              "paragraph": "心烦愦兮意无聊，严载驾兮出戏游。"
            },
            {
              "paragraph": "周八极兮历九州，求轩辕兮索重华。"
            },
            {
              "paragraph": "世既卓兮远眇眇，握佩玖兮中路躇。"
            },
            {
              "paragraph": "羡咎繇兮建典谟，懿风后兮受瑞图。"
            },
            {
              "paragraph": "愍余命兮遭六极，委玉质兮于泥涂。"
            },
            {
              "paragraph": "遽傽遑兮驱林泽，步屏营兮行丘阿。"
            },
            {
              "paragraph": "车軏折兮马虺颓，蠢怅立兮涕滂沱。"
            },
            {
              "paragraph": "思丁文兮圣明哲，哀平差兮迷谬愚。"
            },
            {
              "paragraph": "吕傅举兮殷周兴，忌嚭专兮郢吴虚。"
            },
            {
              "paragraph": "仰长叹兮气噎结，悒殟绝兮咶复苏。"
            },
            {
              "paragraph": "虎兕争兮于廷中，豺狼斗兮我之隅。"
            },
            {
              "paragraph": "云雾会兮日冥晦，飘风起兮扬尘埃。"
            },
            {
              "paragraph": "走鬯罔兮乍东西，欲窜伏兮其焉如？"
            },
            {
              "paragraph": "念灵闺兮隩重深，愿竭节兮隔无由。"
            },
            {
              "paragraph": "望旧邦兮路逶随，忧心悄兮志勤劬。"
            },
            {
              "paragraph": "魂茕茕兮不遑寐，目眽眽兮寤终朝。"
            }
          ]
        },
        {
          "name": "怨上",
          "paragraphs": [
            {
              "paragraph": "令尹兮謷謷，群司兮譨譨。"
            },
            {
              "paragraph": "哀哉兮淈淈，上下兮同流。"
            },
            {
              "paragraph": "菽藟兮蔓衍，芳虈兮挫枯。"
            },
            {
              "paragraph": "朱紫兮杂乱，曾莫兮别诸。"
            },
            {
              "paragraph": "倚此兮岩穴，永思兮窈悠。"
            },
            {
              "paragraph": "嗟怀兮眩惑，用志兮不昭。"
            },
            {
              "paragraph": "将丧兮玉斗，遗失兮钮枢。"
            },
            {
              "paragraph": "我心兮煎熬，惟是兮用忧。"
            },
            {
              "paragraph": "进恶兮九旬，退顾兮彭务。"
            },
            {
              "paragraph": "拟斯兮二踪，未知兮所投。"
            },
            {
              "paragraph": "谣吟兮中野，上察兮璇玑。"
            },
            {
              "paragraph": "大火兮西睨，摄提兮运低。"
            },
            {
              "paragraph": "雷霆兮硠磕，雹霰兮霏霏。"
            },
            {
              "paragraph": "奔电兮光晃，凉风兮怆凄。"
            },
            {
              "paragraph": "鸟兽兮惊骇，相从兮宿栖。"
            },
            {
              "paragraph": "鸳鸯兮噰噰，狐狸兮徾徾。"
            },
            {
              "paragraph": "哀吾兮介特，独处兮罔依。"
            },
            {
              "paragraph": "蝼蛄兮鸣东，蟊蠽兮号西。"
            },
            {
              "paragraph": "蛓缘兮我裳，蠋入兮我怀。"
            },
            {
              "paragraph": "虫豸兮夹余，惆怅兮自悲。"
            },
            {
              "paragraph": "伫立兮忉怛，心结縎兮折摧。"
            }
          ]
        },
        {
          "name": "疾世",
          "paragraphs": [
            {
              "paragraph": "周徘徊兮汉渚，求水神兮灵女。"
            },
            {
              "paragraph": "嗟此国兮无良，媒女诎兮謰謱。"
            },
            {
              "paragraph": "鴳雀列兮哗欢，鸲鹆鸣兮聒余。"
            },
            {
              "paragraph": "抱昭华兮宝璋，欲衒鬻兮莫取。"
            },
            {
              "paragraph": "言旋迈兮北徂，叫我友兮配耦。"
            },
            {
              "paragraph": "日阴曀兮未光，阒睄窕兮靡睹。"
            },
            {
              "paragraph": "纷载驱兮高驰，将谘询兮皇羲。"
            },
            {
              "paragraph": "遵河皋兮周流，路变易兮时乖。"
            },
            {
              "paragraph": "濿沧海兮东游，沐盥浴兮天池。"
            },
            {
              "paragraph": "访太昊兮道要，云靡贵兮仁义。"
            },
            {
              "paragraph": "志欣乐兮反徵，就周文兮邠歧。"
            },
            {
              "paragraph": "秉玉英兮结誓，日欲暮兮心悲。"
            },
            {
              "paragraph": "惟天禄兮不再，背我信兮自违。"
            },
            {
              "paragraph": "逾陇堆兮渡漠，过桂车兮合黎。"
            },
            {
              "paragraph": "赴昆山兮馽騄，从卬遨兮栖迟。"
            },
            {
              "paragraph": "吮玉液兮止渴，啮芝华兮疗饥。"
            },
            {
              "paragraph": "居嵺廓兮鲜畴，远梁昌兮几迷。"
            },
            {
              "paragraph": "望江汉兮濩渃，心紧絭兮伤怀。"
            },
            {
              "paragraph": "时昢昢兮且旦，尘莫莫兮未晞。"
            },
            {
              "paragraph": "忧不暇兮寝食，吒增叹兮如雷。"
            }
          ]
        },
        {
          "name": "悯上",
          "paragraphs": [
            {
              "paragraph": "哀世兮睩睩，諓諓兮嗌喔。"
            },
            {
              "paragraph": "众多兮阿媚，骫靡兮成俗。"
            },
            {
              "paragraph": "贪枉兮党比，贞良兮茕独。"
            },
            {
              "paragraph": "鹄窜兮枳棘，鹈集兮帷幄。"
            },
            {
              "paragraph": "蘮蕠兮青葱，槁本兮萎落。"
            },
            {
              "paragraph": "睹斯兮伪惑，心为兮隔错。"
            },
            {
              "paragraph": "逡巡兮圃薮，率彼兮畛陌。"
            },
            {
              "paragraph": "川谷兮渊渊，山峊兮峉峉。"
            },
            {
              "paragraph": "丛林兮崟崟，株榛兮岳岳。"
            },
            {
              "paragraph": "霜雪兮漼溰，冰冻兮洛泽。"
            },
            {
              "paragraph": "东西兮南北，罔所兮归薄。"
            },
            {
              "paragraph": "庇荫兮枯树，匍匐兮岩石。"
            },
            {
              "paragraph": "蜷局兮寒局数，独处兮志不申。"
            },
            {
              "paragraph": "年齿尽兮命迫促，魁垒挤摧兮常困辱。"
            },
            {
              "paragraph": "含忧强老兮愁无乐。"
            },
            {
              "paragraph": "须发薴悴兮顠鬓白，思灵泽兮一膏沐。"
            },
            {
              "paragraph": "怀兰英兮把琼若，待天明兮立踯躅。"
            },
            {
              "paragraph": "云蒙蒙兮电鯈烁，孤雌惊兮鸣呴呴。"
            },
            {
              "paragraph": "思怫郁兮肝切剥，忿悁悒兮孰诉告。"
            }
          ]
        },
        {
          "name": "遭厄",
          "paragraphs": [
            {
              "paragraph": "悼屈子兮遭厄，沈王躬兮湘汨。"
            },
            {
              "paragraph": "何楚国兮难化，迄乎今兮不易。"
            },
            {
              "paragraph": "士莫志兮羔裘，竞佞谀兮谗阋阋。"
            },
            {
              "paragraph": "指正义兮为曲，訿玉璧兮为石。"
            },
            {
              "paragraph": "殦雕游兮华屋，鵔鸃栖兮柴蔟。"
            },
            {
              "paragraph": "起奋迅兮奔走，违群小兮謑诟。"
            },
            {
              "paragraph": "载青云兮上升，适昭明兮所处。"
            },
            {
              "paragraph": "蹑天衢兮长驱，踵九阳兮戏荡。"
            },
            {
              "paragraph": "越云汉兮南济，秣余马兮河鼓。"
            },
            {
              "paragraph": "云霓纷兮晻翳，参辰回兮颠倒。"
            },
            {
              "paragraph": "逢流星兮问路，顾我指兮从左。"
            },
            {
              "paragraph": "俓娵觜兮直驰，御者迷兮失轨。"
            },
            {
              "paragraph": "遂踢达兮邪造，与日月兮殊道。"
            },
            {
              "paragraph": "志阏绝兮安如，哀所求兮不耦。"
            },
            {
              "paragraph": "攀天阶兮下视，见鄢郢兮旧宇。"
            },
            {
              "paragraph": "意逍遥兮欲归，众秽盛兮沓沓。"
            },
            {
              "paragraph": "思哽饐兮诘诎，涕流澜兮如雨。"
            }
          ]
        },
        {
          "name": "悼乱",
          "paragraphs": [
            {
              "paragraph": "嗟嗟兮悲夫，淆乱兮纷拏。"
            },
            {
              "paragraph": "茅丝兮同综，冠屦兮共絇。"
            },
            {
              "paragraph": "督万兮侍宴，周邵兮负刍。"
            },
            {
              "paragraph": "白龙兮见射，灵龟兮执拘。"
            },
            {
              "paragraph": "仲尼兮困厄，邹衍兮幽囚。"
            },
            {
              "paragraph": "伊余兮念兹，奔遁兮隐居。"
            },
            {
              "paragraph": "将升兮高山，上有兮猴猿。"
            },
            {
              "paragraph": "欲入兮深谷，下有兮虺蛇。"
            },
            {
              "paragraph": "左见兮鸣鵙，右睹兮呼枭。"
            },
            {
              "paragraph": "惶悸兮失气，踊跃兮距跳。"
            },
            {
              "paragraph": "便旋兮中原，仰天兮增叹。"
            },
            {
              "paragraph": "菅蒯兮野莽，雚苇兮仟眠。"
            },
            {
              "paragraph": "鹿蹊兮躖躖，貒貉兮蟫蟫。"
            },
            {
              "paragraph": "鸇鹞兮轩轩，鹑鹌兮甄甄。"
            },
            {
              "paragraph": "哀我兮寡独，靡有兮齐伦。"
            },
            {
              "paragraph": "意欲兮沈吟，迫日兮黄昏。"
            },
            {
              "paragraph": "玄鹤兮高飞，曾逝兮青冥。"
            },
            {
              "paragraph": "鶬鶊兮喈喈，山鹊兮嘤嘤。"
            },
            {
              "paragraph": "鸿鸬兮振翅，归雁兮于徵。"
            },
            {
              "paragraph": "吾志兮觉悟，怀我兮圣京。"
            },
            {
              "paragraph": "垂屣兮将起，跓俟兮须明。"
            }
          ]
        },
        {
          "name": "伤时",
          "paragraphs": [
            {
              "paragraph": "惟昊天兮昭灵，阳气发兮清明。"
            },
            {
              "paragraph": "风习习兮和暖，百草萌兮华荣。"
            },
            {
              "paragraph": "堇荼茂兮扶疏，蘅芷雕兮莹嫇。"
            },
            {
              "paragraph": "愍贞良兮遇害，将夭折兮碎糜。"
            },
            {
              "paragraph": "时混混兮浇饡，哀当世兮莫知。"
            },
            {
              "paragraph": "览往昔兮俊彦，亦诎辱兮系累。"
            },
            {
              "paragraph": "管束缚兮桎梏，百贸易兮传卖。"
            },
            {
              "paragraph": "遭桓缪兮识举，才德用兮列施。"
            },
            {
              "paragraph": "且从容兮自慰，玩琴书兮游戏。"
            },
            {
              "paragraph": "迫中国兮迮狭，吾欲之兮九夷。"
            },
            {
              "paragraph": "超五岭兮嵯峨，观浮石兮崔嵬。"
            },
            {
              "paragraph": "陟丹山兮炎野，屯余车兮黄支。"
            },
            {
              "paragraph": "就祝融兮稽疑，嘉己行兮无为。"
            },
            {
              "paragraph": "乃回朅兮北逝，遇神孈兮宴娭。"
            },
            {
              "paragraph": "欲静居兮自娱，心愁戚兮不能。"
            },
            {
              "paragraph": "放余辔兮策驷，忽飙腾兮浮云。"
            },
            {
              "paragraph": "跖飞杭兮越海，从安期兮蓬莱。"
            },
            {
              "paragraph": "缘天梯兮北上，登太一兮玉台。"
            },
            {
              "paragraph": "使素女兮鼓簧，乘戈和兮讴谣。"
            },
            {
              "paragraph": "声噭誂兮清和，音晏衍兮要婬。"
            },
            {
              "paragraph": "咸欣欣兮酣乐，余眷眷兮独悲。"
            },
            {
              "paragraph": "顾章华兮太息，志恋恋兮依依。"
            }
          ]
        },
        {
          "name": "哀岁",
          "paragraphs": [
            {
              "paragraph": "旻天兮清凉，玄气兮高朗。"
            },
            {
              "paragraph": "北风兮潦洌，草木兮苍唐。"
            },
            {
              "paragraph": "蛜蚨兮噍噍，蝍蛆兮穰穰。"
            },
            {
              "paragraph": "岁忽忽兮惟暮，余感时兮凄怆。"
            },
            {
              "paragraph": "伤俗兮泥浊，蒙蔽兮不章。"
            },
            {
              "paragraph": "宝彼兮沙砾，捐此兮夜光。"
            },
            {
              "paragraph": "椒瑛兮湟污，枲耳兮充房。"
            },
            {
              "paragraph": "摄衣兮缓带，操我兮墨阳。"
            },
            {
              "paragraph": "升车兮命仆，将驰兮四荒。"
            },
            {
              "paragraph": "下堂兮见虿，出门兮触螽。"
            },
            {
              "paragraph": "巷有兮蚰蜓，邑多兮螳螂。"
            },
            {
              "paragraph": "睹斯兮嫉贼，心为兮切伤。"
            },
            {
              "paragraph": "俛念兮子胥，仰怜兮比干。"
            },
            {
              "paragraph": "投剑兮脱冕，龙屈兮蜿蟤。"
            },
            {
              "paragraph": "潜藏兮山泽，匍匐兮丛攒。"
            },
            {
              "paragraph": "窥见兮溪涧，流水兮沄沄。"
            },
            {
              "paragraph": "鼋鼍兮欣欣，鳝枲兮延延。"
            },
            {
              "paragraph": "群行兮上下，骈罗兮列陈。"
            },
            {
              "paragraph": "自恨兮无友，特处兮甇甇。"
            },
            {
              "paragraph": "冬夜兮陶陶，雨雪兮冥冥。"
            },
            {
              "paragraph": "神光兮熲熲，鬼火兮荧荧。"
            },
            {
              "paragraph": "修德兮困控，愁不聊兮遑生。"
            },
            {
              "paragraph": "忧纡兮郁郁，恶所兮写情。"
            }
          ]
        },
        {
          "name": "守志",
          "paragraphs": [
            {
              "paragraph": "陟玉峦兮逍遥，览高冈兮嶢嶢。"
            },
            {
              "paragraph": "桂树列兮纷敷，吐紫华兮布条。"
            },
            {
              "paragraph": "实孔鸾兮所居，今其集兮惟鴞。"
            },
            {
              "paragraph": "乌鹊惊兮哑哑，余顾兮怊怊。"
            },
            {
              "paragraph": "彼日月兮暗昧，障覆天兮祲氛。"
            },
            {
              "paragraph": "伊我后兮不聪，焉陈诚兮效忠。"
            },
            {
              "paragraph": "摅羽翮兮超俗，游陶遨兮养神。"
            },
            {
              "paragraph": "乘六蛟兮蜿蝉，遂驰骋兮升云。"
            },
            {
              "paragraph": "扬彗光兮为旗，秉电策兮为鞭。"
            },
            {
              "paragraph": "朝晨发兮鄢郢，食时至兮增泉。"
            },
            {
              "paragraph": "绕曲阿兮北次，造我车兮南端。"
            },
            {
              "paragraph": "谒玄黄兮纳贽，崇忠贞兮弥坚。"
            },
            {
              "paragraph": "历九宫兮遍观，睹秘藏兮宝珍。"
            },
            {
              "paragraph": "就传说兮骑龙，与织女兮合婚。"
            },
            {
              "paragraph": "举天罼兮掩邪，彀天弧兮射奸。"
            },
            {
              "paragraph": "随真人兮翱翔，食元气兮长存。"
            },
            {
              "paragraph": "望太微兮穆穆，睨三阶兮炳分。"
            },
            {
              "paragraph": "相辅政兮成化，建烈业兮垂勋。"
            },
            {
              "paragraph": "目瞥瞥兮西没，道遐回兮阻叹。"
            },
            {
              "paragraph": "志稸积兮未通，怅敞罔兮自怜。"
            }
          ]
        },
        {
          "name": "守志",
          "paragraphs": [
            {
              "paragraph": "乱曰："
            },
            {
              "paragraph": "天庭明兮云霓藏，三光朗兮镜万方。"
            },
            {
              "paragraph": "斥蜥蜴兮进龟龙，策谋从兮翼机衡。"
            },
            {
              "paragraph": "配稷契兮恢唐功，嗟英俊兮未为双。"
            }
          ]
        }
      ]
    }
  ]
}
