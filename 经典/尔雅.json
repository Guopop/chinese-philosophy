{
  "name": "尔雅",
  "author": "秦-西汉・佚名",
  "chapters": [
    {
      "name": "释诂",
      "content": [
        "初，哉，首，基，肇，祖，元，胎，俶，落，权，舆，始也。",
        "林，烝，天，帝，皇，王，后，辟，公，侯，君也。",
        "弘，廓，宏，溥，介，纯，夏，幠，厖，坟，嘏，丕，弈，洪，诞，戎，骏，假，京，硕，濯，吁，宇，穹，壬，路，淫，甫，景，废，壮，冢，简，箌，昄、晊，将，业，席，大也。",
        "幠，厖，有也。",
        "迄，臻，极，到，赴，来，吊，艐，格，戾，怀，摧，詹，至也。",
        "如，适，之，嫁，徂，逝，往也。",
        "赉，贡，锡，畀，予，贶，赐也。",
        "仪，若，祥，淑，鲜，省，臧，嘉，令，类，綝，彀，攻，谷，介，徽，善也。",
        "舒，业，顺，叙也。",
        "舒，业，顺，叙，绪也。",
        "怡，怿，悦，欣，衎，喜，愉，豫，恺，康，妉，般，乐也。",
        "悦，怿，愉，释，宾，协，服也。",
        "遹，遵，率，循，由，从，自也，遹，遵，率，循也。",
        "靖，惟，漠，图，询，度，咨，诹，究，如，虑，谟，猷，肇，基，访，谋也。",
        "典，彝，法，则，刑，范，矩，庸，恒，律，戛，职，秩，常也，柯，宪，刑，范，辟，律，矩，则，法也。",
        "辜，辟，戾，罪也。",
        "黄发，齯齿，鲐背，耇老，寿也。",
        "允，孚，亶，展，谌，诚，亮，询，信也。",
        "展，谌。允，慎，亶，诚也。",
        "谑浪笑敖，戏谑也。",
        "粤，于，爰，曰也。",
        "爰，粤，于也。",
        "爰，粤，于，那，都，繇，于也。",
        "㪉，合，盍，翕，仇，偶，妃，匹，会，合也。",
        "仇，雠，敌，妃，知，仪，匹也，妃，合，会，对也，妃。媲也。",
        "绍，胤，嗣，续，纂，緌，绩，武，系，继也。",
        "忥，谥，溢，蛰，慎貉，谧，顗，頠，密，宁，静也。",
        "陨，磒，湮，下降，坠，摽，蘦，落也。",
        "命，令，禧，畛，祈，请，谒，讯，诰，告也。",
        "永，悠，迥，违，遐，逷，阔，远也。",
        "永，悠，迥，远，遐也。",
        "亏，坏，圮，垝，毁也。",
        "矢，雉，引，延，顺，荐，刘，绎，尸，旅，陈也。",
        "尸，职，主也。",
        "尸，寀也，寀，寮，官也。",
        "绩，绪，采，业，服，宜，贯，公，事也。",
        "永，羕，引，延，融，骏，长也。",
        "乔，嵩，崇，高也。",
        "崇，充也。",
        "犯，奢，果，毅，克，捷，功，肩，堪，胜也。",
        "胜，肩，戡，刘，杀，克也。",
        "刘，獮，斩，刺，杀也。",
        "亹亹，蠠没，孟，敦，勖，钊，茂，劭，勔，勉也。",
        "骛，务，昏，暋，强也。",
        "卬，吾，台，予，朕，身，甫，余，言，我也。",
        "朕，余，躬，身也。",
        "台，朕，赉，畀，卜，阳，予也。",
        "肃，延，诱，荐，餤，晋，寅，荩，进也。",
        "羞，饯，迪，烝，进也。",
        "诏，亮，左，右，相，导也。",
        "诏，相，导，左，右，助，勴也。",
        "亮，介，尚，右也，左，右，亮也。",
        "缉，熙，烈，显，昭，皓，熲，光也。",
        "劼，巩，坚，笃，掔，虔，胶，固也。",
        "畴，孰，谁也。",
        "暀暀，皇皇，藐藐，穆穆，休，嘉，珍，褘，懿，铄，美也。",
        "谐，辑，协，和也，关关，噰噰，音声和也，勰，燮，和也。",
        "从，申，神，加，弼，崇，重也。",
        "觳，悉，卒，泯，忽，灭，罄，空，毕，罊，歼，拔，殄，尽也。",
        "苞，芜，茂，丰也。",
        "揪，敛，屈，收，戢，蒐，裒，鸠，楼，聚也。",
        "肃，齐，遄，速，亟，屡，数，迅，疾也。",
        "寁，骏，肃，亟，遄，速也。",
        "壑，坑坑，滕，徵，隍，漮，虚也。",
        "黎，庶，烝，多，丑，师，旅，众也，洋，观。",
        "裒，众，那，多也。",
        "流，差，柬，择也。",
        "战，栗，震，惊，戁，竦，恐，慑，惧也。",
        "痡，瘏，虺，颓，玄，黄，劬，劳，咎，悴，瘽，愈，鳏，戮，癙，癵，㾖，痒，疷，疵，闵，逐，疚，痗，瘥，痱，\uD853\uDEBA，瘵，瘼，癠，病也。",
        "恙，写，悝，盱，繇，惨，恤，罹，忧也。",
        "伦，勩，邛，敕，勤，愉，庸，瘅，劳也。",
        "劳，来，强，事，谓，翦，篲，勤也。",
        "悠，伤，忧，思也，怀，惟，虑，愿，念，惄，思也。",
        "禄，祉，履，戬，祓，禧，禠，祜，福也。",
        "禋，祀，祠，烝，尝，禴，祭也。",
        "俨，恪，祇，翼，諲，恭，钦，寅，熯，敬也。",
        "朝，旦，夙，晨，晙，早也。",
        "\uD865\uDCE3，俟，替，戾，底，止，徯，待也。",
        "噊，几，灾，殆，危也。",
        "\uD85F\uDC19，汽也。",
        "治，肆，古，故也，肆，故，今也。",
        "敦，亶，祜，笃，掔，仍，肶，埤，竺，腹，厚也。",
        "载，谟，食，诈，伪也。",
        "话，猷，载，行，讹，言也。",
        "遘，逢，遇也。",
        "遘，逢，遇，遻也。",
        "遘，逢，遇，遻，见也。",
        "显，昭，觐，钊，觌，见也。",
        "监，瞻，临，莅，俯，相，视也。",
        "鞠，凶，溢，盈也。",
        "孔，魄，哉，延，虚，无，之，言，间也。",
        "瘗，幽，隐，匿，蔽，窜，微也。",
        "讫，徽，妥，怀，安，按，替，戾，底，废，尼，定，曷，遏，止也。",
        "豫，射，厌也。",
        "烈，绩，业也，绩，勋，功也，功，绩，质，登，平，明，考，就，成也。",
        "梏，梗，较，頲，庭，道，直也。",
        "密，康，静也。",
        "豫，宁，绥，康，柔，安也。",
        "平，均，夷，弟，易也。",
        "矢，弛也，弛，易也。",
        "希，寡，鲜，罕也，鲜，寡也。",
        "酬，酢，侑，报也。",
        "毗，刘，㬥，乐也。",
        "覭，髳，茀，离也。",
        "蛊，谄，贰，疑也。",
        "桢，翰，仪，干也。",
        "弼，棐，辅，比，俌也。",
        "疆，界，边，卫，圉，垂也。",
        "昌，敌，强，应，丁，当也。",
        "浡，肩，摇，动，蠢，迪，俶，厉，作也。",
        "兹，斯，咨，呰，已，此也。",
        "嗟，咨，\uD863\uDCA0也。",
        "闲，狎，串，贯，习也。",
        "曩，尘，伫，淹，留，久也。",
        "逮，及，暨，与也。",
        "骘，假，格，陟，跻，登，升也。",
        "挥，盝，歇，涸，竭也。",
        "挋，拭，刷，清也。",
        "鸿，昏，于，显，间，代也。",
        "饁，饷，馈也。",
        "迁，运，徙也。",
        "秉，拱，执也。",
        "廞，熙，兴也。",
        "卫，蹶，假，嘉也。",
        "废，税，赦，舍也。",
        "栖，迟，憩，休，苦，㕟，齂，呬，息也。",
        "供，峙，共，具也。",
        "\uD849\uDF2E，怜，惠，爱也。",
        "娠，蠢，震，戁，妯，骚，感，讹，蹶，动也。",
        "覆，察，副，审也。",
        "契，灭，殄，绝也。",
        "郡，臻，仍，乃，侯，乃也。",
        "迪，繇，训，道也。",
        "佥，咸，胥，皆也。",
        "育，孟，耆，艾，正，伯，长也。",
        "艾，历也。",
        "厤，秭，算，数也。",
        "历，傅也。",
        "艾，历，覛，胥，相也。",
        "乂，乱，靖，神，弗，淈，治也。",
        "颐，艾，育，养也。",
        "汱，浑，陨，坠也。",
        "际，接，翜，捷也。",
        "毖，神，溢，慎也。",
        "郁陶，繇，喜也。",
        "馘，穧，获也。",
        "阻，艰，难也。",
        "剡，㗉，利也。",
        "允，任，壬，佞也。",
        "俾，拼，抨，使也，俾，拼，抨，使，从也。",
        "儴，仍，因也。",
        "董，督，正也。",
        "享，孝也。",
        "珍，享，献也。",
        "纵，缩，乱也。",
        "探，篡，俘，取也。",
        "徂，在，存也。",
        "在，存，省，士，察也。",
        "烈，枿，馀也。",
        "迓，迎也。",
        "元，良，首也。",
        "荐，挚，臻也。",
        "赓，扬，续也。",
        "祔，祪，祖也。",
        "即，尼也。",
        "尼，定也。",
        "迩，几，昵，近也。",
        "妥，安，坐也。",
        "貉，缩，纶也。",
        "貉，暯，安，定也。",
        "伊，维也，伊，维，侯也。",
        "时，寔，是也。",
        "卒，猷，假，辍，已也。",
        "求，酋，在，卒，就，终也。",
        "崩，薨，无禄，卒，徂落，殪，死也。"
      ]
    },
    {
      "name": "释言",
      "content": [
        "殷，齐，中也。",
        "斯，誃，离也。",
        "谡，兴，起也。",
        "还，复，返也。",
        "宣，徇，遍也。",
        "馹，遽，传也。",
        "蒙，荒，奄也。",
        "告，谒，请也。",
        "肃，噰，声也。",
        "格，怀，来也。",
        "畛，砥，致也。",
        "恀，怙，恃也。",
        "律，遹，述也。",
        "俞，畣，然也。",
        "豫，胪，叙也。",
        "庶几，尚也。",
        "观，指，示也。",
        "若，惠，顺也。",
        "敖，幠，傲也。",
        "幼，鞠，稚也。",
        "逸，諐，过也。",
        "疑，休，戾也。",
        "疾，齐，壮也。",
        "悈，褊，急也。",
        "贸，贾，市也。",
        "厞，陋，隐也。",
        "遏，遾，逮也。",
        "征，迈，行也。",
        "圮，败，覆也。",
        "荐，原，再也。",
        "抚，敉，抚也。",
        "臞，脙，瘠也。",
        "桄，熲，充也。",
        "屡，昵，亟也。",
        "靡，罔，无也。",
        "爽，差也。",
        "爽，忒也。",
        "佴，贰也。",
        "剂，翦，齐也。",
        "饙，馏，稔也。",
        "媵，将，送也。",
        "作，造，为也。",
        "餥，糇，食也。",
        "鞫，究，穷也。",
        "卤，矜，咸，苦也。",
        "干，流，求也。",
        "流，覃也，覃，延也。",
        "佻，偷也。",
        "潜，深也。",
        "潜，深，测也。",
        "谷，鞠，生也。",
        "啜，茹也。",
        "茹，虞，度也。",
        "试，式，用也。",
        "诰，誓，谨也。",
        "竞，逐，强也。",
        "御，圉，禁也。",
        "窒，薶，塞也。",
        "黼，黻，彰也。",
        "膺，身，亲也。",
        "恺，悌，发也。",
        "髦，士，官也。",
        "畯，农夫也。",
        "盖，割，裂也。",
        "邕，支，载也。",
        "諈，诿，累也。",
        "漠，察，清也。",
        "庇，庥，荫也。",
        "谷，履，禄也。",
        "履，礼也。",
        "隐，占也。",
        "逆，迎也。",
        "憯，曾也。",
        "增，益也。",
        "窭，贫也。",
        "薆，隐也。",
        "僾，唈也。",
        "基，经也。",
        "基，设也。",
        "祺，祥也。",
        "祺，吉也。",
        "兆，域也。",
        "肇，敏也。",
        "挟，藏也。",
        "浃，彻也。",
        "替，废也。",
        "替，灭也。",
        "速，徵也。",
        "徵，召也。",
        "琛，宝也。",
        "探，试也。",
        "髦，选也。",
        "髦，俊也。",
        "俾，职也。",
        "纰，饰也。",
        "淩，栗也。",
        "栗，戚也。",
        "蠲，明也。",
        "茅，明也。",
        "明，朗也。",
        "猷，图也。",
        "猷，若也。",
        "偁，举也。",
        "偁，好也。",
        "坎，律，铨也。",
        "矢，誓也。",
        "舫，舟也。",
        "泳，游也。",
        "迨，及也。",
        "冥，幼也。",
        "降，下也。",
        "佣，均也。",
        "强，暴也。",
        "宨，肆也。",
        "肆，力也。",
        "俅，戴也。",
        "瘗，幽也。",
        "氂，罽也。",
        "烘，燎也。",
        "煁，烓也。",
        "陪，朝也。",
        "康，苛也。",
        "樊，藩也。",
        "赋，量也。",
        "粻，粮也。",
        "庶，侈也。",
        "庶，幸也。",
        "筑，拾也。",
        "奘，驵也。",
        "集，会也。",
        "舫，泭也。",
        "洵，均也。",
        "洵，龛也。",
        "逮，遝也。",
        "是，则也。",
        "画，形也。",
        "赈，富也。",
        "局，分也。",
        "懠，怒也。",
        "僁，声也。",
        "葵，揆也。",
        "揆，度也。",
        "逮，及也。",
        "惄，饥也。",
        "眕，重也。",
        "猎，虐也。",
        "土，田也。",
        "戍，遏也。",
        "师，人也。",
        "硈，巩也。",
        "弃，忘也。",
        "嚣，闲也。",
        "谋，心也。",
        "献，圣也。",
        "里，邑也。",
        "襄，除也。",
        "振，古也。",
        "怼，怨也。",
        "缡，介也。",
        "号，呼也。",
        "凶，咎也。",
        "苞，稹也。",
        "逜，寤也。",
        "顁，题也。",
        "猷，肯，可也。",
        "务，侮也。",
        "贻，遗也。",
        "贸，买也。",
        "贿，财也。",
        "甲，狎也。",
        "菼，骓也。",
        "菼，薍也。",
        "粲，餐也。",
        "渝，变也。",
        "宜，肴也。",
        "夷，悦也。",
        "颠，顶也。",
        "耋，老也。",
        "輶，轻也。",
        "俴，浅也。",
        "綯，绞也。",
        "讹，化也。",
        "跋，躐也。",
        "疐，跲也。",
        "烝，尘也。",
        "戎，相也。",
        "饫，私也。",
        "孺，属也。",
        "暮，暮也。",
        "煽，炽也。",
        "炽，盛也。",
        "柢，本也。",
        "窕，闲也。",
        "沦，率也。",
        "罹，毒也。",
        "检，同也。",
        "邮，过也。",
        "逊，遯也。",
        "毙，踣也。",
        "偾，僵也。",
        "畛，殄也。",
        "曷，盍也。",
        "虹，溃也。",
        "隌，暗也。",
        "䵑，胶也。",
        "孔，甚也。",
        "厥，其也。",
        "戛，礼也。",
        "闍，台也。",
        "囚，拘也。",
        "攸，所也。",
        "展，适也。",
        "郁，气也。",
        "宅，居也。",
        "休，庆也。",
        "祈，叫也。",
        "浚，幽，深也。",
        "哲，智也。",
        "弄，玩也。",
        "尹，正也。",
        "皇，匡，正也。",
        "服，整也。",
        "聘，问也。",
        "愧，惭也。",
        "殛，诛也。",
        "克，能也。",
        "翌，明也。",
        "訩，讼也。",
        "晦，冥也。",
        "奔，走也。",
        "逡，退也。",
        "疐，仆也。",
        "亚，次也。",
        "谂，念也。",
        "届，极也。",
        "弇，同也。",
        "弇，盖也。",
        "恫，痛也。",
        "握，具也。",
        "振，讯也。",
        "阋，恨也。",
        "越，扬也。",
        "对，遂也。",
        "毁，火也。",
        "懈，怠也。",
        "宣，缓也。",
        "遇，偶也。",
        "曩，向也。",
        "偟，暇也。",
        "宵，夜也。",
        "懊，忨也。",
        "愒，贪也。",
        "榰，柱也。",
        "裁，节也。",
        "并，并也。",
        "卒，既也。",
        "慒，虑也。",
        "将，资也。",
        "黹，紩也。",
        "递，迭也。",
        "矧，况也。",
        "廪，廯也。",
        "逭，逃也。",
        "讯，言也。",
        "间，俔也。",
        "沄，沆也。",
        "干，捍也。",
        "趾，足也。",
        "䠊，刖也。",
        "襄，驾也。",
        "忝，辱也。",
        "燠，暖也。",
        "块，堛也。",
        "将，齐也。",
        "糊，饘也。",
        "启，跪也。",
        "矏，密也。",
        "开，辟也。",
        "袍，襺也。",
        "障，畛也。",
        "靦，姡也。",
        "鬻，糜也。",
        "舒，缓也。",
        "翢，纛也。",
        "纛，翳也。",
        "隍，壑也。",
        "芼，搴也。",
        "典，经也。",
        "威，则也。",
        "苛，妎也。",
        "芾，小也。",
        "迷，惑也。",
        "狃，复也。",
        "逼，迫也。",
        "般，还也。",
        "班，赋也。",
        "济，渡也。",
        "济，成也。",
        "济，益也。",
        "缗，纶也。",
        "辟，历也。",
        "漦，盝也。",
        "宽，绰也。",
        "衮，黻也。",
        "华，皇也。",
        "昆，后也。",
        "弥，终也。"
      ]
    },
    {
      "name": "释训",
      "content": [
        "明明斤斤，察也。",
        "条条秩秩，智也。",
        "穆穆肃肃，敬也。",
        "诸诸便便，辩也。",
        "肃肃翼翼，恭也。",
        "廱廱优优，和也。",
        "兢兢憴憴，戒也。",
        "战战跄跄，动也。",
        "晏晏温温，柔也。",
        "业业翘翘，危也。",
        "惴惴憢憢，惧也。",
        "番番矫矫，勇也。",
        "桓桓烈烈，威也。",
        "洸洸赳赳，武也。",
        "蔼蔼济济，止也。",
        "悠悠洋洋，思也。",
        "蹶蹶踖踖，敏也。",
        "薨薨增增，众也。",
        "烝烝遂遂，作也。",
        "委委佗佗，美也。",
        "忯忯惕惕，爱也。",
        "偁偁格格，举也。",
        "蓁蓁孽孽，戴也。",
        "恹恹媞媞，安也。",
        "祁祁迟迟，徐也。",
        "丕丕简简，大也。",
        "存存萌萌，在也。",
        "懋懋慔慔，勉也。",
        "庸庸慅慅，劳也。",
        "赫赫跃跃，迅也。",
        "绰绰爰爰，缓也。",
        "坎坎墫墫，喜也。",
        "瞿瞿休休，俭也。",
        "旭旭蹻蹻，憍也。",
        "梦梦訰訰，乱也。",
        "懪懪邈邈，闷也。",
        "儚儚泂泂，惛也。",
        "版版荡荡，僻也。",
        "爞爞炎炎，薰也。",
        "居居究究，恶也。",
        "仇仇敖敖，傲也。",
        "佌佌琐琐，小也。",
        "悄悄惨惨，愠也。",
        "痯痯瘐瘐，病也。",
        "殷殷，惸惸，忉忉，慱慱，钦钦，京京，忡忡，惙惙，怲怲，弈弈，忧也。",
        "畇畇，田也。",
        "畟畟，耜也。",
        "郝郝，耕也。",
        "绎释，生也。",
        "穟穟，苗也。",
        "绵绵，穮也。",
        "挃挃，获也。",
        "栗栗，众也。",
        "溞溞，淅也。",
        "烰烰，烝也。",
        "俅俅，服也。",
        "峨峨，祭也。",
        "鍠鍠，乐也。",
        "穰穰，福也。",
        "子子孙孙，引无极也。",
        "顒顒，卬卬，君之德也。",
        "丁丁嘤嘤，相切直也。",
        "蔼蔼萋萋，臣尽力也。",
        "噰噰喈喈，民协服也。",
        "佻佻契契，愈遐急也。",
        "宴宴粲粲，尼居息也。",
        "哀哀凄凄，怀报德也。",
        "儵儵嘒嘒，罹祸毒也。",
        "晏晏旦旦，悔爽忒也。",
        "皋皋琄琄，刺素食也。",
        "欢欢愮愮，忧无告也。",
        "宪宪泄泄，制法则也。",
        "谑谑謞謞，崇谗慝也。",
        "翕翕訿訿，莫供职也。",
        "速速蹙蹙，惟逑鞫也。",
        "抑抑，密也，秩秩，清也。",
        "甹夆，掣曳也。",
        "朔，北方也。",
        "不俟，不来也。",
        "不遹，不迹也。",
        "不彻，不道也。",
        "勿念，勿忘也。",
        "萲，谖，忘也。",
        "每有，虽也。",
        "饎，酒食也。",
        "舞号，雩也。",
        "暨，不及也。",
        "蠢，不逊也。",
        "如切如磋，道学也。",
        "如琢如磨，自修也。",
        "瑟兮僴兮，恂栗也。",
        "赫兮烜兮，威仪也。",
        "有斐君子，终不可谖兮。",
        "道盛德至善，民之不能忘也。",
        "既微且尰，骭疡为微，肿足为尰。",
        "是刈是濩，濩，煮之也。",
        "履帝武敏，武，迹也。敏，拇也。",
        "张仲孝友，善父母为孝，善兄弟为友。",
        "有客宿宿，言再宿也。",
        "有客信信，言四宿也。",
        "美女为媛。",
        "美士为彦。",
        "其虚其徐，威仪容止也。",
        "猗嗟名兮，目上为名。",
        "式微式微者，微乎微者也。",
        "之子者，是子也。",
        "徒御不惊，辇者也。",
        "袒裼，肉袒也。",
        "暴虎，徒搏也，冯河，徒涉也。",
        "籧篨，口柔也。",
        "戚施，面柔也。",
        "夸毗，体柔也。",
        "婆娑，舞也。",
        "擗，拊心也。",
        "矜怜，抚掩之也。",
        "緎，羔裘之缝也。",
        "殿屎，呻也。",
        "帱谓之帐。",
        "侜张，诳也。",
        "谁昔，昔也。",
        "不辰，不时也。",
        "凡曲者为罶。",
        "鬼之为言归也。"
      ]
    },
    {
      "name": "释亲",
      "content": [
        "父为考，母为妣。",
        "父之考为王父，父之妣为王母。",
        "王父之考为曾祖王父，王父之妣为曾祖王母。",
        "曾祖王父之考为高祖王父，曾祖王父之妣为高祖王母。",
        "父之世父叔父为从祖祖父，父之世母叔母为从祖祖母。",
        "父之晜弟，先生为世父，后生为叔父。",
        "男子先生为兄，后生为弟。",
        "男子谓女子，先生为姊，后生为妹。",
        "父之姊妹为姑。",
        "父之从父晜弟为从祖父，父之从祖晜弟为族父。",
        "族父之子相谓为族晜弟，族晜弟之子相谓为亲同姓。",
        "兄之子，弟之子，相谓为从父晜弟。",
        "子之子为孙，孙之子为曾孙，曾孙之子为玄孙，玄孙之子为来孙，来孙之子为晜孙，晜孙之子为仍孙，仍孙之子为云孙。",
        "王父之姊妹为王姑，曾祖王父之姊妹为曾祖王姑。",
        "高祖王父之姊妹为高祖王姑。",
        "父之从父姊妹为从祖姑。",
        "父之从祖姊妹为族祖姑。",
        "父之从父晜弟之母为从祖王母。",
        "父之从祖晜弟之母为族祖王母。",
        "父之兄妻为世母，父之弟妻为叔母。",
        "父之从父晜弟之妻为从祖母，父之从祖晜弟之妻为族祖母。",
        "父之从祖祖父，为族曾王父，父之从祖祖母为族曾王母。父之妾为庶母。祖，王父也。晜，兄也。",
        "宗族",
        "母之考为外王父，母之妣，为外王母。",
        "母之王考为外曾王父，母之王妣为外曾王母。",
        "母之晜弟为舅，母之从父晜弟为从舅。",
        "母之姊妹为从母，从母之男子为从母晜弟，其女子子为从母姊妹。",
        "母党",
        "妻之父，为外舅。妻之母，为外姑。",
        "姑之子，为甥。舅之子，为甥。",
        "妻之晜弟，为甥。",
        "姊妹之夫，为甥。",
        "妻之姊妹同出为姨。",
        "女子谓姊妹之夫为私。",
        "男子谓姊妹之子为出。",
        "女子谓晜弟之子为侄，谓出之子为离孙，谓侄之子为归孙。",
        "女子子之子为外孙。",
        "女子同出谓先生为姒，后生为娣。",
        "女子谓兄之妻为嫂，弟之妻为妇，长妇谓稚妇为娣妇，娣妇谓长妇为姒妇。",
        "妻党",
        "妇称夫之父曰舅。称夫之母曰姑。姑舅在，则曰君舅君姑。没，则曰先舅先姑。",
        "谓夫之庶母为少姑，夫之兄为兄公，夫之弟为叔，夫之姊为女公，夫之女弟为女妹。",
        "子之妻为妇，长妇为嫡妇，众妇为庶妇。",
        "女子子之夫为婿，婿之父为姻，妇之父为婚。",
        "父之党为宗族，母与妻之党为兄弟。",
        "妇之父母，婿之父母，相谓为婚姻，两婿相谓为亚。",
        "妇之党为婚兄弟，婿之党为姻兄弟。嫔，妇也。",
        "谓我舅者，吾谓之甥也。",
        "婚姻"
      ]
    },
    {
      "name": "释宫",
      "content": [
        "宫谓之室，室谓之宫。",
        "牖户之间谓之扆，其内谓之家。",
        "东西墙谓之序。",
        "西南隅，谓之奥。西北隅，谓之屋漏。东北隅，谓之宦。东南隅，谓之㝔。",
        "柣，谓之阈。枨，谓之楔。楣，谓之梁。枢，谓之椳。",
        "枢，达北方，谓之落时。",
        "落时，谓之戺。",
        "垝，谓之坫。",
        "墙，谓之墉。",
        "镘，谓之圬。",
        "椹，谓之榩。",
        "地，谓之黝。",
        "墙，谓之垩。",
        "樴，谓之杙，在墙者，谓之楎，在地者，谓之臬，大者，谓之栱，长者，谓之阁。",
        "闍，谓之台；有木者，谓之榭。",
        "鸡栖于弋，为榤，凿垣而栖，为埘。",
        "植，谓之传。传，谓之突。",
        "杗廇，谓之梁，其上楹，谓之梲，閞，谓之槉，栭。",
        "谓之楶，栋，谓之桴，桷，谓之榱，桷直而遂，谓之阅，直不受檐，谓之交，檐，谓之樀。",
        "容，谓之防。",
        "连，谓之簃。",
        "屋上薄，谓之筄。",
        "两阶间，谓之乡，中庭之左右，谓之位，门屏之间。",
        "谓之宁，屏，谓之树。",
        "閍，谓之门，正门，谓之应门，观，谓之阙，宫中之门，谓之闱，其小者，谓之闺，小闺，谓之閤，衖门。",
        "谓之闳，门侧之堂，谓之塾，橛，谓之阒，阖，谓之扉，所以止扉，谓之闳。",
        "瓴甋，谓之甓。",
        "宫中衖，谓之壼，庙中路，谓之唐，堂途，谓之陈。",
        "路，旅，途也，路，场，猷，行，道也。",
        "一达，谓之道路，二达，谓之歧旁，三达，谓之剧旁，四达，谓之衢，五达，谓之康，六达，谓之庄，七达，谓之剧骖，八达，谓之崇期，九达，谓之逵。",
        "室中，谓之时，堂上，谓之行，堂下，谓之步，门外，谓之趋，中庭，谓之走，大路，谓之奔。",
        "堤，谓之梁，石杠，谓之徛。",
        "室有东西厢，曰庙，无东西厢有室，曰寝，无室，曰榭，四方而高，曰台，陕而修曲，曰楼。"
      ]
    },
    {
      "name": "释器",
      "content": [
        "木豆，谓之豆。",
        "竹豆，谓之笾。",
        "瓦豆，谓之登。",
        "盎，谓之缶。",
        "瓯瓿，谓之瓵。",
        "康瓠，谓之甈。",
        "斪，斸，谓之定。",
        "斫，谓之鐯。",
        "\uD841\uDF61，谓之疀。",
        "緵罟，谓之九罭，九罭，鱼罔也。",
        "嫠妇之笱，谓之罶。",
        "罺，谓之汕。",
        "篧，谓之罩。",
        "槮，谓之涔。",
        "鸟罟，谓之罗。",
        "兔罟，谓之罝。",
        "麋罟，谓之罞。",
        "彘罟，谓之羉。",
        "鱼罟，谓之罛。",
        "繴谓之罿。",
        "罿，罬也。",
        "罬谓之罦。",
        "罦，覆车也。",
        "絇，谓之救。",
        "律，谓之分。",
        "大版，谓之业。",
        "绳之，谓之缩之。",
        "彝，卣，罍，器也。",
        "小罍，谓之坎。",
        "衣裗，谓之䘽。",
        "黼领，谓之襮。",
        "缘，谓之纯。",
        "袕，谓之褮。",
        "衣，眦，谓之襟。",
        "衱，谓之裾。",
        "衿，谓之袸。",
        "佩衿，谓之褑。",
        "执衽，谓之袺。",
        "扱衽，谓之襭。",
        "衣蔽前，谓之襜。",
        "妇人之褘，谓之缡。缡緌也。",
        "裳削幅，谓之纀。",
        "舆革，前，谓之鞎。",
        "后，谓之笰。",
        "竹，前，谓之御。",
        "后，谓之蔽。",
        "环，谓之捐。",
        "镳，谓之钀。",
        "载辔，谓之轙。",
        "辔首，谓之革。",
        "餀，谓之餯。",
        "食饐，谓之餲。",
        "抟者，谓之糷。",
        "米者，谓之糪。",
        "肉，谓之败。",
        "鱼，谓之馁。",
        "肉，曰脱之。",
        "鱼，曰斮之。",
        "冰，脂也。",
        "肉，谓之羹。",
        "鱼，谓之鮨。",
        "肉，谓之醢。",
        "有骨者，谓之臡。",
        "康，谓之蛊。",
        "淀，谓之垽。",
        "鼎绝大，谓之鼐。",
        "圜弇上，谓之鼒。",
        "附耳外，谓之釴。",
        "款足者，谓之鬲。",
        "䰝，谓之鬵。",
        "鬵，鉹也。",
        "璲，瑞也。",
        "玉十，谓之区。",
        "羽本，谓之翮。",
        "一羽，谓之箴。十羽，谓之縳，百羽，谓之緷。",
        "木，谓之虡。",
        "旄，谓之藣。",
        "菜，谓之蔌。",
        "白盖，谓之苫。",
        "黄金，谓之璗，其美者谓之鏐。白金，谓之银，其美者，谓之镣。",
        "鉼金，谓之钣。",
        "锡，谓之鈏。",
        "象，谓之鹄。角，谓之觷。犀，谓之剒。木，谓之剫。玉，谓之雕。",
        "金，谓之镂。木，谓之刻。骨，谓之切。象，谓之嗟。玉，谓之琢。",
        "石，谓之磨。",
        "璆琳，玉也。",
        "简，谓之毕。",
        "不律，谓之笔。",
        "灭，谓之点。",
        "绝泽，谓之铣。",
        "金镞翦羽，谓之鍭。",
        "骨镞不翦羽，谓之志。",
        "弓有缘者，谓之弓。",
        "无缘者，谓之弭。",
        "以金者，谓之铣。以蜃者，谓之珧。以玉者，谓之圭。",
        "圭大尺二寸，谓之玠。",
        "璋大八寸，谓之琡。",
        "璧大六寸，谓之宣。",
        "肉倍好，谓之璧。",
        "好倍肉，谓之瑗。",
        "肉好若一，谓之环。",
        "繸，绶也。",
        "一染，谓之縓。",
        "再染，谓之赬。",
        "三染，谓之纁。",
        "青，谓之葱。",
        "黑，谓之黝。",
        "斧，谓之黼。",
        "邸，谓之柢。",
        "雕，谓之琢。",
        "蓐，谓之兹。",
        "竿，谓之箷。",
        "箦，谓之笫。",
        "革中绝，谓之辨。",
        "革中辨，谓之韏。",
        "镂，䤹也。",
        "卣，中尊也。"
      ]
    },
    {
      "name": "释乐",
      "content": [
        "宫谓之重。商谓之敏。角谓之经。徵谓之迭。羽谓之柳。",
        "大瑟谓之洒。",
        "大琴谓之离。",
        "大鼓谓之鼖，小者谓之应。",
        "大磬谓之毊。",
        "大笙谓之巢，小者谓之和。",
        "大篪谓之沂。",
        "大埙谓之嘂。",
        "大钟谓之镛，其中谓之剽，小者谓之栈。",
        "大箫谓之言，小者谓之筊。",
        "大管谓之簥，其中谓之篞，小者谓之篎。",
        "大龠谓之产，其中谓之仲，小者谓之箹。",
        "徒鼓瑟谓之步。",
        "徒吹谓之和。",
        "徒歌谓之谣。",
        "徒击鼓谓之咢。",
        "徒鼓钟谓之修徒鼓磬谓之寋。",
        "所以鼓柷谓之止。",
        "所以鼓敔谓之籈。",
        "大鼗谓之麻，小者谓之料。",
        "和乐谓之节。"
      ]
    },
    {
      "name": "释天",
      "content": [
        "穹，苍苍，天也。",
        "春为苍天。夏为昊天。秋为旻天。冬为上天。",
        "四时",
        "春为青阳，夏为朱明，秋为白藏，冬为玄英，四气和，谓之玉烛，春为发生，夏为长嬴，秋为收成，冬为安宁，四时和，为通正，谓之景风，甘雨时降，万物以嘉，谓之醴泉。",
        "祥",
        "谷不熟为饥，蔬不熟为馑，果不熟为荒，仍饥为荐。",
        "灾",
        "大岁在甲曰阏逢，在乙曰旃蒙，在丙曰柔兆，在丁曰强圉，在戊曰著雍，在己曰屠维，在庚曰上章，在辛曰重光，在壬曰玄黓，在癸曰昭阳。",
        "岁阳",
        "大岁在寅曰摄提格，在卯曰单阏，在辰曰执徐，在巳曰大荒落，在午曰敦牂，在未曰协洽，在申曰涒滩，在酉曰作噩，在戌曰阉茂，在亥曰大渊献，在子曰困敦。在丑曰赤奋若。",
        "载，岁也，夏曰岁商曰祀，周曰年，唐虞曰载。",
        "岁名",
        "月在甲曰毕，在乙曰橘，在丙曰修，在丁曰圉，在戊曰厉，在己曰则，在庚曰窒，在辛曰塞，在壬曰终，在癸曰极。",
        "月阳",
        "正月为陬，二月为如，三月为寎，四月为余，五月为皋，六月为且，七月为相，八月为壮，九月为玄，十月为阳，十一月为辜，十二月为涂。",
        "月名",
        "南风谓之凯风，东风谓之谷风，北风谓之凉风，西风谓之泰风，焚轮谓之颓，扶摇谓之猋，风与火为庉，回风为飘，日出而风为暴，风而雨土为霾，阴而风为曀。天气下，地不应曰雺，地气发，天不应曰雾，雾谓之晦，螮蝀谓之雩，螮蝀，虹也，霓为挈贰，弇日为蔽云。疾雷为霆霓，雨䨘为霄雪，暴雨谓之涷，小雨谓之霡霂，久雨谓之淫，淫谓之霖，济谓之霁。",
        "风雨",
        "寿星，角亢也。",
        "天根，氐也。",
        "天驷，房也。",
        "大辰，房心尾也。",
        "大火谓之大辰。",
        "析木谓之津。",
        "箕斗之间汉津也。",
        "星纪，斗牵牛也。",
        "玄枵，虚也。",
        "颛顼之虚，虚也。",
        "北陆，虚也。",
        "营室谓之定。",
        "娵觜之口，营室东壁也。",
        "降娄，奎娄也。",
        "大梁，昴也。",
        "西陆，昴也。",
        "浊谓之毕。",
        "咮谓之柳。柳，鹑火也。",
        "北极谓之北辰。",
        "何鼓谓之牵牛。",
        "明星谓之启明。",
        "彗星为欃枪。",
        "奔星为彴约。",
        "星名",
        "春祭曰祠，夏祭曰礿，秋祭曰尝，冬祭曰蒸，祭天曰燔柴，祭地曰瘗薶，祭山曰庪县，祭川曰浮沈，祭星曰布，祭风曰磔，是禷是禡，师祭也，既伯既祷，马祭也，禘，大祭也，绎，又祭也，周曰绎，商曰彤，夏曰复胙。",
        "祭名",
        "春猎为蒐，夏猎为苗，秋猎为獮，冬猎为狩，宵田为獠，火田为狩，乃立冢土，戎丑攸行，起大事，动大众，必先有事乎社而后出，谓之宜，振旅阗阗，出为治兵，尚威武也，入为振旅，反尊卑也。",
        "讲武",
        "素锦绸杠，纁帛縿，素升龙于縿，练旒九，饰以组。维以缕，缁广充幅，长寻曰旐，继旐曰旆，注旄首曰旌，有铃曰旗，错革鸟曰旟，因章曰旃。",
        "旌旗"
      ]
    },
    {
      "name": "释地",
      "content": [
        "两河间曰冀州，河南曰豫州，河西曰雝州，汉南曰荆州，江南曰杨州，济河间曰兖州，济东曰徐州，燕曰幽州，齐曰营州。",
        "九州",
        "鲁有大野，晋有大陆，秦有杨陓，宋有孟诸，楚有云梦，吴越之间有具区，齐有海隅，燕有昭余祁，郑有圃田，周有焦护。",
        "十薮",
        "东陵阠，南陵息慎，西陵威夷，中陵朱滕，北陵西隃雁门是也，陵莫大于加陵，梁莫大于湨梁，坟莫大于河坟。",
        "八陵",
        "东方之美者，有医无闾之珣玗琪焉，东南之美者，有会稽之竹箭焉。",
        "南方之美者，有梁山之犀象焉，西南之美者，有华山之金石焉。",
        "西方之美者，有霍山之多珠玉焉，西北之美者，有昆仑虚之璆琳琅玕焉。",
        "北方之美者，有幽都之筋角焉，东北之美者，有斥山之文皮焉，中有岱岳，与其五谷鱼盐生焉。",
        "九府",
        "东方有比目鱼焉，不比不行，其名谓之鲽。",
        "南方有比翼鸟焉，不比不飞，其名谓之鹣鹣。",
        "西方有比肩兽焉。与邛邛岠虚比，为邛邛岠虚啮甘草，即有难，邛邛岠虚负而走，其名谓之蹷。",
        "北方有比肩民焉，迭食而迭望。",
        "中有枳首蛇焉。此四方中国之异气也。",
        "五方",
        "邑外谓之郊，郊外谓之牧，牧外谓之野，野外谓之林，林外谓之坰。",
        "下湿曰隰，大野曰平，广平曰原，高平曰陆，大陆曰阜，大阜曰陵，大陵曰阿，可食者曰原。",
        "陂者曰阪，下者曰隰。",
        "田，一岁曰灾，二岁曰新田，三岁曰畲。",
        "野",
        "东至于泰远，西至于邠国，南至于濮铅，北至于祝栗，谓之四极，觚竹，北户，西王母，日下，谓之四荒。九夷，八狄，七戎，六蛮，谓之四海，岠齐州以南，戴日为丹穴，北戴斗极为空桐，东至日所出为大平，西至日所入为大蒙，大平之人仁，丹穴之人智，大蒙之人信，空桐之人武。",
        "四极"
      ]
    },
    {
      "name": "释丘",
      "content": [
        "丘一成为敦丘。",
        "再成为陶丘。",
        "再成锐上为融丘。",
        "三成为昆仑丘。",
        "如乘者乘丘。",
        "如陼者陼丘。",
        "水潦所止泥丘。",
        "方丘胡丘。",
        "绝高为之京。",
        "非人为之丘。",
        "水潦所还埒丘。",
        "上正章丘。",
        "泽中有丘。都丘。",
        "当途梧丘。",
        "途出其右而还之画丘，途出其前戴丘，途出其后昌丘。",
        "水出其前渻丘。水出其后沮丘，水出其右正丘，水出其左营丘。",
        "如覆敦者敦丘。",
        "逦迤沙丘。",
        "左高咸丘右高临丘。",
        "前高旄丘，后高陵丘，偏高阿丘，宛中宛丘，丘背有丘，为负丘，左泽定丘，右陵泰丘，如亩亩丘，如陵陵丘，丘上有丘。为宛丘，陈有宛丘，晋有潜丘，淮南有州黎丘，天下有名丘五，三在河南，其二在河北。",
        "丘",
        "望厓洒而高岸。",
        "夷上洒下不漘。",
        "隩，隈。",
        "厓内为隩，外为隈。",
        "毕堂墙。",
        "重厓岸。",
        "岸上浒。",
        "坟大防。",
        "涘为厓。",
        "穷渎汜。",
        "谷者溦。",
        "厓岸"
      ]
    },
    {
      "name": "释山",
      "content": [
        "河南华，河西岳，河东岱，河北恒，江南衡。",
        "山三袭陟，再成英，一成坯。",
        "山大而高崧，山小而高岑，锐而高峤，卑而大扈，小而众岿。",
        "小山岌，大山峘，属者峄，独者蜀，上正章，宛中隆。",
        "山脊冈，未及上翠微。",
        "山顶冢，崒者厜㕒。",
        "山如堂者密，如防者盛。",
        "峦山堕，重甗隒，左右有岸厒。",
        "大山宫，小山霍。",
        "小山别，大山鲜。",
        "山绝陉。",
        "多小石磝，多大石礐。",
        "多草木岵，无草木峐。",
        "山上有水埒，夏有水冬无水泶。",
        "山豄无所通溪。",
        "石戴土谓之崔嵬，土戴石为砠。",
        "山夹水涧，陵夹水澞。",
        "山有穴为岫。",
        "山西曰夕阳，山东曰朝阳。",
        "泰山为东岳，华山为西岳，霍山为南岳，恒山为北岳，嵩高为中岳。",
        "梁山，晋望也。"
      ]
    },
    {
      "name": "释水",
      "content": [
        "泉一见一否为瀸。",
        "井一有水一无水为瀱汋。",
        "滥泉正出。正出，涌出也。",
        "沃泉县出。县出，下出也。",
        "氿泉穴出。穴出，仄出也。",
        "湀辟流川。过辨回川。",
        "灉反入。滩沙出。",
        "汧出不流。",
        "归异出同流肥。",
        "瀵大出尾下。",
        "水醮曰厬。",
        "水自河出为灉。",
        "济为濋，汶为灛，洛为波，汉为潜。",
        "淮为浒，江为沱，濄为洵，颍为沙，汝为濆。",
        "水决之泽，为汧。",
        "决复入为泛。",
        "河水清且灡漪，大波为澜。",
        "小波为沦。",
        "直波为径。",
        "江有沱，河有灉，汝有濆。",
        "浒，水厓。",
        "水草交，为湄。",
        "济有深涉。",
        "深则厉，浅则揭。揭者，揭衣也。",
        "以衣涉水为厉。",
        "繇膝以下为揭。",
        "繇膝以上为涉。",
        "繇带以上为厉。",
        "潜行为泳。",
        "泛泛杨舟。",
        "绋缡维之。绋，\uD858\uDDBD也。",
        "缡，緌也。",
        "天子造舟。",
        "诸侯维舟。",
        "大夫方舟。",
        "士特舟。",
        "庶人乘泭。",
        "水注川曰溪。注溪曰谷。注谷曰沟。注沟曰浍。注浍曰渎。",
        "逆流而上曰泝洄。",
        "顺流而下曰泝游。",
        "五绝流曰乱。",
        "江河淮济为四渎，四渎者，发源注海者也。",
        "水泉",
        "水中可居者曰洲，小洲曰陼，小陼曰沚，小沚曰坻。",
        "人所为为潏。",
        "水中",
        "河出昆仑虚，色白。",
        "所渠并千七百一川，色黄。",
        "百里一小曲，千里一曲一直。",
        "河曲",
        "徒骇。太史。马颊。覆鬴。胡苏。简。洁。钩盘。鬲津。",
        "九河"
      ]
    },
    {
      "name": "释草",
      "content": [
        "蒮，山韭。",
        "茖，山葱。",
        "葝，山䪥。",
        "蒚，山蒜。",
        "薜，山蕲。",
        "椴，木槿，榇，木槿。",
        "术，山蓟，杨，枹蓟。",
        "葥，王蔧。",
        "菉，王刍。",
        "拜，蔏藋。",
        "蘩，皤蒿，蒿，菣，蔚，牡菣。",
        "啮，雕蓬，荐，黍蓬。",
        "\uD85B\uDE23，鼠莞。",
        "葝，鼠尾。",
        "菥蓂，大荠。",
        "蒤，虎杖。",
        "孟，狼尾。",
        "瓠栖，瓣。",
        "茹藘，茅蒐。",
        "果裸之实，栝楼。",
        "荼，苦菜。",
        "萑，蓷。",
        "虉，绶。",
        "粢，稷。",
        "众，秫。",
        "戎叔，谓之荏菽。",
        "卉，草。",
        "萒，雀弁。",
        "蘥，雀麦。",
        "蘾，鸟蕵。",
        "萰，菟荄。",
        "蘩，菟蒵。",
        "蔩，菟瓜。",
        "茢甄，豕首。",
        "荓，马帚。",
        "藱，怀羊。",
        "茭，牛蕲。",
        "葖，芦萉。",
        "淔灌，苬芝。",
        "笋，竹萌。",
        "簜，竹。",
        "莪，萝。",
        "苨，菧苨。",
        "绖履。",
        "莕，接余，其叶苻。",
        "白华，野菅。",
        "薜，白蕲。",
        "菲，芴。",
        "葍，䔰。",
        "荧，委萎。",
        "葋，艼荧。",
        "竹，萹蓄。",
        "葴，寒浆。",
        "茩薢，芵茪。",
        "莁荑，蔱蘠。",
        "瓞，瓝，其绍瓞。",
        "芍，凫茈。",
        "蘱，薡蕫。",
        "蕛，苵。",
        "钩，芺。",
        "䪥，鸿荟。",
        "苏，桂荏。",
        "蔷，虞蓼。",
        "蓧，蓨。",
        "虋，赤苗。",
        "芑，白苗。",
        "秬，黑黍。",
        "秠，一稃二米。",
        "稌，稻。",
        "葍，藑茅。",
        "台，夫须。",
        "藆，藅。",
        "莔，贝母。",
        "荍，蚍衃。",
        "艾，冰台。",
        "蕇，亭历。",
        "苻，鬼目。",
        "薜，庾草。",
        "蔜，\uD85B\uDF98\uD85C\uDCD2。",
        "离南，活莌。",
        "茏，天蘥。",
        "须，葑苁。",
        "蒡，隐荵。",
        "莤，蔓于。",
        "蓾，蔖。",
        "柱夫，摇车。",
        "出隧，蘧蔬。",
        "蕲茞，蘪芜。",
        "茨，蒺蔾。",
        "蘮蒘，窃衣。",
        "髦，颠蕀。",
        "雚，芄兰。",
        "\uD85C\uDC87，莐藩。",
        "蕍，蕮。",
        "蔨，鹿\uD85C\uDD91，其实莥。",
        "薃，侯莎，其实媞。",
        "莞，苻蓠，其上蒚。",
        "荷，芙渠，其茎茄，其叶蕸，其本蔤，其华菡萏，其实莲，其根藕，其中的，的中薏。",
        "红，茏古，其大者蘬。",
        "蒫，荠实。",
        "黂，枲实。",
        "枲，麻。",
        "须，蕵芜。",
        "菲，蒠菜。",
        "蒉，赤苋。",
        "蘠蘼，虋冬。",
        "萹，苻止。",
        "泺，贯众。",
        "莙，牛薻。",
        "蓫薚，马尾。",
        "萍，蓱，其大者苹。",
        "莃，莬葵。",
        "芹，楚葵。",
        "藬，牛蘈。",
        "藚，牛唇。",
        "苹，藾萧。",
        "连，异翘。",
        "泽，乌蕵。",
        "傅，横目。",
        "厘，蔓华。",
        "菱，蕨攗。",
        "大菊，蘧麦。",
        "薜，牡\uD85C\uDD3D。",
        "葥，山莓。",
        "啮，苦堇。",
        "藫，石衣。",
        "蘜，治蘠。",
        "唐，蒙，女萝，女萝，菟丝。",
        "苗，蓨。",
        "茥，蒛葐。",
        "芨，堇草。",
        "虃，百足。",
        "菺，戎葵。",
        "蘻，狗毒。",
        "垂，比叶。",
        "蕧，盗庚。",
        "莩，麻母。",
        "瓝，九叶。",
        "藐，茈草。",
        "倚商，活脱。",
        "蘵，黄蒢。",
        "藒车，芞舆。",
        "权，黄华。",
        "葞，春草。",
        "蔠葵，蘩露。",
        "菋，荎藸。",
        "蒤，委叶。",
        "皇，守田。",
        "钩，藈姑。",
        "望，乘车。",
        "困，衱袶。",
        "攫，乌阶。",
        "杜，土卤。",
        "盱，虺床。",
        "蔝蔜。",
        "赤枹蓟。",
        "菟奚，颗涷。",
        "中馗，菌，小者菌。",
        "菆，小叶。",
        "苕，陵苕。",
        "黄华蔈。",
        "白华茇。",
        "蘪从水生。",
        "薇垂水。",
        "薜，山麻。",
        "莽，数节。",
        "桃枝，四寸有节。",
        "粼，坚中。",
        "簢，筡中。",
        "仲无笐。",
        "䈚，箭萌。",
        "筱，箭。",
        "枹霍首，素华，轨鬷。",
        "芏，夫王。",
        "藄，月尔。",
        "葴，马蓝。",
        "姚茎，涂荠。",
        "苄，地黄。",
        "蒙，王女。",
        "拔，茏葛。",
        "藗，牡茅。",
        "菤耳，苓耳。",
        "蕨，虌。",
        "荞，邛钜。",
        "繁，由胡。",
        "莣，杜荣。",
        "稂，童粱。",
        "藨，麃。",
        "的，薂。",
        "购，蔏蒌。",
        "茢，勃茢。",
        "葽绕，蕀蒬。",
        "茦，刺。",
        "萧，萩。",
        "\uD85C\uDC87，海薻。",
        "长楚，铫芅。",
        "蘦，大苦。",
        "芣卫，马舃。马舃，车前。",
        "纶似纶，组似组，东海有之。",
        "帛似帛，布似布，华山有之。",
        "苀，东蠡。",
        "绵马，羊齿。",
        "萿，麋舌。",
        "搴，柜朐。",
        "蘩之丑，秋为蒿。",
        "芺，蓟，其实荂。",
        "蔈，荂，荼，猋，藨，芀。",
        "苇丑，芀。",
        "葭华，蒹，薕，葭，芦，菼，薍，其萌虇。",
        "蕍，芛，葟，华荣。",
        "卷施草，拔心不死。",
        "荺，茭。",
        "荄，根。",
        "攫，橐含。",
        "华，荂也。华荂，荣也。",
        "木谓之华，草谓之荣。",
        "不荣而实者，谓之秀。",
        "荣而不实者，谓之英。"
      ]
    },
    {
      "name": "释木",
      "content": [
        "槄，山榎。",
        "栲，山樗。",
        "柏，椈。",
        "髡，捆。",
        "椵，柂。",
        "梅，楠。",
        "柀，煔。",
        "櫠，椵。",
        "杻，檍。",
        "楙，木瓜。",
        "椋，即来。",
        "栵，栭。",
        "檴，落。",
        "柚，条。",
        "时，英梅。",
        "楦，柜枊。",
        "栩，杼。",
        "味，荎著。",
        "藲，荎。",
        "杜，甘棠。",
        "狄臧，槔，贡綦。",
        "朹，檕梅。",
        "朻者聊。",
        "魄，榽橀。",
        "梫，木桂。",
        "棆，无疵。",
        "椐，樻。",
        "柽，河柳。",
        "旄，泽柳。",
        "杨，蒲柳。",
        "权，黄英。",
        "辅，小木。",
        "杜，赤棠，白者棠。",
        "诸虑，山櫐。",
        "欇，虎櫐。",
        "杞，枸檵。",
        "杬，鱼毒。",
        "檓，大椒。",
        "楰，鼠梓。",
        "枫，欇欇。",
        "寓木，宛童。",
        "无姑，其实夷。",
        "栎，其实梂。",
        "檖，萝。",
        "楔，荆桃。",
        "旄，冬桃。",
        "榹桃，山桃。",
        "休，无实李。",
        "痤，椄虑李。",
        "驳，赤李。",
        "枣，壶枣。",
        "边，要枣。",
        "櫅，白枣。",
        "樲，酸枣。",
        "杨彻，齐枣。",
        "遵，羊枣。",
        "洗，大枣。",
        "煮，填枣。",
        "蹶泄，苦枣。",
        "晢，无实枣。",
        "还味，棯枣。",
        "榇，梧。",
        "朴，枹者。",
        "谓榇采薪。采薪，即薪。",
        "棪，㯈其。",
        "刘，刘杙。",
        "櫰，槐大叶而黑，守宫槐，叶昼聂宵炕。",
        "槐小叶曰榎，大而皵，楸，小而皵，榎。",
        "椅，梓。",
        "桋，赤梀，白者梀。",
        "终，牛棘。",
        "灌木，丛木。",
        "瘣木，苻娄。",
        "蕡，蔼。",
        "枹，遒木，魁瘣。",
        "棫，白桵。",
        "梨，山樆。",
        "桑辨有葚栀。",
        "女桑，桋桑。",
        "榆，白枌。",
        "唐棣，栘。",
        "常棣，棣。",
        "檟，苦荼。",
        "樕朴，心。",
        "荣，桐木。",
        "栈木，干木。",
        "檿桑，山桑。",
        "木自弊，柛。立死，椔。獘者，翳。",
        "木相磨，槸。棤，皵。梢梢，棹。",
        "枞，松叶柏身。",
        "桧，柏叶松身。",
        "句如羽，乔。",
        "下句曰朻。",
        "上句曰乔。",
        "如木楸曰乔。",
        "如竹箭曰苞。",
        "如松柏曰茂。",
        "如槐曰茂。",
        "祝，州木。",
        "髦，柔英。",
        "槐棘，丑乔。",
        "桑柳，丑条。",
        "椒樧，丑莍。",
        "桃李，丑核。",
        "瓜曰华之，桃曰胆之，枣李曰疐之，樝梨曰钻之。",
        "小枝上缭为乔。",
        "无枝为檄。",
        "木族生为灌。"
      ]
    },
    {
      "name": "释虫",
      "content": [
        "螜，天蝼。",
        "蜚，蠦蜰。",
        "蚓\uD85C\uDE94，入耳。",
        "蜩，蜋蜩。",
        "螗蜩。",
        "蚻，蜻蜻。",
        "蠽，茅蜩。",
        "㮌，马蜩。",
        "霓，寒蜩。",
        "蜓蚞，螇螰。",
        "蛣蜣，蜣蜋。",
        "蝎，蛣\uD85C\uDF11。",
        "蠰，啮桑。",
        "诸虑，奚相。",
        "蜉蝣，渠略。",
        "蛂，蟥蛢。",
        "蠸，舆父，守瓜。",
        "蝚，蛖蝼。",
        "不蜩，王蚥。",
        "蛄䗐，强䖹。",
        "不过，蟷蠰，其子蜱蛸。",
        "蒺蔾，蝍蛆。",
        "蝝，蝮蜪。",
        "蟋蟀，蛬。",
        "蟼，蟆。",
        "蛝，马䗃。",
        "蛗螽，蠜。",
        "草螽，负蠜。",
        "蜇螽，蜙蝑。",
        "蟿螽，螇蚸。",
        "土螽，蠰溪。",
        "螼蚓，蜸蚕。",
        "莫貈，蟷蜋，蛑。",
        "虰蛵，负劳。",
        "蜭，毛蠹。",
        "蟔，蛄蟴。",
        "蟠，鼠负。",
        "蟫，白鱼。",
        "䖸，罗。",
        "螒，天鸡。",
        "傅，负版。",
        "强，蚚。",
        "蛶，螪何。",
        "螝，蛹。",
        "蚬，缢女。",
        "蚍蜉，大蚁，小者蚁。",
        "蠪，朾蚁。",
        "螱，飞蚁，其子蚳。",
        "次\uD85D\uDD70，䵹鼄。䵹鼄，鼄蝥。土䵹鼄。草䵹鼄。",
        "土蜂，木蜂。",
        "蟦，蛴螬。",
        "蝤蛴，蝎。",
        "蛜威，委黍。",
        "蟰蛸，长踦。",
        "蛭蝚，至掌。",
        "国貉，虫蠁。",
        "蠖，蚇蠖。",
        "果裸，蒲卢。",
        "螟蛉，桑虫。",
        "蝎，桑蠹。",
        "荧火，即照。",
        "密肌，继英。",
        "蚅，乌蠋。",
        "蠓，蠛蠓。",
        "王，蛈蟓。",
        "蝝，桑茧。",
        "雔由，樗茧。",
        "棘茧，栾茧。",
        "蚢，萧茧。",
        "翥，丑罅。",
        "螽，丑奋。",
        "强，丑捋。",
        "蜂，丑螸。",
        "蝇，丑扇。",
        "食苗心，螟。",
        "食叶，蟘。",
        "食节，贼。",
        "食根，蟊。",
        "有足谓之虫。",
        "无足谓之豸。"
      ]
    },
    {
      "name": "释鱼",
      "content": [
        "鲤。",
        "鳝。",
        "鰋。",
        "鯷。",
        "鳢。",
        "鲩。",
        "鲨，鮀。",
        "鮂，黑鰦。",
        "鳛，鰌。",
        "鲣，大鮦，小者鮵。",
        "魾，大鱯，小者鮡。",
        "鰝，大虾。",
        "鲲，鱼子。",
        "鱀是鱁。",
        "鱦，小鱼。",
        "鮥，鮛鲔。",
        "鯦，当魱。",
        "鮤，鱴刀。",
        "鱊鮬，鳜鯞。",
        "鱼有力者，鰴。",
        "魵，虾。",
        "鮅，鳟。",
        "鲂，魾。",
        "鯬，鯠。",
        "蜎，蠉。",
        "蛭，虮。",
        "科斗，活东。",
        "魁陆。",
        "蜪蚅。",
        "鼁\uD869\uDCF0，蟾诸。在水者黾。",
        "蜌，螷。",
        "蚌，含浆。",
        "鳖三足，能。龟三足，贲。",
        "蚹蠃，螔蝓。蠃小者，蜬。",
        "螖蠌，小者蟧。",
        "蜃，小者珧。",
        "龟，俯者灵。仰者谢。前弇诸果。后弇诸猎，左倪不类，右倪不若。",
        "贝，居陆贆。在水者蜬，大者魧，小者鰿。",
        "玄贝，贻贝。",
        "馀貾，黄白文。",
        "馀泉，白黄文。",
        "蚆，博而頯。",
        "蜠，大而险。",
        "\uD85D\uDC10，小而椭。",
        "蝾螈，蜥蜴，蜥蜴，蝘蜓，蝘蜓，守宫也。",
        "镻，蝁。",
        "螣，螣蛇。",
        "蟒，王蛇。",
        "蝮虺，博三寸，首大如擘。",
        "鲵大者谓之虾。",
        "鱼枕谓之丁。",
        "鱼肠谓之乙。",
        "鱼尾谓之丙。",
        "一曰神龟，二曰灵龟，三曰摄龟，四曰宝龟，五曰文龟，六曰筮龟，七曰山龟，八曰泽龟，九曰水龟，十曰火龟。"
      ]
    },
    {
      "name": "释鸟",
      "content": [
        "隹其，鳺鴀。",
        "鶌鸠，鹘鸼。",
        "鳲鸠，鴶鵴。",
        "鷑鸠，鵧鷑。",
        "鴡鸠，王鴡。",
        "鵅，鵋䳢。",
        "鶅鵵轨。",
        "鴗，天狗。",
        "鹨，天鸙。",
        "鵱，鷜鹅。",
        "鶬，糜鸹。",
        "鵅，乌\uD868\uDDF0。",
        "舒雁，鹅。",
        "舒凫，鹜。",
        "鳽，鵁鶄。",
        "舆鵛，鷋。",
        "鹈，鴮鸅。",
        "鶾，天鸡。",
        "鷽，山鹊。",
        "鷣，负雀。",
        "啮，齿艾。",
        "鶨，鶀老。",
        "鳸，鴳。",
        "桑鳸，窃脂。",
        "鳭鹩，剖苇。",
        "桃虫，鹪，其雌鴱。",
        "鶠，凤，其雌皇。",
        "䳭令，雝渠。",
        "鷽斯，鹎鶋。",
        "燕，白脰乌。",
        "鴽，鴾母。",
        "密肌系英。",
        "巂，周。",
        "燕燕，鳦。",
        "鸱鴞，鸋觖。",
        "狂，茅鸱。",
        "怪鸱，枭鸱。",
        "鶛，刘疾。",
        "生哺，鷇。",
        "生噣，雏。",
        "爰居，杂县。",
        "春鳸鳻鶞。夏鳸窃玄。秋鳸窃蓝。冬鳸窃黄。",
        "桑鳸窃脂。棘鳸窃丹。行鳸唶唶。宵鳸啧啧。",
        "鵖鴔，戴鵀。",
        "鶭，泽虞。",
        "鹚，鷧。",
        "鹩，鹑，其雄鶛，牝痹。",
        "鸍，沈凫。",
        "鴢，头鵁。",
        "鵽鸠，寇雉。",
        "萑，老鵵。",
        "鶟，鶦鸟。",
        "狂，㝱鸟。",
        "皇，黄鸟。",
        "翠，鹬。",
        "鸀，山鸟。",
        "蝙蝠，服翼。",
        "晨风，鸇。",
        "鸉，白鷢。",
        "寇雉，泆泆。",
        "鷏，蟁母。",
        "鷉，须裸。",
        "鼯鼠，夷由。",
        "仓庚，商庚。",
        "鴩，餔敊。",
        "鹰，鶆鸠。",
        "鹣鹣，比翼。",
        "鵹黄，楚雀。",
        "鴷，斫木。",
        "鸄，鶶鷵。",
        "鸬，诸雉。",
        "鹭，舂锄。",
        "鹞雉，鷮雉。",
        "鳪雉，鷩雉。",
        "秩秩，海雉。",
        "鸐，山雉。",
        "雗雉，鵫雉，",
        "雉绝有力，奋。",
        "伊洛而南，素质。五采皆备成章，曰翬。",
        "江淮而南，青质。五采皆备成章，曰鹞。",
        "南方曰\uD843\uDDCE，东方曰鶅，北方曰鵗，西方曰鷷。",
        "鸟鼠同穴，其鸟为鵌，其鼠为鼵。",
        "鹳鷒，鶝鶔，如鹊短尾，射之，衔矢射人。",
        "鹊鵙丑，其飞也翪。",
        "鸢乌丑，其飞也翔。",
        "鹰隼丑，其飞也翬。",
        "凫雁丑，其足蹼，其踵企。",
        "乌鹊丑，其掌缩。",
        "亢，鸟咙，其粻，嗉。",
        "鹑子鳼，鴽子鸋，雉之暮子为鹨。",
        "鸟之雌雄不可别者，以翼右掩左雄，左掩右雌。",
        "鸟少美长丑为鶹鷅。",
        "二足而羽，谓之禽。",
        "四足而毛，谓之兽。",
        "鵙，伯劳也。",
        "仓庚，黧黄也。"
      ]
    },
    {
      "name": "释兽",
      "content": [
        "麋，牡麔。牝麎，其子䴠，其迹躔，绝有力狄。",
        "鹿，牡麚，牝麀，其子麛，其迹速，绝有力麉。",
        "\uD848\uDEF5，牡麌，牝麜，其子麆，其迹解，绝有力豜。",
        "狼，牡獾，牝狼，其子獥，绝有力迅。",
        "兔，子嬔，其迹迒，绝有力欣。",
        "豕，子猪。䝐，豶。幺幼。奏者豱。豕生三豵，二师，一特。所寝，桧。",
        "四豴皆白，豥。其迹刻，绝有力●，牝豝。",
        "虎窃毛谓之虦猫。",
        "貘，白豹。",
        "甝，白虎。",
        "虪，黑虎。",
        "貀，无前足。",
        "鼳，鼠身长须而贼，秦人谓之小驴。",
        "熊，虎丑。其子狗，绝有力麙。",
        "狸子，\uD85F\uDCD9。貈子，貆。貒子，貗。",
        "貔，白狐。其子豰，麝父\uD848\uDEF5足。",
        "豺，狗足。",
        "貙，獌似狸。",
        "罴，如熊，黄白文。",
        "麢，大羊。",
        "麠，大麃，牛尾一角。",
        "\uD868\uDEA8，大麕，旄毛狗足。魋如小熊，窃毛而黄。",
        "猰貐，类貙。虎爪，食人，迅走。",
        "狻麑，如虦猫。食虎豹。",
        "驨，如马，一角，不角者骐。",
        "羱，如羊。",
        "麐，麕身。牛尾，一角。",
        "犹，如麂。善登木。",
        "貄，修毫。",
        "貙，似狸。兕似牛，犀似豕，汇毛刺。",
        "狒狒，如人，被发迅走，食人。",
        "狸狐貒貈丑。其足蹯。其迹\uD841\uDE2F。蒙颂，猱状。",
        "猱猿，善援。",
        "貜父，善顾。威夷，长脊而泥。",
        "麔麚，短脰。",
        "贙，有力。",
        "豦，迅头。",
        "蜼，卬鼻而长尾。时善乘领。",
        "猩猩，小而好啼。阙泄，多狃。",
        "寓属",
        "鼢鼠，鼸鼠，鼷鼠，鼶鼠，鼬鼠，鼩鼠，鼭鼠，鼣鼠，鼫鼠，鼤鼠，鼨鼠，豹文鼮鼠，鼰鼠。",
        "鼠属",
        "牛曰齝，羊曰齥，麋鹿曰齸，鸟曰嗉，寓鼠曰嗛。",
        "齸属",
        "兽曰衅，人曰挢，鱼曰须，鸟曰狊。",
        "须属"
      ]
    },
    {
      "name": "释畜",
      "content": [
        "騊駼，马。",
        "野马。",
        "驳，如马，倨牙，食虎豹。",
        "騉蹄趼，善升甗。",
        "騉駼，枝蹄趼，善升甗。",
        "小领，盗骊。",
        "绝有力，駥。",
        "膝上皆白，惟馵。",
        "四骹皆白，驓。",
        "四蹢皆白，首。",
        "前足皆白，騱。",
        "后足皆白，翑。",
        "前右足白，启。",
        "左白，踦。",
        "后右足白，骧。",
        "左白，馵。",
        "骝马白腹，騵。",
        "骊马白跨，驈。",
        "白州，驠。",
        "尾本白，騴。",
        "尾白，駺。",
        "馰颡白，颠。",
        "白达素，县。",
        "面颡皆白，惟駹。",
        "回毛在膺宜乘。",
        "在肘后，减阳，在干茀方。在背，阕广。",
        "逆毛，居馻。",
        "騋牝，骊牡。",
        "玄驹，褭骖。",
        "牡曰骘。",
        "牝曰騇。",
        "骝白驳。",
        "黄白騜。",
        "骝马黄脊，騝。",
        "骊马黄脊，騽。",
        "青骊，駽。",
        "青骊驎，驒。",
        "青骊繁鬣，騥。",
        "骊白杂毛，駂。",
        "黄白杂毛，駓。",
        "阴白杂毛，駰。",
        "苍白杂毛，骓。",
        "彤白杂毛，騢。",
        "白马黑鬣，骆。",
        "白马黑唇，駩。",
        "黑喙騧。",
        "一目白瞷，二目白鱼，既差我马，差，择也。宗庙齐毫。戎事齐力，田猎齐足。",
        "马属",
        "犘牛，\uD851\uDF0C牛，犤牛，犩牛，犣牛，犝牛，犑牛。角，一俯一仰，觭。皆踊，觢。黑唇犉，黑眦牰，黑耳犚，黑腹牧，黑脚犈。其子犊，体长牬，绝有力欣犌。",
        "牛属",
        "羊，牡羒，牝牂，夏羊，牡羭，牝羖，角不齐觤，角三觠羷，羳羊黄腹，未成羊，羜，绝有力奋。",
        "羊属",
        "犬生三猣，二师，一玂。未成毫，狗。长喙猃，短喙猲，獢。绝有力狣，尨狗也。",
        "狗属",
        "鸡大者蜀。蜀子雓。未成鸡僆。绝有力奋。",
        "鸡属",
        "马八尺为駥。牛七尺为犉。羊六尺为羬。彘五尺为䝈。狗四尺为獒。鸡三尺为鶤。",
        "六畜"
      ]
    }
  ]
}